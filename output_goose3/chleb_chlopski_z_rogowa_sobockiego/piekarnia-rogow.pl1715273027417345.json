{"meta_description": "Zapraszamy do Rogowa Sobóckiego po chleb i pieczywo na naturalnym zakwasie, ciasta i lody rzemieślnicze. Idealne miejsce na kawę pod Sobótką.", "title": "Piekarnia-Cukiernia Rogów Sobócki - chleb na naturalnym zakwasie.", "content": "Jesteśmy rodzinną firmą osadzoną od kilku pokoleń na terenie Sobótki i okolic góry Ślęży. Siedziba naszej firmy mieści się w Rogowie Sobóckim przy ul. Wrocławskiej 55.W budynku tym już ponad 130 lat temu funkcjonowała piekarnia pod szyldem „Backerei u. Warenhandlung”. Po wojnie w roku 1946 piekarnię przejął senior rodu, Konstanty Bąkowski. Od tamtego czasu rodzina Bąkowskich na stałe związała się z produkcją pieczywa. Od roku 1983 tradycje rodzinne przejął po ojcu, mistrz piekarstwa i cukiernictwa, Marian Bąkowski. Obecnie zakład prowadzi Pan Marian wraz z żoną Elżbietą i dziećmi. Piekarnia-Cukiernia Mariana Bąkowskiego utrzymuje mocną pozycję na rynku dzięki nieustannej dbałości o jakość swoich wyrobów. W naszym zakładzie doświadczenie i tradycja harmonijnie współgrają z nowatorskimi technologiami. Dlatego, aby sprostać wymaganiom Unii Europejskiej, Pan Marian kilka lat temu rozbudował zakład produkcyjny i systematycznie wyposaża go w nowoczesny sprzęt. Należy jednak podkreślić, iż nasze produkty wytwarzane są przede wszystkim ręcznie, bo właśnie w pracy ludzkich rąk tkwi tajemnica i niepowtarzalność wyrobów.", "url": "http://www.piekarnia-rogow.pl/", "category": "dolnośląskie", "sub_category": "Wyroby piekarnicze i cukiernicze", "phrase": "Chleb chłopski z Rogowa Sobóckiego"}