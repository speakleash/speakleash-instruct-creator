{"meta_description": "\"Tygielek Smaków\" dla szynki dojrzewającej z Białej Góry. Produkt stworzony w Zakładzie Rzeźniczo-Wędliniarskim Stanisława Katuszy kategorii mięso świeże oraz produkty mięsne. Nagrody dla najlepszych potraw i produktów wręczane są podczas targów Natura Food.", "title": "\"Tygielek Smaków\" dla szynki dojrzewającej z Białej Góry (ZDJĘCIA)", "content": "\"Tygielek Smaków\" dla szynki dojrzewającej z Białej Góry. Produkt stworzony w Zakładzie Rzeźniczo-Wędliniarskim Stanisława Katuszy kategorii mięso świeże oraz produkty mięsne. Nagrody la najlepszych potraw i produktów wręczane są podczas targów Natura Food. W kategorii mięso świeże oraz produkty mięsne równych sobie nie miała szynka dojrzewająca z Zakładu Rzeźniczo-Wędliniarskiego z Białej Góry w gm. Wartkowice. Jej szef Stanisław Katusza jest dumny, że bazujący na naturalnych produktach i starym przepisie wyrób był bardziej chwalony niż najbardziej wyszukane zagraniczne specjały. Trzeba wiedzieć, że wartkowicka szynka dojrzewa aż przez 3 miesiące. Tyle czasu moczy się w soli. Zamiast kuchennej można ją zastąpić morską, co zdaniem autora nagrodzonego przysmaku, daje lepszy efekt. Do tego dochodzi pieprz, liście laurowe oraz inne naturalne zioła. Mięso w tym czasie ma się zakonserwować w odpowiedniej temperaturze i nie może się zepsuć. Po kwartale szynkę trzeba opłukać z przypraw w letniej wodzie i jak obeschnie przez około dobę wkłada się do wędzarni, w której spędza kolejne dwie doby. Nagrodzoną szynkę można kupić w sklepach. Kosztuje niewiele więcej niż normalna. W VI Wojewódzkim Konkursie Produktów Tradycyjnych \"Tygielek Smaków\" oceniano wygląd potraw i wyrobów, nazwę i jej lokalny czy ludowy charakter, tradycje i związek z regionem oraz walory smakowe, a także czy użyto lokalnych surowców. O \"Tygielkach Smaków\" więcej piszemy w tygodniku \"Nad Wartą Weekend\".", "url": "https://sieradz.naszemiasto.pl/tygielek-smakow-dla-szynki-dojrzewajacej-z-bialej-gory/ar/c8-2044828", "category": "łódzkie", "sub_category": "Mięso świeże oraz produkty mięsne", "phrase": "Szynka dojrzewająca z Białej Góry"}