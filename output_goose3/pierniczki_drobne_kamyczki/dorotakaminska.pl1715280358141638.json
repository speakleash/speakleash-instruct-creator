{"meta_description": "Pierniczki świąteczne - przepis jak zrobić pierniczki na miodzie. Najlepsze pierniki świąteczne - prosty przepis na pierniki na Święta.", "title": "Pierniczki świąteczne przepis | Dorota Kamińska", "content": "Pierniczki świąteczne – przepis sprawdzony od wielu lat. Przepis na pierniczki świąteczne na Boże Narodzenie, z którego korzystam od wielu lat. Po upieczeniu leżakują w szklanym słoju, pięknie polukrowane, polane czekoladą, ozdobione bakaliami. Wpatruję się w nie z nadzieją, że już skruszały i mogę schrupać je ze smakiem zamiast obiadu ;). Taki urok ma ten przepis. Trudno przejść obok nich obojętnie! Zobaczcie jak zrobić świąteczne pierniczki krok po kroku. Wiele lat temu upiekłyśmy je po raz pierwszy wspólnie z mamą. Część za mocno wyrosła, inne nie skruszały, bo nie zamknęłyśmy potem szczelnie pudełek. Na szczęście spora część nakładu była smaczna i pięknie udekorowana. Kilkanaście sztuk odłożyłam, żeby za pomocą białego lukru wypisać na nich potem nasze imiona: moje, brata, rodziców oraz dziadków, cioci i wujka, kuzynostwa. W wigilijny wieczór każdy znalazł pierniczek z imieniem na swoim talerzu. Do dziś pamiętam zaskoczenie i wzruszenie dziadka, którego ciasteczko udekorowałam napisem „Józio” :). Z pewnością Wasi dziadkowie również uronią łezkę ze wzruszenia na taki widok. Dość słodkie ciasto pięknie pachnie korzennymi przyprawami. Nie musi leżakować przed upieczeniem. Za to potem, po upieczeniu, pierniczki stygną i twardnieją na kamień. Dopiero po paru dniach będą nadawać się do jedzenia. Ale najlepsze są po kilku tygodniach. Pierniczki świąteczne – przepis na pierniki na choinkę i nie tylko. Kolorowe świąteczne pierniczki dojrzewające po upieczeniu, z lukrem lub polewą czekoladową. Sprawdzony przepis na pierniki na Święta, łatwe i pyszne, z miodem i korzennymi przyprawami. ☟ W moich przepisach szklanka ma zawsze 250 ml, kostka masła to 200 g, a łyżka lub łyżeczka jest płaska, chyba że wyraźnie zaznaczam, że jest inaczej. Dołącz do ponad 15 tysięcy osób zapisanych do newslettera! Wysyłam tylko 2-4 wiadomości w miesiącu. Skorzystaj z podpowiedzi, co warto ugotować z aktualnie dostępnych w sklepach, sezonowych składników. Dowiesz się, co u mnie, jakie ciekawe rzeczy polecam i otrzymasz garść kulinarnych (i nie tylko) inspiracji. Obejrzyj bezpośrednio na moim kanale na YouTube • None Miód podgrzewam w garnku z cukrem i przyprawami, cały czas mieszając. Delikatnie studzę. • None Dodaję roztopione masło i jajko i wyrabiam, aż ciasto będzie lśniące. • None Ciasto wałkuję na grubość maksymalnie 0,5 cm (polecam cieniej, bo i tak wyrasta w trakcie pieczenia jak szalone). • None Wykrawam pierniczki (za pomocą foremek lub nożem), układam na natłuszczonej blaszce i wypiekam przez ok. 10 minut w piekarniku nagrzanym do 150 °C. Przed pieczeniem można w pierniczkach zrobić dziurki (np. za pomocą słomki do drinków) i po upieczeniu i udekorowaniu powiesić je na choince. UWAGA: Upieczone pierniczki będą miękkie, a po wystudzeniu mocno stwardnieją. Dopiero po leżakowaniu skruszeją i znów staną się miękkie. • None Pierniczków nie należy rumienić podczas pieczenia, bo późniejsze skruszenie nie będzie możliwe. • None W trakcie pieczenia można otwierać piekarnik i zamieniać blaszki miejscami, żeby wszystkie pierniki upiekły się równomiernie. • None Gotowe, ostudzone pierniczki lukruję i ozdabiam, następnie zamykam szczelnie w słoju lub blaszanym pudełku – żeby skruszały. Będą smaczne i kruche już po 3-4 dniach, ale całkowicie przejdą przyprawami i wydobędą pełnię swojego smaku po ok. 3-4 tygodniach. • None Pierniczki o wiele łatwiej kruszeją po polukrowaniu, przejmując część wilgoci z lukru (ale niestety lukier może przez to popękać, jeśli nie był odpowiednio gęsty!). • None Jeśli po kilku dniach pierniczki nie kruszeją, do każdego pudełka wkładam po kawałku obranego jabłka, co znacznie ułatwi i przyspieszy nabieranie przez ciasto wilgoci. Zrób zdjęcie potrawy i oznacz mój profil @dorotakaminska lub hasztag #dorotainsuperfood . Przyjdę polubić Twoją fotkę! Tak wyglądały pierwsze, które przygotowałam w celu pokazania Wam tu, na blogu. Z biegiem lat przygotowywałyśmy z mamą kolejne pierniczki świąteczne, zawsze wykrawane tymi samymi foremkami, ale co roku lukrowane w inny sposób. Teraz, kiedy nie mieszkam już z rodzicami, piekę sama pierniki świąteczne w swojej kuchni. Czasami odwiedzam moją mamę i przygotowujemy je na początku grudnia. Po domu roznosi się piękny zapach piernikowej przyprawy i powoli zaczynamy czuć, że wkrótce rozpocznie się świąteczny czas. Z pewnością i Wam udzieli się ten nastrój, zapewniam! Pierniczki świąteczne najlepiej upiec 3-4 tygodnie przed świętami, ale nawet te upieczone 2-3 dni przed Wigilią zdążą skruszeć, jeśli do pudełek, w których będą przechowywane, dołożycie po kawałku obranego jabłka. Bardzo lubię ten czas, gdy można usiąść przy stole, spojrzeć na stos upieczonych ciasteczek i rozpocząć dekorowanie. Uspokaja mnie to i daje czas, żeby poukładać myśli. Jest tyle pięknych sposobów dekorowania! Lukry, polewy, bakalie, a dodatkowo kolorowe dekoracje cukiernicze. Można wykorzystać spożywcze barwniki. Dołożyć srebrne i złote zdobienia. Albo nauczyć się lukrowania metodą koronkową, bardzo precyzyjną i dającą przepiękne efekty na jasnych i ciemnych pierniczkach. Moje pierniczki świąteczne wyszły idealne. Oby było więcej tak udanych potraw w Nowym Roku :). Ciekawa jestem, jak udadzą się Wasze. Dajcie koniecznie znać w komentarzach, jak Wam powychodziły i jakie dekoracje wybraliście! Możecie podsyłać zdjęcia mailowo lub na Facebooku. Niech moje oczy nacieszą się też Waszymi wypiekami :).", "url": "https://www.dorotakaminska.pl/pierniczki-swiateczne/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Pierniczki drobne (kamyczki)"}