{"meta_description": "", "title": "Słodko i tradycyjnie na tłusty czwartek | Kurier Nakielski - serwis informacyjny", "content": "Pączki z dyni i ziemniaków? Mamy na nie przepis, gdyż to jeden z przysmaków spisanych na nasza regionalną Listę Produktów Tradycyjnych, na której znajduje się już 18 wyrobów piekarniczych i cukierniczych. W tłusty czwartek warto sięgnąć do tradycyjnych przepisów i przygotować niektóre z tych słodkości. Przypominamy również przepisy na takie przysmaki jak ruchańce drożdżowe, amoniaczki, czy ciasto marchewkowe oraz prezentujemy przepis na pączki marszałka Piotra Całbeckiego. – Produkty z naszego regionu wpisane na Ministerialną Listę Produktów Tradycyjnych to często również kuchnia naszych mam i babć. Smaki tych potraw pamięta się całe życie, a wiele z nich możemy przygotować we własnym domu. To także część bogatego i wciąż żywego dziedzictwa kulinarnego Kujaw i Pomorza – przyznaje marszałek Piotr Całbecki. Wszystkie produkty z Kujawsko-Pomorskiego wpisane na listę tutaj. Wśród nich jest 18 produktów zakwalifikowanych jako wyroby piekarnicze i cukiernicze. • ruchańce drożdżowe (zgłoszone przez Irenę Szałek z Koła Gospodyń Wiejskich w Kościelnej Wsi, powiat radziejowski), • placki na sodzie (zgłoszone przez gospodynię z Łowiczka, gmina Bądkowo (powiat aleksandrowski), • kujawskie ciasto marchewkowe (zgłoszone przez Renatę Dzik z Koła Gospodyń Wiejskich w Bronisławiu, powiat radziejowski), • jabłecznik po kujawsku (zgłoszony przez gospodynię z Kaniewa, gmina Bądkowo, powiat aleksandrowski). Zachęcamy też do przygotowania pączków według przepisu marszałka Piotra Całbeckiego-więcej. Na ogólnopolskiej ministerialnej Liście Produktów Tradycyjnych znajdują się już 93 wyroby i potrawy z naszego regionu. Ostatnie potrawy, które wpisano na listę jeszcze w ubiegłym (2020) roku to: • bania w zalewie (zgłoszona przez Annę Patyk, Koło Gospodyń Wiejskich w Bronisławiu, gmina Dobre, powiat radziejowski), • pierogi z kapustą kiszoną i ziemniakami (zgłoszone przez Danutę Herbę, gmina Koronowo, powiat bydgoski). Na listę mogą być wpisane produkty rolne, środki spożywcze i napoje spirytusowe: • których jakość lub wyjątkowe cechy i właściwości wynikają ze stosowania tradycyjnych, tzn. wykorzystywanych od co najmniej 25 lat, metod produkcji, • będące elementem dziedzictwa kulturowego regionu, w którym są wytwarzane, Wnioski o wpis produktu na listę składa się do Urzędu Marszałkowskiego, który dokonuje ich oceny. Prosimy o kontakt z Departamentem Rolnictwa i Geodezji: Pozytywnie zweryfikowane wnioski przesyłane są do Ministra Rolnictwa i Rozwoju Wsi, który jest odpowiedzialny za jej prowadzenie i uaktualnienie. Lista jest publikowana na bieżąco, na stronie internetowej Ministerstwa Rolnictwa i Rozwoju Wsi (Szczegóły jak zarejestrować produkt tradycyjny).", "url": "http://kurier-nakielski.pl/slodko-i-tradycyjnie-na-tlusty-czwartek/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Pierniczki drobne (kamyczki)"}