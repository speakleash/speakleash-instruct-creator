{"meta_description": "", "title": "Tradycyjne przysmaki na tłusty czwartek | Województwo Kujawsko-Pomorskie", "content": "Pączki ziemniaczano-dyniowe, ruchańce drożdżowe, amoniaczki, pierniczki na różne sposoby a może ciasto marchewkowe? Na naszej regionalnej Liście Produktów Tradycyjnych znajduje się już 18 wyrobów piekarniczych i cukierniczych. W tłusty czwartek warto sięgnąć do tradycyjnych przepisów i przygotować niektóre z tych słodkości. – Produkty z naszego regionu wpisane na Ministerialną Listę Produktów Tradycyjnych reprezentują część bogatego i wciąż żywego dziedzictwa kulinarnego Kujaw i Pomorza. To kuchnia naszych mam i babć, to smaki, które pamięta się całe życie. Wiele z nich możemy przygotować we własnym domu – mówi marszałek Piotr Całbecki. Na ogólnopolskiej ministerialnej Liście Produktów Tradycyjnych znajduje się już 90 wyrobów i potraw z naszego regionu. Wśród nich jest 18 produktów zakwalifikowanych jako wyroby piekarnicze i cukiernicze. Ostatnie dwie potrawy wpisane na listę w lutym tego roku to: • pierogi z kapustą kiszoną i ziemniakami (zgłoszone przez Danutę Herbę, gm. Koronowo, powiat bydgoski). Wszystkie produkty z Kujawsko-Pomorskiego wpisane na listę tutaj. Nasze propozycje przepisów na tłusty czwartek z naszej Listy Produktów Tradycyjnych: • ruchańce drożdżowe (zgłoszone przez Irenę Szałek z Koła Gospodyń Wiejskich w Kościelnej Wsi, powiat radziejowski), • placki na sodzie (zgłoszone przez gospodynię z Łowiczka, gmina Bądkowo (powiat aleksandrowski), • ciasto marchewkowe (zgłoszone przez Renatę Dzik z Koła Gospodyń Wiejskich w Bronisławiu, powiat radziejowski). W regionie z okazji tłustego czwartku organizowane są wydarzenia kulinarne. Jednym z nich był XVII Festiwal Smaku – Dzień Faworka we Wielgiem w powiecie lipnowskim (zdjęcia).", "url": "https://kujawsko-pomorskie.pl/aktualnosci/tradycyjne-przysmaki-na-tlusty-czwartek/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Pierniczki drobne (kamyczki)"}