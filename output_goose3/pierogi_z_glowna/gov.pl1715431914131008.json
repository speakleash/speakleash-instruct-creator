{"meta_description": "Produkt wpisany na listę produktów tradycyjnych w dniu 2018-01-23 w kategorii Gotowe dania i potrawy w woj. łódzkim.", "title": "Pierogi z Głowna - - Portal Gov.pl", "content": "Pieróg o kształcie półokrągłym z charakterystyczną falbanką w miejscu zlepienia. Na przekroju widoczny farsz. Zewnętrzna jasnobeżowa, na przekroju widoczny farsz w zależności od rodzaju. Charakterystyczny dla ciasta pierogowego. Smak i zapach farszu słodki lub lekko kwaśny. Dwa warianty farszu do pierogów: z owocami lub serem. W Polsce pierogi należały od dawien dawna do potraw tradycyjnych. Pieczone lub gotowane przygotowywane były jako danie świąteczne, najczęściej jednak podawane były jako danie obiadowe. W zależności od okoliczności, ich nadzienie stanowiły ziemniaki, ser, kapusta z grzybami lub owoce. W Głownie i okolicach pierogi zaczęto wytwarzać od początku XX w. Wytwarzano je z ciasta na bazie mąki, jaj, oleju i wody. Różnica występowała jedynie w nadzieniu. Do najbardziej popularnych należały pierogi z owocami oraz serem. Pierogi z owocami rozpowszechniły się w okresie międzywojennym, tworzone w oparciu o owoce leśne pozyskiwane z lokalnych lasów (jagody, maliny, borówki itp.) lub sadów – jabłka, gruszki, truskawki, wiśnie, śliwki. Także ser wytwarzano praktycznie w każdym gospodarstwie, dzięki czemu był do niego łatwy dostęp. Pierogi z serem doprawiano do smaku różnorakimi dodatkami czyniąc z nich raz potrawę wytrawną dodając pieprz, sól, cebulę, a niekiedy – głównie przed świętami – słodką, szczególnie po rozpowszechnieniu w okresie międzywojennym cukru z buraków cukrowych. Do serowego farszu dodawano również miód lub rodzynki. Pierogi z Głowna zasłynęły ze swojej wysokiej jakości nie tylko w okolicach Głowna, ale także na terenie Łodzi, Łowicza, a nawet Warszawy, gdzie dostarczano je na jarmarki i do lokalnych sklepów.", "url": "https://www.gov.pl/web/rolnictwo/pierogi-z-glowna", "category": "łódzkie", "sub_category": "Gotowe dania i potrawy", "phrase": "Pierogi z Głowna"}