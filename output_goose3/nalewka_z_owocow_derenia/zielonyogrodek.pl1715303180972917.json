{"meta_description": "Nalewka z derenia to \"szlachecki\" trunek o wyjątkowym aromacie i niezapomnianym, lekko słodkim smaku. Dereniówka przez wielu nazywana jest ...", "title": "Dereniówka – pyszna nalewka z derenia | Królowa polskich nalewek!", "content": "Nalewka z derenia to \"szlachecki\" trunek o wyjątkowym aromacie i niezapomnianym, lekko słodkim smaku. Dereniówka przez wielu nazywana jest \"królową nalewek\". Jej przygotowanie jest bardzo łatwe i z powodzeniem możesz zrobić ją w domu. Koniecznie zdobądź dojrzałe owoce derenia jadalnego, bo takie są najlepsze na nalewkę. Sprawdź nasz prosty przepis i ciesz się własnej dereniówki! Dereniówka to nalewka z owoców derenia jadalnego. Niegdyś była trunkiem szlacheckim. Ostatnio została nieco zapomniana, ale wraca do łask wraz z modą na uprawę derenia jadalnego. Niestety owoce trudno kupić, więc najlepiej uprawiać je samemu. Owoce derenia jadalnego dojrzewają we wrześniu, a można je zbierać aż do października. Wyglądam i smakiem (są słodkie i kwaskowe jednocześnie) przypominają nieco owoce wiśni. Warto wybierać te najciemniejsze (w kolorze ciemnych wiśni), bo są wtedy dojrzałe – najsłodsze i najbardziej aromatyczne! • Umyj dokładnie owoce, a następnie ususz. Przejrzyj i wybierz tylko te, które są dojrzałe, bez śladów uszkodzeń i gnicia. • Następnie nakłuj owoce wykałaczką lub lekko rozgnieć, by puściły sok. Wrzuć owoce do dużego słoja (musi być wcześniej dobrze wyparzony). • Zalej owoce alkoholem, zakręć słoik i odstaw w ciemne miejsce na 1 miesiąc. • Po tym czasie alkohol przecedź przez sito i zlej do oddzielnego słoja. Odstaw na 2 tygodnie. • Owoce przełóż do drugiego słoika i dodaj do nich cukier. Odstaw na 2 tygodnie. • Po 2 tygodniach wykorzystaj syrop, który powstał z owoców i dodaj go do płynu z drugiego słoika. Odstaw do sklarowania na kolejne dwa tygodnie, a następnie przefiltruj. • Taka nalewka nie jest jeszcze gotowa. Odstaw ją na 6-12 miesięcy w ciepłe i ciemne miejsce. Po tym czasie możesz delektować się jej smakiem.", "url": "https://zielonyogrodek.pl/dom-i-balkon/kuchnia-z-ogrodka/14280-dereniowka-pyszna-nalewka-z-derenia-krolowa-polskich-nalewek", "category": "lubuskie", "sub_category": "Napoje (alkoholowe i bezalkoholowe)", "phrase": "Nalewka z owoców derenia"}