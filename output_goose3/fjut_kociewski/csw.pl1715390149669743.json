{"meta_description": "", "title": "Ruchanki z fjutem | Powiat Świecki", "content": "Gospodynie z Jeżewa to grupa (10 kół z terenu gminy Jeżewo) utożsamiająca się z kulturą Kociewia, obecna na większości imprez powiatowych. Gospodynie są bardzo aktywne we wskrzeszaniu starych, tworzeniu tradycyjnych, kociewskich potraw i przetworów, które można spróbować na imprezach plenerowych i zamkniętych. Dla turystów zetknięcie z kuchnią kociewską może nieco szokować już w samym nazewnictwie potraw. Np. tytułowe ruchanki to lokalna forma powszechnie znanych placuszków drożdżowych, zaś fjut to słodki syropzmaślanki (też w innych regionach z buraka cukrowego). W okresie sezonu turystycznego Panie z KGW Jeżewo można spotkać podczas Zielonego Targu w Tleniu czy Festiwalu Smaku w Grucznie.", "url": "https://www.csw.pl/aktualnosci/dla-turysty/atrakcje/2017/01/12/ruchanki-z-fjutem/", "category": "kujawsko-pomorskie", "sub_category": "Inne produkty", "phrase": "Fjut kociewski"}