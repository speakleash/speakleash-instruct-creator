{"meta_description": "W dniu 8 maja 2023 r. na Listę Produktów Tradycyjnych został wpisany w kategorii: inne produkty: „Fjut kociewski”.", "title": "Fjut kociewski - - Portal Gov.pl", "content": "Pół gęsta, ciągnąca masa, o barwie od bursztynowej do ciemnobrązowej Przyjmuje kształt naczynia, w którym się znajduje W zależności od wielkości naczynia/słoika, w którym się znajduje Fjut kociewski jest produktem charakterystycznym dla regionu etnograficznego Kociewie. Jego nazwa pochodzi z gwary kociewskiej i nawiązuje do ciągnącej konsystencji. Fjut kociewski produkowany jest z maślanki, która powstaje jako produkt uboczny przy wytwarzaniu masła. W okresie letnim była wykorzystywana do picia, jako pożywny napój chłodzący. Z racji tego, że kociewskie wsie i jej mieszkańcy byli biedni, do tego gospodynie były bardzo zaradne, gospodarne i wykorzystywały wszystkie produkty, jedna z nich, metodą prób i błędów zaczęła gotować fjuta. Fjut kociewski gotowany z maślanki jest prototypem obecnego masła czekoladowego. Dawniej smarowano nim chleb w dni powszednie. W niektórych domach do niedzielnej kawy smażono słynne drożdżowe ruchanki kociewskie i smarowano fjutem. Produkt ten był szczególnie lubiany przez dzieci. Stanowił namiastkę słodyczy. Produkt gotowany jest z dwóch podstawowych składników: swojskiej maślanki oraz cukru w odpowiednich proporcjach. Bardzo ważne są również takie składniki jak: odrobiona serca, garść uśmiechu, szczypta cierpliwości i okruchy wspomnień. Te czynniki także warunkują odpowiednią jakość produktu. Proces gotowania jest długi i wymaga zestawiania z ognia i ponownego gotowania, dlatego trudno jest określić dokładny czas przygotowywania fjuta. Produkt ma barwę od jasno miodowej do ciemnobrązowej, jest bardzo słodki, pół gęsty o ciągnącej konsystencji.", "url": "https://www.gov.pl/web/rolnictwo/fjut-kociewski", "category": "kujawsko-pomorskie", "sub_category": "Inne produkty", "phrase": "Fjut kociewski"}