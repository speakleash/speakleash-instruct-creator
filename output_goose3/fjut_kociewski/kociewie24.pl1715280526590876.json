{"meta_description": "", "title": "Kociewski Fjut tematem przewodnim programu `Okrasa łamie przepisy`", "content": "Fjut to nazwa, przy której nieco się uśmiechamy, bo choć nazwa jest nieco dwuznaczna, to tak naprawdę jest syropem pozyskiwanym z buraka cukrowego. Jego rolę i walory smakowe w ostatnim odcinku odkrywał Karol Okrasa w swoim programie: Okrasa łamie przepisy. Zapraszamy do obejrzenia odcinka i wykorzystania fjuta jak i samego surowca, z którego powstaje - burak cukrowy. Burak cukrowy od XVIII wieku był wykorzystywany do produkcji cukru. W wyniku przemian gospodarczych w latach 90-tych ubiegłego wieku tereny niegdyś uprawiane pod burak straciły swoje zastosowanie. Ponadto upadek i wyprzedaż cukrowni spowodował, że mieszkańcy przestali już używać go kulinarnie i cukierki z melasy przestały gościć na kociewskich i żuławskich stołach. Odczarować i ponownie przywrócić na polskie stoły chciał Karol Okrasa w swoim programie: Okrasa łamie przepisy emitowanym w TVP 1 w sobotnie popołudnie. Popularny kucharz wziął tym razem na warsztat buraka cukrowego i fjuta. To określenie na gęsty syrop produkowany z soku z uparowanych buraków. Bardzo słodki, karmelowy i idealny do wykorzystania w kuchni do przygotowania na słodko i wytrawnie. Co ugotował i kogo odwiedził Karol Okrasa w swoim odcinku możemy obejrzeć w linku poniżej. Może i u was ponownie wróci na stół w jakiejś postaci, może coś z babcinej kuchni? Komentarz mile widziane, a i przepisy chętnie poczytamy.", "url": "https://kociewie24.pl/aktualnosci/51395-kociewski-fjut-tematem-przewodnim-programu-okrasa-lamie-przepisy", "category": "kujawsko-pomorskie", "sub_category": "Inne produkty", "phrase": "Fjut kociewski"}