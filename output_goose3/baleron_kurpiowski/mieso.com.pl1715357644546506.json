{"meta_description": "", "title": "Kurpiowskie Specjały od ZM Pekpol – naturalne wędliny i tradycyjne receptury", "content": "Kurpie to niezależny region z własną kulturą i niepowtarzalną kuchnią. Linia Kurpiowskie Specjały od ZM Pekpol to naturalne, pozbawione sztucznych konserwantów wyroby przyrządzane według tradycyjnych receptur. Nie zawierają glutaminianu sodu, fosforanów dodanych, sztucznych barwników i przeciwutleniaczy. Wśród specjałów można znaleźć szynkę, schab, baleron, boczek, kiełbasę, a także smalec wytwarzany na bazie oryginalnych regionalnych receptur. Ponieważ podstawą wędzenia wędlin na Kurpiach był jałowiec, produkty z linii Kurpiowskie Specjały peklowane są w zalewie z jego dodatkiem oraz wędzone na dymie bukowo-dębowym również z użyciem tej aromatycznej przyprawy. Kurpiowskie Specjały od ZM Pekpol to powrót do kulinarnych korzeni regionu, dzięki czemu na stole mogą zagościć naturalne i pyszne potrawy przygotowane z najwyższej jakości produktów. ——- O firmie: ZM „Pekpol Ostrołęka” to producent wysokiej jakości wyrobów mięsnych, będący na polskim rynku 40 lat. ZM „Pekpol Ostrołęka” prowadzą aktywność zarówno na rynku krajowym, jak i za granicą. Firma eksportuje swoje produkty do takich krajów jak: Wielka Brytania, Irlandia, Włochy, Litwa, Łotwa, Estonia i innych. Gama wyrobów jest bardzo szeroka: wędzonki, kiełbasy cienkie, wędliny podrobowe oraz wyroby blokowe. Sztandarowym produktem są parówki „Paryżanki”, które już po raz trzeci zdobyły laur konsumenta NAJLEPSZE W POLSCE. ZM „Pekpol Ostrołęka” wciąż rozszerza ofertę, dostosowując ją do potrzeb rynku, unowocześnia linie produkcyjne, wprowadzając nowe technologie.", "url": "https://mieso.com.pl/aktualnosci/kurpiowskie-specjaly-od-zm-pekpol-naturalne-wedliny-i-tradycyjne-receptury/", "category": "mazowieckie", "sub_category": "Mięso świeże oraz produkty mięsne", "phrase": "Baleron kurpiowski"}