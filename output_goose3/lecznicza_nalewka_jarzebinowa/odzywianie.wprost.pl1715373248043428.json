{"meta_description": "To jeden z symboli polskiej jesieni. To także bogaty w cenne składniki owoc. Warto wykorzystać jarzębinę do zrobienia wspomagającej zdrowie nalewki.", "title": "Sezon na jarzębinę. Zrób z niej nalewkę, która odtruje wątrobę", "content": "Najważniejsze, co trzeba wiedzieć o jarzębinie, to że nie wolno jeść jej owoców na surowo. Wszystko przez zawarty w nich trujący kwas parasorbowy. Wystarczy jednak potraktować jarzębinę niską lub wysoką temperaturą, aby straciła trujące właściwości. To oznacza, że jarzębinę trzeba przemrozić lub zanurzyć we wrzątku. Ten zabieg pomaga także zmniejszyć goryczkę owoców. Jarzębina to źródło cennych dla zdrowia witamin i mikroelementów. Doskonale nadaje się na przetwory o zdrowotnych właściwościach. Wspiera pracę układu pokarmowego, stosuje się ją w nieżytach jelit, przy biegunkach. Ma także właściwości wspomagające regenerację i odtruwanie wątroby. Jarzębina jest powszechna w całej Polsce i można znaleźć ją bez trudu w każdym regionie. Jeśli zbierasz jarzębinę na nalewkę lub inne przetwory, ważne jest, aby pochodziła z czystego miejsca, z dala od ruchliwych ulic i miejskich zanieczyszczeń. Nalewki nie powinny pić kobiety w ciąży, dzieci i inne osoby, które z różnych powodów nie mogą spożywać alkoholu. Aby jarzębiak zadziałał leczniczo, najważniejszy jest umiar. Zaleca się picie nie więcej, niż 25 g nalewki na dobę. Samo przygotowanie nalewki jest proste, choć wymaga sporo cierpliwości. Jej smakiem będziesz cieszyć za niespełna pół roku.", "url": "https://odzywianie.wprost.pl/przepisy/10518670/sezon-na-jarzebine-zrob-z-niej-nalewke-ktora-odtruje-watrobe.html", "category": "pomorskie", "sub_category": "Napoje (alkoholowe i bezalkoholowe)", "phrase": "Lecznicza nalewka jarzębinowa / jarzębiak"}