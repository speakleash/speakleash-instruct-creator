{"meta_description": "Nalewka z jarzębiny nazywana również jarzębiakiem to trunek, który przyrządzany jest już od bardzo dawna. Nic w tym dziwnego — odznacza się wieloma cennymi dla", "title": "Pyszna nalewka z jarzębiny — prosty przepis", "content": "Coś dla serca i dla ducha, czyli przepis na nalewkę z głogu Tak przygotowaną nalewkę z jarzębiny odstaw na 5 tygodni, po tym czasie przefiltruj i rozlej do butelek. Jarzębina to drzewo uwielbiane zwłaszcza przez najmłodszych domowników. Dzieci kochają je za owoce o pięknej, intensywnie czerwonej barwie, z których można robić fantastyczne korale i rozmaite prace plastyczne. Dorośli natomiast mogą wykorzystać ten dar natury do przygotowania przepysznej i zdrowej nalewki jarzębinowej. Warto samemu przekonać się, dlaczego od wieków wykorzystywana jest w celach leczniczych i pielęgnacyjnych. Nalewka z jarzębiny stosowana jest przy wielu chorobach związanych z układem pokarmowym. Może stanowić wsparcie w nieżytach jelit, biegunkach i chorobach pęcherzyka żółciowego. Owoce jarzębiny to także skoncentrowane źródło karotenu, co odzwierciedla ich piękny czerwony kolor. Aby przygotować pyszną nalewkę z jarzębiny we własnym domu, warto znać kilka faktów na jej temat. Wykonanie jarzębiaka nie jest skomplikowane, dlatego trunek może wzbogacić domową spiżarkę, bądź barek z własnoręcznie wykonanymi nalewkami. Nalewka z jarzębiny — jak ją przygotować? Do przygotowania nalewki z jarzębiny potrzebne są jej owoce. Mają one gorzko-kwaśny smak i można je zbierać od początku września do zimy, najlepiej jednak po pierwszych przymrozkach. Ważne jest, aby były dojrzałe i czerwone. Jarzębinę przed przygotowaniem tego trunku należy wysuszyć w temperaturze około 40°C. Surowe owoce nie są jadalne, mają gorzki smak i kwas parasorbowy o właściwościach trujących. Aby przygotować nalewkę z jarzębiny, owoce należy przemrozić lub poddać procesowi blanszowania. Właśnie wtedy tracą trujące właściwości i gorzki posmak. Zobacz także: Przepis na leczniczą nalewkę z propolisu, której nie da się podrobić Istnieje wiele powodów, dla których warto przygotować nalewkę z jarzębiny. Ma ona działanie moczopędne, dzięki czemu może zapobiegać infekcją dróg moczowych. Trunek ten także pozytywnie wpływa na błony śluzowe i pracę układu pokarmowego, jest to powód, przez który stosuje się ją w nieżytach jelit, chorobach pęcherzyka żółciowego i schorzeniach wątroby. Również osoby cierpiące na nawracające biegunki mogą znaleźć ulgę w spożywaniu nalewki z jarzębiny. Owoce zaleca się także włączyć do diety osobom chorym na anemię lub mające problem z krzepliwością krwi. Jak urozmaicić przepis na nalewkę z jarzębiny? Nalewka z jarzębiny smakuje doskonale z dodatkiem soku z cytryny i miodu. Chcąc cieszyć się smakiem tego trunku zimą, podstawowy przepis można wzbogacić o suszone śliwki, rodzynki i cynamon. Jarzębinę można także wykorzystać do przygotowania pysznego likieru. W tym celu będzie jednak konieczne znaczące zwiększenie ilości cukru w przepisie.", "url": "https://www.smak.pl/przepisy/OrNkBZa/nalewka-z-jarzebiny-z-przepisu-babci-koniecznie-wyprobuj/", "category": "pomorskie", "sub_category": "Napoje (alkoholowe i bezalkoholowe)", "phrase": "Lecznicza nalewka jarzębinowa / jarzębiak"}