{"meta_description": "Nalewkę z jarzębiny warto przygotowywać po pierwszych przymrozkach. Jest łatwa do wykonania i nie musi długo leżakować.", "title": "Nalewka z jarzębiny - przepisy na jesienną jarzębinówkę na wódce i spirytusie", "content": "Nalewka z jarzębiny ma piękny, czerwony kolor i słodko-kwaśny smak. Do jej przygotowania potrzebujesz kilograma owoców, litra alkoholu i około pół kilograma cukru. Jej aromat możesz wzbogacić rodzynkami lub daktylami. Jarzębinę do przygotowania nalewki najlepiej jest zrywać we wrześniu lub październiku – koniecznie po pierwszych przymrozkach. Jeśli zerwiesz ją wcześniej, warto przemrozić owoce w zamrażarce przez 1 dzień. • Przepis na nalewkę z jarzębiny na spirytusie • Przepis na nalewkę z jarzębiny na wódce Przepis na nalewkę z jarzębiny na spirytusie • Jarzębinę przebierz i umyj. Owoce, przed zalaniem alkoholem, dobrze jest sparzyć wrzątkiem – to pozbawi je nadmiernej goryczki. • Sparzoną jarzębinę przełóż do słoja, zasyp cukrem, dodaj sok z cytryny i zalej roztworem wody i spirytusu, który wcześniej sporządzamy (0,5 litra spirytusu i 0,5 litra wody). Słój zakręć i odstaw na 3 tygodnie. • Po upływie 3 tygodni zlej napój, a owoce ponownie zalej taką samą proporcją wody i spirytusu. Odstaw w ciemne miejsce na kolejne 3 tygodnie. • Nalewkę z jarzębiny przefiltruj przy pomocy kilkakrotnie złożonej gazy. Uzyskane roztwory połącz ze sobą i rozlej do butelek. Przepis na nalewkę z jarzębiny na wódce • asyp cukrem, zalej połową wódki i odstaw w ciepłe miejsce na około 4 tygodnie. • Po tym czasie zlej alkohol, a owoce ponownie zalej resztą wódki i odstaw na 2-3 tygodnie. • Po tym czasie przefiltruj nalewkę przez gazę i połącz z wcześniej zlanym alkoholem. • Nalewkę z jarzębiny rozlej do mniejszych butelek i odstaw w chłodne miejsce na 2 miesiące leżakowania. Nalewka z jarzębiny to nie tylko znakomita metoda na rozgrzanie się w zimne, grudniowe wieczory. Ten domowy trunek korzystnie wpływa na pracę układu pokarmowego i stosowany jest przy biegunkach, nieżytach jelit czy chorobach pęcherzyka żółciowego. Jarzębina ma również niewielkie działanie moczopędne, dzięki czemu zapobiega infekcjom dróg moczowych.", "url": "https://polki.pl/przepisy/napoje,jarzebinowka-jesienna-nalewka-z-jarzebiny,10378487,artykul.html", "category": "pomorskie", "sub_category": "Napoje (alkoholowe i bezalkoholowe)", "phrase": "Lecznicza nalewka jarzębinowa / jarzębiak"}