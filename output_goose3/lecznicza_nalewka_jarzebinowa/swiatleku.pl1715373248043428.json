{"meta_description": "Jarzębina to nie tylko ozdobna roślina, z które dzieci w przedszkolu robią korale. Okazuje się, że te niepozorne czerwone kuleczki są prawdziwą bombą witaminową. Mają korzystny wpływ na cały organizm: działają moczopędnie, przeciwzapalnie, pomagają zwalczyć przeziębienie i wspomagają trawienie. Warto właśnie teraz zrobić nalewkę z owoców jarząbu i wykorzystać ją w okresie zimowym do walki z infekcjami.", "title": "Jarzębina - skarb jesieni", "content": "Jarzębina to nie tylko ozdobna roślina, z które dzieci w przedszkolu robią korale. Okazuje się, że te niepozorne czerwone kuleczki są prawdziwą bombą witaminową. Mają korzystny wpływ na cały organizm: działają moczopędnie, przeciwzapalnie, pomagają zwalczyć przeziębienie i wspomagają trawienie. Warto właśnie teraz zrobić nalewkę z owoców jarząbu i wykorzystać ją w okresie zimowym do walki z infekcjami. Jarzębina (Sorbus aucuparia L.), zwana też jarząbem pospolitym lub zwyczajnym to gatunek wieloletniej rośliny z rodziny różowatych. Występuje powszechnie na terenie niemal całej Europy i Azji oraz na południowo-zachodnich obszarach Syberii.  Drzewo jarząbu pospolitego osiąga wysokość od 5 do 10 metrów. Ma smukłą koronę i ciemnozielone liście.  Jarzębina występuje na całym obszarze Polski. Rośnie głównie w lasach, ale można ją spotkać również w ogrodach, parkach i skwerach. Jest uznawana za drzewo ozdobne – kwitnie w maju, ale najefektowniej prezentuje się jesienią, gdy jej owoce nabierają intensywnej czerwonej barwy. Wtedy też nadają się do zbiorów.  Owoce jarzębiny to jagody. Są one cierpkie i gorzkie w smaku. Łatwo jest się nimi zatruć, ale odpowiednio przygotowane mogą wspomóc organizm człowieka.  Wyróżnia się wiele rodzajów jarzębiny, ale najbardziej popularne są trzy rodzaje: • edulis – cechuje się najszybszym wzrostem. Jest jadalna, dlatego też wykorzystuje się ją w kuchni. Owoce jarzębiny są bogactwem witaminy C – w 100 g znajduje się 35- 45 mg. Zawierają również duże ilości beta-karotenu. Ponadto zawierają karetonoidy, węglowodany (w tym sorbitol), kwasy organiczne, substancje garbnikowe, gorycze, witaminy z grupy B, witaminę PP i K. Pomaga zwalczyć przeziębienie – owoce jarzębiny są bogate w przeciwutleniacze oraz dużą ilość witaminy C, dzięki czemu są pomocne w walce z infekcją. Działa moczopędnie – kwiaty jarzębiny zawierają aktywne związki, które wykazują delikatne działanie moczopędne oraz przeciwzapalne na pęcherz moczowy. Obniża poziom glukozy we krwi – stosowanie ekstraktów z owoców jarzębiny może pomóc kontrolować glikemię. Działa przeciwzapalnie – łagodzi stany zapalne błony śluzowej żołądka oraz jelit. Z kolei polifenole zawarte w ekstraktach owoców jarzębiny pomagają pozbyć się wolnych rodników. Wspomaga organizm przy przewlekłych problemach trawiennych – w tym wypadku wskazane są napary z kwiatów jarząbu pospolitego. Dodatkowo wykazują działanie przeciwzapalne na błony śluzowe przełyku i żołądka. Zwalcza bakterie – ekstrakty z owoców jarzębiny hamują wzrost patogennych bakterii Gram-dodatnich i paciorkowców kałowych, a także Gram-ujemnych oraz pałeczki ropy błękitnej. Jarzębinę można wykorzystać na kilka sposobów. W formie suszonej dodaje się ją do herbaty, sosów oraz nalewek. Herbata z jarzębiną zalecana jest w okresach przeziębień czy przy obniżonej odporności. W celu wzmocnienia jej działania można dodać do takiej herbaty dziką różę lub czarną porzeczkę.  Suszona jarzębina pomaga w schorzeniach nerek, wątroby oraz uzupełnia braki witaminy C. Ma również działanie stymulujące układ trawienny do prawidłowej pracy.  Z owoców jarzębiny można przyrządzić przetwory: dżemy, konfitury, syropy, nalewki i galaretki. Z uwagi na jej kwaśny smak można ją przyrządzić z dodatkiem innych owoców np. śliwek, winogron czy jabłek. Zaleca się ich podawanie w przypadku pojawienia się przeziębienia oraz wspomagająco w przypadku biegunek. Dżem z jarzębiny Składniki: 2 kg przemrożonych owoców jarzębiny 1 kg cukru Przygotowanie: Owoce jarzębiny umieścić w dużym garnku i zalać chłodną wodą. Podgrzewać na małym ogniu do momentu zagotowania. Odlać powstały wywar i zalać owoce świeżym wrzątkiem. Podgrzewać na małym ogniem, mieszając co jakiś czas. Po 15 minutach wsypać cukier, nadal mieszać i podgrzewać kolejne 15 minut.  Przełożyć do suchych i wyparzonych słoiczków, od razu zakręcać i przykryć ściereczką, aby powoli stygły. Jarzębiak – nalewka z owoców jarzębiny Składniki: 1 kg dojrzałych owoców jarzębiny 1 kg cukru 1 l spirytusu 1 l wody 1 cytryna Przygotowanie: Jarzębinę najlepiej zebrać po pierwszych przymrozkach lub ewentualnie po usunięciu gałązek i przepłukaniu można ją przemrozić 24-48 godzin w zamrażalniku – dzięki temu pozbędzie się gorzkiego smaku. Po wymrożeniu przełożyć ją na durszlak i dokładnie przelać wrzątkiem. Następnie owoce umieścić w dużym słoiku, skropić sokiem z cytryny, zasypać całym cukrem, zalać 0,5 litra wody i 0,5 l spirytusu. Słoik zakręcić i odstawić w ciemne miejsce na 3 tygodnie. Od czasu do czasu trzeba przemieszać jego zawartość.  Po upływie 3 tygodni przecedzić alkohol przez rzadkie sitko. Pozostałe owoce zalać drugą połową wody i spirytusu i odstawić na kolejne 3 tygodnie. Po upływie tego czasu nalewkę ponownie zlać do butelki przecedzając przez sito. Oba alkohole wymieszać ze sobą, przelać do butelek i szczelnie zakręcić. Odstawić na 3 tygodnie w chłodne i zacienione miejsce.  Po tym czasie nalewka jest gotowa do spożycia. Dzięki silnym właściwościom antyoksydacyjnym jarzębina może pomóc pozbyć się cieni pod oczami zapobiegać powstawaniu zmarszczek. Zawarte w owocach witaminy A i C rozjaśniają przebarwienia oraz zwiększają produkcję kolagenu, dzięki czemu cera stanie się bardziej jędrna i elastyczna. Zaleca się, aby kwiaty jarzębiny zbierać na początku okresu kwitnienia, ścinając całe kwiatostany. Następnie należy je wysuszyć i oddzielić od szypułek.  Owoce jarząbu pospolitego są gotowe do zbiorów, gdy osiągną ciemnoczerwoną barwę. Najlepiej robić to po pierwszych przymrozkach – tracą wtedy większość goryczy oraz mają łagodniejszy smak. Ścina się całe baldachy i dopiero po ich ususzeniu oddziela owoce. Owoce jarzębiny bez odpowiedniego przygotowania wywołują wymioty oraz biegunkę. Mogą nawet doprowadzić do ostrzejszej formy zatrucia organizmu. Jest to spowodowane obecnością kwasu parasorbowego w owocach jarząbu. Kwas ten neutralizuje się podczas suszenia jagód i przy produkcji wyciągów z tych owoców. Gorycz w jarzębinie zmniejsza się po przemrożeniu owoców przed ich przygotowaniem.", "url": "https://www.swiatleku.pl/artykuly/jarzebina-skarb-jesieni.html", "category": "pomorskie", "sub_category": "Napoje (alkoholowe i bezalkoholowe)", "phrase": "Lecznicza nalewka jarzębinowa / jarzębiak"}