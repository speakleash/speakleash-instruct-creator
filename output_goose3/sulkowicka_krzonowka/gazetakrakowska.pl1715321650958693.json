{"meta_description": "Sułkowicka krzonówka na Wielkanoc. Sprawdź przepis.", "title": "Wielkanoc 2020. Tradycyjne małopolskie danie wielkanocne: sułkowicka krzonówka, czyli zupa chrzanowa [PRZEPIS]", "content": "Małopolskie przysmaki wielkanocne. O świątecznych specjałach najwięcej wiedzą gospodynie z Sułkowic. Ich krzonówka, czyli zupa chrzanowa, jest wpisana na Listę Produktów Tradycyjnych. Wykonanie W niewielkiej ilości wody ugotować mięso z łopatki, żeberka wieprzowe wędzone i wędzony surowy boczek pokrojony w półcentymetrową kostkę. Po ugotowaniu produktów, dodać pokrojoną w kostkę kiełbasę swojską (nie obierać ze skórki) i zalać serwatkę do ilości 10 litrów i zagotować. Odstawić. Dodać do krzonówki jarzynę startą na grubej tarce (marchew, pietruszkę, seler, pora) i całą laskę chrzanu. Przyprawić pieprzem, zielem angielskim i liściem laurowym. Pogotować 20 minut. Dodać lubczyk. Do zagotowanej zupy dodać dużą ilość startego, sparzonego chrzanu (według smaku) – około 20 dag. Nie gotować. Gorącą zupę podawać na głębokim talerzu z poćwiartowanym, ugotowanym na twardo jajkiem, posypać szczypiorkiem. Na stole można postawić pojemnik z tartym chrzanem i doprawić według indywidualnego smaku. Sułkowicka krzonówka najlepiej smakuje podana ze świeżym chlebem.", "url": "https://gazetakrakowska.pl/wielkanoc-2020-tradycyjne-malopolskie-danie-wielkanocne-sulkowicka-krzonowka-czyli-zupa-chrzanowa-przepis/ar/c6-12966158", "category": "małopolskie", "sub_category": "Gotowe dania i potrawy", "phrase": "Sułkowicka krzonówka"}