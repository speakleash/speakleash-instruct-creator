{"meta_description": "Oryginalna nazwa tej potrawy to sułkowicka krzonówka. Jest to potrawa wpisana na listę produktów tradycyjnych Ministerstwa Rolnictwa i Rozwoju Wsi. To", "title": "Zupa chrzanowa", "content": "Mięso z łopatki, żeberka oraz pokrojony w kostkę boczek gotujemy pół godziny w niewielkiej ilości wody (woda powinna przykrywać wszystkie składniki). Dodajemy pokrojoną w kostkę kiełbasę zalewamy serwatką, zagotowujemy i odstawiamy. Seler, marchewkę i pietruszkę obieramy i ścieramy na tarce o grubych oczkach, por siekamy. Starte warzywa wraz z kawałkiem obranego chrzanu (w całości) dodajemy do zupy. Wrzucamy ziele angielskie i liście laurowe, doprawiamy solą i pieprzem do smaku. Gotujemy 20 minut. Na koniec dodajemy starty chrzan do smaku. Gorącą zupę przelewamy do głębokich talerzy. Dekorujemy posiekanym szczypiorkiem i podajemy z pokrojonymi ugotowanymi na twardo jajkami oraz kromką wiejskiego chleba.", "url": "https://smaker.pl/przepisy-zupy/przepis-zupa-chrzanowa,1956369,anetajr.html", "category": "małopolskie", "sub_category": "Gotowe dania i potrawy", "phrase": "Sułkowicka krzonówka"}