{"meta_description": "Sułkowicka krzonówka została wpisana na listę produktów tradycyjnych Ministerstwa Rolnictwa", "title": "Sułkowice: Krzonówka na liście produktów tradycyjnych", "content": "Na Liście Produktów Tradycyjnych jest już 39 produktów z Małopolski, m.in. oscypek, kiełbasa lisiecka, obwarzanek krakowski, śliwowica łącka, żurek po krakowsku i karp zatorski. Ostatnio zostały na nią wpisane kukiełka podegrodzka oraz polska fasola z orzełkiem. W tym roku Rada ds. Produktów Tradycyjnych zaopiniowała pozytywnie dziewięć wniosków. To było jej ostatnie posiedzenie w tej kadencji.Krzonówka to zupa na bazie serwatki z dodatkiem różnych rodzajów wędlin i chrzanu. Podawana jest z chlebem z pieca drzewnego. Nazwa potrawy pochodzi od dużej ilości świeżego, startego chrzanu, dodawanego na koniec przygotowania. Oprócz sułkowckiej krzonówki do Listy Produktów Tradycyjnych dołączy chleb męciński i syropy owocowe z Tenczynka.Zadaniem Rady ds. Produktów Tradycyjnych jest ocena merytoryczna wniosków o wpis na Listę Produktów Tradycyjnych w zakresie spełnienie przez produkt wymagań określonych w ustawy o rejestracji i ochronie nazw i oznaczeń produktów rolnych i środków spożywczych oraz o produktach tradycyjnych. Pozytywnie ocenione wnioski na spotkaniu Rady zostają przesłane do Ministerstwa Rolnictwa i Rozwoju Wsi, które decyduje o wpisaniu produktów na Listę Produktów Tradycyjnych.", "url": "https://miasto-info.pl/myslenice/2205,sulkowice-krzonowka-na-liscie-produktow-tradycyjnych.html", "category": "małopolskie", "sub_category": "Gotowe dania i potrawy", "phrase": "Sułkowicka krzonówka"}