{"meta_description": "", "title": "Sułkowicka \"krzonówka\"", "content": "W niewielkiej ilości wody ugotować mięso z łopatki, żeberka wieprzowe wędzone i wędzony surowy boczek pokrojony w kostkę. Następnie dodać pokrojone w kostkę wędliny i zalać serwatką. Zagotować i odstawić. Dodać jarzyny starte na grubej tarce, posiekany kawałek pora i kawałek chrzanu (w całości). Przyprawić solą i pieprzem, zielem angielskim i liściem laurowym. Gotować przez 20 minut. Dodać lubczyk Do zagotowanej zupy dodać dużą ilość startego, sparzonego chrzanu (wg smaku). Nie gotować. Gorącą zupę podawać na głębokim talerzu z ugotowanym na twardo jajkiem. Posypać szczypiorkiem. Na stole można postawić pojemnik z tartym chrzanem i doprawić według indywidualnego smaku. Sułkowicka „krzonówka\" najlepiej smakuje podana ze świeżym chlebem.", "url": "https://ewawachowicz.pl/przepisy,,533.html", "category": "małopolskie", "sub_category": "Gotowe dania i potrawy", "phrase": "Sułkowicka krzonówka"}