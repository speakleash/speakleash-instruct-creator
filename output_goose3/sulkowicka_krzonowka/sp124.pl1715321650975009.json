{"meta_description": "", "title": "POZNAJEMY KULTURĘ NASZEGO REGIONU… GOTOWANIE ZUPY REGIONALNEJ – „KRZONÓWKA SUŁKOWICKA” – Szkoła Podstawowa nr124 w Krakowie, im. Marii Skłodowskiej-Curie", "content": "20-21 czerwca 2012r. uczniowie klas IV- VI uczestniczyli w warsztatach kulinarnych (DK Dwór Czeczów) przygotowanych przez Fundację Sztuki, Przygody i Przyjemności ARTS, która zajmuje się upowszechnianiem wiedzy na temat artystów i starych technik rękodzieła artystycznego Małopolski. Zajęcia prowadziła p. Irena ( Sułkowice), która przydzieliła uczniom zadania do wykonania, przypomniała konieczność przestrzegania zasad bezpieczeństwa podczas gotowania, krojenia. A potem się zaczęło… Po umyciu rąk, pod okiem p. uczniowie przystąpili do krojenia: cebuli , kiełbasy, największe emocje wzbudziło krojenie pokrzywy, prawdziwej pokrzywy! Niektórzy doświadczyli na własnej skórze, że nie jest to łatwe. Kiedy wszystko zostało przygotowane, rozpoczęło się gotowanie . Na efekty nie trzeba było długo czekać, smakowity zapach unosił się i wabił chętnych… Początkowo nieufnie przystąpili uczniowie do konsumpcji, szczególnie nie dowierzali smakowi drobno skrojonej pokrzywy, po chwili wszyscy zajadali ze smakiem, spróbowali nawet najbardziej sceptyczni. Smakowała nie tylko zupa, równie smaczny był wiejski chleb. Dziękuję uczniom za poczęstunek, zupa bardzo mi smakowała. Chętnym podaję przepis , który otrzymaliśmy od gospodyń z Sułkowa. Wykonanie: do serwatki wrzucamy pokrojoną w kostkę kiełbasę oraz ugotowane wcześniej i pokrojone mięso, pokrojoną cebulę, wszystko razem gotujemy. Pod koniec dodajemy chrzan i przyprawy wg uznania. Można część ugotowanych na twardo jajek wrzucić do zupy , nabierze wtedy żółtego koloru. Resztę jajek pokrojonych na ćwiartki podajemy na talerzu. Wszystko posypujemy drobno pokrojoną świeżą pokrzywą. Do zupy podajemy chleb, najlepiej wiejski świeży, pachnący… Smacznego.", "url": "https://sp124.pl/?p=4670", "category": "małopolskie", "sub_category": "Gotowe dania i potrawy", "phrase": "Sułkowicka krzonówka"}