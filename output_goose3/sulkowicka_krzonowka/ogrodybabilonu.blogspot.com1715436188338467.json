{"meta_description": "", "title": "sułkowicka krzonówka", "content": "Krzonówka według źródła to tradycyjna zupa wielkanocna gotowana na południu Polski, głównie w Małopolsce, dawniej podawana w świąteczną niedzielę Zmartwychwstania Pańskiego. Tę jednogarnkową potrawę sporządzano z tradycyjnych wędlin wielkanocnych, które zostawały ze święconki. Nazwa krzonówki pochodzi od jednego ze składników zupy, chrzanu, na który w okolicy Sułkowic dawniej mówiło się krzan albo krzon. Obecnie wielu mieszkańców tego terenu używa starej nazwy krzonówka, zaś młodsze pokolenie na świąteczną zupę mówi chrzanówka. Krzonówkę w Sułkowicach gotowano według przepisu przekazywanego ustnie już w XIX wieku. Jej receptura była przekazywana z pokolenia na pokolenie i jest nieodzownym elementem Świąt Wielkanocnych od ponad stu lat. Potwierdzają to mieszkańcy gminy Sułkowice, którzy pamiętają, jak za czasów ich dzieciństwa dziadkowie, a później rodzice przyrządzali krzonówkę. Tradycja mówi, że do jej powstania wykorzystywano wszystkie resztki po śniadaniu wielkanocnym z poświęconych potraw, zarówno wędliny, jak i jajka. Jednak jej trzon stanowi chrzan. W dawnych czasach, kiedy panowała bieda, jarzynę tę można było ukopać i pozbierać za darmo na polach. Obfitość tej potrawy zależała od statusu materialnego poszczególnych rodzin, dlatego też czasem sułkowicka krzonówka była uboga, a czasem bardzo bogata w składniki. Krzonówka w okolicach Sułkowic gotowana jest na bazie serwatki, co wyróżnia ją wśród innych chrzanówek gotowanych w Małopolsce. Zastosowanie serwatki do przyrządzania zupy wynikało z zaradności tutejszych gospodyń, które dbały o to, aby w gospodarstwach nic się nie zmarnowało. Tradycję produktu potwierdzają liczne artykuły z prasy lokalnej, gdzie opisana jest stała obecność tego sułkowickiego przysmaku na licznych uroczystościach gminnych i powiatowych. Pyszna wielkanocnana podstawie przepisu Adama Gesslera.", "url": "http://ogrodybabilonu.blogspot.com/2012/04/sukowicka-krzonowka.html", "category": "małopolskie", "sub_category": "Gotowe dania i potrawy", "phrase": "Sułkowicka krzonówka"}