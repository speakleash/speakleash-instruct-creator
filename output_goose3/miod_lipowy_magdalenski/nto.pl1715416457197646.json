{"meta_description": "Miód rzepakowy, lipowy, gryczany czy wielokwiatowy - taki znamy i lubimy. Tymczasem na rynku nasila się trend przygotowywania miodów z dodatkami owocowymi, ziołowymi, orzechowymi itd. Wiecie, że można kupić czarny miód i taki z czosnkiem? Sprawdzamy, ile kosztują miody smakowe prosto z rodzinnych pasiek.", "title": "Miody smakowe to prawdziwy hit i świetny pomysł na prezent. Miody z dodatkami są pyszną alternatywą dla tych tradycyjnych", "content": "Miód rzepakowy, lipowy, gryczany czy wielokwiatowy - taki znamy i lubimy. Tymczasem na rynku nasila się trend przygotowywania miodów z dodatkami owocowymi, ziołowymi, orzechowymi itd. Wiecie, że można kupić czarny miód i taki z czosnkiem? Sprawdzamy, ile kosztują miody smakowe prosto z rodzinnych pasiek. Miód lubimy jeść na kanapce, jako dodatek do owsianki, gofrów czy do herbaty. Jest określany naturalnym antybiotykiem, więc chętnie sięgamy po niego w okresie przeziębień. W ostatnim czasie rośnie wybór miodów smakowych. Postanowiliśmy przyjrzeć się ofercie rodzinnych pasiek w Polsce. Pasieka z Borów Tucholskich proponuje miód leśny malina czeremcha o wadze 1,1 kg za 37 zł. Taki miód otrzymywany jest z nektaru leśnej maliny i kwiatów czeremchy, podobnie jak ten z chabrów (400 g za 18 zł), w sposób naturalny wytwarzany przez same pszczoły. My chcemy się jednak przyjrzeć miodom, do których ich producenci dołączają dodatkowe składniki. Odwiedzamy Polski e-bazarek (polskieebazarek.pl) i wybieramy Wielkopolskę. Znajdujemy tu m.in. miód o ciemnej barwie, którą uzyskano za pomocą kakao i szereg miodów owocowych. Oto przykłady wraz z cenami: To nie jedyny region, w którym rodzinne pasieki zabiegając o uwagę klienta, stawiają na miody smakowe. • Opolskie. Ziołomiód z pokrzywy ze spadzią liściastą 35 zł Mazowieckie. Jeden z pszczelarzy oferuje \"dla koneserów\" miody z owocami czarnej porzeczki, maliny i imbiru. Ceny miodu dużego 1100 g 45 zł, miód mały, miody mieszane i ziołomiody 400g - 25 zł. Kolejne ogłoszenia z tego regionu: Odwiedzamy kolejne województwo i e-bazarek prowadzony przez Ośrodek Doradztwa Rolniczego, tym razem na Podkarpaciu. Do kupienia w jednej z pasiek jest miód z chili/bananem/agrestem/grejpfrutem/kakao i chili/figą/gruszką/kokosem/pokrzywą, mango/jagodą kamczacką/rabarbarem/mandarynką/jabłkiem/jeżyną/czekolada i miętą/żurawiną - 240 g 18 zł. Na liście produktów tradycyjnych prowadzonej przez Ministerstwo Rolnictwa i Rozwoju Wsi znajdują się ok. 100 miodów z różnych regionów Polski. To m.in. miód wielokwiatowy leśny z Podksięża czy miód nawłociowy z gminy Skrzyszów (Małopolska), miód lipowy magdaleński z województwa lubuskiego czy miód lipowy z Puszczy Boreckiej (Warmińsko-Mazuskie). Pszczelarze w Polsce mogą liczyć na pomoc. Szacuje się, że każdego roku w ramach działań realizowanych przez Krajowy Ośrodek Wsparcia Rolnictwa wspieranych jest średniorocznie ponad 40 tys. pszczelarzy (dane KOWR).", "url": "https://nto.pl/miody-smakowe-to-prawdziwy-hit-i-swietny-pomysl-na-prezent-miody-z-dodatkami-sa-pyszna-alternatywa-dla-tych-tradycyjnych/ar/c8-15895779", "category": "lubuskie", "sub_category": "Miody", "phrase": "Miód lipowy magdaleński"}