{"meta_description": "Produkt wpisany na listę produktów tradycyjnych w dniu 2005-10-24\nW kategorii Wyroby piekarnicze i cukiernicze\nW województwie woj. lubelskim", "title": "Sękacz podlaski - - Portal Gov.pl", "content": "Sękacz ma bardzo charakterystyczny wygląd, wynikający ze sposobu jego przyrządzania. Słodki, z „nutką cytryny w tle”, podobny do smaku biszkoptów. Dzięki procesowi zapiekania w „otwartym piecu” produkt ten może być przechowywany 7-10 tygodni w temperaturze pokojowej, nie tracąc przy tym wartości spożywczych ani walorów smakowych i organoleptycznych. Tradycja wypieku tych królewskich ciast wywodzi się od czasów Królowej Bony, która to sprowadziła do Polski wiele owoców i warzyw oraz potraw. Później spotykane są adnotacje z czasów dobrej prosperity dworów magnackich i mieszczańskich, gdzie szczególnie w okolicy Świąt Wielkiej Nocy wypiekano te ciasta, prawdziwą ozdobę świątecznego stołu.", "url": "https://www.gov.pl/web/rolnictwo/sekacz-podlaski", "category": "lubelskie", "sub_category": "Wyroby piekarnicze i cukiernicze", "phrase": "Sękacz podlaski"}