{"meta_description": "Sękacz podlaski wypiekamy z XIX wiecznej receptury przekazywanej z pokolenia na pokolenie. Sękacz jest rękodziełem sztuki cukierniczej i stanowi dziedzictwo kulinarne Pol", "title": "CUKIERNIA ZANIEWICZ Sękacz podlaski (1kg)", "content": "Sękacz to ciasto o niepowtarzalnym smaku i niezwykłym aromacie, bo też niezwykły jest sposób jego przyrządzania. Jego wypiek opiera się na tradycyjnych ludowych metodach. Sękacz swym kształtem przypomina jodłę, której igły przybrały złocistomiodową barwę bursztynu. Wypiek o tak oryginalnym wyglądzie będzie prawdziwą ozdobą Świątecznego, czy weselnego stołu. To prawdziwe rękodzieło sztuki cukierniczej. Sękacz Podlaski Zaniewicza jest laureatem wielu prestiżowych nagród w Polsce i za granicą m.in. Złoty Medal Międzynarodowych Targów Poznańskich POLAGRA FOOD 2000, oraz Złota Perła w Ogólnopolskim Konkursie na Najlepszy Produkt Regionalny \"Nasze Kulinarne Dziedzictwo 2003 oraz wznowioną Perłę 2005\". W 2006 roku otrzymał również nagrodę Polskiej Organizacji Turystycznej w konkursie \"Turystyczna Pamiątka z Regionu\". Sękacz od Zaniewicza to wyśmienity pomysł na niezobowiązujący podarek, nawet dla gości z zagranicy - to tradycyjny polski wypiek. Trwałość Sękacza - w suchym pomieszczeniu można przechowywać nawet do kilku miesięcy. Jest to wyjątkowe ciasto, które starzeje się szlachetnie, nabierając coraz większej kruchości, a nie tracąc tym samym smaku. Jeśli ktoś woli ciasto mniej suche, wystarczy wstawić do jego wnętrza kieliszek z wodą lub dla bardziej wytrawnych smakoszy kieliszek z alkoholem.", "url": "https://organic24.pl/sekacz-podlaski-1kg-allnet.html", "category": "lubelskie", "sub_category": "Wyroby piekarnicze i cukiernicze", "phrase": "Sękacz podlaski"}