{"meta_description": "Sękacz przepis. Jak zrobić sękacza krok po kroku. Tradycyjna receptura. Sękacz wypiekany na piecu opalanym drzewem. Składniki, produkty do sękacza", "title": "Sękacz, przepis i składniki. Jak zrobić tradycyjnego sękacza krok po kroku.", "content": "Do upieczenia sękacza potrzebny jest specjalny sprzęt. W którego skład wchodzi drewniany dębowy wałek, szerszy z jednej strony i cieńszy z drugiej, oraz piec. Do wypieku sękacza stosowane są dwa rodzaje pieców. Piec elektryczny, gdzie elementem grzewczym jak się domyślamy są grzałki, albo piec naturalny opalany drewnem. Który piec jest lepszy. Opalany drewnem czy elektryczny? Plusem pieca naturalnego jest to, że wypieku sękacza, możemy dokonać prawie w każdym miejscu bez potrzeby szukania gniazda elektrycznego. Osoby zajmujące się profesjonalnym wypiekiem sękaczy na większą skalę używają do tego celu tylko pieców elektrycznych, gdyż mogą robić to w pomieszczeniach zamkniętych np. w domu czy cukierniach. Pieca naturalnego możemy użyć wyłącznie na świeżym powietrzu. Jak zapewne wiemy sękacz jest rodzajem specjalnego ciasta, które nawet po upływie kilku miesięcy jest bardzo smaczne i pożywne. Chcąc wydłużyć datę przydatności do spożycia i zachować jego właściwości przy piecu elektrycznym mogą być dodatkowo dodawane do ciasta ulepszacze wspomagające uzyskanie efektu końcowego. Natomiast przy piecu opalanym drzewem, naturalnym konserwatorem produktów (mowa tu przede wszystkim o produktach nabiałowych, czyli: jajach, maśle i śmietanie) jest naturalny dym z drzewa. Kiedyś jak jeszcze nie było elektryczności, aby wydłużyć datę spożycia produktów spożywczych, używano do konserwacji: solenia, suszenia i wędzenia. Aby, podtrzymać regionalną tradycję my na pokazie wypieku sękacza używamy pieca opalanego drewnem. Możemy śmiało powiedzieć, że wędzimy sękacza. Jeszcze parę słów o piecu naturalnym, gdyż ważne jest to, jakiego drzewa do niego używamy. Na pewno nie może być to drzewo smolne żywiczne, gdyż sękacz jest ciastem, które łatwo wchłania zapachy. Zastosowanie nieodpowiedniego drewna może nam go zepsuć. Większość osób, które zajmuje się wypiekiem sękacza tą metodą co my, używa do palenia brzozy lub olchy. Bardzo ważne jest też, żeby drzewo było zdrowe i bardzo dobrze wysuszone. Piec, na którym pieczemy sękacza posiada palenisko i podpórki tzw. ruszt, na których leży i obraca się wałek. Pod wałkiem ustawiony jest tzw. nabierak z blachy, z którego nabierane jest wcześniej przygotowane ciasto i za pomocą chochli polewany jest wałek. Podsumowując oba piece, nie jest nigdzie powiedziane, że sękacz z jednego pieca, czy z drugiego jest niesmaczny, a wręcz przeciwnie. Oba sękacze są przepyszne i każdy z nich ma w sobie to coś co dobrze byłoby sprawdzić i spróbować. Wybór i ocena końcowa należy do Was. Jedno jest pewne, że sękacz pozytywnie zaskoczy Wasze kubki smakowe.", "url": "https://www.biebrza24.pl/gastronomia/przepisy-kuchnia-podlaska/sekacz-podlaski/", "category": "lubelskie", "sub_category": "Wyroby piekarnicze i cukiernicze", "phrase": "Sękacz podlaski"}