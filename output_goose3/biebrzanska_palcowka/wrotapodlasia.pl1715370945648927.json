{"meta_description": "", "title": "Kulinarne Perły 2017 wręczone", "content": "W niedzielę, 24 września b.r. w czasie targów „Smaki Regionów” w Poznaniu zostały wręczone Kulinarne Perły oraz Klucze do Polskiej Spiżarni, czyli nagrody XVII edycji konkursu „Nasze Kulinarne Dziedzictwo – Smaki Regionów” Poznań 2017.   Najlepsze tradycyjne, regionalne i lokalne produkty otrzymały statuetkę „Perła ”.     W tym roku te prestiżowe statuetki przyznano 57. produktom i 14. daniom regionalnym. Wręczono też sześć Kluczy do Polskiej Spiżarni - wyróżnienia przyznawanego osobom szczególnie zasłużonym w regionach dla wspierania kulinarnego dziedzictwa, promocji i budowy rynku produktów regionalnych, lokalnych i tradycyjnych. Wszyscy laureaci otrzymali „Perłę” oraz gratulacje od Jacka Boguckiego – Sekretarza Stanu w Ministerstwie Rolnictwa i Rozwoju Wsi, Andrzeja Pleszuka - Dyrektora Departamentu Rolnictwa i Obszarów Rybackich Przedstawiciel UMWP oraz Tomasza Kobierskiego - Wiceprezesa zarządu Międzynarodowych Targów Poznańskich. Od początku trwania konkursu województwo podlaskie zdobyło 38 \"Pereł\" oraz 4 \"Klucze do Polskiej Spiżarni\". Od początku trwania konkursu (2000 rok) województwo podlaskie otrzymało 38 „Pereł” oraz 4 „Klucze do Polskiej Spiżarni”. Przedsięwzięcie zostało zorganizowane przez Departament Rolnictwa i Obszarów Rybackich Urzędu Marszałkowskiego Województwa Podlaskiego i było współfinansowane ze środków Unii Europejskiej w ramach Krajowej Sieci Obszarów Wiejskich Programu Rozwoju Obszarów Wiejskich na lata 2014 – 2020.", "url": "https://www.wrotapodlasia.pl/pl/rolnictwo/wiadomosci/kulinarne-perly-2017-wreczone.html", "category": "podlaskie", "sub_category": "Mięso świeże oraz produkty mięsne", "phrase": "Biebrzańska palcówka"}