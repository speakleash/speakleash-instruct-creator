{"meta_description": "", "title": "Tołkanica, palcówka biebrzańska i ? Kolejne podlaskie przysmaki na liście produktów tradycyjnych", "content": "Tołkanica, hałuszki, palcówka biebrzańska, kuciukai i piwo jałowcowe dołączyły do Listy Produktów Tradycyjnych Ministra Rolnictwa i Rozwoju Wsi (LPT MRiRW). Podlaskie specjały zostały zaprezentowane podczas konferencji w Muzeum Rolnictwa im. ks. Krzysztofa Kluka w Ciechanowcu. Uczestniczył w niej Sebastian Łukaszewicz, wicemarszałek województwa I tak Koło Gospodyń Wiejskich w Przystawańcach z terenu gminy Puńsk na LPT zarejestrowało kuciukai, czyli małe, chrupiące, lekko słodkie kulki z makiem, które podaje się z tzw. mlekiem makowym. Potrawa ta charakterystyczna jest dla kuchni litewskiej – serwuje się ją zwyczajowo w Boże Narodzenie. – Sama nazwa pochodzi od słowa „kūčios”, co w dosłownym tłumaczeniu na język polski oznacza „wigilia”. Te ciasteczka robi się z drożdży, mąki, maku, cukru, soli, wody i odrobiny oleju. Wypieka się je w piecu – wyjaśniała Wida Marcinkiewicz z Przystawańc.", "url": "https://podlaskie24.pl/artykul/wydarzenia/tolkanica-palcowka-biebrzanska-i-kolejne-podlaskie-przysmaki-na-liscie-produktow-tradycyjnych/", "category": "podlaskie", "sub_category": "Mięso świeże oraz produkty mięsne", "phrase": "Biebrzańska palcówka"}