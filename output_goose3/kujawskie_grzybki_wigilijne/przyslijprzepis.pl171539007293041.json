{"meta_description": "", "title": "Wigilijne suszone grzyby", "content": "Podstawą tego dania wbrew pozorom jest olej rzepakowy. Bez niego grzyby nie będą mieć tego wyjątkowego smaku. Grzyby suszone trzeba namoczyć wcześniej w wodzie (kilka godzin), obgotować w lekko osolonej wodzie i pokroić w paseczki. Cebulę pokroić w paseczki. Olej rzepakowy rozgrzać i wrzucić do niego cebulkę (im więcej cebulki - tym więcej oleju, żeby nam się nie przypaliła). Kiedy cebulka lekko puści sok wrzucić pokrojone grzyby i dusić na małym ogniu. Lekko posolić i jeśli ktoś lubi dodać do smaku odrobinkę pieprzu. Kaszę jaglaną przygotować wg przepisu na opakowaniu. Kiedy grzyby z cebulą będą ładnie uduszone, wymieszać z przygotowaną kaszą jaglaną. Podawać ciepłe. Smacznych świąt i dużo zdrowia! :)", "url": "https://www.przyslijprzepis.pl/przepis/wigilijne-suszone-grzyby", "category": "kujawsko-pomorskie", "sub_category": "Gotowe dania i potrawy", "phrase": "Kujawskie grzybki wigilijne"}