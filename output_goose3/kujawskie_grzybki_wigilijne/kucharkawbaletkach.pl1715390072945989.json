{"meta_description": "Potrawy wigilijne lista, czyli lista tradycyjnych potraw wigilijnych w Polsce w zależności od regionu, w którym wigilię się spędza", "title": "Potrawy wigilijne - lista w zależności od regionu i dlaczego jemy mak, ryby i grzyby", "content": "Czas Świąt Bożego Narodzenia to zawsze najbardziej wyczekiwany dla mnie moment w trakcie roku. Ja żyję świętami już od pierwszych dni grudnia. Wtedy z mamą pieczemy razem bożonarodzeniowe pierniczki, które potrzebują troszkę czasu, żeby zmięknąć i nabrać aromatu. I które schowane są w pudełkach i regularnie podjadane przez moich braci i tatę. A poza pierniczkami planujemy inne świąteczne smakołyki. I tak jak na samo Boże Narodzenie i drugi dzień świąt raczej co dom to obyczaj to wigilijne potrawy to jednak efekt długoletniej tradycji. Jednak, tak właściwie dlaczego a wigilię jemy zupę grzybową czy barszcz z uszkami? Dlaczego pieczemy makowce i pierniki? Dlaczego powinno zjeść się rybę i popić kompotem z suszu? Co to jest moczka? A co to są rwaki? I czy w ogóle są jakkolwiek powiązane z wigilijnymi tradycjami? Zapraszam do artykułu :) Wigilia, czyli najbardziej wyjątkowy wieczór w roku Sam wigilijny wieczór to dla Polaków bardzo uroczysty i rodzinny czas. Dzielimy się wtedy opłatkiem, kładziemy sianko pod obrusem, śpiewamy kolędy i podajemy 12 potraw na stół. Myślę, że w żadnym domu nie podaje się dokładnie tych samych potraw. Tradycje wigilijne każdego regionu troszkę się różnią. Po swoim domu już widzę, że mimo że moi rodzice są z Kujaw, to jednak z różnych ich części i każdy pamięta przynajmniej jedną inną potrawę na stole wigilijnym z własnego dzieciństwa. To, co na pewno się powtarza to składniki, których się do tych potraw używa. Tradycje związane z serwowaniem właśnie tych dań na wigilijnym stole wpisane były w wierzenia ludowe, przypisywały poszczególnym składnikom naszych potraw magiczną moc, która ochroni nas przed złem czy zapewni szczęście w nadchodzącym roku. A jakim składnikom i co dokładnie? Dlaczego mak, grzyby i ryby na wigilię? I tak jak powyższe składniki będą się powtarzać w każdym domu to już wykorzystanie ich w zależności od regionu będzie trochę inne. Różnice już widać, kiedy patrzy się na tradycje związane z podawaniem zup. Na wschodzie Polski najczęściej można spotkać barszcz z uszkami. Natomiast w centrum i na północy zupę grzybową, zupę rybną lub zupę z suszu. A na południu zupę migdałową. Oczywiście – ludzie migrują i wigilijne tradycje kulinarne też się mieszają i przechodzą z regionu na region. Jednak wciąż istnieje kilka typowych potraw dla danego regionu. najczęściej jada się zupę z suszu lub zupę grzybową. Obowiązkowo podaje się szablok, czyli groch z kapustą (i czasem fasolą), potrawy z grzybami, śledzie, smażone ryby i kluski z makiem. Najbardziej popularna jest zupa rybna ze śledzi. Często można też spotkać brząd czy brządowa zupa, czyli zupę z suszonych gruszek. Na Kaszubach podaje się też dużo ryb – karpia często serwuje się w sosie czosnkowym, flądrę w galarecie, sieję w grzybach, a śledzie w jabłkach. Tradycyjną zupą jest barszcz z uszkami, który przywędrował ze wschodu, ale można też natrafić na mazowiecką zupę grzybową, czyli barszcz biały na zakwasie z kapusty i grzybów. Najbardziej popularne ryby to śledzie i karp. W wielu domach można tez spotkać rwaki, czyli kopytka z ziemniaków serwowane z kapustą i grzybami. Popularne są też kłosy, czyli kluski z makiem na słodko, a im dłuższe i grubsze tym więcej pomyślności przyniosą w następnym roku. Najczęściej jada się zupę grzybową z łazankami. Popularna jest też pamuła, czyli słodko-słony barszcz ze śliwek podana z podsmażoną cebulą i ziemniakami. Z ryb zwykle jada się śledzie i ryby słodkowodne tj. karp (popularnym przysmakiem jest karp zatorski) czy pstrąg. Popularne są również moskole, czyli podpłomyki z ziemniaczanego ciasta, które serwowane są z grzybami, a także pierogi z kapustą i grzybami. Tutaj zazwyczaj jada się barszcz z uszkami i dużo karpia. Bardzo popularne tutaj są klopsiki z karpia w galarecie i karp wędzony. Ulubionym deserem jest strucla z makiem. Z zup można spotkać barszcz z suszonych grzybów. Najczęściej serwuje się: • wareniki, czyli pierogi w kształcie półksiężyców z makiem lub kapustą i grzybami, • kulebiak, czyli duży drożdżowy pieróg z kapustą i grzybami, śledzie, • kutię, czyli pszenicę w makiem i bakaliami lub Do picia podaje się kompot z łodyg leśnych malin z miodem. Z zup najczęściej serwuje się barszcz z uszkami. Popularne są też śledzie, szczególnie śledzie w śmietanie podane z ziemniakami lub śledzie w oleju rydzowym. Powszecny jest też karp, a w szczególności karp w sosie piernikowym i makiełki, czyli kluski utarte z makiem i cukrem pudrem oraz groch z kapustą. Często podaje się też ziemniaki gotowane w mundurkach. Na deser zazwyczaj serwuje się piernik i makowiec. Z zup popularna jest siemieniotka, czyli zupa z siemienia konopnego z kaszą jaglaną, zupa grzybowa z galuszkami, czyli podłużnymi kluskami i zupa migdałowa. Serwuje się dużo śledzi i karpi, a czasem spotkać można też gołąbki z kaszy perłowej i grzybów. Z deserów popularne są śliszki, czyli drożdżowe bułeczki z makowym nadzieniem, kluski z makiem, kołocz, czyli rodzaj pieczywa z makiem lub białym serem i moczka, czyli rodzaj gęstej zupy z pierników, migdałów, rodzynek, suszonych śliwek i moreli, gruszek, orzechów i dużej ilości ciemnego piwa. Popularną zupą jest zupa z kiszonej kapusty z grochem i grzybami, barszcz z uszkami i zupy rybne. Serwuje się dużo pierogów tj. pierogi ruskie, czyli z ziemniakami i twarogiem, pierogi z kapustą i grzybami czy pierogi z makiem i bakaliami. Popularne są ryby słodkowodne, czyli karp czy pstrąg. Często serwuje się tez kutię, suszyninę, czyli rozgotowane owoce suszone podane w żurawinowym kisielu z goździkami i cynamonem, świszcz, czyli kasza jęczmienne z suszonymi śliwkami i miodem oraz kluski z makiem. I tak jak patrzę na te tradycje to mój dom to troszkę tygiel tradycji z różnych regionów :p My zawsze jadamy barszcz, ale z makaronem a nie uszkami, kompot z suszu na ciepło, karpia po żydowsku, rybę po grecku, śledzie w occie, pierogi z kapustą i grzybami, paszteciki, groch z kapustą, makowca, pierniczki. Moja mama gotuje jeszcze dla mojego brata ziemniaki w mundurkach. Więc troszkę z różnych regionów. Najważniejsze, że wszyscy są zadowoleni i że jesteśmy razem. Bo to i tak najważniejsze w święta. A u Was jak to wygląda? :)", "url": "https://www.kucharkawbaletkach.pl/potrawy-wigilijne-lista-w-zaleznosci-od-regionu-i-dlaczego-jemy-mak-ryby-i-grzyby/", "category": "kujawsko-pomorskie", "sub_category": "Gotowe dania i potrawy", "phrase": "Kujawskie grzybki wigilijne"}