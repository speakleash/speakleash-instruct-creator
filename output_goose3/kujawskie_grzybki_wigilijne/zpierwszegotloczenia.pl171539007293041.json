{"meta_description": "Przepis na Wigilijne grzyby w cieście. U mnie Wigilia odbyła się już dziś - tak wyszło w tym roku, choć to akurat raczej smutna okoliczność.Jedną z moich ulubionych…", "title": "Wigilijne grzyby w cieście", "content": "U mnie Wigilia odbyła się już dziś - tak wyszło w tym roku, choć to akurat raczej smutna okoliczność. Jedną z moich ulubionych potraw, mogę nawet powiedzieć, że smakiem świąt z dawnych lat, są takie właśnie grzyby. Tej jesieni nazbieraliśmy ich sporo, więc mogę w pełni nacieszyć się tym daniem. Grzyby namocz w wodzie przez 2 godziny. Odlej wodę z moczenia i ugotuj grzyby w nowej wodzie (przez około 30-40 minut). Wodę z gotowania można zachować, ja zawsze dodaję ją do barszczyku. Z mąki, jajka, soli i wody przygotuj ciasto - podobnie, jak ciasto naleśnikowe, tylko gęstsze. Musi być też dość słone. Kapelusze maczaj w cieście i wykładaj na gorącą oliwę. Smaż na złoto, podawaj ciepłe.", "url": "https://zpierwszegotloczenia.pl/przepis/wigilijne-grzyby-w-ciescie", "category": "kujawsko-pomorskie", "sub_category": "Gotowe dania i potrawy", "phrase": "Kujawskie grzybki wigilijne"}