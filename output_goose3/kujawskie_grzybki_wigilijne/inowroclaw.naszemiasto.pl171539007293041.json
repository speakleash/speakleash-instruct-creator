{"meta_description": "Ryby, śledzie, grzyby, groch z kapustą, barszcz z uszkami, kompot z suszonych owoców – to potrawy, bez których trudno wyobrazić sobie wigilijną wieczerzę. Zgodnie z tradycją stół powinien być nakryty białym obrusem.", "title": "Wigilia z kujawską tradycją", "content": "Ryby, śledzie, grzyby, groch z kapustą, barszcz z uszkami, kompot z suszonych owoców – to potrawy, bez których trudno wyobrazić sobie wigilijną wieczerzę. Zgodnie z tradycją stół powinien być nakryty białym obrusem. - Wigilia to czas niezwykły. Wszelkie prace w gospodarstwie powinny zakończyć się zanim pojawi się pierwsza gwiazda. Ale wcześniej gospodarz przynosił do domu świerkowe drzewko, gdzie wspólnie z dziećmi ubierano choinkę. Przyozdabiano drzewko choinkowe, bombkami orzechami, pierniczkami, jabłkami, własnoręcznie robionymi kolorowymi papierowymi łańcuchami. Wigilia w moim domu, zgodnie z tradycją jest postną uroczystą kolacją kończącą adwent. Przy stole nakrytym białym obrusem zasiada rodzina do wieczerzy, pamiętajmy też o dodatkowym nakryciu dla niespodziewanego gościa. Pod biały obrus wkładamy trochę siana i kilka drobnych monet – opowiada o rodzinnych zwyczajach Alina Książek. Na stole powinno być 12 potraw, co odpowiada liczbie apostołów podczas ostatniej wieczerzy. Potrawy przygotowywane są z produktów, które urosły w polu, ogrodzie, w lesie i w wodzie: pierogi z kapustą i grzybami, groch z kapustą, kompot z suszonych owoców, postny czerwony barszcz z uszkami, zupa rybna, śledzie w śmietanie i w oleju, ryby smażone na patelni oraz w zalewie octowej, karp w galarecie, szczupak w sosie chrzanowym,zupa z leśnych suszonych grzybów, paszteciki grzybowe. - Jesteśmy rodziną wielopokoleniową i do stołu zasiada wiele osób. Kolację rozpoczynamy wspólną modlitwą. Przed samym posiłkiem, tę wyjątkową uroczystość rozpoczyna dzielenie się opłatkiem, jak niegdyś chlebem podczas ostatniej wieczerzy. Wszyscy obecni przy stole składają sobie życzenia. Gest ten jest symbolem jedności, pojednania, wzajemnego przebaczenia. Na wigilijnym stole nie może zabraknąć ciasta. Różnego rodzaju pierniczki, ciasto piernikowe, makowiec, sernik, owoców, jabłek, orzechów. Po kolacji śpiewamy kolędy i oczekujemy św. Mikołaja który przychodzi do nas co roku. Dla każdego przynosi drobny upominek pięknie zapakowany. Ten jeden jedyny wieczór wigilijny siedząc z rodziną do późnej nocy i wspominamy mijający rok oraz tych których od nas odeszli – dodaje Alina Książek. Groch zalać na noc 2 szklankami wody, następnie ugotować z dodatkiem soli i pieprzu. Kapustę drobno pokroić, dodać olej, przyprawy, zalać wodą i gotować, aż będzie miękka. Cebulę przesmażyć na oleju, dodać do kapusty. Połowę grochu przetrzeć przez sito, resztę zostawić w ziarenkach. Kapustę zmieszać z grochem. Potrawę najlepiej przygotować dwa dni przed wigilią. Sprawionego karpia pokroić na dzwonka, osolić skropić sokiem z cytryny. Warzywa pokroić w cienkie krążki i gotować przez kilka minut do warzyw włożyć dzwonka karpia dodać sól cukier liście laurowe ziele angielskie i gotować na małym ogniu pod przykryciem. Żelatynę namoczyć w kilku łyżkach wody, dodać do naczynia z rybą i gotować kilka minut. Na półmisku ułożyć dzwonka ryby warzywa natkę pietruszki i zalać galaretą. Odstawić w chłodne miejsce do ostygnięcia. Suszone grzyby namoczyć i ugotować. Grzyby pokroić w paski wymoczone śledzie zalewamy roztworem octowym i odstawiamy na około 2 godziny po tym czasie śledzie wyjmujemy i kroimy na kawałki cebulę kroimy w krążki i szklimy na patelni do zeszklonej cebuli dodajemy odsączone grzyby i majeranek całość podlewamy wodą z gotowania grzybów. Doprawiamy solą i pieprzem. Smażymy do momentu odparowania płynu na koniec dodajemy 2 łużki oleju wymieszamy i studzimy. Pokrojone śledzie przekładamy cebulą i grzybami. Odstawiamy do lodówki w celu przegryzienia się smaków.", "url": "https://inowroclaw.naszemiasto.pl/wigilia-z-kujawska-tradycja/ar/c8-3962122", "category": "kujawsko-pomorskie", "sub_category": "Gotowe dania i potrawy", "phrase": "Kujawskie grzybki wigilijne"}