{"meta_description": "Produkt wpisany na listę produktów tradycyjnych w dniu 2009-12-17 w kategorii Wyroby piekarnicze i cukiernicze w woj. podkarpackim.", "title": "Biszkopty jarosławskie - - Portal Gov.pl", "content": "Szerokość do 107 mm, w części środkowej około 29 mm, grubość – do 22 mm. Zawartość wody od 8,5% do 9,5%, aktywność wody nie więcej niż 0,6, zawartość tłuszczu 6,45% do 7,43%, zawartość cukrów ogółem od 43,30% do 45,98%, zawartość popiołu nierozpuszczalnego w NHCl do 0,1%. Początki rozwoju przemysłu cukierniczego w Jarosławiu sięgają XIX wieku, kiedy to powstała tu parowa fabryka biszkoptów i pierników. W późniejszych latach połączyła się ona z innymi zakładami cukierniczymi, utworzonymi na bazie przedwojennej piekarni wojskowej. Sztandarowym produktem nowopowstałych zakładów stały się suchary i biszkopty. Biszkopty jarosławskie, wytwarzane od 1876 roku, od dawna są symbolem tego miasta i cieszą się dużą popularnością. Na początku XX wieku eksportowane były nawet do Austro-Węgier – na dwór cesarski, a także do Niemiec i Rosji. Ze względu na wysoką wartość odżywczą, puszystą konsystencję i najwyższej jakości składniki polecane są do spożycia przez dzieci i rekonwalescentów. Ciasto do produkcji biszkoptów przygotowywane jest z jajek, cukru, miodu i mąki. Wszystkie składniki miesza się i przygotowaną masę wlewa się do foremek. Po około 7-12 minutach pieczenia gotowe biszkopty wyjmuje się i schładza.", "url": "https://www.gov.pl/web/rolnictwo/biszkopty-jaroslawskie", "category": "podkarpackie", "sub_category": "Wyroby piekarnicze i cukiernicze", "phrase": "Biszkopty jarosławskie"}