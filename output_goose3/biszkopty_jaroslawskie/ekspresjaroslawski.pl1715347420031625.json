{"meta_description": "Sukces jarosławskich Biszkoptów. Siatkarki MKS San Pajda weszły do 1/8 fazy rozgrywek Pucharu Polski", "title": "Sukces jarosławskich Biszkoptów. Siatkarki MKS San Pajda weszły do 1/8 fazy rozgrywek Pucharu Polski", "content": "Jarosławskie „Biszkopty” w 1/8 fazy rozgrywek Pucharu Polski sezonu 2022/2023. Jako zespół pierwszoligowy wraz z Mielcem, Nowym Dworem Mazowieckim i Sosnowcem, uzupełniły 12-zespołowy skład z ekstraklasy Tauron Ligi. - Rywalizacja o Puchar Polski toczy się równolegle do rozgrywek o mistrzostwo I ligi kobiet. W efekcie odniesionych zwycięstw nad dotychczasowymi rywalami w tym zwycięstwa w Nysie nad zespołem AZS PWSZ Nysa nasz zespół awansował do 1/8 fazy rozgrywek Pucharu Polski. To oznacza awans do 16 najlepszych zespołów w Polsce – mówi Piotr Pajda, trener i prezes zarządu PKS San Pajda Jarosław. W tej fazie rozgrywek znajduje się 12 zespołów ekstraklasy (Tauron Ligi) i tylko 4 zespołu 1. ligi kobiet (Mielec, Nowy Dwór Mazowiecki, Sosnowiec i Jarosław) - Możliwe, że część z Państwa pamięta nasze mecze z dwóch poprzednich sezonów z zespołami ekstraklasy (Budowlani Łódź i Volley Wrocław), w których spisywaliśmy się doskonale. W obecnej fazie rozgrywek, w efekcie losowania trafiamy na zespół ekstraklasy kobiet MKS Kalisz, jeden z głównych pretendentów do medali w Mistrzostwach Polski w obecnym sezonie ligowym – podkreśla Piotr Pajda. Wraz z dobra informacją, pojawiają się również te gorsze, ponieważ klub martwi się o dopuszczenie parkietu jarosławskiej hali MOSiR do tej fazy rozgrywek. Podobnie jak o spełnienie wymaganych kryteriów budżetowych.", "url": "https://ekspresjaroslawski.pl/artykul/sukces-jaroslawskich/1369146", "category": "podkarpackie", "sub_category": "Wyroby piekarnicze i cukiernicze", "phrase": "Biszkopty jarosławskie"}