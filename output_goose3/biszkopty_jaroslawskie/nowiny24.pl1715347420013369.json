{"meta_description": "Fabryka Ciast i Cukrów dr. St. Gurgula Sp. z o.o. w Jarosławiu zajmuje się produkcją biszkoptów, zarówno okrągłych jak i podłużnych \"lady fingers”. Wytwarzane są również tutaj bezy domowe oraz biszkopty kakaowe. Wyroby oparte są na naturalnych surowcach.", "title": "Biszkopty z Jarosławskiej Fabryki Dr Gurgula: Sto lat smaku i tradycji", "content": "Biszkopty z jarosławskiej Fabryki dr Gurgula cieszą się popularnością już od ponad 100 lat. Są znane z dobrego smaku i wysokiej jakości zarówno w Polsce jak i za granicą. Do klienta trafia biszkopt o kruchej konsystencji, złocistej barwie i wyśmienitym smaku, który może być podstawą tortów i ciast. Tradycja wypieku jarosławskich biszkoptów sięga XIX w i łączy się przede wszystkim ze Stanisławem Gurgulem, który przybył do Jarosławia, by założyć „Parową Fabrykę Biszkoptów, Pierników i Cukrów w Jarosłąwiu”. Dał się poznać jako obrotny przedsiębiorca zdobywając liczne rynki zagraniczne. Dawniej wyroby Stanisława Gurgula były dostarczane na dwory Królestwa Wielkiej Brytani, Rosji, Prus oraz Francji. Był propagatorem rozwoju przemysłu krajowego, był pomysłodawcą wystawy przemysłowo–rolniczej w Jarosławiu. Po II wojnie światowej, w latach pięćdziesiątych fabryka została znacjonalizowana. Od roku 1952 do 1993 występowała pod inną nazwą. W tym czasie jednak produkowała takie wyroby cukiernicze jak: biszkopty, precle, paluszki telewizyjne. W 1993 roku wróciła do spadkobiercy prawowitych właścicieli i otrzymała nieco zmienioną nazwę. Obecnie Fabryka produkuje tradycyjne biszkopty podłużne, ale też biszkopty okrągłe, kakaowe oraz bezy. Wszystkie wyroby Fabryki wytwarzane są na bazie naturalnych surowców a produkcja odbywa się ręcznie. Biszkopty pakowane są klasycznie w tekturowe opakowania wyścielane pergaminem, używa się również tzw. wyprasek. Oferta firmy skierowana jest do wszystkich, nie ma przeciwwskazań alergicznych, co do produktów jarosławskiej fabryki. Biszkopty ulegają łatwemu i całkowitemu strawieniu, polecane są dzieciom, matkom karmiącym, osobom starszym, rekonwalescentom i jako element zdrowej diety. W 2004 roku został wprowadzony system HACCP, czuwający nad jakością zdrowotną produkowanej żywności. Wytwarzane biszkopty są symbolem Jarosławia i od dawna cieszą się dużą popularnością. Po odzyskaniu fabryki w latach 90-tych XX wieku, spadkobiercy w dalszym ciągu wytwarzają biszkopty w tradycyjny sposób. Naczelną zasadą Fabryki jest: „Produkować dobrą, zdrową polską żywność” Fabryka obecnie zatrudnia 20 pracowników. Każdy z nich posiada długoletni staż w wytwarzaniu ręcznym wyrobów, a nowi pracownicy przechodzą wyspecjalizowane szkolenia, dotyczące tradycyjnego procesu produkcji. Produkty Fabryki kierowane są przede wszystkim na rynek krajowy, w dalszym ciągu podtrzymywana jest tradycja ręcznego wytwarzania, a zarówno nowe jak i dotychczasowe produkty wytwarzane są tylko i wyłącznie z naturalnych składników bez sztucznych konserwantów.- bo zdrowa żywność jest najważniejsza.", "url": "https://nowiny24.pl/biszkopty-z-jaroslawskiej-fabryki-dr-gurgula-sto-lat-smaku-i-tradycji/ar/c17-18485879", "category": "podkarpackie", "sub_category": "Wyroby piekarnicze i cukiernicze", "phrase": "Biszkopty jarosławskie"}