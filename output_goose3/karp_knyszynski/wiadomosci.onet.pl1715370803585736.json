{"meta_description": "Pod koniec kwietnia na Liście Produktów Tradycyjnych ministra rolnictwa i rozwoju wsi pojawiły się trzy nowe produkty regionalne z woj. podlaskiego: busłowe łapy, podlaski kisiel owsiany i karp knyszyński. Łącznie z tego regionu na liście dziedzictwa kulturowego jest już łącznie 81 produktów tradycyjnych.", "title": "Bocianie łapy i kisiel z owsa. Podlaskie przysmaki na ministerialnej liście", "content": " • None Pierwszym produktem wpisanym na tę listę w 2005 r. był pierekaczewnik, potrawa z zapiekanego ciasta z nadzieniem, kultywowana wśród mniejszości tatarskiej Podlasia • None Zygmunt Gloger, polski etnograf i folklorysta, 120 lat temu pisał, że wówczas na Podlasiu nie wyobrażano sobie wieczerzy wigilijnej bez kisielu owsianego • None — Wpisanie busłowych łap czy kisielu owsianego na listę produktów, wpłynie na to, że nasze potrawy wrócą do naszej tradycyjnej i regionalnej kuchni — jest przekonany dyrektor Podlaskiego Muzeum Kultury Ludowej, który opiniował wnioski rejestracyjne • None Kolejne podlaskie danie jest obecnie procesie rejestracji. To Knysz – okrągły pieczony pieróg, dawniej spożywany podczas upamiętnienia umarłych, a obecnie podawany z różnego rodzaju nadzieniem Lista ministra rolnictwa to oficjalny, krajowy rejestr, do którego od 2005 r. wpisywane są produkty rolne, spożywcze i inne, których jakość lub wyjątkowe cechy i właściwości wynikają ze stosowania tradycyjnych metod produkcji, tzn. wykorzystywanych od co najmniej 25 lat. Stanowią one element dziedzictwa kulturowego regionu, w którym są wytwarzane i są elementem tożsamości społeczności lokalnej. Podlasie jest regionem wyróżniającym się pod względem zachowanych dawnych przepisów kulinarnych. Produkty, które są wpisywane na listę ministerialną, są głęboko związane z lokalną kulturą tradycyjną. Busłowe łapy były wypiekane w okresie postnym na święto Zwiastowania Najświętszej Maryi Panny obchodzone 7 kwietnia przez ludność prawosławną, liczną w tym regionie Polski. • None \"Głosy z końca świata\". W Białymstoku artyści zakrzyczą, jak mogą i póki mogą — Głęboko tkwiły też w kulturze, ze względu na związane z nim wierzenia. Ciasto było wkładane do gniazd bociana, by zachęcić je do szybkiego przylotu i rozpoczęcia wiosny. W tym dniu dzieci były karmione busłowymi łapami — wraca do przeszłości Artur Gaweł, dyrektor Podlaskiego Muzeum Kultury Ludowej, który opiniował nowe lokalne produkty tradycyjne. Tradycja ta ma jeszcze dłuższe korzenie w zamierzchłej przeszłości. W słowiańskich wierzeniach ludzie byli przekonani, że łapa, która uderza, jest symbolem urodzaju, a rytuał tupania i stukaniem zapisany jest w dawnych pieśniach ludowych. To drożdżowe bułki w kształcie bocianich łap: cztero- lub trójpalczaste trójkątne pieczywo. Na przywitanie wiosny wypieka się je z mąki pszennej z dodatkiem drożdży. Wniosek o wpis do rejestru złożyła Kuchnia Dobromil w Bielsku Podlaskim. Jej przedstawicielki, jako rodowite Podlasianki, kultywują przepisy z dawnych lat. — W przepisie tradycyjnym, busłowe łapy mogą być postne. My trochę je uwspółcześniłyśmy i przygotowujemy na słodko, żeby było apetyczniej — wyjaśnia Andżelika Wińska. • None \"Historia się powtarza\". Muzeum Pamięci Sybiru o wywózkach Ukraińców w głąb Rosji Bułki były niegdyś wypiekane na wiosnę, którą zapowiadały przylatujące bociany. We wspomnieniach dawnych gospodyń przeplatają się wzmianki, że bułki były wkładane do bocianich gniazd, aby zwabić ptaki na swoje podwórka. – Bociany zwiastowały dobrobyt – dodaje Wińska. Hodowany na 500 ha stawu rybnego w Czechowiźnie niedaleko Knyszyna, 34 km od Białegostoku. Ten sztuczny zbiornik, nazywany Jeziorem Zygmunta Augusta, powstał przed 1559 r. przez spiętrzenie rzeki Nareśl i jest najstarszy w Polsce. – Nasz karp różni się od innych przede wszystkim smakiem, a smak jest rezultatem karmienia paszami naturalnymi, czyli zbożami, głównie pszenicą, pozyskiwanymi od okolicznych rolników – wyjaśnia Grzegorz Buraczewski, prezes Gospodarstwa Rybackiego Ełk-Knyszyn – Opieramy się tylko na naszej linii genetycznej karpia. Nie zarybiamy stawów karpiami z innych gospodarstw. To gwarantuje powtarzalność i wyjątkowość smaku karpia knyszyńskiego – uzasadnia Buraczewski. Z knyszyńskiego karpia gospodynie z koła \"Kreatywne Czechowianki\" przygotowują dania wedle starodawnych przepisów, jakich nauczyły je mamy i babcie. Przyrządzają tak gołąbki i pierogi z karpiem, tartę z wędzonym karpiem, a także karpia faszerowanego, w galarecie, smażonego, kotlety i pasztety rybne. – Gołąbki rybne robi się identycznie jak mięsne. Przyprawia się rybę, dodaje ryż, kapustę się odparza i potem zawija się i gotuje – tłumaczy Irena Malinowska z Czechowizny. W Moszczonie Pańskiej, wsi w pow. siemiatyckim, wedle tradycji zdecydowanie dłużej niż od 25 lat gotuje się kisiel z owsa. To potrawa wigilijna, postna. Kiedyś wyrabiany był na mące owsianej. Obecnie przepis jest uproszczony i powstaje z płatków owsianych, zakiszonych drożdżami bądź zakwasem chlebowym i ugotowany z wodą do konsystencji gęstego kisielu. – Przygotowanie kisielu wymaga przede wszystkim czasu, minimum dwóch dni. Potrzeba trochę zakwasu, trochę wody i umiejętności – zaznacza Danuta Mudel ze Stowarzyszenia Moszczonka. – Ważne jest, żeby go nie przegotować. Trzeba zagotować olej roślinny i potem wlać płyn owsiany, bo wtedy kisiel nie przywrze do dna – zdradza gospodyni. • None Gleba, woda, pot i łzy pod okiem PZPN. Tu legalnie każdy może rzucić błotem Kisiel owsiany podawany jest po wystudzeniu i stężeniu, z dodatkami: cebulą, skwarkami, cukrem, czy syropami owocowymi, w zależności od upodobań. Lista Produktów Tradycyjnych to wyłącznie zbiór produktów i rozpowszechnianie informacji związanych z ich wytwarzaniem. Służy identyfikacji tradycyjnych produktów, a nie ich producentów. Ze wpisem na listę nie jest związana ochrona nazwy oraz kontrola zgodności produkcji z zadeklarowaną metodą wytwarzania. Wpis nie jest też odpłatny. Wśród zarejestrowanych produktów z woj. podlaskiego dotychczas wpisane są: sery i inne produkty mleczne (11), mięso świeże oraz produkty mięsne (13), produkty rybołówstwa, w tym ryby (4), orzechy, nasiona, zboża, warzywa i owoce -przetworzone i nie (7), wyroby piekarnicze i cukiernicze (16), oleje i tłuszcze — masło, margaryna olej (3), miody (3), gotowe dania i potrawy (14), napoje alkoholowe i bezalkoholowe (7) oraz inne produkty (3). Dziękujemy, że jesteś z nami. Zapisz się na newsletter Onetu, aby otrzymywać od nas najbardziej wartościowe treści", "url": "https://wiadomosci.onet.pl/bialystok/bocianie-lapy-i-kisiel-z-owsa-podlaskie-przysmaki-na-ministerialnej-liscie/dp47tzm", "category": "podlaskie", "sub_category": "Produkty rybołówstwa, w tym ryby ", "phrase": "Karp knyszyński"}