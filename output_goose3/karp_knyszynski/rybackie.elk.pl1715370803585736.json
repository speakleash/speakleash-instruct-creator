{"meta_description": "", "title": "O nas | Gospodarstwo Rybackie", "content": "Gospodarstwo Rybackie Sp. z o.o. zostało założone w 1993 rok i prowadzi działalność w zakresie hodowli przetwórstwa i sprzedaży ryb słodkowodnych. Siedziba spółki znajduje się w Ełku, gdzie od 2007 roku działa nowoczesna przetwórnia spełniająca wymogi HACCP. Prowadzona jest tu sprzedaż ryb wędzonych, mrożonych świeżych i przetworzonych. Nasze wyroby można nabyć na miejscu, w sprzedaży detalicznej i hurtowej. Hodowlę ryb prowadzimy w obiektach stawowych: Knyszyn-Zamek, Czechowizna, Ogrodniki, Popielewo i Poryte Jabłoń. Gospodarstwo podtrzymuje tradycyjną hodowlę ryb, zapoczątkowaną na terenie Podlasia w XVI wieku, przez króla Zygmunta Augusta. Obecnie firma jest jednym z największych producentów ryb karpiowatych w Polsce. Produkuje karpia królewskiego między innymi w największym stawie w Polsce zwanym „Jezioro Zygmunta Augusta” o powierzchni 448 ha. KARP KNYSZYŃSKI jest rozpoznawany jako marka i poszukiwany przez klientów na terenie całego kraju. W 2010 roku z Spółka otrzymała z rąk Prezydenta Rzeczypospolitej Polskiej dyplom w ramach ogólnopolskiego konkursu AgroLiga i tytuł Wicemistrza w kategorii „FIRMY”, natomiast w 2016 roku uzyskała certyfikat Kodeksu Dobrej Praktyki Rybackiej przyznawany pod patronatem Ministerstwa Gospodarki Morskiej i Żeglugi Śródlądowej. Nasze ryby ze względu na warunki, w jakich są hodowane, a więc czysta woda, naturalny pokarm i dokarmianie zbożem, mają wyjątkowe walory smakowe i zdrowotne, o czym świadczą liczne nagrody, odznaczenia i wyróżnienia m.in. w konkursie „Smaki Warmii, Mazur oraz Powiśla na stołach Europy. Ponadto Gospodarstwo Rybackie Sp. z o.o. w Ełku od 2012 roku jest członkiem znanej Europejskiej Sieci Regionalnego Dziedzictwa Kulinarnego, która jest znakiem potwierdzającym wysoką jakość żywności opartej na lokalnych surowcach i promującej tradycje regionu.", "url": "https://rybackie.elk.pl/o-nas/", "category": "podlaskie", "sub_category": "Produkty rybołówstwa, w tym ryby ", "phrase": "Karp knyszyński"}