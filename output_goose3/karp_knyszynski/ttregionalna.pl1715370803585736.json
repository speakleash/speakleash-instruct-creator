{"meta_description": "", "title": "Karp królewski jest tylko jeden. Ten z Knyszyna", "content": "Na większość polskich stołów w wigilijny wieczór zawita karp. Być może niektórzy jedzą karpia nie tylko od święta. W końcu jest to bardzo pyszna ryba. Wielce prawdopodobne jest, że został on wyhodowany w Knyszynie, a dokładnie w Gospodarstwie Rybackim Ełk – Knyszyn. Gospodarstwo Rybackie Ełk – Knyszyn to kilkaset hektarów, na których hodowana jest ryba. Podtrzymuje tradycyjną hodowlę ryb, zapoczątkowaną na terenie Podlasia w XVI wieku, przez króla Zygmunta Augusta. Obecnie firma jest jednym z największych producentów ryb karpiowatych w Polsce. Produkuje karpia królewskiego między innymi w największym stawie w Polsce zwanym „Jezioro Zygmunta Augusta” o powierzchni 448 ha. Jak możemy przeczytać na stronie firmy: „Gospodarstwo Rybackie Sp. z o.o. zostało założone w 1993 rok i prowadzi działalność w zakresie hodowli przetwórstwa i sprzedaży ryb słodkowodnych. Siedziba spółki znajduje się w Ełku, gdzie od 2007 roku działa nowoczesna przetwórnia spełniająca wymogi HACCP. Prowadzona jest tu sprzedaż ryb wędzonych, mrożonych świeżych i przetworzonych.” „KARP KNYSZYŃSKI jest rozpoznawany jako marka i poszukiwany przez klientów na terenie całego kraju. W 2010 roku z Spółka otrzymała z rąk Prezydenta Rzeczypospolitej Polskiej dyplom w ramach ogólnopolskiego konkursu AgroLiga i tytuł Wicemistrza w kategorii „FIRMY”, natomiast w 2016 roku uzyskała certyfikat Kodeksu Dobrej Praktyki Rybackiej przyznawany pod patronatem Ministerstwa Gospodarki Morskiej i Żeglugi Śródlądowej.” Ekipa Twojej Telewizji Regionalnej postanowiła sprawdzić jak wygląda hodowla karpia królewskiego. I chociaż odłów odbywa się na przełomie października i listopada, to w grudniu firma też pracuje pełną parą. W końcu świeża ryba sprzedawana jest klientom szczególnie w okresie przedświątecznym. Naszym przewodnikiem po Gospodarstwie był jego prezes: Grzegorz Buraczewski. Zaznaczył, że: „ryby ze względu na warunki, w jakich są hodowane, a więc czysta woda, naturalny pokarm i dokarmianie zbożem, mają wyjątkowe walory smakowe i zdrowotne, o czym świadczą liczne nagrody, odznaczenia i wyróżnienia m.in. w konkursie „Smaki Warmii, Mazur oraz Powiśla na stołach Europy.” Praca w terenie zawsze wiąże się z pracą w różnych warunkach klimatycznych. Czasem to upał, czasem deszcz, a także mróz, wilgoć i silny wiatr. Aby pokazać jak wygląda funkcjonowanie Gospodarstwa Rybackiego nasza ekipa telewizyjna musiała znaleźć się w miejscu, gdzie znajdują się ryby. Reportaż o królewskim karpiu w Knyszynie jest już do zobaczenia na antenie Twojej Telewizji Regionalnej. Zapraszamy do oglądania!", "url": "https://ttregionalna.pl/karp-krolewski-jest-tylko-jeden-ten-z-knyszyna/", "category": "podlaskie", "sub_category": "Produkty rybołówstwa, w tym ryby ", "phrase": "Karp knyszyński"}