{"meta_description": "\"Powiastki w gwarze kociewskiej\". To tytuł tradycyjnej biesiady, którą  obejrzeli mieszkańcy Rychławy. Przygotowali ją członkowie zespołu  \"Rychławiaki\".", "title": "Kuch, arbata i przyśpiewki", "content": "Biesiadę przygotowywano przez kilka dni. Członkowie zespołu pracowali nad programem pt. \"Powiastki w gwarze kociewskiej o Alosiu i Teresce\". Przyrządzili też jeście (jedzenie) kociewskie.  Wieczorem sala Wiejskiego Domu Kultury w Rychławie wypełniła się po brzegi. Goście witani byli przez kapelę kociewską, która grała skoczne polki.  Potem na stołach pojawiło się jeście (jedzenie): kapusta, chlyb (chleb), smalec ze skrzeczkami, czarna, biała i czerwóna kełbasa (kiełbasa) i arbata zes farinó (herbata z cukrem). Po posiłku widzowie mogli podziwiać występ \"Rychławiaków\", którzy zaprezentowali tańce i przyśpiewki kociewskie. W międzyczasie na stołach pojawiła się kawa bónowa (kawa naturalna) i kuch z zakruszku i glancam (drożdżówka z kruszonką i polewą).  Biesiada zakończyła się burzą oklasków.", "url": "https://pomorska.pl/kuch-arbata-i-przyspiewki/ar/6820787", "category": "pomorskie", "sub_category": "Oleje i tłuszcze (masło, margaryna itp.)", "phrase": "Szmalec kociewski ze skrzeczkami"}