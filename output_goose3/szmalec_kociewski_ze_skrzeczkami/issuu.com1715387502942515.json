{"meta_description": "•\t Tczew – Muzeum Wisły i Centrum Konserwacji Wraków Statków. Do dnia dzisiejszego", "title": "8. Turystyka kulinarna - kuchnia kociewska atrakcją regionu - Issuu", "content": "Kuchnia to więcej niż szerzej pojmowana antropologicznie kultura – to sztuka, która tworzy wspaniałe artefakty, które dogadzają naszym podniebieniom. Fakt, że spożywanie posiłków było zawsze koniecznym warunkiem życia wszystkich ludzi spowodował, że szeroko rozumiana gastronomia stała się ważnym elementem dziedzictwa kulturowego każdego narodu [Orłowski 2018, s.135]. Niewątpliwie kulinaria są także jedną z dróg do poznania kultury. Warto pamiętać, że kuchnia polska nie jest jednakowa w każdym zakątku kraju. Dzięki temu jest bardzo wyjątkowa oraz bogata w swojej różnorodności. Lokalna tradycyjna i regionalna kuchnia oraz jej produkty stają się wizytówką danego regionu i miejscowości. Stanowią wyjątkowy element kultury, zwyczajów i tradycji danego obszaru. Z kolei imprezy kulinarne to nie tylko pospolity jarmark towarów. Tutaj często dochodzi do odkrycia nowych smaków i produktów, nowych producentów i rynków zbytu dla tego rodzaju wyrobów, a także jest to miejsce dla komunikacji miłośników wybranych produktów tradycyjnych i regionalnych [Stokłosa, Krupa 2015, s.202].", "url": "https://issuu.com/fundacja_oko-lice_kultury/docs/dziedzictwo_kulturowe_kociewia_a_turystyka_2020_eb/s/11956471", "category": "pomorskie", "sub_category": "Oleje i tłuszcze (masło, margaryna itp.)", "phrase": "Szmalec kociewski ze skrzeczkami"}