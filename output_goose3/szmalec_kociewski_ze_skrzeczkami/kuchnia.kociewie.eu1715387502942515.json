{"meta_description": "Grochowinki kociewskie, to powyginane smażone na głębokim tłuszczu ciasteczka. To regionalna nazwa faworków lub chruścików. Smaży się te smakołyki w długie", "title": "Grochowinki kociewskie", "content": "Grochowinki kociewskie, to powyginane smażone na głębokim tłuszczu ciasteczka. To regionalna nazwa faworków lub chruścików. Smaży się te smakołyki w długie zimowe wieczory, szczególnie w okresie końca karnawału, czyli w Zapusty przed Wielkim Postem. Przygotowanie ciasta nie zajmuje dużo czasu. Są to ciasteczka stosunkowo tanie, ponieważ produkty zawsze można znaleźć we własnej spiżarni. Do ciasta daje się świeże, wiejskie jaja, mąkę pszenną z kociewskich pól oraz śmietanę z gospodarstwa domowego oraz tłuszcz i cukier. Smaży się je na smalcu wytwarzanym metodą tradycyjną.", "url": "https://kuchnia.kociewie.eu/grochowinki-kociewskie-potrawy/", "category": "pomorskie", "sub_category": "Oleje i tłuszcze (masło, margaryna itp.)", "phrase": "Szmalec kociewski ze skrzeczkami"}