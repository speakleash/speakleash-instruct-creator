{"meta_description": "Lubisz śledzie w oleju, ale martwisz się, że są zbyt kaloryczne? Sprawdź nasze propozycje FIT śledzia!", "title": "Czy śledzie w oleju są tuczące? | Blog Lisner", "content": "Ile kalorii mają śledzie w oleju? To oczywiście zależy od gramatury porcji oraz tego, ile oleju zawiera. Przyjmuje się jednak, że średnio w 100 g śledzia w oleju jest od 210 do 300 kcal. Jeżeli jednak potrzebujesz dokładnych informacji, najlepiej sprawdzić etykietę danego produktu. Przykładowo śledzie z cebulą w oleju wiejskie od Lisnera w 100 g produktu po odsączeniu z zalewy mają około 210 kalorii. Podobne informacje znajdziesz na każdym innym opakowaniu ze śledziami w oleju. Sprawdzając kaloryczność ryby upewnij się, czy podana wartość dotyczy ryby już po odsączeniu z zalewy. Dobry przepis na śledzie w oleju z cebulką to klucz do smacznego dania, które zachwyci gości. Okazuje się też, że przystawka ta wcale nie musi być monotonna i nudna. Jak zrobić śledzie w oleju? Oto 3 sprawdzone i smaczne przepisy! Przygotowanie porcji dla 4 osób zajmie ci 25 minut. Do przepisu na śledzie marynowane w oleju potrzebujesz: Filety śledziowe pokrój w paski o szerokości ok. 2 cm. Cebulę pokrój w piórka, zeszklij na oleju rzepakowym i dodaj do niej liście laurowe oraz ziele angielskie, odstaw do ostygnięcia. Do śledzi dodaj pokrojone w paski pomidory suszone, przestudzoną cebulę oraz kapary. Dopraw pieprzem (najlepiej świeżomielonym) i wymieszaj. Tak przygotowane śledzie odstaw do lodówki na minimum 2 godziny. Gotowe! Przepis na śledzie korzenne w oleju jest szczególnie przydatny w czasie karnawału i świąt, kiedy za oknem panuje zimowa aura. Przygotowanie porcji na 3 osoby zajmie ci około 25 minut. Potrzebujesz: Przed przygotowaniem dania filety śledziowe dobrze wymoczyć w zimnej wodzie. Zostaw w niej rybę na minimum 2 godziny, a między czasie zmień wodę 2-3 razy. Przyprawę do piernika wymieszaj z olejem rzepakowym, a następnie natrzyj nim wymoczone i osuszone ręcznikiem papierowym śledzie. Rodzynki, musztardę, sos sojowy, powidła oraz pozostały olej z przyprawą korzenną wymieszaj razem. Cebulę pokrój w piórka. Na półmisku lub w słoiku wyłóż filety śledziowe, zalej je przygotowaną zalewą i ułóż na nich cebulę oraz ziele angielskie i liść laurowy, całość dopraw do smaku pieprzem. Tak przygotowane śledzie odstaw do lodówki minimum na 2 godziny przed podaniem. Gotowe! Przepis na śledzie w oleju z cebulką A co powiesz na śledzie w oleju z cebulką, która chrupie? Porcje na 2 osoby przygotujesz w 20 minut. Przepis jest szybki, klasyczny i smaczny. Potrzebujesz: Przed właściwym przygotowaniem śledzi filety wymocz w zimnej wodzie przez minimum 2 godziny, zmieniając w nich wodę 2-3 razy. Po tym czasie śledzie pokrój w paski o szerokości 2 cm a cebule w piórka. Następnie śledzie układaj w naczyniu na przemian z cebulą, zalej olejem rzepakowym i dodaj liść laurowy oraz ziele angielskie a na koniec dopraw mielonym czerwonym pieprzem. Tak przygotowane śledzie przed podaniem odstaw minimum na 2 godziny do lodówki. Sam śledź jako ryba klasyfikuje się do tych tłustych, podobnie jak makrela czy łosoś. 100 g mięsa ryby to aż 160 kcal. Jednak warto zaznaczyć, że śledź zawiera dobre kwasy tłuszczowe. Niemniej śledzie w oleju należą do tych najbardziej kalorycznych, właśnie ze względu na dodatek marynaty na bazie tłuszczu. Porcja takiego dania w 100 g może nieść za sobą nawet 300 kalorii. Czy zatem ich kaloryczność da się obniżyć? Owszem, istnieje na to kilka sposobów! Przede wszystkim filety ryby w oleju przed spożyciem należy maksymalnie odsączyć z marynaty. Do tego koniecznie zwracaj uwagę na skład — czy wybrane śledzie posiadają kaloryczne dodatki w postaci cukru lub np. suszonych owoców? Jeśli tak, to unikaj ich spożywania. Jak długo można przechowywać śledzie w oleju z cebulą?   Śledzie w oleju z cebulą zapakowane hermetycznie bez wcześniejszego otwierania z powodzeniem będą świeże i dobre nawet po miesiącu. Jeżeli zaś chodzi o filety śledziowe w zalewie olejowej przyrządzane własnoręcznie, czas ten jest nieco bardziej ograniczony. Tak przygotowane śledzie z cebulą w oleju w chłodnym miejscu (najlepiej w lodówce) postoją do 2 tygodni. Aby zwiększyć ich trwałość, warto sięgać po solone płaty śledziowe typu matjas. Sól i olej doskonale bowiem sprawdzą się w konserwowaniu ryby i sprawią, że jej trwałość znacznie wzrośnie. Surowe śledzie bez zalewy mogą zepsuć się już po 2 dniach, dlatego warto trzymać je w solance lub od razu po zakupie przygotować zalewę z oleju. Sam więc widzisz, że śledzie w oleju wcale nie muszą być tuczące. Wiele zależy bowiem od rodzaju zalewy i tego, w jakiej ilości spożywasz ja wraz z rybą. Aby ograniczyć kalorie, warto więc przed jedzeniem odcedzić je nieco z oleju. Do tego wybieraj śledzie, które w składzie zawierają jak najmniej dodatkowych elementów: cukrów czy dodatków w postaci suszonych owoców. Pamiętaj, że śledzie są bogatym źródłem witamin i minerałów, dlatego warto włączyć je do codziennej diety.", "url": "https://www.lisner.pl/blog/czy-sledzie-w-oleju-sa-tuczace-praktyczne-wskazowki-na-to-jak-odchudzic-sledzie", "category": "pomorskie", "sub_category": "Produkty rybołówstwa, w tym ryby", "phrase": "Śledzie marynowane w oleju"}