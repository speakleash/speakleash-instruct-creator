{"meta_description": "Sprawdź, jak zrobić matiasy w oleju i occie z cebulką. Podawaj ze świeżym pieczywem i ogórkiem. Poznaj przepisy i inspiracje WINIARY!", "title": "Matiasy w oleju - jak zrobić?", "content": "Zimą, wiosną, w trakcie świąt i imprez rodzinnych — jakiej potrawy nie może zabraknąć na stole? Można przygotować ją na słodko, ostro, w oleju lub w śmietanie. Dla wielu jest to wręcz kulinarne dobro narodowe. Tak, chodzi o śledzie. Matiasy w oleju i śledzie à la matias to jedna z najsmaczniejszych wariacji na temat tej ryby. Matiasy to młode śledzie, złowione przez pierwszym tarłem. Pochodzący z Holandii gatunek odznacza się ciekawym różowym zabarwieniem oraz wyjątkowym smakiem. Przepis pozwoli Ci na przygotowanie perfekcyjnych matiasów lub innego gatunku śledzia na modłę à la matias. Potrawę tę można przygotować ze świeżych śledzi, choć ten holenderski gatunek może być trudno dostępny w Polsce w świeżej formie. Warto systematycznie gościć śledzia na swoim stole, ponieważ ryba ta jest przebogata w dobroczynne kwasy omega 3, które mają pozytywny wpływ nie tylko na ogólną odporność organizmu, ale również poziom cholesterolu czy ciśnienie krwi.    Jaki jest przepis na matiasy w oleju? Poniżej znajdziesz pełną instrukcję przygotowania, spis potrzebnych składników oraz instrukcję \"krok po kroku\". Przygotowanie dania zaczyna się od moczenia śledzi. Wystarczy już ok. 600 g tej ryby, aby przygotować 4 smaczne porcje. Po dziesięciu minutach ryba jest już wystarczająco namoczona. W następnym kroku należy zagotować cebulę — robimy to w garnku z niewielką ilością wody i octu, liściem laurowym, zielem angielskim oraz bulionem warzywnym WINIARY. Po zagotowaniu cebula powinna się wystudzić. W tym czasie odcedzone z wody śledzie należy pokroić w paski. Matiasy układamy na przemian z cebulą w misce, starając się przepleść kilka razy warstwę cebuli i śledzi. Dzięki temu ryba nabierze idealnego aromatu i \"przegryzie się\" z cebulką. Zalać olejem i doprawić odrobinę pieprzem. Po ułożeniu śledzi miskę z potrawą wstawiamy do lodówki na około pół godziny. W tym czasie smaki przełamią się, tworząc niezapomnianą dla kubeczków smakowych kompozycję. Tak przygotowane śledzie należy podawać jako przystawkę lub osobne danie. Matiasy w oleju i occie wspaniale smakują w towarzystwie cebulki, korniszona i pajdy chleba — zwłaszcza pszennego, z chrupiącą skórką. Gotowe!    Sprawdź inne pomysły na szybkie i sycące posiłki. Na stronie czeka na Ciebie mnóstwo kreatywnych pomysłów na dania świąteczne, jak i codzienne przekąski. Przygotowaliśmy dla Ciebie zarówno przepisy na ryby i sałatki śledziowe, jak i pomysły na ciasta i desery. Na naszej stronie znajdziesz przepisy dla wegan, wegetarian i fanów mięsa. Smacznego!", "url": "https://www.winiary.pl/przepisy/matiasy-w-oleju/", "category": "pomorskie", "sub_category": "Produkty rybołówstwa, w tym ryby", "phrase": "Śledzie marynowane w oleju"}