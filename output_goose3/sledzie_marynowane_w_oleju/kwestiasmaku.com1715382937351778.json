{"meta_description": "Śledzie po wiejsku - to śledzie w zalewie z wody, octu i oleju rzepakowego z dodatkiem cebuli. Śledzie wiejskie nie zawierają przypraw, jedynie dodaje się odrobinę cukru do zalewy.", "title": "Śledzie po wiejsku", "content": "Śledzie po wiejsku z cebulką - ten produkt znacie zapewne ze sklepowych półek :) To chyba jedne z najpopularniejszych gotowych śledzi jakie są w sprzedaży. Ma je w swojej ofercie każda firma rybiarska. Są to delikatnie marynowane śledzie w lekkiej zalewie z octem i olejem. Charakterystycznym dodatkiem jest marynowana cebula. Można je jeść bezpośrednio ze słoika z kawałkiem pszennego chleba lub przygotować z nich wyszukane sałatki i przekąski. Przyznaję, że sama kupuję takie śledziki w sklepie, ale skusiłam się też nie raz na przygotowanie ich samodzielnie. Kupujemy śledzie z beczki ze słonej zalewy i płuczemy je do usyskania odpowiedniego stapnia \"słoności\". Przyrządzamy zalewę z wody, octu, odrobiny cukru oraz cebuli i po ostudzeniu łączymy ze śledziami. To wszystko. Zostawiamy w lodówce na dobę. Początkowo zaraz po przygotowaniu zalewy może wydawać się nam wszystko za słodkie czy za mało octowe, ale z czasem całość zacznie dobrze smakować. Możemy też dodać troszkę więcej octu jeśli lubimy wyraźniejsze smaki.", "url": "https://www.kwestiasmaku.com/przepis/sledzie-po-wiejsku", "category": "pomorskie", "sub_category": "Produkty rybołówstwa, w tym ryby", "phrase": "Śledzie marynowane w oleju"}