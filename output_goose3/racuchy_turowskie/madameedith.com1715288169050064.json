{"meta_description": "Racuchy z serem - racuchy turowskie to przysmak pochodzący z Lubelszczyzny. Smakują zjawiskowo ze świeżymi owocami. Są bardzo sycące i pyszne!", "title": "Racuchy z serem \"turowskie\"", "content": "Racuchy z serem zwane też „turowskimi” (od Turowa – wsi na Lubelszczyźnie) to rzecz tak pyszna, że trudno się powstrzymać przez zjedzeniem co najmniej kilku naraz. Zrobione na drożdżach są niezwykle puszyste i wilgotne w środku. Pachną wanilią i przywołują najlepsze wspomnienia z dzieciństwa, gdy racuchy były częstym gościem na stole. Dziś są jakby zapomniane, bo zastępują je wszelakie naleśniki robione na szybko na proszku do pieczenia. Oczywiście i one mogą być pyszne, ale nigdy nie będą miały tego charakterystycznego zapachu wypieków przygotowywanych na prawdziwych drożdżach. To coś nie do podrobienia. Spróbujcie koniecznie! /na 8 dużych sztuk, czyli 8 normalnych porcji lub 4 bardzo duże/ • cukier 50 g (w tym 2 łyżeczki do zaczynu i reszta do nadzienia) Drożdże rozpuszczamy w ciepłym mleku (max. 38 st. C). Mieszamy z 2 łyżeczkami cukru i mąki. Odstawiamy do wyrośnięcia. Gdy rozczyn wyrośnie zabieramy się do zagniecenia ciasta. Do mąki dodajemy rozczyn, jajka i rozpuszczone letnie masło. Wyrabiamy. Dzieżę przykrywamy ściereczką, zostawiamy na pół godziny do wyrośnięcia. Twaróg mieszamy z cukrem, jogurtem gęstym Zott i pastą z ziaren wanilii. Ciasto drożdżowe dzielimy na 8 kęsów. Każdy spłaszczamy. Serową masę rozkładamy po równo – po ok. 1 łyżce nadzienia na każdym kawałku ciasta. Formujemy racuchy sklejając brzegi ciasta. Potem je spłaszczamy – powinny być płaskie i kształtem przypominać knedle. Odstawiamy na kwadrans, rozgrzewamy olej i smażymy po 1-1,5 min z każdej strony do uzyskania jasnozłotego koloru. Odkładamy je na talerz wyłożony ręcznikiem kuchennym. Racuchy podajemy posypane cukrem pudrem, z dodatkiem gęstego jogurtu lub też możemy udekorować je sezonowymi owocami. W każdym wydaniu będą smakowały bajecznie! Jeśli zaś zostaną Wam na kolejny dzień, wówczas przechowujcie je zawinięte w folię w lodówce i odgrzewajcie już bez tłuszczu na suchej patelni z powłoką nieprzywierającą. Będą tak samo pyszne jak pierwszego dnia, ale trzeba podgrzewać je dość długo, pod przykryciem i koniecznie na małym ogniu.", "url": "https://madameedith.com/przepis/racuchy-z-serem/", "category": "lubelskie", "sub_category": "Wyroby piekarnicze i cukiernicze", "phrase": "Racuchy turowskie"}