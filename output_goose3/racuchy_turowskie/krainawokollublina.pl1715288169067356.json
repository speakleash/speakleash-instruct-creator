{"meta_description": "Naszą misją jest podniesienie atrakcyjności obszaru LGD dla mieszkańców, partnerów w biznesie (inkubator przedsiębiorczości), rolnictwa oraz turystów. Chcemy sprawić, by w oparciu o nasze zasoby przyrodnicze i kulturowe obszar ten stał się miejscem różnorodnych inicjatyw społecznych.", "title": "Ćmiłów – ósmy marca", "content": "Świetlica Środowiskowa w Ćmiłowie była miejscem kolejnych warsztatów kulinarnych zorganizowanych w ramach projektu współpracy „Zasmakuj w Tradycji\". Ponieważ dzień spotkania był wyjątkowy, również jego przebieg był pełen niespodzianek. Uczestniczki – mieszkanki Ćmiłowa, Mętowa i Żabiej Woli przybyły punktualnie, zaopatrzone w produkty do wykonania „Parowańców\" i przepych sosów. Smak ich okazał się niezwykły, wspaniały a połączenie z aromatycznymi sosami dało efekt smakowy o którego opis pokusić się mogliby wyłącznie wytrawni specjaliści i krytycy kulinarni. Z równie dużym uznaniem przyjęta został „kapusta z grochem\" – danie tyleż proste, co niezwykle smaczne. Z okazji Dnia Kobiet wszystkie uczestniczki zostały obdarowane tradycyjnymi (wszak było to spotkanie związane z kultywowaniem tradycji) goździkami przez mistrzów patelni. Nie mniejszym zaskoczeniem była wizyta p. Henryka Szpota radnego gminy Głusk, strażaka OSP w Ćmiłowie z naręczem tulipanów dla wszystkich obecnych na sali pań. Prowadzący warsztaty kucharze przygotowali przepisy i pod ich kierunkiem panie podzielone na 3 zespoły wykonywały „Forszmak Lubelski\" i „Racuchy Turowskie\". Perfekcyjnie przeprowadzone warsztaty dały uczestniczkom możliwość podniesienie umiejętności kulinarnych w niezwykle miłej atmosferze. Serdecznie dziękujemy pani Annie Świstak – sołtysowi z Ćmiłowa, uczestniczkom warsztatów, prowadzącym spotkanie kucharzom p. Marcinowi Majcherowi i p. Radosławowi Taracha oraz gościom – p. Urszulu Paździor – wice wójtowi gminy Głusk, p. Annie Grzywaczewskiej – radnej Powiatu Lubelskiego i p. Henrykowi Szpot – radnemu gminy Głusk za zainteresowanie i uczestnictwo w spotkaniu, a ekipie filmowej z agencji OTO za uwiecznienie fragmentów spotkania na taśmie filmowej.", "url": "http://www.krainawokollublina.pl/index.php/aktualnosci/223-zasmakuj-20143", "category": "lubelskie", "sub_category": "Wyroby piekarnicze i cukiernicze", "phrase": "Racuchy turowskie"}