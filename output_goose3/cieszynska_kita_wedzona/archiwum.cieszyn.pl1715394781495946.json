{"meta_description": "", "title": "Festiwal Kulinarny Cieszyńskie Smaki - 12 czerwca 2010 - Quick.Cms - szybki i prosty system zarządzania treścią", "content": " • Szkoła Gastronomiczna Jablunkov, Czechy - Dalibor Chrascina, Matej Kuba W pierwszej kolejności ocenie zostały poddane zespoły młodych adeptów sztuki kulinarnej, a wyróżnienie dla najlepszej drużyny otrzymał team z Czech - Szkoła Gastronomiczna w Jablonkowie - Dalibor Chrascina i Matej Kuba, za potrawy: „Rosół wołowy z kluseczkami ziołowymi, Kotlet wieprzowy faszerowany boczniakami na duszonych na maśle młodej marchewce i fasolce szparagowej, z kieszonką z ciasta francuskiego nadziewaną duszoną kapustą kiszoną, Placuszki z masłem i bitą śmietaną z sosem truskawkowym i świeżymi owocami”.   Wśród profesjonalistów najlepsi okazali się Kucharze z Beskidzkiego Klubu Kulinarnego - Tomasz Cieślar i Dawid Klimaniec, którzy zaprezentowali: „Zupę pokrzywową z czosnkiem niedźwiedzim, Wędzoną polędwiczkę z dzika faszerowaną słoniną, podawaną z zapiekanymi kluskami śląskimi z sosem śliwkowym i sałatką z marynowanych buraków, Placuszki z kwiatuszkami bzu na kwaszonej śmietanie z musem truskawkowo - miętowym”. Danie główne zachwyciło Pana Roberta Sowę, który stwierdził, że dawno nie jadł tak pysznej dziczyzny.   II miejsce zajęli Jan Jakeś, Lucie Sohrova - Gurmán Team „Pivovarský šenk” z Přerov, którzy zaprezentowali: „Zupę ziemniaczaną z grzybami i śmietaną, Piersi z kaczki z nadzieniem z wątróbki kaczej podanej z knedlami oraz z białą i czerwoną duszoną kapustą, Domowe ciasto francuskie z jabłkami, rodzynkami, orzechami i miodem”.   III miejsce przypadło w udziale drużynie „Beskydská golfová” z Ropic, w składzie: Jan Rejman, Miroslav Vojnar, którzy przygotowali: „Kapuśniak, Pierś z kaczki z sosem grzybowym i kluskami śląskimi, Naleśniki z truskawkami”.   Zwycięzcy zostali obdarowani nagrodami rzeczowymi w postaci sprzętu gastronomicznego ufundowanego przez firmy Mirometr i Technica. Wszyscy uczestnicy konkursu otrzymali pamiątkowe dyplomy i upominki, które wręczył Burmistrz Cieszyna Bogdan Ficek.   Podczas imprezy na cieszyńskim rynku mieliśmy okazję podziwiać pokazy mistrzów sztuki kulinarnej Waldemara Hołówki oraz Jeana Bosa. Pokaz Waldemara Hołówki zatytułowany „Co cieszyniacy jedli 1200 lat temu” przybliżył mieszkańcom Cieszyna kuchnię staropolską, natomiast Jean Bos w swoim pokazie „Co cieszyniacy będą jedli za 1200 lat” zaprezentował wszystkim zebranym na cieszyńskim rynku kuchnię molekularną, która zrywa z konwencjonalnym smażeniem, gotowaniem czy pieczeniem. Ma ona na celu osiągniecie idealnego, czystego i doskonałego smaku potraw, serwowanych w zaskakujących formach. Poszerza spektrum klasycznej sztuki kulinarnej i otwiera nowe światy smakowe, aromatyczne, a wytwory tej magicznej kuchni są czasem tak zachwycające, że można je wystawiać jako eksponaty w galeriach sztuki.   W 2010 roku specjalnie z okazji święta Cieszyna wybite zostały 3 dukaty lokalne. Drugi z nich o nominale 7 LESZKÓW zaprezentowany został właśnie po raz pierwszy podczas festiwalu, nie lada atrakcją był również bon o nominale 20 PIASTÓW CIESZYŃSKICH.   Rozstrzygnięto również konkurs na nazwę dla ciacha cieszyńskiego z wizerunkiem najbardziej znanych zabytków Cieszyna. Ostatecznie za najlepszą uznano nazwę „Słodka Legenda”.   Podczas festiwalu trwał również kiermasz kulinarny, na którym każdy chętny mógł się zaopatrzyć w regionalne przysmaki. Ogromnym zainteresowaniem cieszył się gulasz cieszyński przyrządzany na ogromnej patelni o średnicy 1,7 m, z którego sprzedaży dochód o wysokości 2 000 zł został rozdzielony pomiędzy Fundację Braci Golec, która przeznaczy go na wsparcie swoich podopiecznych - uzdolnionych artystycznie dzieci, a Towarzystwo Przyjaciół Dzieci – Oddział Powiatowy Cieszyn, z przeznaczeniem na wypoczynek dzieci i młodzieży z Cieszyna. Sponsorami gulaszu cieszyńskiego były firma Eurospar, która podarowała mięso do jego przyrządzenia oraz Inwex, który dostarczył pieczywo.   Dziękujemy wszystkim za udział w Festiwalu! fot. Magentastudio W sobotę 12 czerwca na rynku w Cieszynie odbył się kulinarny Festiwal „Cieszyńskie Smaki\", który stanowił część obchodów Jubileuszu 1200 – lecia legendarnego założenia miasta Cieszyna. Nad festiwalem patronat objęły Śląska Organizacja Turystyczna oraz Europejskie Stowarzyszenie Kucharzy Euro – Toques Polska.9 ekip z kraju i z zagranicy rywalizowało o miano mistrza kuchni cieszyńskiej, a mieszkańcy i odwiedzający Cieszyn turyści mogli zasmakować typowych dla regionu śląska cieszyńskiego specjałów. O wrażenia artystyczne zadbały zespół Torka, uzdolnione artystycznie dzieci – podopieczni Fundacji Braci Golec oraz gwiazda wieczoru grupa Myslovitz.Festiwal rozpoczął się konferencją prasową, która odbyła się w Sali Sesyjnej Urzędu Miejskiego w Cieszynie, podczas której głos zabrali m.in.: przedstawiciele miasta - burmistrz Bogdan Ficek oraz kierownik Biura Promocji i Informacji Urzędu Miejskiego Renata Karpińska. Gospodarz miasta w bardzo ciekawy sposób przedstawił pokrótce jego historię, podkreślał jego różnorodność i wyjątkowość. Zwrócił uwagę na wagę kuchni i tradycji lokalnych jako czynnika promującego miasto i region. Renata Karpińska przybliżyła działania prowadzone przez Biuro Promocji i Informacji na rzecz promocji miasta, jego historii, kultury i tradycji. Festiwal „Cieszyńskie Smaki” nie jest pierwszą inicjatywą promującą kuchnię cieszyńską. W 2004 roku wydano „Tradycje kulinarne Cieszyna” - książkę, w której zamieszczono wiele tradycyjnych przepisów. Książka cieszyła się i nadal cieszy się sporym powodzeniem. Kuchnię cieszyńską promowano również na Festiwalach Śląskie Smaki, a jedna z edycji Festiwalu odbyła się w 2007 roku w Cieszynie. Prezes Śląskiej Organizacji Turystycznej - wicemarszałek województwa śląskiego Zbyszek Zaborowski i dyrektor biura ŚOT Agnieszka Sikorska opowiedzieli o pracy stowarzyszenia na rzecz promocji regionu śląskiego, o sukcesach w przełamywaniu stereotypowego postrzegania naszego regionu. Służy temu m.in. promocja kuchni regionalnej, co znalazło odzwierciedlenie na liście produktów tradycyjnych: „Miejscowe specjały zajmują znaczną pozycję na ogólnopolskiej liście produktów tradycyjnych. Wśród sześciuset potraw aż 110 pochodzi z województwa śląskiego, z tego większość to dania kuchni cieszyńskiej. Jako pierwszy był zarejestrowany murzin, a zaraz po nim cieszyńska kita wędzona, miodula czy drobne ciasteczka cieszyńskie. Jest to kuchnia jedna z najlepiej ukształtowanych w naszym województwie”- podkreślał Zbyszek Zaborowski. Robert Sowa, którego od samego rana oblegały tłumy fanów, mówił o tym, że promocja kuchni regionalnej jest doskonałym sposobem na reklamę miasta, regionu co pokazują doświadczenia krajów europy zachodniej. To ona ma największe szanse na pokazanie indywidualnego charakteru regionu, to o nią trzeba zadbać, zachować jej oryginalny charakter. Dodatkowo Jean Bos jako prezes Euro – Toques Polska opisał zebranym cele, które Stowarzyszenie stara się realizować, a mianowicie: poszanowanie różnorodnych tradycji w krajach i regionach rozszerzonej Europy oraz ochrona zdrowej żywności w oparciu o jakość produktów. Kucharze zrzeszeni w Euro - Toques bronią żywności naturalnej i tradycyjnych receptur, bacząc, by różnorodność europejskiego dziedzictwa kulinarnego i trwałość produktów została zachowana, a produkty stosowane w kuchni były świeże i przygotowywane na miejscu. Duży nacisk kładziony jest ponadto na to by produkty wykorzystywane były sezonowo, w odniesieniu do naturalnych cykli, co zapewnia autentyczność i gust. Jean Bos podkreślił, że bardzo cieszą go tego typu inicjatywy jak Festiwal „Cieszyńskie Smaki” , a Euro - Toques z ochotą wpiera tego typu działania.Główną atrakcją „Cieszyńskich Smaków” były konkursy kulinarne. Ekipy startujące w konkursie miały za zadanie przygotowanie potraw wywodzących się z tradycji kuchni cieszyńskiej.Zmagania konkursowe oceniane były przez jury w składzie:JURY TECHNICZNEW konkursowych zestawach musiały znaleźć się: zupa, danie główne oraz deser. Poziom umiejętności, jaki zaprezentowali uczestnicy sprawił, że szacowne jury miało twardy orzech do zgryzienia - wszystkie potrawy były bowiem niezwykle smaczne, efektownie podane i każda z nich odpowiadała tradycyjnej kuchni cieszyńskiej. Odbyły się dwa konkursy kulinarne – jeden dla profesjonalistów, a drugi dla uczniów szkół gastronomicznych.Pośród drużyn profesjonalnych w konkursie udział wzięli:W konkursie młodych kucharzy wystąpiły 3 ekipy ze szkół gastronomicznych:", "url": "https://archiwum.cieszyn.pl/1200cieszyn/?festiwal-kulinarny-cieszynskie-smaki-12-czerwca-2010,54", "category": "śląskie", "sub_category": "Mięso świeże oraz produkty mięsne", "phrase": "Cieszyńska kita wędzona"}