{"meta_description": "Oficjalna witryna Polskiej Izby Produktu Regionalnego i Lokalnego. Produkty regionalne, lokalne, tradycyjne. Zapraszamy!", "title": "Polska Izba Produktu Regionalnego i Lokalnego - produkty tradycyjne", "content": "Górnośląski Park Etnograficzny w Chorzowie to piękne zielone miejsce w przemysłowej okolicy. Niestety, tym razem nie dało się przejść alejkami, zaglądać do starych chat, dotknąć mebli i przedmiotów codziennego użytku. Deszcz lał bez przerwy. Ale, mimo niesprzyjającej aury na regionalny finał Konkursu przyjechali: koła gospodyń wiejskich, właściciele gospodarstw agroturystycznych oraz lokalni rzemieślnicy: serowarzy, piekarze, cukiernicy, pszczelarze i rolnicy ekologiczni. Mówi się, że Śląsk jest nie tylko kopalnią węgla kamiennego, ale także kopalnią wyśmienitych specjałów kulinarnych, co potwierdziło się kolejny raz podczas tegorocznej edycji konkursu. Zaprezentowano 42 produkty i 12 potraw. Komisja nominowała do nagrody ,,Perła 2022” 3 produkty i 3 potrawy.", "url": "https://www.produktyregionalne.pl/nkd.php?body=article&name=31-lipca-chorzow-wojewodztwo-sla&lang=pl", "category": "śląskie", "sub_category": "Mięso świeże oraz produkty mięsne", "phrase": "Cieszyńska kita wędzona"}