{"meta_description": "Zajmujemy się kompleksowym doradztwem i pomocą dla rolników, Wypełniamy wnioski obszarowe,  wnioski PROW, plany rolnośrodowiskowe.", "title": "ŚODR Częstochowa - Konkurs „Nasze Kulinarne Dziedzictwo – Smaki Regionów”", "content": "31 lipca w Muzeum „Górnośląski Park Etnograficzny” w Chorzowie odbył się XXI finał regionalny Konkursu „Nasze Kulinarne Dziedzictwo – Smaki Regionów”. Organizatorem centralnym Konkursu jest Polska Izba Produktu Regionalnego i Lokalnego, Partnerami merytorycznymi i organizacyjnymi finału konkursu w naszym regionie jest Śląski Ośrodek Doradztwa Rolniczego w Częstochowie oraz Urząd Marszałkowski Województwa Śląskiego. Do Konkursu na najlepszy regionalny produkt żywnościowy zakwalifikowano 43 produkty, a w części gastronomicznej na najlepsze danie i potrawę województwa śląskiego rywalizowało 6 zespołów, które zaprezentowały 12 dań. Komisje konkursowe oceniły walory smakowe, specyficzne i tradycyjne metody produkcji, zgodność z tradycją oraz zwyczajami kultywowanymi w regionie, przyznając wiele nagród równorzędnych i wyróżnień. Trzy produkty i dwie potrawy otrzymały nominacje do nagrody „Perła 2022”, wręczanej tradycyjnie podczas Wielkiego Finału Konkursu 25 września na targach Smaki Regionów w Poznaniu. • I miejsce – Gospodarstwo Agroturystyczne „Ranczo” za kartofelzupę i kardinadle (karminadle górnośląskie) z zielonym szałotym i boczkiem wędzonym • II miejsce – KGW Popielów-Radziejów za zupę z maślonki z suszonymi śliwkami i jaskółcze gniazda z kluskami śląskimi • III miejsce – KGW Szczerbice za żurek na maślance i karminadle ze śledziem (klopsy ze śledziem) • Gospodarstwo Agroturystyczne „Ranczo” za kartofelzupę i kardinadle (karminadle górnośląskie) z zielonym szałotym i boczkiem wędzonym", "url": "https://www.czwa.odr.net.pl/kontakt/40-kategoria/dzialy/przedsiebiorczosc-wiejskiego-gospodarstwa-domowego-i-agroturystyki/5215-konkurs-%E2%80%9Enasze-kulinarne-dziedzictwo-%E2%80%93-smaki-region%C3%B3w%E2%80%9D.html", "category": "śląskie", "sub_category": "Mięso świeże oraz produkty mięsne", "phrase": "Cieszyńska kita wędzona"}