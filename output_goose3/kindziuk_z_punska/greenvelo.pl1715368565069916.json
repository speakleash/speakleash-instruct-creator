{"meta_description": "", "title": "Puńsk", "content": "Wieś w powiecie sejneńskim, będąca siedzibą gminy Puńsk. We wczesnym średniowieczu zamieszkiwana przez Jaćwingów, którzy jednak w XIII wieku opuścili te ziemie. I tak na dłuższy czas obszar ten został całkowicie zagłuszony przez puszczę, zwaną później Merecką. Dopiero przybywający w XV wieku Litwini oraz Mazowszanie, zaczęli zaludniać obecny Puńsk. Do 1815 roku ziemie te należały do Wielkiego Księstwa Litewskiego. Obie narodowości żyły w zgodzie. W okresie międzywojennym większość ludności stanowili Żydzi. Ich obecność można potwierdzić dzięki zabytkom, które po nich zostały, przede wszystkim synagoga i kirkut - cmentarz żydowski. Co ciekawe spuściznę po sobie pozostawili również Niemcy, w Puńsku zachował się cmentarz ewangelicko – luterański. Obecnie Puńsk jest silnym ośrodkiem kultury litewskiej. Mieszkający tu Litwini kultywują swoje tradycje i pielęgnują język ojczysty. W dalszym ciągu powstają tu litewskie specjały takie jak sękacz, kindziuk czy chleb – ku uciesze fanów kulinariów. W Puńsku należy zobaczyć: Bazylikę parafialną pw. Wniebowzięcia Najświętszej Marii Panny z końca XIX wieku oraz zwiedzić Muzeum Etnograficzne w Litewskim Centrum Kultury Ludowej. W skansenie można obejrzeć prezentacje teatrów stodolanych - starej formy litewskiego teatru, której korzenie sięgają XIX wieku. Od niedawna znajduje się tu również jeden z przystanków na Baśniowym szlaku - Wioska bajek „U dwóch mistrzów”, powstała z inicjatywy Suwalskiej Izby Rolniczo-Turystycznej.", "url": "https://greenvelo.pl/detal/165-greenvelo-punsk", "category": "podlaskie", "sub_category": "Mięso świeże oraz produkty mięsne", "phrase": "Kindziuk z Puńska"}