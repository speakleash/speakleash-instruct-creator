{"meta_description": "", "title": "Polski Związek Łowiecki - forum", "content": "Od wielu lat z zamiłowania amatorsko robię wszelkiego rodzaju wędliny. Chcę obecnie spróbować zrobić słynny już kińdziuk. Przygotowuję się do tego od jakiegoś czasu. Smakowałem rzekomo orginalne, zapoznałem się z możliwie dostępnymi informacjami. Efekt jest taki, że wyrażnie odczuwalne są różnice w wyrobach, które kosztowałem. W przepisach, które poznałem występują różnice w zastosowanych przyprawach. Proces produkcji, składniki mięsne, wielkość kawałków mięsa, spoiwo tych kawałków ( klej- masa mięsna drobno mielona), itp, również przytaczane są różnie. Proszę szczególnie kolegów z Suwalszczyzny z naciskiem na Puńsk jeśli Możecie, pomóżcie. Koleżanko, Koledzy.Od wielu lat z zamiłowania amatorsko robię wszelkiego rodzaju wędliny. Chcę obecnie spróbować zrobić słynny już kińdziuk. Przygotowuję się do tego od jakiegoś czasu. Smakowałem rzekomo orginalne, zapoznałem się z możliwie dostępnymi informacjami. Efekt jest taki, że wyrażnie odczuwalne są różnice w wyrobach, które kosztowałem. W przepisach, które poznałem występują różnice w zastosowanych przyprawach. Proces produkcji, składniki mięsne, wielkość kawałków mięsa, spoiwo tych kawałków ( klej- masa mięsna drobno mielona), itp, również przytaczane są różnie. Proszę szczególnie kolegów z Suwalszczyzny z naciskiem na Puńsk jeśli Możecie, pomóżcie. No i zrobiłem! Dwa miesiące poszukiwałem oryginalnego przepisu. Dzięki znajomym znajomych, dzięki uporowi w poszukiwaniach, mam przepis i to jaki! Z pracy mistrzowskiej masarza z 1958r. Przepis pochodzi z płn-wsch. części Litwy. Na efekty jednak trzeba długo czekać, bowiem proces dojrzewania to trzy miesiące. Dzisiaj już jednak mogę o kilku kwestiach powiedzieć. 1. Jest to wędlina produkowana z najlepszych elementów tuszy świńskiej. Ja zastosowałem min. obie szynki i karkówki z dzika.Stanowiło to około 70% ogólnej masy mięsnej.Dodatkiem jest również spirytus. Z konieczności musiałem dokonać pewnych zmian.Nie dostałem nigdzie pęcherzy świńskich, więc zastosowałem w jednej części osłonki białkowe ,,80\" oraz w drugiej części specjalną folię do wędlin przepuszczającą powietrze i dym wędzarniczy. 2. To co pojawia się u nas w sklepach z kińdziukiem ma nie wiele wspólnego. Przywożony jest również z Litwy. Można kupić za grosze. Nie dajcie się nabrać, bo jest to nic innego jak grubo mielona metka!. I jeszcze jedno chyba najważniejsze. Jeśli opierać się na oryginale, nie jest w stanie wyprodukować oficjalnie tego żadna masarnia, chyba że ma status producenta produktów regionalnych. Kindziuk Litewski   Mój przepis J.M  Oprócz przepisów zebranych udało mi się dotrzeć po wielomiesięcznych staraniach do receptury, wg której wykonywana była ,,praca mistrzowska” masarza w roku 1954 właśnie w terenie Auksztotu. Nasze kińdziuki nigdy nie będą takie same jak oryginalne, choćby ze względu na całkowicie odmienny sposób uboju świń, ich tuczenia, itp. Po wielu próbach i szczegółowej lekturze doszedłem do zasadniczego wniosku:  1. Oryginalnego kińdziuka dzisiaj ( 2007r) nie jest w stanie wyprodukować żaden zakład masarski.   ( nadzór weterynaryjny, okres dojrzewania, utrata 50% początkowej wagi, sposób wędzenia itd.)To co kupujemy w sklepach to tylko nazwa.  Przystosowując oryginał do dzisiejszych czasów wyglądać to powinno tak, mając na uwadze powiedzenie znakomitego fachowca jakim jest Grzegorz Rusak, iż najlepsze wyroby wykonuje się tylko z najlepszych elementów tuszy   Składniki: ( na 6,5 kg mięsa) • 5 kg świeżego mięsa wieprzowego -okrawki z szynki, schabu, karkówki • 1 kg boczku z podgardlem, 0,5 kg wołowiny. • 150-200 g soli peklowej ( dawka powyżej 150 g tylko sama sól) – nie stosować soli jodowanej! • 16 g pieprzu ( w tym częściowo zielony lub kolorowy) • 5 roztartych ząbków czosnku ( można kilka więcej, jednak po długim czasie czosnek powoduje przebarwienia mięsa) • 50 g 96% spirytusu (usuwa wilgoć) • 3 g cukru • pęcherze wieprzowe , osłonka białkowa 80-100    Mięso kroję na kawałki o boku ok. 4 cm i mniejsze, boczek 1-2 cm. Przeprowadzam od razu segregację mięsa jakościowo( najlepsze, średnie, gorsze, boczek lub podgardle) zasypuję oddzielnie solą peklową odstawiam na dwa dni w chłodne miejsce, przykrywając pojemnik. Mięsa najlepszego nie kroję więcej ani nie mielę. Pozostawiam duże kawałki. Mięso średnie mielę na sitku ,,10”. Średnie – sitko 4-5. Najgorsze po uprzednim zmrożeniu na sitku ,,3”. Dodaję zgnieciony lub siekany czosnek i pieprz oraz zmieloną na drobnym sitku wołowinę (służy jako klej i wypełnienie dużych kawałków) Bardzo dokładnie i długo mieszam. Dodaję cukier i spirytus. Ponownie mieszamy, dość szybko i delikatnie. Przygotowany wcześniej pęcherz lub osłonki dokładnie i ciasno napełniam. Nie mogą zostawać (kieszenie) powietrzne.   Wieszam tak przygotowany pakiet w miejscu chłodnym, ciemnym i suchym na kilka dni. W tym czasie następuje peklowanie, obsuszanie i mięso nabiera aromatu. Równocześnie kilkakrotnie masuję kiełbasę kulając na stole, przez co wypełniają się wolne przestrzenie, oraz poprawiam zacieśniając wiązanie osłonki czy pęcherza. Następnie po ok. tygodniu w zależności od pory roku ,w zimnym dymie ze zrębków wędzarniczych bukowych, olchowych wędzę nie mniej niż 3 dni, codziennie 2x po 2 godziny, przy czym pierwszy dzień -cały. (W oryginale wędzi się dymem z czarnej olchy). Ogień dla zrębków robię z drewna owocowego (wiśnia, czereśnia) Ostatnie wędzenie jest jednocześnie podsuszaniem ( temperatura do 35 st. przez 1 godz. KINDZIUK bezpośrednio po uwędzeniu wkładam między siatkę z grubego drutu ze stali nierdzewnej. Przechowuję w ciemnym, chłodnym i suchym miejscu ok. 2 miesiące, systematycznie ściskając siatkę. Można go bardzo długo przechowywać. Pojawiającą się w trakcie suszenie pleśń ( białą) przecierać słoną ciepłą wodą. W oryginale kiełbasa nie konieczne była wędzona.  Podajemy cienko krojony (jest bardzo twardy). Po długim przechowywaniu można zauważyć w przekroju kiełbasy przebarwienia ( zielonkawe). Nie należy się tym przejmować, dlatego że to nic innego jak czosnek pod wpływem czasu zabarwił drobno zmielone mięso. Wędlina prawidłowo zrobiona nie ma prawa się popsuć! Jedynie może się zeschnąć do tego stopnia, że krojenie będzie utrudnione.  Zwracam szczególnie uwagę na bardzo dokładne wyrobienie farszu na kiełbasę, oraz na wielokrotne jej masowanie przed wędzeniem. Jeśli w tym miejscu pozwolimy sobie na niedokładność, to po uwędzeniu i wysuszeniu w przekroju kiełbasy widoczne będą puste miejsca. Spirytusu nie dawać więcej niż trzeba. Zwiększona dawka ścina białko i kiełbasa będzie się rozsypywała.  Uzyskaliśmy produkt, który stracił na wadze około 50%. Znajomy rzeźnik zawinął raz w specjalną folię przepuszczającą dym. Jeden baton ważył 1,8 kg. Po wysuszeniu zastało 0,94 kg ( po 2,5 miesiącu w okresie styczeń-marzec)Smak niesamowity i co najważniejsze bez chemii i innych śmieci z tablicy Mendelejewa, które dodawane są do dzisiejszych kiełbas. I jeszcze jedna uwaga. Jeżeli już ktoś zdecyduje się zrobić taką kiełbaskę, to radzę szukać mięsa ( tusz) u rolnika, u którego ta świnka rośnie tradycyjnie np. 9 miesięcy, nie widzi za dużo pasz i co najważniejsze nie widzi weterynarza z jego zastrzykami i antybiotykami. ( weterynarz obowiązkowo ale dopiero po uboju). Ja mam to szczęście, że wędlinę tą sporządzam z mięsa dzika i sarny a wieprzowinę traktuję jako dodatek. Smacznego!  sausiss29  Jak napisałem wcześniej ,, przystosowując oryginał do dzisiejszych czasów\". Normą było, iż w poszczególnych wsiach Auksztotu (pochodzenie kińdziuka) przepisy były inne. Róznice były w szczegółach, ale jednak były. Inną odmianą jest skilandis pochodzący z okolic Puńska i suwalszczyzny. W związku z powyższym, czy jesteśmy w stanie powiedzieć, który przepis jest właściwy? Swoją drogą skoro Zabrałeś głos, to może Podzielisz się z Nami przepisem Mamy? Będziemy wdzięczni. A może będzie lepszy?", "url": "http://old.pzlow.pl/palio/html.run?_Instance=www.pzlow.pl&_PageID=889&_RowID=1503&_CheckSum=1201748519", "category": "podlaskie", "sub_category": "Mięso świeże oraz produkty mięsne", "phrase": "Kindziuk z Puńska"}