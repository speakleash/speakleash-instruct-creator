{"meta_description": "", "title": "Domowe kiszenie kapusty – krok po kroku – Blog sklepu", "content": "Kapusta kiszona jest bardzo popularnym dodatkiem do dań. To nic innego jak poszatkowana główka kapusty poddana procesowi fermentacji przez zasolenie. Dobrze ukwaszony produkt powinien odznaczać się dużą kwaskowatością oraz charakterystycznym smakiem i zapachem. To rarytas bogaty w witaminy, probiotyki, a także błonnik. Jak możecie ją przygotować sami w domowych warunkach? Jest na to prosty sposób! Jakie są odmiany kapusty białej przeznaczonej do kiszenia? Jeśli chcecie zrobić dobrą kiszonkę, potrzebujecie do tego odpowiedniej odmiany kapusty. Wybierajcie gatunki, które mają dużą zawartość cukrów prostych. Dobrze też, gdy główka kapusty jest duża z krótkim głąbem. Najlepsza kapusta do kiszenia to m.in. odmiana ambrozja, novotom, jaguar, ramco czy kolia. Jeśli nie możecie takich znaleźć w pobliskich sklepach, to inne rodzaje kapusty ukiszą się, jednak nie będą tak smaczne. Kiszenie kapusty jest bardzo proste i szybkie. Zajmie Wam jedynie godzinę. Przed rozpoczęciem pracy pozostawcie główki kapusty na kilka dni w ciemnym miejscu na przykład w piwnicy lub spiżarce. W takich warunkach jej liście zaczynają bieleć, co sprawia, że mają słodszy posmak. Dzięki temu ukiszone warzywo nie jest takie gorzkie. Co więcej, zwiększa się również poziom kwaskowatości gotowego produktu. • None Kapustę pokrójcie w ćwiartki, a te następnie poszatkujcie. • None Warzywa obsypcie solą i zacznijcie ubijać do momentu, aż kapusta puści sok oraz pozbędziecie się powietrza. • None Powtarzajcie punkty 3 i 4 aż do momentu, kiedy pozostanie ok. 5 centymetrów wolnego miejsca od krawędzi naczynia. • None Na wierzchu połóżcie talerzyk i dociśnijcie go czymś ciężkim tak, aby cała kapusta była zanurzona w soku. Sól jest niezbędnym składnikiem kiszonej kapusty. To właśnie dzięki niej odbywa się cały proces kiszenia. Przyjmuje się, że na kilogram warzywa potrzeba około 20 gramów soli. Do kiszenia nadaje się wyłącznie sól niejodowana, która nie wpływa na przebieg procesu fermentacji. Pomiędzy warstwy kapusty warto także dodać na przykład liście laurowe, czosnek, koper, pieprz, jałowiec czy papryczkę chilli. Domowe sposoby kiszenia kapusty pozwalają na przeprowadzenie procesu np. w kamionce, która nie reaguje z kwasami, a jednocześnie nie nasiąka wodą. Aby ukisić kapustę w takim naczyniu, wystarczy skorzystać z przepisu powyżej. Tak przygotowany końcowy produkt należy trzymać w ok. 20 st. C. Przez pierwsze 10 dni kapusta ulega fermentacji, a przez kolejne 2 dni zwiększa swoją objętość. Od tego momentu musicie raz dziennie ubić kapustę, by nie zaczęła gnić. Kapusta kiszona w beczce i jej fermentacja Kapusta kiszona w beczce w smaku jest podobna do tej zrobionej w kamionce. W beczce zmieści się ok. 20 kg kapusty. Wystarczy układać warstwami poszatkowane warzywa, solić je i dokładnie ubijać, by pozbyć się powietrza, a wierzch przykryć czymś ciężkim. Tak wypełnioną beczkę pozostawcie w temperaturze pokojowej. Pamiętajcie, żeby codziennie ubić kapustę, by uwolnić gazy ze środka. Po ok. 5 dniach przestawcie beczkę w chłodne miejsce. Kapustę kiszoną trzymajcie w ciemnym i chłodnym miejscu. Najlepiej w temperaturze do 10 st. C. Jednak zależy to od naczynia, w którym ukisiliście kapustę oraz czasu przechowywania gotowego produktu. Niemniej zawsze należy usuwać tlen z wnętrza kapusty, żeby nie zaczęła gnić. Kiszenie to proces beztlenowy, dlatego poszatkowane warzywa nie mogą mieć styczności z powietrzem. Dzięki temu kiszona kapusta będzie dobra przez kilka sezonów. Kiszenie kapusty to proces fermentacji, jakiemu zostaje poddane warzywo. Ten sposób konserwowania żywności jest znany ludzkości od wieków i również dziś możecie przeprowadzić go w warunkach domowych. Wystarczy odpowiednia odmiana kapusty, marchewka, sól oraz naczynie, w którym będziecie ubijać poszatkowane warzywa. Możecie dodać także do smaku różne przyprawy. Po ok. 12 dniach możecie jeść swoje pierwsze wyroby.", "url": "https://prymusagd.pl/blog/domowe-kiszenie-kapusty-krok-po-kroku/", "category": "podlaskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta z beczki kiszonej w główce"}