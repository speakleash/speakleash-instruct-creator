{"meta_description": "Kiszonki są nie tylko smaczne, ale i zdrowe. Jest kilka sposobów na to, jak ukisić kapustę w słoiku, w beczce i naczyniu kamionkowym", "title": "Jak ukisić kapustę w słoiku, w beczce i naczyniu kamionkowym? - Oh!me", "content": "Jak ukisić kapustę — to pytanie zadaje sobie wielu miłośników kiszonych warzyw, którzy postanowili po raz pierwszy wziąć się samodzielnie do pracy. Pomysł jest bardzo dobry, ponieważ kiszonki są nie tylko smaczne, ale i zdrowe. Jest kilka sposobów na to, jak ukisić kapustę w słoiku, w beczce i naczyniu kamionkowym. Kiszona kapusta od wieków jest obecna w polskiej kuchni i trudno sobie bez niej wyobrazić świąteczny bigos czy pierogi. Jest również niezastąpiona w zdrowej zimowej surówce, która wspiera odporność i dostarcza wielu cennych substancji dla zdrowia. Można kisić zarówno kapustę białą, jak i czerwoną, w ten sam sposób, ponieważ obie, choć w różnym stopniu, dostarczają podobnych, wartościowych substancji. Kapusta dostarcza dużą ilość witaminy C i A, witamin E, K, B1, B2, B6, C. Nie brakuje im także minerałów, takich jak magnez, żelazo, potas, mangan i selen, sód, wapń, siarka, miedź, cynk, fosfor, fluor, jod. Kiszona kapusta jest jeszcze bardziej wartościowa, ponieważ w trakcie fermentacji namnażają się bakterie kwasu mlekowego, które są kluczowe dla odporności organizmu i właściwej pracy układu pokarmowego. Z tego powodu warto mieć pod ręką zapas kiszonej kapusty, która wyjątkowo skutecznie wzmacnia organizm. Aby ukisić białą lub czerwoną kapustę w słoiku, poza samą kapustą i przyprawami, potrzebne są słoje o pojemności jednego litra, ale mogą być także większe. Słoje należy najpierw umyć, a następnie wyparzyć, by pozbyć się ewentualnych szkodliwych drobnoustrojów, które zamiast doprowadzić do ukiszenia, doprowadzą do zepsucia się kapusty. • None Kapustę (białą lub czerwoną) poszatkuj, najlepiej przy pomocy szatkownicy, marchewkę obierz, zetrzyj na tarce o grubych oczkach. Kapustę i marchew przełóż do dużej miski, dodaj sól, wymieszaj i odstaw na kilka godzin, żeby kapusta puściła sok. • None Po tym czasie dodaj kminek, wymieszaj wszystko i kapustę z sokiem przełóż do wyparzonych słoików. Ubij za pomocą drewnianej pałki kapustę, zakręć słoiki i zostaw je w ciepłym miejscu przez tydzień. • None Po tym czasie słoiki z kapustą otwórz i przebij kapustę za pomocą patyczka, aby uciekł z niej gaz. Zakręć słoiki raz jeszcze, mocno i wynieś w chłodne miejsce, najlepiej do piwnicy. Kiszenie kapusty w beczce to sposób na ukiszenie większej ilości tego warzywa na raz. Najlepsza do tego będzie beczka drewniana, wyparzona przed włożeniem do niej kapusty. Konieczna jest także chłodna piwnica do przechowywania kiszonki, o którą trudno np. w bloku. Składniki przewidziane są na beczkę o pojemności 25 litrów. • None Kapustę obierz z zewnętrznych liści i poszatkuj. Marchew zetrzyj na tarce o grubych oczkach. • None Kapustę zasyp solą i dokładnie wymieszaj. Odstaw na kilka godzin, aby puściła sok. • None Kapustę partiami wkładaj do beczki, przesypując ją marchwią i przyprawami. Po włożeniu każdej partii kapusty dokładnie i jak najdłużej ubijaj ją drewnianym ubijakiem, by uciekło z niej powietrze i puści sok. Kapusta nie powinna wypełniać całej beczki ze względu na sok, który będzie się wydzielał i może wyciekać z przepełnionego środka. • None Kapusta powinna początkowo stać w cieple, lekko przykryta denkiem, by fermentacja przebiegała w prawidłowo. • None W kolejnym dniu kapustę ponownie ubij, by zakrył ją sok. Przebij ją do dna w kilku miejscach, żeby gazy uszły. • None Po upływie kilku dni zamknij beczkę, upewniając się, że kapusta nie wystaje ponad sok, ponieważ może spleśnieć. Gdyby soku było niewystarczająco, dolej przegotowaną wodę wymieszaną z solą (na litr wody 4 dag soli). Pojemnik wynieś do chłodnej piwnicy na całą zimę. Ten sposób jest bardzo podobny do kiszenia w beczce, ale takie kiszenie kapusty w większym glinianym lub kamionkowym garnku pozwala na otrzymanie znacznie mniejszej ilości kiszonki. Ukiszoną już kapustę można albo włożyć w słoiki i odstawić na zimę, lub włożyć do lodówki i sięgać po nią w najbliższym czasie. • None przekrój na pół i drobno poszatkuj całość, wymieszaj z solą kamienną. Marchew zetrzyj na tarce lub za pomocą robota kuchennego na większe wiórki. • None Kapustę wymieszaj z marchwią i wkładaj do kamionkowego garnka warstwami, a każdą następną ugniataj drewnianym tłuczkiem. Na samą górę połóż deseczkę i dociąż kamieniem. • None Garnek postaw w ciepłe miejsce i co jakiś czas usuwaj nadmiar soku, który powstanie. Po kilku dniach przebij ją do samego dna kijem tak, by powstały otwory do samego dna. Nie przykrywaj jej deseczką, zostaw tak na dobę, by nadmiar gazów mógł uciec. • None Po tym czasie przykryj czystą ściereczką, ułóż deskę i kamień, kapustę przenieś w chłodniejsze miejsce na ok. 2-3 tygodnie. • None Gdy kapusta będzie już odpowiednio ukiszona, włóż ją do lodówki, a jeśli jest jej więcej, przełóż ją do wyparzonych słoików i wynieś do piwnicy lub spiżarni.", "url": "https://ohme.pl/gotowanie/przepisy/przetwory/jak-ukisic-kapuste/", "category": "podlaskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta z beczki kiszonej w główce"}