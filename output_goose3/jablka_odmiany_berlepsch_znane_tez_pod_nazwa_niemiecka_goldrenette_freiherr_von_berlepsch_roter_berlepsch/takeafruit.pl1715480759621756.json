{"meta_description": "Take a Fruit - Jakie są właściwości jabłek? Dlaczego warto jeść jabłka i jaką odmianę wybrać?", "title": "Odmiany jabłek - poznaj kompletną listę - Take a Fruit", "content": "Jabłka to jedne z tych owoców, po które sięgamy najchętniej! Są dostępne przez cały rok, łatwo dostępne w sklepach spożywczych, na bazarkach, ale także - w owocowych skrzynkach dostarczanych do biur. Ich skład często bazuje na owocach sezonowych, zmienia się więc w kolejnych miesiącach - jabłka jednak są stałym elementem takich zdrowych dostaw. Jak żadne inne owoce, jabłka oferują bardzo duże zróżnicowanie smaków i konsystencji - ze względu na dużą liczbę odmian, każdy może wybrać taką, które trafi w osobiste preferencje. Niektórzy z nas wolą jabłka bardziej kwaskowate - inni chętniej sięgną po słodkie. Nie brakuje amatorów jabłek twardych i chrupkich, są jednak też wielbiciele odmian miękkich. Jest w czym wybierać! Przyjrzyjmy się dzisiaj szczegółowo najpopularniejszym owocom w Polsce i wspólnie sprawdźmy, jakie są odmiany jabłek! Jabłka są postrzegane jako jedne z najzdrowszych owoców. Niskokaloryczne (średniej wielkości owoc to ok. 75 kcal), w 85% składające się z wody, to wygodna przekąska w trakcie dnia, gdy do kolejnego większego posiłku zostało kilka godzin. Ze względu na swoją konsystencję, jabłko jest owocem sycącym - nasz mózg rejestruje, że objętościowo spożył spory posiłek, spokojnie więc wytrzymamy do obiadu lub kolacji. Między innymi dlatego po jabłka chętnie sięgają osoby na dietach redukcyjnych, a także - osoby żyjące w biegu, które chcą do codziennego jadłospisu wprowadzić więcej urozmaicenia i zdrowych produktów. Między spotkaniami biznesowymi lub w drodze można zjeść słodkiego batona, można równie dobrze sięgnąć po jabłko - a zdrowotnych korzyści tych dwóch produktów spożywczych nie ma co nawet porównywać!  Ulubione owoce Polaków są zasobne w witaminy i substancje odżywcze. To ważne źródło witamin C, E, K, a także witamin z grupy B, a także - beta-karotenu. To jednak nie koniec! W jabłkach znajdziemy także ważne dla prawidłowego funkcjonowania naszego organizmu minerały, takie jak wapń, żelazo, magnez, sód, potas, fosfor oraz cynk. Musimy jednak zaznaczyć, że wiele z dobroczynnych substancji odżywczych znajduje się w skórce jabłka - dlatego dobrze jest zjadać te owoce nieobrane. Przedtem jednak musimy pamiętać o dokładnym umyciu owocu, a nie przecieraniem od niechcenia chusteczką lub rękawem. Wiele osób ceni przede wszystkim jabłka za wysoką zawartość błonnika, który wspiera prawidłową pracę układu trawiennego. Jak widać, te popularne owoce bogate są w wiele cennych dla naszego zdrowia składników - nic więc dziwnego, że cieszą się ogromną popularnością i są chętnie wybierane na co dzień! Odmiany jabłek - dlaczego zwracać na nie uwagę?  Odmiany jabłek to nie tylko inny smak i wygląd. Wybierając konkretne jabłka, powinniśmy myśleć o kilku aspektach, które wpłyną na naszą decyzję. Przede wszystkim, zanim zdecydujemy, jaką odmianę jabłek kupić, musimy wiedzieć, do czego są nam one potrzebne. Inne jabłka z przyjemnością schrupiemy na drugie śniadanie, z innych przygotujemy sok lub smoothie, inne - będą idealnym składnikiem szarlotki lub kompotu. Zastosowań jabłek jest naprawdę wiele - dlatego dobrze mieć w głowie określone plany na spożytkowanie zakupionych owoców. Oczywiście, są odmiany bardziej uniwersalne, które dobrze sprawdzają się w różnych zastosowaniach. Niemniej jednak, lepsze rezultaty uzyskamy, wybierając odmiany lepiej przeznaczone do spożywania na określony sposób.  Inną ważną kwestią, którą często pomijamy, wybierając odmiany jabłek, są możliwości ich przechowywania. Niektóre możemy przechowywać sprawniej i dłużej niż pozostałe. Jeśli robimy zapasy jabłek, które będziemy zużywać w nadchodzących, zimowych miesiącach, musimy wybrać takie, które przetrwają taki czas składowania. Odmiany różnią się między sobą również ze względu na sposób przechowywania. Są takie, które lepiej przechowywać w chłodniejszych temperaturach - inne, w temperaturze pokojowej, dzięki czemu, z czasem zmiękną i będzie można je łatwiej zjadać.  Kupując jabłka, praktycznie zawsze znajdziemy przy nich nazwę odmiany. Pozwoli to na podejmowanie szybkich decyzji, jeśli wiemy, które odmiany jabłek lubimy najbardziej. Czasami jednak, odmiany nie są opisane, a decyzję podejmujemy na podstawie wyglądu owoców. Co wziąć pod uwagę, wybierając określone odmiany „na oko”? - Skórka jabłek: czy jest matowa, czy błyszcząca?  - Owoce: czy są okrągłe, czy stożkowate?  - Wielkość owoców: czy są drobne, czy większe?  - Zabarwienie owoców: czy są jednolite, czy wielokolorowe?  - Rodzaje zabarwienia: jakiego koloru są owoce?  - Twardość owoców: czy są miękkie, czy twarde?    Jak widać, jest wiele kryteriów, które pomogą określić na pierwszy rzut oka, z jaką odmianą mamy do czynienia. Kilka wyjść na zakupy, zwłaszcza jesienią, gdy możemy nabrać dużego doświadczenia, wybierając spośród największej liczby odmian jabłek, pozwoli nam szybko zacząć orientować się w odmianach jabłek.  Czas przyjrzeć się najpopularniejszym odmianom jabłek, które najłatwiej kupić w Polsce. Spotkamy się z nimi w wielu sklepach i na większości bazarków. Oczywiście, oferta określonych odmian może różnić się w zależności od pory roku - dobrze jednak precyzyjnie się w nich orientować, by szybko wyrobić sobie rozeznanie, które z nich najbardziej przypadły nam do gustu. • Ligol - jedna z najczęściej spotykanych i najczęściej wybieranych. Jabłka są raczej duże, twarde, soczyste. Ich smak jest słodko-kwaśny. To idealne jabłka deserowe - nadające do zjedzenia na surowo, ale też do wypieków czy kompotów.  Ponieważ to zimowa odmiana jabłoni, owoce możemy długo i stosunkowo łatwo przechowywać. • Champion - określany czasami jako „Szampion”. Ta odmiana ma wielu oddanych zwolenników: owoce są słodkie i kruche. Często sprzedawana w sklepach wielkopowierzchniowych, ale też w osiedlowych warzywniakach czy wchodząca w skład owocowych skrzynek dla pracowników. Przez wiele osób uważana za jedną z najsmaczniejszych odmian - dlatego szukając kompromisowego rozwiązania przy kupowaniu jabłek, champion jest dobrym wyborem: smakuje praktycznie wszystkim. • Golden Delicious - charakterystyczne, żółte jabłko. Słodki smak i kremowy miąższ sprawiają, że jest idealnym składnikiem deserów. • Gala - ma intensywnie czerwoną skórkę. Owoce są miękkie i słodkie. Szukając jabłka do jedzenia przede wszystkim na surowo, będzie to świetny wybór! • Szara reneta - wyróżnia się szarawym odcieniem skórki, pokrytej rdzawymi plamami. To idealny wybór do wszelkiego rodzaju wypieków, a także - przetworów. Ma charakterystyczny, korzenny smak, wyróżniający ją na tle innych odmian. • Jonagold - to bardzo duże owoce o kształcie stożka. Łatwo je rozpoznać po lekko tłustawej skórce z pomarańczowym rumieńcem. Jabłka są bardzo soczyste, a miąższ - słodko-kwaśny. • Jonagored - odmiana, która powstała ze skrzyżowania Jonagolda i Golden Delicious. Duże owoce o stożkowatym kształcie i tłustawej skórce, przypominają jonagoldy. Zazwyczaj cechują się dużym, czerwonym rumieńcem. • Lobo - to okrągłe jabłka, o cienkiej skórce. Są bardzo słodkie, miękkie i soczyste. Dobrze nadają się do jedzenia na surowo. Jak widać, odmian jest naprawdę sporo - łatwo spośród nich wybrać swoją ulubioną!", "url": "https://takeafruit.pl/blog/odmiany-jab%C5%82ek", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka odmiany Berlepsch, znane też pod nazwą niemiecką Goldrenette Freiherr von Berlepsch, Roter Berlepsch"}