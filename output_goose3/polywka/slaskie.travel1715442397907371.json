{"meta_description": "Bioło polywka to zupa prosta, szybka w wykonaniu, sporządzona na 'wędzonce' czyli wędzonych żeberkach, boczku, głowiźnie, golonku, zabielana mlekiem lub śmietaną.", "title": "Bioło polywka - Śląskie. Informacja Turystyczna Województ...", "content": "Mięso wędzone gotować do miękkości, dodać czosnek. Wywar zalać mlekiem lub śmietaną; podawać z makaronem. Bioło polywka to zupa prosta, szybka w wykonaniu, sporządzona na \"wędzonce\" czyli wędzonych żeberkach, boczku, głowiźnie, golonku, zabielana mlekiem lub śmietaną. Po świniobiciu część mięsa przeznaczona była na wędzenie aby mieć go na dłuższy czas. Wędzenie i solenie było jedynym sposobem konserwowania mięsa. Mięso spożywane było \"małokiedy, było zocne\". Podawane po ciężkiej pracy na roli czy w lesie. Obfitym posiłkiem wyróżniano ciężko pracującego mężczyznę oraz gościa. Było też podawane na ważniejszych uroczystościach, weselach, chrzcinach, odpustach. W polywce pływały kawałki mięsa wędzonego a część talerza dopełniały podawane w całości ziemniaki. Do polywki wykorzystywano makaron domowej roboty tzw. nugle. Potrawa zaprezentowana przez restaurację Chata Olimpijczyka Jasia i Helenki, podczas XVI Festiwalu Śląskie Smaki, który odbył się 19 czerwca 2022 r. w Zabrzu.", "url": "https://slaskie.travel/dish/1018029/biolo-polywka-na-wedzonce-z-domowym-makaronem", "category": "małopolskie", "sub_category": "Napoje (alkoholowe i bezalkoholowe)", "phrase": "Polywka"}