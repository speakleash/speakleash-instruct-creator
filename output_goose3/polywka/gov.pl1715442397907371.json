{"meta_description": "W dniu 2 marca 2020 roku na Listę Produktów Tradycyjnych została wpisana w kategorii: Gotowe dania i potrawy: „polewka/polywka/zupa z maślanki” (woj. opolskie).", "title": "Polewka/polywka/zupa z maślanki - - Portal Gov.pl", "content": "Biała lub lekko żółta, w zależności od barwy ziemniaków  Dawniej, w województwie opolskim niemal w każdym gospodarstwie wiejskim wyrabiano śmietanę, masło, sery czy maślankę.   Polewka z maślanki jest charakterystyczną śląską potrawą, która była podstawowym daniem spożywanym głównie na śniadanie, a w zależności od zamożności rodziny podawano ją z omastą lub bez niej. W XIX i na początku XX wieku polewka z maślanki stanowiła synonim śląskiej biedy, gdyż niejednokrotnie była jednym posiłkiem spożytym przez cały dzień, w myśl zasady „co rano, to i na połednie”.   Zofia Szromba-Rysowa w pozycji pt. „Pożywienie ludności wiejskiej na Śląsku”, wspomina o zupie z maślanki: „Polewki gotowane były najczęściej z mąki sypanej na wrzącą wodę, mleko lub maślankę (…)”. Informacje o tradycji sporządzania śląskich polewek znajdują się również w pozycji pt. „Dobry żur, kiej w nim szczur”, autorstwa dr Doroty Świtała-Trybek: „(…) „polewka” jadana chętnie przez ludzi starszych, sporządzana z wody i maślanki lub kwaśnego mleka, zaklepana mąką i podawana z całymi ziemniakami”, (str. 31).   Do sporządzenia tradycyjnej śląskiej zupy postnej potrzebny jest 1 litr swojskiej, wiejskiej maślanki, pół litra mleka lub wody, dwie łyżki mąki pszennej, sól, pieprz, kilka ziemniaków, pięć łyżek masła oraz jedna cebula.   Do dnia dzisiejszego w wielu wiejskich domach, w województwie opolskim przygotowywana jest zupa z maślanki na obiad lub na kolację. Polewkę podaję się najczęściej z ugotowanymi, tłuczonymi ziemniakami, okraszonymi masłem i podsmażoną cebulą, ziemniakami pokrojonymi w plasterki bądź z chlebem i jajkiem. Plewka z maślanki jest potrawą smaczną i pożywną.", "url": "https://www.gov.pl/web/rolnictwo/polewkapolywkazupa-z-maslanki", "category": "małopolskie", "sub_category": "Napoje (alkoholowe i bezalkoholowe)", "phrase": "Polywka"}