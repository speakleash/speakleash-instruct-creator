{"meta_description": "To szybkie ciasto z jabłkami rozpływa się w ustach! Jest bardzo proste do przygotowania i do tego bardzo smaczne. Wypróbuj je!", "title": "Ekspresowe ciasto z jabłkami", "content": "To ekspresowe, ucierane ciasto z jabłkami to chyba jeden z najprostszych wypieków jakie znajdziecie na moim blogu. Moim zdaniem to idealne ciacho dla osób, które dopiero zaczynają swoją kulinarną przygodę. Proste, szybkie i smaczne… No rewelka! Muszę przyznać, że uwielbiam domowe ciasta z jabłkami! Ten owoc to idealny składnik wielu wypieków czy deserów. Dodatkowo to super przekąska na drugie śniadanie czy podwieczorek. W moim domu rodzinnym jest mały sad, gdzie co roku mamy z jabłonek sporo jabłek do wykorzystania. Większość używam właśnie do wypieków – kocham ciepłe domowe szarlotki czy zapiekany ryż z jabłkami! Pozostałe jabłka zwykle wykorzystuję do przetworów (najczęściej robię prażone jabłka w słoiku, które mi później służą jako baza do ciast czy jako dodatek do naleśników, gofrów itp). Do swoich wypieków używam najczęściej kwaśnych odmian jabłek jak szara reneta (to najbardziej popularna odmiana, można ją znaleźć w wielu sklepach), antonówka czy gloster. Wróćmy jednak do nowego przepisu! To ciasto jest proste, szybkie i z małej ilości składników… Ucierane ciasto z jabłkami wyjdzie naprawdę każdemu! Pamiętaj tylko, że jajka i masło należy nieco wcześniej wyciągnąć z lodówki, aby składniki nabrały temperatury pokojowej. Wpis powstał w ramach kampanii – „CuTE: Kultywowanie smaku Europy”. Jest to kampania informacyjno-promocyjna prowadzona w latach 2019-2021 przez FruitVegetablesEUROPE (EUCOFEL) – Europejskie Stowarzyszenie Handlu Owocami i Warzywami. Ma ona na celu zmotywowanie Europejczyków do zmiany swoich nawyków konsumpcyjnych i prowadzenia bardziej zdrowego stylu życia. Polskie jabłka są jednym z głównych promowanych w kampanii produktów. Polskim partnerem projektu jest Krajowy Związek Grup Producentów Owoców i Warzyw (KZGPOiW). Projekt jest współfinansowany ze środków Unii Europejskiej.  Więcej informacji o kampanii „CuTE: Kultywowanie smaku Europy” dostępnych jest w oficjalnym serwisie projektu – klik>>", "url": "https://poprostupycha.com.pl/przepis/ciasto-z-jablkami/", "category": "podkarpackie", "sub_category": "Wyroby piekarnicze i cukiernicze", "phrase": "Placek z jabłkami"}