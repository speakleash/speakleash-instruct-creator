{"meta_description": "KADZIDŁO Kadzidło. Kurpiowska (drewniana) orkiestra wita przyjezdnych przy Kaplicy Dylewskiej, nieopodal dworca autobusowego. Foto: Liliana Kołłątaj Kadzidło to wieś przez turystów kojarzona przede wszystkim z niewielkim skansenem Zagroda Kurpiowska i coroczną imprezą kulturalną – Wesele Kurpiowskie. My jednak spotkanie z kulturą kurpiowską planujemy też w innych miejscach.W Kadzidle poświęcimy trochę czasu nie tyle skansenowi, co…", "title": "KURPIE W PIGUŁCE. BURSZTYNY, REJBAK I FRYWOLITKI. Kurpie z Klubem Globtrotera", "content": "Kadzidło to wieś przez turystów kojarzona przede wszystkim z niewielkim skansenem Zagroda Kurpiowska i coroczną imprezą kulturalną – Wesele Kurpiowskie. My jednak spotkanie z kulturą kurpiowską planujemy też w innych miejscach. W Kadzidle poświęcimy trochę czasu nie tyle skansenowi, co samej wiosce, która jest całkiem ciekawa. Zajrzymy do okazałego XIX-wiecznego kościoła, i dowiemy się skąd w Kadzidle cmentarz szwedzki i po co w tak małej miejscowości aż 4 cmentarze. Tu ponownie obiektem naszego zainteresowania będzie kościół. Znowu kościół – powiecie?🙂 Tak, znowu, ale zapewniamy Was, że takiego kościoła gdzie indziej nie znajdziecie. Całe wnętrze udekorowane jest kurpiowską ornamentyką. Pod względem architektonicznym też jest bardzo ciekawy. Państwo Laura i Zdzisław Bziukiewiczowie – pasjonaci regionu kurpiowskiego, oprowadzą nas po swoim Muzeum, które stworzyli od podstaw (kilkanaście tysięcy eksponatów kurpiowskich i wciąż przybywa). Tam też dowiemy się jak powstają frywolitki, a także – co wspólnego ma bursztyn z Kurpiami. Skosztujemy też lokalnych potraw kurpiowskich. Specjalnie dla Klubu Globtrotera, Pani Laura przygotowuje regionalne specjały. Będzie można popróbować fafernuchów, rejbaka, łagodniaka, jałowcowego psiwa itp. Obejrzymy także śliczne, pajęczynowe frywolitki wykonane osobiście przez Panią Laurę. Państwo Bziukiewiczowie prowadzą także niewielki sklepik, będzie więc też możliwość zakupu pamiątek. SKANSEN KURPIOWSKI W NOWOGRODZIE  Na terenie parku etnograficznego, który rozpościera się na obszarze ok. 3,5 ha zobaczymy 23 zabytkowe budynki drewniane oraz kilkadziesiąt obiektów tzw. małej architektury: bramy, kapliczki, studnie, itp. Do wielu obiektów można zajrzeć do środka. Wizytę w skansenie dodatkowo urozmaica jego malownicze usytuowanie w pofałdowanym terenie na wysokiej skarpie nadnarwiańskiej, co dodatko daje możliwość relaksującego spaceru. PUSZCZA ZIELONA i PUSZCZA BIAŁA Puszcza Zielona, zwana też Puszczą Kurpiowską to obszar lasów położonych w dorzeczu środkowej Narwi. Jej granice wyznaczają rzeki: Pisa, Narew i Orzyc. Bardziej na południe rozciąga się Puszcza Biała. Nazwy tych lasów odbiły się także w nazewnictwie kulturowym, północ krainy określa się mianem Kurpi Zielonych, a południe – aż po Pułtusk – to Kurpie Białe. Termin: 16.10.2022., niedziela  — Na zamówienie, dla grup zorganizowanych – termin do ustalenia. — Koszt wycieczki: 185 zł > przejazd autokarem/minibusem turystycznym; > realizację programu krajoznawczego; > poczęstunek kurpiowski w Prywatnym Muzeum Kurpiowskim; > opiekę pilota i informację turystyczną na całej trasie; > ubezpieczenie wycieczkowe. —  przyjmujemy mailowo na adres: Po otrzymaniu zgłoszenia prześlemy potwierdzenie wstępnej rezerwacji na adres mailowy podany w zgłoszeniu. Pełna rezerwacja miejsca następuje po opłaceniu całkowitej należności. — Dane uczestników przetwarzane są tylko dla potrzeb tej wycieczki. *** Organizatorem wycieczki jest Biuro Turystyki KLUB GLOBTROTERA WARSZAWA, wpisane do rejestru organizatorów turystyki Urzędu Marszałkowskiego w Warszawie pod numerem 2314. – – – – – – – – – – – – – – – * W przypadku wycieczek jednodniowych nie wysyłamy do Uczestników umów. * Dokonanie wpłaty oznacza akceptację programu i zasad wyjazdu. Ewentualnych zmian (zmniejszenie liczby zgłoszeń, zmiana nazwisk itp.) i rezygnacji można dokonać najpóźniej do 7 dni przed terminem wycieczki. * W przypadku, gdyby wyjazd nie mógł zostać zrealizowany uczestnicy otrzymają pełne zwroty wpłat. Podobają Ci się moje pomysły tras zwiedzania? Będzie mi bardzo miło jeżeli zostawisz ślad Twojej wizyty w postaci komentarza lub polubienia i zostaniesz stałym czytelnikiem tego bloga. Możesz także zasubskrybować bloga i otrzymywać bezpośrednio na swoją skrzynkę pocztową informacje o nowych artykułach oraz o trasach i terminach spacerów historycznych, rajdów i wycieczek Klubu Globtrotera.", "url": "https://klubglobtroterawarszawa.com/2022/03/30/kurpie-w-pigulce-bursztyny-rejbak-i-frywolitki-kurpie-z-klubem-globtrotera/", "category": "mazowieckie", "sub_category": "Gotowe dania i potrawy", "phrase": "Rejbak kurpiowski"}