{"meta_description": "", "title": "Rejbak kurpiowski - „Polska do zwiedzenia/zjedzenia”", "content": "Rejbak kurpiowski - znany również jako \"kugiel\", tradycyjne żydowskie danie. Na Kurpiach nazwa pochodzi od słowa \"rejbowanie\", czyli tarcie ziemniaków na tarce. W moim rodzinnym domu mówiono zazwyczaj na tą potrawę \"kartoflak\" - nazwa pochodzi od kartofli :). Babka ziemniaczana przygotowywana zazwyczaj ze smażoną cebulką i mięsem, pieczona w piecu. Ja przedstawię przepis z moich rodzinnych stron, tak jak było to danie przygotowywane w moim domu.  Boczek pokroić w kostkę na patelnię i smażymy. dodajemy ebulę również pokrojoną w kostkę . Smażymy całość do momentu, aż cebula się zeszkli, a boczek zarumieni. Ziemniaki umyć, oborać i trzeć na tarce o drobnych oczkach albo zmiksować w blenderze. Odcisnąć dokładnie na durszlaku lub si . Do ziemniaków wbić jajka dodać usmażone mięso wraz z cebulką mąkę, doprawić solą i dużą ilością pieprzu, a następnie dokładnie wymieszać. Na koniec wlać gorące mleko, jeszcze raz wymieszać. Masę wylać na wysmarowaną tłuszczem i bułką tartą blaszkę. Piec w piekarniku nagrzanym do 180 stopni przez 1 godzinę. W trakcie pieczenia można obniżyć temperaturę. Rejbak powinien być brązowy z wierzchu. Pod koniec pieczenia, kiedy będzie już brązowy z wierzchu, można sprawdzić środek za pomocą drewnianego patyczka.", "url": "http://projectswithtaste.blogspot.com/p/blog-page_3.html", "category": "mazowieckie", "sub_category": "Gotowe dania i potrawy", "phrase": "Rejbak kurpiowski"}