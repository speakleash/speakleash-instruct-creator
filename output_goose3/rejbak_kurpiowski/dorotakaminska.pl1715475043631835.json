{"meta_description": "Babka ziemniaczana - przepis na rejbak - placek z ziemniaków z cebulą, mąką, jajkami i mięsem. Znany jako kugel lub kugiel - przepis na rejbak i film wideo jak powstaje babka z ziemniaków krok po kroku oraz jakie składniki, np. boczek, można do niej dodać.", "title": "Rejbak, kugel, kugiel, babka ziemniaczana | Dorota Kamińska", "content": "Tomek, Czytelnik DOROTA.iN, przesłał mi jakiś czas temu przepis na rejbak. Babka ziemniaczana pieczona z utartych, surowych ziemniaków, z dodatkiem jajek i mąki oraz mleka, dzięki któremu ziemniaki nie zrobią się zbyt ciemne. Rejbak jest daniem kuchni polskiej rozpowszechnionym m. in. na Kurpiach. W innych częściach Polski znany jest jako kugiel, polska odmiana dania, które w kuchni żydowskiej określa się jako kugel. W oryginalnym wykonaniu do placka nie dodaje się mięsa lub wykorzystuje się jedynie mięso kaczki. W Polsce spotyka się wersje z żeberkami wieprzowymi, wołowiną, skwarkami lub boczkiem. Jeśli byliście kiedyś na weselu, na którym o północy pojawił się „chłopski stół” czy „wiejski stół”, prawdopodobnie znajdowała się na nim babka ziemniaczana :). Tomek proponuje dodać smażony z cebulą, wędzony boczek, słoninę lub kiełbasę – można zdecydować się na mieszankę wszystkiego po trochu lub np. wybrać tylko boczek. Babka ziemniaczana, kugiel, kugel, rejbak - przepis na placek z ziemniaków z cebulą i mięsem. Rejbak to danie wywodzące się z kuchni żydowskiej, znane w Polsce głównie w regionach kurpiowskich. ☟ W moich przepisach szklanka ma zawsze 250 ml, kostka masła to 200 g, a łyżka lub łyżeczka jest płaska, chyba że wyraźnie zaznaczam, że jest inaczej. Dołącz do ponad 15 tysięcy osób zapisanych do newslettera! Wysyłam tylko 2-4 wiadomości w miesiącu. Skorzystaj z podpowiedzi, co warto ugotować z aktualnie dostępnych w sklepach, sezonowych składników. Dowiesz się, co u mnie, jakie ciekawe rzeczy polecam i otrzymasz garść kulinarnych (i nie tylko) inspiracji. Obejrzyj bezpośrednio na moim kanale na YouTube • None Boczek, kiełbasę, słoninę kroimy w kostkę i rumienimy na suchej, teflonowej patelni. Dodajemy cebulę i smażymy całość, aż cebula się zeszkli. • None Ziemniaki ucieramy na tarce o grubych lub drobnych oczkach albo miksujemy w blenderze (grubo starte ziemniaki to najlepsza konsystencja babki ziemniaczanej po upieczeniu). Odciskamy dokładnie na durszlaku lub sicie. • None Do ziemniaków wbijamy jajka i dodajemy usmażone mięso. Dosypujemy mąkę, doprawiamy solą i dużą ilością pieprzu, mieszamy. Na koniec wlewamy gorące mleko, jeszcze raz mieszamy. • None Masę wlewamy na wysmarowaną tłuszczem blaszkę. Pieczemy w piekarniku nagrzanym do 180 °C przez ok. 1 godzinę. W trakcie pieczenia możemy obniżyć temperaturę. Rejbak powinien być brązowy z wierzchu. Zrób zdjęcie potrawy i oznacz mój profil @dorotakaminska lub hasztag #dorotainsuperfood . Przyjdę polubić Twoją fotkę! Jak Wam smakuje babka ziemniaczana? Czy rejbak – pieczony placek z ziemniaków – będzie częściej gościć na Waszych stołach?", "url": "https://www.dorotakaminska.pl/rejbak/", "category": "mazowieckie", "sub_category": "Gotowe dania i potrawy", "phrase": "Rejbak kurpiowski"}