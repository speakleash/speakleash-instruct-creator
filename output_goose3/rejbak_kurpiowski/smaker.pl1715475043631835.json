{"meta_description": "Rejbak to potrawa charakterystyczna dla regionu Kurpiowszczyzny pochodząca z ziemniaków i mięsa. W Wielkopolsce znana jest jako babka ziemniaczana lu", "title": "Kurpiowski rejbak - zapomniany przepis na tani i sycący obiad", "content": "Najpierw przygotuj ziemniaki. Obierz je i zetrzyj na tarce o drobnych oczkach. Możesz także zetrzeć je za pomocą malaksera z odpowiednią nadstawką. Jeśli po starciu widzisz dużo wody, odlej ją do drugiej miseczki. Do masy ziemniaczanej dodaj jajka i mąkę pszenną. Całość wymieszaj. Cebulę obierz i również rozdrobnij. Teraz przygotuj boczek. Pokrój go na drobne kostki, a następnie wrzuć na patelnię bez dodatku tłuszczu. Powinien się on wytopić. Wtedy dodaj cebulę. Smaż całość do momentu aż boczek się zarumieni, a cebula zeszkli. Dodaj podsmażone składniki do masy ziemniaczanej. Przypraw solą i pieprzem. W misce, w której znajduje się odlana woda z ziemniaków, na dnie powinna zebrać się skrobia ziemniaczana. Zbierz ją łyżką i dołóż do masy. Resztę wody wylej. Masę ziemniaczaną dokładnie wymieszaj. Blachę wysmaruj tłuszczem albo użyj papieru do pieczenia. Wylej masę. Piecz w piekarniku rozgrzanym do 180 stopni Celsjusza bez termoobiegu około godzinę. Rejbak będzie gotowy, kiedy skórka się nieco zarumieni.", "url": "https://smaker.pl/przepisy-dania-glowne/przepis-kurpiowski-rejbak,1920086,smaker.html", "category": "mazowieckie", "sub_category": "Gotowe dania i potrawy", "phrase": "Rejbak kurpiowski"}