{"meta_description": "Kurpiowski rejbak - prosta i tania potrawa, która jest nie tylko pyszna, ale może się stać kulinarnym rarytasem i wykwintnym daniem. Wystarczy trochę poeksperymentować. Muzeum Kultury Kurpiowskiej zaprosiło na pieczenie ziemniaczanej babki w tradycyjnym stylu.", "title": "Kurpiowski rejbak jest pyszny! W muzeum piekli ziemniaczane smakołyki (zdjęcia)", "content": "Kurpiowski rejbak - prosta i tania potrawa, która jest nie tylko pyszna, ale może się stać kulinarnym rarytasem i wykwintnym daniem. Wystarczy trochę poeksperymentować. Muzeum Kultury Kurpiowskiej zaprosiło na pieczenie ziemniaczanej babki w tradycyjnym stylu. Rejbak, kugiel, babka ziemniaczana - kto nie lubi tej potrawy? W muzealnej kuchni unosiły się w niedzielę wyjątkowe zapachy. Przybyli smakosze rejbaka, ale też ci, którzy postanowili nauczyć się sztuki pieczenia kugla. Wspólnie, pod okiem twórczyni kurpiowskiej, przygotowano wszystkie składniki i wypieczono pysznego rejbaka. Nie mogło się obyć bez degustacji. A wy jak pieczecie rejbaka? Z kiełbaską, boczkiem, a może w wersji wegetariańskiej z pieczarkami lub innymi dodatkami. Pochwalcie się swoimi przepisami. Wydarzenie odbyło się 15 października 2023 roku o godzinie 11.00 w Muzeum Kultury Kurpiowskiej w ramach cyklu \"Niedziela w Muzeum\" pod hasłem \"Etnokuchnia. Rejbak po kurpiowsku\". Zobacz zdjęcia:  Etnokuchnia w MKK: Rejbak po kurpiowsku  Więcej zdjęć: Etnokuchnia w MKK: Rejbak po kurpiowsku", "url": "https://www.moja-ostroleka.pl/art/1697461093/kurpiowski-rejbak-jest-pyszny-w-muzeum-piekli-ziemniaczane-smakolyki-zdjecia", "category": "mazowieckie", "sub_category": "Gotowe dania i potrawy", "phrase": "Rejbak kurpiowski"}