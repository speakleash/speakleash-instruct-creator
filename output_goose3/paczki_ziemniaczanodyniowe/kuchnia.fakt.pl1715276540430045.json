{"meta_description": "Pączki ziemniaczano-dyniowe to ciekawostka z Tłuchowa. Tamtejsze gospodynie pieką je już od pokoleń, a oryginalny przepis na nie w 2012 roku został wpisany na listę produktów tradycyjnych Ministerstwa Rolnictwa i Rozwoju Wsi. W tłusty czwartek warto wypróbować ten ciekawy przepis.", "title": "Gospodynie z Tłuchowa robią te pączki od pokoleń. Tradycyjna receptura zawiera ziemniaki i dynię", "content": "Pączki KGW Jagna z Tłuchowa w powiecie lipnowskim (woj. kujawsko-pomorskie) od lat cieszą się renomą. Zgodnie z opisem mają „porowatą strukturę, charakterystyczną dla dobrze wyrobionego i wyrośniętego ciasta, oraz chrupiącą skórkę o barwie od złotej do brązowej”. Dodatek przecieru dyniowego sprawia, że w przekroju są lekko pomarańczowe i nie wysychają tak prędko jak te klasyczne. Blogerka pokazała, jak zrobić syrniki. To świetny patent na szybkie śniadanie lub podwieczorek Pączki \"na wypasie\": aż 8 żółtek i masło. Oto najbardziej luksusowy przepis na tłusty czwartek Z zapisu w księdze produktów tradycyjnych wiemy, że recepturę na pączki ziemniaczano-dyniowe przechowują i przekazują z pokolenia na pokolenie panie z Koła Gospodyń Wiejskich Jagna. Przysmak ten pojawiał się na stołach w Tłuchowie przy okazji rozmaitych zabaw i uroczystości, takich jak bale karnawałowe, wesela czy uroczystości rodzinne. Dziś tych pysznych pączków może spróbować każdy, ponieważ gospodynie z KGW Jagna podzieliły się swoim przepisem z internautami. Ziemniaki gotujemy, lekko studzimy, mielimy. Do ziemniaków wkruszamy drożdże, dobrze wyrabiamy, dodajemy jaja, wcześniej wyparzone i ubite z cukrem na puszysty krem. Cały czas wyrabiając ciasto, dodajemy kolejne składniki: aromat, alkohol oraz mąkę, a na koniec rozpuszczoną i wystudzoną margarynę. Do ciasta dokładamy przecier z dyni i wyrabiamy ciasto. Formujemy pączki, dokładając do środka domową konfiturę z dzikiej róży lub dżem. Uformowane pączki wielkości jabłka pieczemy na rozgrzanym tłuszczu. Odsączamy na papierze i ewentualnie obsypujemy cukrem pudrem lub lukrujemy.", "url": "https://kuchnia.fakt.pl/gospodynie-z-tluchowa-robia-te-paczki-od-pokolen-uzywaja-ziemniakow-i-dyni/h7tj766", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Paczki ziemniaczano-dyniowe"}