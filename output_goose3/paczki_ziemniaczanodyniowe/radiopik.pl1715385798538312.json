{"meta_description": "Kto w tłusty czwartek nie zje pączków kopy, temu myszy zniszczą pole i będzie miał pusto w stodole - to jedno z wielu przysłów ludowych, które zachęcały…", "title": "Pączki ziemniaczano-dyniowe, amoniaczki, a może ciasto marchewkowe? [przepisy]", "content": "\"Kto w tłusty czwartek nie zje pączków kopy, temu myszy zniszczą pole i będzie miał pusto w stodole\" - to jedno z wielu przysłów ludowych, które zachęcały do obfitego jedzenia w tłusty czwartek. Tego dnia zaczynały się także zapusty, ostatki i mięsopusty czyli ostatnie dni karnawału podczas których hucznie się bawiono. Była to też ostatnia okazja przed Wielkim Postem aby jeść tłusto i słodko.     - Pierwsze pączki nie były ani słodkie ani puszyste - podkreślają Olga Kwiatkowska i Hanna Łopatyńska z toruńskiego Muzeum Etnograficznego.    Obfite jedzenie kończyło się we wtorek przed środą popielcową. Na stole o północy pojawiał się śledź i żur.    – Produkty z naszego regionu wpisane na Ministerialną Listę Produktów Tradycyjnych reprezentują część bogatego i wciąż żywego dziedzictwa kulinarnego Kujaw i Pomorza. To kuchnia naszych mam i babć, to smaki, które pamięta się całe życie. Wiele z nich możemy przygotować we własnym domu – mówi marszałek Piotr Całbecki.    Na ogólnopolskiej ministerialnej Liście Produktów Tradycyjnych znajdują się już 83 wyroby i potrawy z naszego regionu. Wśród nich jest 16 produktów zakwalifikowanych jako wyroby piekarnicze i cukiernicze.    Pączki ziemniaczano-dyniowe, ruchańce drożdżowe, amoniaczki a może ciasto marchewkowe? Te słodkie wyroby z naszej regionalnej Listy Produktów Tradycyjnych będą świetnie smakować zwłaszcza w tłusty czwartek. Warto je przygotować według prezentowanych poniżej przepisów.", "url": "https://www.radiopik.pl/161,76501,paczki-ziemniaczano-dyniowe-amoniaczki-a-moze-ci", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Paczki ziemniaczano-dyniowe"}