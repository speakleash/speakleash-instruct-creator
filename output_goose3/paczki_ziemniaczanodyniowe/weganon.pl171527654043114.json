{"meta_description": "", "title": "PĄCZKI DYNIOWE", "content": "Jest taki dzień w roku a może dwa (czasem więcej ), kiedy słodycze muszą być mega kaloryczne, słodkie i zapychające. Tłusty czwartek, zasługuje na odstawianie wszelkich diet itp. poczynań. Nikt oczywiście nie każe zjadać 10 pączków, pół kilograma faworków czy oponek. Jednak można a nawet trzeba pozwolić sobie na małe, co nie, co Utarło się, że robienie pączków to arcytrudna sprawa. Spokojnie. Też tak kiedyś myślałem. Jeżeli przeczytacie dokładnie i zastosujecie wskazówki, jakie Wam udzielę to wszystko będzie OK. W mojej kuchni robię 3 czasem 4 rodzaje pączków. Jednak moje ulubione to te dyniowe. Mus dyniowy idealnie zastępuje jajka. Oprócz tego pięknie barwi ciasto. Czym nadziewam? Pozostaje tradycjonalistą w tej kwestii. Dżemy, konfitury i marmolady. Smaki? Przeróżne. Nie uznaje żadnych budyniów, kremów i innych cudów. – Wyrabianie ciasta. Powinno trwać nie krócej niż 10 minut. Ręcznie zdecydowanie dłużej niż maszynowo. Wyrabiamy aż będzie miękkie, elastyczne i nieklejące do rąk – Ilość cukru. Nie przesadzajcie z nią. Pączki mają słodkie nadzienia. Często są z lukrem lub sypane pudrem. Ilość jest ważna. Jeśli jest dużo cukru w masie to pączki się palą podczas smażenia – temperatura smażenia. Powinna być w granicach 180°C. Jeśli będzie niska to pączki wchłoną dużo tłuszczu. Jeśli za wysoka. Będą spalone na zewnątrz i surowe w środku. Do sprawdzenia używamy termometru lub wrzucamy odrobinę ciasta. Jeśli brązowieje po około minucie to jest OK. – ponowne wyrabianie ciasta. Dlaczego jest tak ważne? Pozbywamy się z ciasta powietrza. Zróbcie to dokładnie. Inaczej podczas smażenia pączki popękają – nadziewanie. Przed czy po smażeniu? Każdy wyrabia swoje nawyki. Ja zawsze nadziewam po. Mam pewność, że nic mi nie wypłynie. Po drugie nadzienia jest więcej – dodatki przeciw tłuszczowi. Sprawiają, że ciasto nie chłonie tłuszczu podczas smażenia. Może to być spirytus, wódka, sok z cytryny lub ocet winny lub jabłkowy – obrabianie ciasta. Tu jest ważna kwestia podsypywania mąką. Nie dodawajcie jej za dużo. Pozostaje na wierzchu i pali się podczas smażenia – obwódka. Niektórzy nie uznają pączków bez obwódki. Ja nie jestem aż taki ortodoksem. Co zrobić by była? Ciasto musi być idealnie wyrośnięte przed smażeniem – wykrojone pączki układajcie na papierze do pieczenia. Nie ma potrzeby podsypywania mąką i łatwo się odrywają – smażymy w szerokich garnkach. W ten sposób pączki swobodnie pływają i więcej ich wchodzi – około 4 szklanek mąki orkiszowej jasnej lub pszennej uniwersalnej + 2 łyżki  – 1 szklaka musu dyniowego  – ½ szklanki nierafinowanego cukru + 1 łyżka  – 1 saszetka drożdży instant 7 g lub 25 g świeżych  – ½ szklanki dowolnego mleka roślinnego  – 3 łyżki spirytusu, wódki, soku cytrynowego lub octu winnego  – olej do smażenia + 3 łyżki do ciasta  – dowolne konfitury, dżemy lub marmolady do nadziewania – mleko lekko podgrzać. Przelać do miski. Dodać 2 łyżki mąki, 1 łyżkę cukru i drożdże. Dokładnie wymieszać. Szczelnie przykryć i odstawić w ciepłe miejsce na 15 minut  – mus dyniowy wymieszać w alkoholem i cukrem i 3 łyżkami oleju  – do miski z zaczynem dodać mąkę oraz mus dyniowy  – wyrabiać ręcznie lub maszynowo. Nie krócej niż 10 minut (wskazówki)  – miskę wysmarować cienko olejem. Włożyć ciasto. Szczelnie przykryć. Odstawić na 2 godziny w ciepłe miejsce  – ciasto ponownie wyrobić aż pozbędziemy się powietrza  – podsypując niewielką ilością mąki, rozwałkować na grubość około 1,5-2 cm. Wykrawać np. szklanką (musi mieć ostre krawędzie). Układać na papierze do pieczenia. Przykryć ściereczką. Odstawić na 30 minut w ciepłe miejsce  – rozgrzać olej i smażyć pączki z obu stron aż będą rumiane (wskazówki)  – Po wystudzeniu nadziać konfiturą, polać lukrem i posypać dodatkami", "url": "https://weganon.pl/paczki-dyniowe/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Paczki ziemniaczano-dyniowe"}