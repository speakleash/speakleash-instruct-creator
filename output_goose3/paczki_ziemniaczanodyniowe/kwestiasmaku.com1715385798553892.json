{"meta_description": "Kopytka dyniowe. Gnocchi dyniowe. Włoskie kluseczki (kopytka) z dyni. Gnocchi z pieczonej dyni i pieczonych ziemniaków.", "title": "Kopytka / Gnocchi dyniowe", "content": "Kluski dyniowe robię w połowie z pieczonej dyni i w połowie z ziemniaków (np. wcześniej pieczonych, ale mogą też być gotowane). Aby do ciasta dodać jak najmniej mąki, purée z dyni dodatkowo smażę na patelni odparowując wodę. Możemy zrobić małe kopytka lub — tak jak widać na zdjęciach — nadać im kulisty kształt. Świetnie smakują podawane z masłem szałwiowym. Spróbujcie też z podsmażoną kiełbaską chorizo lub boczkiem (np. suszoną pancettą). Sprawdzą się jako dodatek do mięsa, np. do pieczonych żeberek lub do gulaszu z pieczarkami. Można je także podać z sosem pieczarkowym, grzybowym lub kurkowym. Nadają się na przysmażanie z chrupiącą skórką.", "url": "https://www.kwestiasmaku.com/zielony_srodek/dynia/gnocchi_dyniowe/przepis.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Paczki ziemniaczano-dyniowe"}