{"meta_description": "Dyniowe pączki to przepis na słodką przekąskę w jesiennym wydaniu. Bez względu na to, ile ich usmażę, błyskawicznie zni…", "title": "Pączki dyniowe ze śliwkową niespodzianką staną się hitem tej jesieni. Smażę je na okrągło", "content": "Pączki dyniowe ze śliwkową niespodzianką staną się hitem tej jesieni. Smażę je na okrągło Pączki dyniowe ze śliwkową niespodzianką staną się hitem tej jesieni. Smażę je na okrągło Dyniowe pączki to przepis na słodką przekąskę w jesiennym wydaniu. Bez względu na to, ile ich usmażę, błyskawicznie znikają z talerzyków. Idealnie puszyste, miękkie i przepyszne. Jesień nieodzownie kojarzy mi się z dynią. Warzywo to zapraszam nie tylko do dań wytrawnych, ale również deserów. W szczególności uwielbiam pączki dyniowe, które skrywają w swoim wnętrzu powidła śliwkowe. Dodatek aromatycznych przypraw sprawia, że smakują po prostu nieziemsko, a cały dom wypełnia się pięknym zapachem. Idealnie sprawdzą się na podwieczorek lub słodkie drugie śniadanie do szkoły czy pracy. Taki pączek potrafi wywołać uśmiech na twarzy nawet w deszczowy i pochmurny dzień. Rewelacyjne ciasteczka, które zrobisz w 20 minut. Nie zostanie po nich ani jeden okruszek Krok 1: Zaczynam od rozczynu. Do ciepłego mleka wkruszam świeże drożdże, dodaję cukier, mąkę i dokładnie mieszam. Odstawiam na 15 minut, aby wyrósł. Powinien co najmniej podwoić swoją objętość. Jeśli tak się nie stanie, przygotowywanie zaczynu trzeba zacząć od nowa. Krok 2: Do miski przesiewam mąkę pszenną wraz z przyprawami. Do zaczynu dodaję jajka, ekstrakt waniliowy oraz purée z dyni. Łączę z suchymi składnikami, wyrabiam ciasto i odstawiam do wyrośnięcia na 1,5 godziny. Krok 3: Wyrośnięte ciasto dzielę na 8 kawałków, formuję z nich kulki, a następnie spłaszczam w dłoniach. Na środek dodaję porcję powideł śliwkowych i formuję kształt pączka. Przykrywam kulki czystą ściereczką i odstawiam do wyrośnięcia na dodatkowe 15-20 minut. Krok 4: Pączki smażę w głębokim, rozgrzanym oleju przez 5 minut na obu stronach, aż się zarumienią. Odkładam na kawałek ręcznika papierowego, aby pochłonął nadmiar tłuszczu i posypuję cukrem pudrem, gdy już wystygną. Smacznego!", "url": "https://pysznosci.pl/paczki-dyniowe-ze-sliwkowa-niespodzianka-stana-sie-hitem-tej-jesieni-smaze-je-na-okraglo,6949254421371520a", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Paczki ziemniaczano-dyniowe"}