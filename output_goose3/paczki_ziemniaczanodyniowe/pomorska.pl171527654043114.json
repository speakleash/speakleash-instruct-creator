{"meta_description": "Pączki z ziemniakami i dynią (Stowarzyszenie KGW „Jagna” z Tłuchowa)...", "title": "Pączki ziemniaczano-dyniowe", "content": "Pączki z ziemniakami i dynią (Stowarzyszenie KGW „Jagna” z Tłuchowa) Produkty: dynia - przecier dyniowy, ziemniaki, jaja wiejskie, mąka z pobliskiego młyna, margaryna, cukier, drożdże, aromat, laska wanilii, spirytus, konfitura z róży lub dżem, tłuszcz do smażenia Wykonanie: Ziemniaki gotujemy, lekko studzimy, mielimy. Do ziemniaków wkruszamy drożdże, dobrze wyrabiamy, dodajemy wyparzone i ubite z cukrem na puszysty krem jaja. Cały czas wyrabiając ciasto, dodajemy kolejne składniki - aromat, alkohol oraz mąkę, a na koniec rozpuszczoną i wystudzoną margarynę. Do ciasta dokładamy przecier z dyni. Formujemy pączki, dokładając do środka domową konfiturę z dzikiej róży lub dżem. Uformowane pączki wielkości jabłka pieczemy na rozgrzanym tłuszczu. Odsączamy na papierze i ewentualnie obsypujemy cukrem pudrem lub lukrujemy.", "url": "https://pomorska.pl/najlepsze-przepisy-na-tlusty-czwartek-od-gospodyn-z-regionu-zdjecia/ga/12914635/zd/27430891", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Paczki ziemniaczano-dyniowe"}