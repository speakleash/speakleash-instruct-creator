{"meta_description": "", "title": "Pączki ziemniaczano-dyniowe: przepis na kujawskie smaki", "content": "Tradycyjna kuchnia kujawska bazowała na przydomowych hodowlach drobiu – głównie kaczek i gęsi, darach jezior i rzek, czyli rybach słodkowodnych i produktach pochodzących z upraw rolniczych – zbóż, warzyw. W kujawskiej kuchni można odnaleźć elementy nawiązujące do kuchni wielkopolskiej, kaszubskiej, kociewskiej i pałuckiej. Kuchnia Kujaw odznacza się prostotą i wykorzystaniem naturalnych, regionalnych produktów. Na Kujawach dużą popularnością cieszy się żurek, czarnina, gęsina, kluski ziemniaczane, czy pączki ziemniaczano-dyniowe. Kujawskie pączki ziemniaczano-dyniowe przygotowywane są wyłącznie z produktów pochodzenia naturalnego, dzięki czemu charakteryzują się wyśmienitym smakiem, lekkością i puszystością. Już w czasach przedwojennych gospodynie wykorzystywały dynie i ziemniaki do przygotowywania słodkich wyrobów. Dynia i ziemniaki powodują, że ciasto jest wilgotne i dłużej świeże. Najważniejsze przy wyrobie pączków było dobrze wyrobione ciasto i zachowanie odpowiedniej kolejności dodawania składników, a przecier dyniowy nadawał im pomarańczową barwę i pozwalał na zachowanie świeżości na dłużej. Pączki ziemniaczano-dyniowe są niezwykle miękkie i puszyste. Nadziewane konfiturą z dzikiej róży i obtoczone w cukrze pudrze smakują wybornie. • konfitura do nadziewania (najlepsza jest z róży) Ugotowane, jeszcze gorące ziemniaki należy przepuścić przez praskę. Dodajemy drożdże, ubite wcześniej jajka z cukrem, mąkę, mus dyniowy, spirytus i całość łączymy. Na koniec dodajemy rozpuszczoną margarynę. Tak przygotowane ciasto odstawiamy na około godzinę. Po połączeniu wszystkich składników formujemy pączki, nadziewamy je konfiturą z dzikiej róży i smażymy na rozgrzanej patelni z obu stron i gotowe!", "url": "https://gleboczek.pl/paczki-ziemniaczano-dyniowe-przepis-na-kujawskie-smaki/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Paczki ziemniaczano-dyniowe"}