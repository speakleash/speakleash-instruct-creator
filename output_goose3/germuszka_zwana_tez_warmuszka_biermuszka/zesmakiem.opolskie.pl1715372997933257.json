{"meta_description": "", "title": "Germuszka (zwana też warmuszką, biermuszką)", "content": "Germuszka jako zupa z chleba znana jest w kuchni śląskiej także pod nazwami bermuszka oraz warmuszka. Jest zupą dietetyczną i lekkostrawną, podawana jest dzieciom, kobietom w połogu, osobom starszym i chorym. Sporządza się ją na maśle, chleb się rozgotowuje, czasami przeciera przez sito, zaciąga roztrzepanym jajkiem lub żółtkiem, doprawia kminkiem i solą. Można ją przyrządzać z dodatkiem suszonych lub świeżych jabłek, śliwek i gruszek, a także gotować na mleku. Serwowane jest również jako danie bardziej wykwintne, przecierając rozgotowany chleb, dodając już na talerzu łyżkę śmietany i trochę wina. Kromki chleba pokroić w kostkę, wrzucić do garnka z zimną wodą, dodać łyżeczkę kminku i szczyptę soli. Postawić na piecu i gotować tak długo, żeby chleb się rozgotował. Do gotującej się zupy wlewać cienkim strumieniem rozmącone jajka, mieszając zupę. Zdjąć z ognia i dodać masło, zamieszać i rozlewać do miseczek. Aby wzbogacić zupę, można już na talerzu dodać trochę śmietany. Wpis na LPT: 5 marca 2007 r. w kategorii Gotowe dania i potrawy. Wnioskodawca: Krystyna Henzel, Gospodarstwo Agroturystyczne „Ranczo w Dolinie Odry”, Przewóz, gm. Cisek", "url": "https://zesmakiem.opolskie.pl/germuszka-zwana-tez-warmuszka-biermuszka-2/", "category": "opolskie", "sub_category": "Gotowe dania i potrawy", "phrase": "Germuszka (zwana też warmuszką, biermuszką)"}