{"meta_description": "Miód rzepakowy sklep - Bractwo Pasieczników Wędrownych ⭐ Oferujemy miód rzepakowy nierozgrzewany kremowy ✅ Zapraszamy do sprawdzenia oferty!", "title": "Miód rzepakowy sklep - miód nierozgrzewany kremowy - Bractwo Pasieczników Wędrownych", "content": "Miód rzepakowy kremowy - najfajniejszy miód do smarowania jaki znamy. Idealnie kremowy i łagodny w smaku, za co kochają go dzieci i cenią dorośli. Do tego - jak wskazuje medycyna ludowa - przydatny jest przy problemach z wątrobą oraz chorobach krążenia. Domyślne Nazwa produktu od A do Z Nazwa produktu od Z do A Od najniższej ceny Od najwyższej ceny Jasny, delikatny miód o idealnie kremowej konsystencji, która nie zmieni się z biegiem czasu, ciesząc swą aksamitnością aż do samego dna każdego słoika! Rzepak to jeden z pierwszych pożytków pszczelich. Co roku, prawie połowa naszych pszczół, już w końcu kwietnia wyrusza w podróż w okolice miasteczka Jeziorany, gdzie rozległe łany rzepaku uprawiane są na żyznej ziemi, zgodnie z zasadami rolnictwa zrównoważonego i co najważniejsze w zgodzie z pszczelą zdrowotnością. Zbiór miodu rzepakowego jest w tej okolicy bardzo obfity, a co za tym idzie miód jest mocno dojrzały i wysycony pszczelimi enzymami. W naszym domu miód rzepakowy cieszy się dużym wzięciem, głównie przez wzgląd na swoją fantastyczną, kremową konsystencję. Dzieci uwielbiają go, bo przypomina biały krem czekoladowy, a dorosłym odpowiada jego łagodny smak, nie zmieniający charakteru słodzonych nim potraw i napojów. Słowem: miód rzepakowy to idealny miód codziennego użytku. Miód rzepakowy nie dość, że jest bardzo przyjazny w użyciu, to jeszcz wydatnie służy naszej zdrowotności. Domowe praktyki naszych babć upatrywały w miodzie rzepakowym wsparcia przy problemach z wątrobą, chorobach krążenia i miażdżycy. Ten wiosenny miód w szczególny sposób przyczynia się również do wzmocnienia mięśnia sercowego, pomaga uzupełnić niedobory potasu i wpływa na obniżenie ciśnienie krwi. Miód rzepakowy, dzięki kremowej konsystencji znakomicie nadaje się do smarowania. Stanowi idealne towarzystwo dla kanapek z masłem orzechowym, czy domowych drożdżówek. Dzięki wysokiej zawartości glukozy, będzie też doskonałym składnikiem napoju izotonicznego. Receptura jest prosta: woda, miód rzepakowy, sok z cytryny i szczypta soli. Takiego izotonika nie kupisz w żadnym sklepie! Naszych miodów nigdy nie poddajemy obróbce termicznej i nie trzymamy ich w stalowych beczkach. Miód rzepakowy po odwirowaniu z plastrów przechodzi proces kremowania, czyli swoistego \"ucierania\" poprzez codzienne, krótkie mieszanie wolnoobrotowym mieszadłem. W efekcie po około tygodniu, miód przybiera kremową konsystencję i przelewany jest do hermetycznie zamykanych słoików. W ten sposób miody kremowe trwale zachowują aksamitną konsystencję, nie tracą swych właściwości i aromatów. Miód surowy należy przechowywać w chłodzie - najlepiej w temperaturze poniżej 18°C. Miód rzepakowy - właściwości i zastosowanie   Kolory miodu - czyli jak rozróżnić gatunki miodów  Miód na serce - miód na zdrowie i miłość", "url": "https://bractwopasiecznikow.pl/miod-rzepakowy", "category": "śląskie", "sub_category": "Miody", "phrase": "Miód rzepakowy Ziemi Cieszyńskiej"}