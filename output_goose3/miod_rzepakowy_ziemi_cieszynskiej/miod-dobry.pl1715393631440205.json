{"meta_description": "", "title": "Miód Rzepakowy Polski - na co działa, właściwości - Miód Dobry!", "content": "Zyskaj 10% dodatkowego rabatu! 1. Zapisz się na nasz newsletter i otrzymasz kod rabatowy. Zniżki sumują się! Kliknij po szczegóły. Miód rzepakowy to klasyka gatunku, dlatego nie mogło go zabraknąć w ofercie naszego sklepu. Podczas gdy coraz więcej osób interesuje się mniej powszechnymi miodami, takimi jak wrzosowy, tymiankowy czy wiśniowy, miód z rzepaku od lat ma swoich oddanych zwolenników. Powodów jest co najmniej kilka: oszałamiająca słodycz, łatwa dostępność, atrakcyjna cena i bogactwo składników mających korzystny wpływ na nasze zdrowie. Z województwa dolnośląskiego, z dużej uprawy rzepaku (na zdjęciu), z pasieki, którą prowadzi już czwarte pokolenie pszczelarzy. Z województwa dolnośląskiego, z dużej uprawy rzepaku (na zdjęciu), z pasieki, którą prowadzi już czwarte pokolenie pszczelarzy. Rzepak (Brassica napus L. var. napus) to roślina oleista uprawiana w Polsce na dużych obszarach, dlatego miód rzepakowy jest dość łatwo dostępny i bardzo popularny. Zaliczamy go do odmianowych miodów wiosennych, które pozyskuje się w czasie kwitnienia rzepaku – na przełomie kwietnia i maja w okresie około 3 tygodni. Żółte pola rzepaku są dla pszczół bogatym źródłem nektaru i pyłku kwiatowego. Rzepak najlepiej rośnie w rejonach o równomiernych opadach atmosferycznych (600-700 mm rocznie) i dużej wilgotności względnej powietrza. O rozmieszczeniu uprawy decyduje rodzaj gleby – uprawie rzepaku sprzyja żyzna gleba, bogata w próchnicę i wapń. Według danych GUS z 2019 roku najwięcej rzepaku uprawia się w województwach dolnośląskim, lubelskim, wielkopolskim, kujawsko-pomorskim i pomorskim, z kolei najmniej na Podlasiu, w Małopolsce i w województwie świętokrzyskim. Swego czasu dużą popularnością cieszyły się zdjęcia w żółtych rzepakowych polach – do tego stopnia, że dziewczyny fotografujące się w rzepaku zaczęto nazywać „rzepiarami”. Moda ta przystopowała, gdy zdenerwowani właściciele pól zaczęli ostrzegać, iż na rzepaku znajdują się środki owadobójcze, które mogą negatywnie wpływać na skórę. Ta informacja nie przeszła bez echa wśród wielbicieli miodów, którzy zaczęli ostrożnie podchodzić do tematu miodu rzepakowego. Warto jednak zauważyć, że pszczoła prędzej zginie, niż doniesie do ula zanieczyszczony nektar, dlatego pszczelarze nie podzielają obaw niektórych konsumentów. Barwa i właściwości miodu w dużej mierze zależą od rzepaku, z którego pszczoły zebrały nektar. Miód rzepakowy w stanie płynnym ma kolor bezbarwny lub zbliżony do słomkowego, natomiast po skrystalizowaniu staje się białokremowy. Jego smak najczęściej określany jest jako łagodny, słodki, nieco mdły i lekko gorzkawy. Miód rzepakowy ma słaby, delikatny zapach, zbliżony do aromatu kwitnącego rzepaku. Ze względu na wysoką zawartość glukozy oraz niską zawartość wody (ok. 18%) miód z rzepaku krystalizuje szybko, bo już w kilka dni po odwirowaniu z plastrów. Po skrystalizowaniu przybiera drobnoziarnistą, mazistą konsystencję. Jest to najszybciej krystalizujący miód polski, dlatego znalezienie go w formie płynnej bywa bardzo trudne. Nasz sklep posiada dekrystalizator, dlatego możemy ponownie upłynnić miód rzepakowy w sposób, który nie wpływa na jego właściwości (w temperaturze maks. 42°C). Należy jednak pamiętać, że prawdziwy miód ponownie skrystalizuje i jest to proces całkowicie naturalny. Nektar z rzepaku wyróżnia się wysoką zawartością aminokwasów – w 100 g suchej masy znajdziemy ich aż 9,8%, w tym ponad 50% kwasu glutaminowego. Ten gatunek miodu jest też bogaty w bor, który odgrywa istotną rolę w funkcjonowaniu śledziony i tarczycy oraz w procesie budowy tkanki kostnej. Niedobór boru sprzyja utracie wapnia, fosforu i magnezu. W miodzie rzepakowym znajdziemy niewielkie ilości związków mineralnych, które są jednak bardzo dobrze przyswajalne przez organizm. Należy do nich między innymi żelazo, którego przyswajalność z miodu sięga 63%. Miód rzepakowy zawiera niemal wyłącznie cukry proste z przewagą glukozy, dzięki czemu jest łatwo przyswajalny przez wątrobę i wspiera jej funkcje detoksykacyjne. Na co jeszcze pomaga miód rzepakowy? • None wsparcie leczenia oparzeń i problemów skórnych (stosowanie na skórę zapobiega tworzeniu się pęcherzy i przyspiesza gojenie ran), • None pomoc w leczeniu chorób serca i układu krążenia (w tym miażdżycy, niewydolności krążenia, zaburzeń rytmu serca, dusznicy sercowej), Wiele osób stosuje miód rzepakowy wyłącznie w okresie jesienno-zimowym. Warto jednak pamiętać, że to właśnie codzienne, całoroczne spożywanie miodu sprawia, że nasz organizm buduje odporność. Jeśli chcesz stosować miód rzepakowy „ku zdrowotności”, każdego dnia spożywaj 1 łyżkę stołową miodu rozpuszczoną w szklance przegotowanej, przestudzonej wody. Ze względu na wysoką słodycz miód rzepakowy sprawdzi się również jako zamiennik cukru oraz dodatek do jogurtów, deserów, ciast, lodów czy naleśników. Można nim także smarować kanapki – w tym przypadku najlepiej sprawdzi się miód kremowany na zimno o wspaniałej konsystencji musu. Słodkie kremowane miody są szczególnie uwielbiane przez dzieci. Każdy miód rzepakowy oferowany przez nasz sklep to produkt polski, niepodgrzewany, bioaktywny i surowy. Przywiązujemy ogromną wagę do pochodzenia poszczególnych miodów, dlatego kupując u nas, masz 100% pewność, skąd pochodzi dany słoik. Do oferty naszego sklepu wprowadzamy wyłącznie miody z najlepszych polskich pasiek, zwracając uwagę na różnorodność. Znajdziesz u nas miody rzepakowe regionalne pochodzące ze wszystkich części Polski, w tym z Gór Świętokrzyskich, Wielkopolski, Roztocza, Pojezierza Drawskiego czy Mazowsza. Zdarza się, że na nasze półki trafia tylko kilka słoiczków z danego regionu, dlatego nie zwlekaj z zakupem – kto pierwszy, ten lepszy! Ile kosztuje miód rzepakowy? Cena za 1 kg to średnio 50 zł, co czyni go jednym z najtańszych miodów w naszej ofercie.", "url": "https://miod-dobry.pl/Miod-Rzepakowy-Polski/23", "category": "śląskie", "sub_category": "Miody", "phrase": "Miód rzepakowy Ziemi Cieszyńskiej"}