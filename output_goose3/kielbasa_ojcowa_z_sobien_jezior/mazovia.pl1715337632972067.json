{"meta_description": "", "title": "Kiełbasa ojcowa z Sobień-Jezior - Witryna", "content": "Koniec XIX i pierwsza połowa XX wieku to okres przyspieszonego rozwoju miejscowości Sobienie-Jeziory. Kiełbasy były w tamtym rejonie najbardziej rozpowszechnionymi produktami mięsnymi. Wyrabiało się je z mięsa surowego rozdrobnionego, co stanowi po dziś dzień charakterystyczną cechę wszystkich kiełbas. Mięso rozdrabniało się zwykle przez ręczne mielenie lub krajanie. Niemal wszystkie kiełbasy poddawało się wędzeniu, aby między innymi dłużej można było zachowywać ich świeżość. Kiełbasę ojcową przygotowuje się z mięs pochodzących ze zwierząt chowu naturalnego, używając cienkiego naturalnego jelita. Dzięki sposobowi doprawiania i wykorzystaniu odpowiedniego mięsa, kiełbasa ta charakteryzuje się niepowtarzalnym smakiem.    Adres:  Sklep Spożywczo Przemysłowy s.c.  M. Trzaskowska, M. Głaszczka  ul. Duży Rynek 9 ,  08-443 Sobienie-Jeziory  Nr tel. 601 319 581; (025) 753 12 69", "url": "https://mazovia.pl/pl/bip/zalatw-sprawe/rolnictwo/lista-produktow-tradycyjnych/produkty-miesne/kielbasa-ojcowa-z-sobien-jezior.html", "category": "mazowieckie", "sub_category": "Mięso świeże oraz produkty mięsne", "phrase": "Kiełbasa ojcowa z Sobień Jezior"}