{"meta_description": "Podcos jest to potrawa, od pokoleń przyrządzana na terenie Woli Osowińskiej, spożywana często w okresie wiosennym i letnim ze względu na dostępność kapusty, kt&oacute;ra jest...", "title": "Podcos : Radzyńska Kraina Serdeczności", "content": "Podcos jest to potrawa, od pokoleń przyrządzana na terenie Woli Osowińskiej, spożywana często w okresie wiosennym i letnim ze względu na dostępność kapusty, która jest głównym składnikiem. Do wykonania potrawy potrzebne są liście zewnętrzne kapusty, kości wieprzowe, pęczak lub kasza jęczmienna, pęczek szczypiorku, pęczek koperku, smalec do zasmażania lub słonina, mąka sól oraz pieprz.    Podcos charakteryzuje się kremowo zieloną barwą oraz delikatnym słodko-kwaśnym smakiem. Dzięki zawartości kaszy jęczmiennej jest bogatym źródłem żelaza i potasu, cieszy się też dużą popularnością ze względu na ciekawy smak. Przygotowywany jest na co dzień, jak i od święta.", "url": "https://krainaserdecznosci.pl/pl/podcos", "category": "lubelskie", "sub_category": "Gotowe dania i potrawy", "phrase": "Podcos"}