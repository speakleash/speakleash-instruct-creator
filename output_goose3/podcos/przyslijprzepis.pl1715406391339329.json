{"meta_description": "Podcos zwany również jako podczos jest znany nie tylko na Lubelszczyźnie. Tutaj jest podawany w wyjątkowo lekkiej wersji - z pominięciem wywaru na kościach.", "title": "Potrawka z młodej kapusty smaczniejsza niż bigos. Regionalny rarytas, który musicie zrobić", "content": "Przepis na podcos przekazywany jest z pokolenia na pokolenie w Lubelskiem, ale i nie tylko. W innych regionach Polski przygotowywany jest na bazie kaszy pęczak (odmiany kaszy jęczmiennej). Do zrobienia lżejszej wersji potrzebujecie zaledwie 4 głównych składników i 4 przypraw, które na pewno macie w domu. W jego bardziej treściwych wariantach wykorzystuje się smalec lub słoninę, mąkę oraz kości wieprzowe. Wówczas trzeba wcześniej przygotować wywar z kości i obgotować w nim wszystkie składniki. Wszystkie wersje łączą 2 produkty, które przewijają się w każdym podcosie: młoda, słodka kapusta i kasza. • Kapustę poszatkujcie na kawałki o długości ok. 5 cm, wrzućcie do garnka, dodajcie przyprawy, większość koperku i bulion lub wodę; • W międzyczasie 2-3 razy zamieszajcie i sprawdźcie czy płyn w całości nie wyparował. Jeśli potrawa zacznie przywierać do dna garnka, dolejcie trochę wody. Jeśli wody wciąż jest za dużo, odparujcie nadmiar, odkrywając pokrywkę; • Podawajcie posypane koperkiem i szczypiorkiem. Najlepiej smakuje samodzielnie, ale podcos możecie podawać również z chlebem lub gotowanymi ziemniakami. Liście kapusty do podcosu warto na początek przelać gorącą wodą, a następnie krótko i bez rozgotowywania liści na papkę podgrzać. Dzięki temu pozostaną one \"al dente\" i podcos zyska delikatniejszy aromat. Gotowe danie można zaprawić zasmażką z podsmażaną cebulką - tak potraktowany podcos zyska jeszcze ciekawszy smak. Jeśli chcecie nieco odświeżyć smak kapusty i przyprawić ją na kwaśno, dodajcie pod koniec pół łyżeczki soku z cytryny lub octu jabłkowego. Podcos koniecznie jedzcie na ciepło. Danie jest niedrogie, szybkie i łatwe w przygotowaniu. Lubelszczyzna od lat je kocha, pokochajcie i wy.", "url": "https://www.przyslijprzepis.pl/artykul/zielona-potrawka-z-mlodej-kapusty-zrobcie-podczos-jak-w-lubelskiem-a-wszyscy-poprosza-o-dokladke", "category": "lubelskie", "sub_category": "Gotowe dania i potrawy", "phrase": "Podcos"}