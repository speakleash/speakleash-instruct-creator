{"meta_description": "Pyszna młoda kapusta z mnóstwem zieleniny i kaszą jęczmienną, przepis regionalny z Lubelszczyzny,", "title": "Podcos lubelski, z młodej kapusty", "content": "Od czasu do czasu lubię zanurkować nie tylko między kartki przedwojennych książek kucharskich, ale również w kulinaria regionalne. Szperając w przepisach z Lubelszczyzny doszłam do wniosku, że to prawdziwy raj dla miłośników kuchni bezmięsnej. I dziś właśnie taki przepis. Podczos to popularna również w innych regionach Polski nazwa potrawki z młodej kapusty. Na Lubelszczyźnie, a konkretniej na Ziemii Łukowskiej, robi się ją jednak nieco inaczej, a mianowicie z dodatkiem kaszy jęczmiennej. Taki podcos jest nadal lekki i świeży, a jednak zdecydowanie bardziej sycący, zdecydowanie warto spróbować tej wersji! :-) Kapustę poszatkować dość drobno, wrzucić do garnka, dodać przyprawy i większość koperku, gotować przez kilkanaście minut. Dodać kaszę, przykryć i gotować do miękkości. Dodać szczypiorek, resztę koperku, podawać z chlebem i zajadać :)", "url": "http://www.kuchnianaszapolska.pl/2020/07/podcos-lubelski-z-modej-kapusty.html", "category": "lubelskie", "sub_category": "Gotowe dania i potrawy", "phrase": "Podcos"}