{"meta_description": "", "title": "Podcos", "content": "jest potrawą podawaną na Lubelszczyźnie z pokolenia na pokolenie. Tradycyjnie kapustę do podcosu należy poszatkować i obgotować(krótko i bez przykrycia.) Następnie należy ją przełożyć do garnka i gotować. Dodać pęczak lub kaszę jęczmienną, a jeśli są kości to przyrządzić na wywarze z kości. Gotować do momentu rozgotowania kaszy, doprawić solą, pieprzem i zaprawić zasmażką lub zasmażką z cebulą. Na koniec wsypać posiekany szczypiorek i koperek. U mnie nieco zmieniona wersja, a korzystając z chwilowego oziębienia warto ją przyrządzić i cieszyć się smakiem:) Przygotowanie: Poszatkuj kapustę. Następnie wrzuć ją do wrzątku na 3 minuty, odcedź i przelej zimną wodą. Na patelnię wlej 1/4 bulionu, zagotuj go i dodaj kaszę. Gotuj pod przykryciem przez 15-20 minut, dolewając bulion, tak by kasza cały czas bulgotała w nim. Do ugotowanego pęczaku dodaj kapustę, wrzuć koperek, wymieszaj i dopraw do smaku. Przed podaniem posyp posiekanym szczypiorkiem. Podcos gotowy. Jedz i smakuj!!!", "url": "https://jedzismakuj.blogspot.com/2019/06/podcos.html", "category": "lubelskie", "sub_category": "Gotowe dania i potrawy", "phrase": "Podcos"}