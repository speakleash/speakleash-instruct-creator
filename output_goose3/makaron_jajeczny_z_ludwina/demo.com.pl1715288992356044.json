{"meta_description": "", "title": "Tradycyjny z Ludwina - DEMO", "content": "Klient od ponad 20 lat produkował makarony i robił je rzeczywiście w bardzo dobrej jakości. Na kampanię klient otrzymał dofinansowanie unijne i ktoś polecił mu nas. Tak rozpoczęliśmy współpracę z firmą Pol-Mak. Analizując rynek, zauważyliśmy, że kobiety nie wiedzą, że konkurencyjny gracz i lider na rynku makaronów marka Lubella nie ma w swoim składzie jajek. Kiedy pytaliśmy kobiety, z czego składa się makaron, odpowiadały, że z mąki, jaj i wody. Bingo ! Zaświeciły nam się oczy. Dlaczego? Dlatego, że makaron z jajkami – makaron jajeczny w Polsce to 40% rynku. Mało kto uświadamiał sobie, że najlepszy makaron to makaron jajeczny. A niewielu wiedziało, że istnieją makarony jajeczne i makarony bez jaj. To była idealna sytuacja, żeby to wykorzystać. I na bazie tej potrzeby wprowadzić nową markę makaronu jajecznego. Pierwsza rzecz, którą zrobiliśmy, to sprawdziliśmy czy Pol-Mak ma taki produkt i czy jest on rzeczywiście najwyższej jakości. Pol-Mak produkuje genialne makarony jajeczne, dlatego pozycjonowanie marki jako makaronu jajecznego było autentyczne i zgodne z DNA firmy. Analizując potencjał wzrostu dla nowej marki wiedzieliśmy, że możemy co najmniej podwoić obroty firmy Pol-Mak. Następnie na podstawie wypracowanej strategii marki powstała komunikacja Multichannel dla makaronu Tradycyjnego z Ludwina, czyli komunikacja oparta na wielu kanałach komunikacyjnych. Kampania Tradycyjnego z Ludwina zrealizowała w pełni paradygmat Komunikacji Multichannel – reklamy pojawiły się w wielu kanałach – w radiu, telewizji, kinie, prasie, a także w internecie i w outdoorze. Każdy kanał na swój unikalny sposób reklamował produkt i jego cechy, dzięki czemu powstał zgodny chór mediów przypominający o tym, że prawdziwy makaron, to makaron jajeczny… z Ludwina. Firma Pol-Mak i właściciel marki Tradycyjny z Ludwina stworzyli niesamowity klimat pracy. Ich podejście , czyli sympatia, serce, zaangażowanie i uczciwość pomogły nam podjąć decyzję, by głównym bohaterem kampanii telewizyjnej stał się senior rodziny i twórca firmy – pan Grzegorz Polak. Pomimo braku doświadczenia kontaktu z kamerą, pan Grzegorz świetnie sobie poradzi, dodając ciepło i autentyczność do naszej produkcji telewizyjnej. Podczas realizacji spotu i całej kampanii bardzo ważne były dwa narzędzia, które zastosowaliśmy do produkcji filmowej: Human Touch i Production Design. Human Touch by pokazać emocjonalne podejście firmy Pol-mak do produktu. Natomiast Production Design, a więc scenografia, aktorzy ci zawodowi i ci amatorzy którzy brali udział w w tej reklamie, Beauty Shoty czyli food design. Kluczowe było, żeby pokazać smakowitość makaronu i główną wartości makaronu jajecznego czyli sprężystość. Każde ujęcie w tym filmie jest pod porządkowane założeniu strategicznym które wcześniej opracowało Demo. Aby kampania była skuteczniejsza, użyliśmy kilku atraktorów uwagi, które pomogły zauważyć reklamę i zapamiętać jej przekaz. Głównym hasłem kampanii była sekwencja wypowiadana zaraz na początku „zapomniałaś, tak zapomniałam…, że prawdziwy makaron to makaron z jajkami”. Klient potrzebował wzrostu sprzedaży, bo rozbudowywał, fabrykę. Powstawała nowa hala produkcyjna. Po zakończeniu kampanii klient, wiedział już, że ta nowa hala nie wystarczy. Podjął decyzję uruchamiania budowy następnej – kolejnej już hali produkcyjnej. Główny konkurent Maspex potrzebował około roku żeby zorientować się o co chodzi, a prezes Pawiński w mediach branżowych powiedział, że jako firma nie zauważyli pewnej niszy, ale teraz szybko będą to nadrabiać i zdecydowali się na budowę nowych zakładów produkcyjnych, które będą produkowały makaron jajeczny. Maspex jako czujny gracz zauważył potencjał, który odkryliśmy i zdecydował się na dużą inwestycję w tą część rynku. Tradycyjny z Ludwina jednak utrzymał swoją silną pozycję na rynku, wielokrotnie zajmując w sieciach dyskontowych jedyne miejsce na półce z makaronami jajecznym. Jakie będą dalsze losy Tradycyjnego z Ludwina? Czy będzie w stanie kontynuować sukces zależy od właściciela marki – trzymamy kciuki.", "url": "https://demo.com.pl/project/tradycyjny-z-ludwina/", "category": "lubelskie", "sub_category": "Inne produkty", "phrase": "Makaron jajeczny z Ludwina"}