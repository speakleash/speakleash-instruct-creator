{"meta_description": "Kaszanka, tradycyjny wybór z połączenia produktów ze świni i kaszy często trafia na grilla. Sprawdź, co dokładnie ma w składzie.", "title": "Z czego jest kaszanka? Wolisz z kaszą gryczaną czy jęczmienną? Produkt budzi kontrowersje", "content": "Kiełbaski i karkówka? Nie tylko! Na grillu często piecze się też kaszanka. Kaszanka, podobnie jak salceson i zupa czernina budzą niekiedy kontrowersje. A może chętnie jesz, ale nie zastanawiasz się, z czego jest kaszanka? Grilowana albo z piekarnika lub patelni ma swoich zwolenników, choć ci są podzieleni: jedni wolą z kaszą gryczaną, inni chętniej kupują tę z kaszą jęczmienną. Kaszanka to tradycyjny polski wyrób wędliniarski. Możemy go znaleźć na liście produktów tradycyjnych, którą prowadzi Ministerstwo Rolnictwa i Rozwoju Wsi. Kaszanka trafiła tam w czerwcu 2013 roku w kategorii Produkty mięsne w województwie łódzkim. Popularna jest jednak w całej Polsce, szczególnie w sezonie grillowym, który na ogół rozpoczyna majówka. Wszystkie składniki umieszcza się w jelitach wieprzowych i zapieka w niskiej temperaturze. Kaszanka jest gotowa do spożycia po ostygnięciu. Po przekrojeniu takiego pęta powierzchnia jest ziarnista z widocznymi jaśniejszymi ziarnami kaszy i drobinkami tłuszczu. Sięgamy po przykładowy skład kaszanki ze sklepu. W sezonie grillowym można kupić niemal wszędzie, coraz częściej jest dostępna także o innych porach roku. Jeden ze znanych producentów wymienia w składzie tradycyjnej kaszanki: woda, kasza gryczana 19 proc., tłuszcz wieprzowy, skórki wieprzowe, krew wieprzowa 10 proc., mięso wieprzowe 7 proc., serca wieprzowe 2 proc., sól, regulator kwasowości (octan sodu), susze warzywne (w tym cebula suszona 0,9 proc., seler, cukier, przyprawy (w tym pieprz czarny 0,4 proc., majeranek 0,3 proc.), aromaty, osłonka jadalna jelito wieprzowe. Jedni ją grillują, inni jedzą z patelni, a nawet na zimno. Obok kiełbasek, karkówki i szaszłyków należy do najpopularniejszych potraw z grilla. Na ruszcie obchodź się z kaszanką ostrożnie. Jeśli osłonka pęknie, może się rozpaść i wpadnie do węgla. Jak przygotować taką kaszankę? Sprawdź: Chrupiąca kaszanka z patelni lub z grilla. Wypróbuj niezawodny przepis z cebulą Jak powszechnie wiadomo, ze świń powstawały pyszne szynki i kiełbasy, ale nie tylko. Aby wykorzystać wszystkie elementy świni, produkowano różnego rodzaju kiszki. Z wątroby i krwi robiono kiszki zwyczajne lub wątrobiane, a z podgardla wytwarzano kiszki podgardlane, czytamy na stronie ministerstwa rolnictwa. Sięgamy po tradycyjny sposób przygotowywania kaszanki ze wspomnianego już wpisu na ministerialną listę produktów tradycyjnych. Jak robi się kaszankę zgodnie z tradycją? W Dzietrznikach (województwo łódzkie), z których pochodzi kaszanka wpisana na listę produktów tradycyjnych, rozpowszechniły się kiszki kaszane, tzw. kaszanki, z udziałem podrobów. Najpierw do miękkości trzeba było ugotować mięso z włoszczyzną i przyprawami. Szybciej niż inne elementy wyciągano z garnka wątrobę. Następnie - najczęściej na wsiach kobiety - obierały, drobno kroiły i mieliły wystudzone i oddzielone mięso z głowizny, podroby i skórki Co z kaszą, jednym z kluczowych składników kaszanki? Ta była gotowana w rosole, w którym gotowało się wcześniej mięso. Przestudzoną kaszę trzeba było wymieszać ze zmielonym pieprzem i pokrojoną drobno wątrobą. Na koniec dodawało się świeżą krew, sól, pieprz i majeranek. Rynek szeroko odpowiada na potrzeby osób, które rezygnują z produktów mięsnych i pochodzenia zwierzęcego. Tu warto wspomnieć, że hodowcy próbują bronić nazw produktów tradycyjnie pochodzących od zwierząt, np. mleko, kiełbasa. W sklepach do kupienia jest wegańska, roślinna kaszanka. Co ma w składzie?", "url": "https://strefaagro.pl/z-czego-jest-kaszanka-wolisz-z-kasza-gryczana-czy-jeczmienna-produkt-budzi-kontrowersje/ar/c8-18492141", "category": "świętokrzyskie", "sub_category": "Mięso świeże oraz produkty mięsne", "phrase": "Kaszanka szarbianka"}