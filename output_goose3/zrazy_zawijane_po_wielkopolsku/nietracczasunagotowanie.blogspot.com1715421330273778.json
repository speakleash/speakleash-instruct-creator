{"meta_description": "", "title": "Zrazy wołowe po poznańsku", "content": "W Poznaniu zrazy podaje się z pyzami drożdżowymi (do kupienia gotowe) oraz z buraczkami czerwonymi. \" Kupiłam dziś piękny udziec wołowy na zrazy wołowe, pokroiłam na cienkie plastry i rozbiłam. Na każdym plastrze mięsa położyłam kawałek boczku wędzonego, cebuli, ogórka kiszonego i skórki chleba.Całość posoliłam i popieprzyłam, zwinęłam w rulon każdy plaster i spięłam specjalną szpilką ( można spiąć wykałaczkami lub związać nitką). Tak przygotowane zrazy kładę na patelnię, na gorący tłuszcz i opiekam z każdej strony na brązowy kolor. Zrumienione przekładam do rondla, na pozostałym tłuszczu z osmażenia, zrumieniam pokrojoną cebulę, dodaję do zrazów, podlewam wodą i pod przykryciem duszę do miękkości (ok.50min.). Gdy zrazy są miękkie, dodaję zawiesinę z maki i wody i podduszam jeszcze chwilę.", "url": "https://nietracczasunagotowanie.blogspot.com/2012/10/zrazy-woowe-po-poznansku.html", "category": "wielkopolskie", "sub_category": "Gotowe dania i potrawy", "phrase": "Zrazy zawijane po wielkopolsku"}