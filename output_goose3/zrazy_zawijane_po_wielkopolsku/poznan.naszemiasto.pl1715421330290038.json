{"meta_description": "Jest ich dziesięcioro, a wszystkich łączy jedno – chcą kultywować wielkopolskie tradycje kulinarne. Po raz pierwszy w Wielkopolsce przyznano certyfikaty Dziedzictwa Kulinarnego.", "title": "Wielkopolskie dziedzictwo kulinarne ma się świetnie", "content": "Nasze województwo wraz z czterema polskimi regionami dostało przyjęte do Europejskiej Sieci Regionalnego Dziedzictwa Kulinarnego w październiku ubiegłego roku. Prestiżowa sieć, która zrzesza 24 regiony z ośmiu państw europejskich powstała, aby ułatwić konsumentom i turystom odwiedzających nasz region spróbowanie lokalnej żywności. - Dziedzictwo kulinarne to także część naszego dziedzictwa kulturowego – mówi Andrzej Bobrowski, dyrektor Departamentu Rolnictwa i Rozwoju Wsi Urzędu Marszłkowskiego. – Dzisiejsi nagrodzeni to ambasadorowie dobrego smaku, a to zobowiązuje. Śledzik w oleju rydzowym, zupa parzybroda, kaczka pieczona po wielkopolsku, czernina, wielkopolski ser zasmażany – to tylko kilka potraw, które znaleźć możemy w kartach poznańskich lokali odznaczonych certyfikatem Dziedzictwa Kulinarnego. Po czym poznać wyróżniony lokal czy przedsiębiorstwo? Cała dziesiątka otrzymała od wojewody specjalnie wykonane tabliczki z godłem „Dziedzictwo Kulinarne”. Co ważne - każdy z nich, w dużej mierze do produkcji swoich przysmaków używa produktów wytwarzanych na terenie Wielkopolski.", "url": "https://poznan.naszemiasto.pl/wielkopolskie-dziedzictwo-kulinarne-ma-sie-swietnie/ar/c8-2914426", "category": "wielkopolskie", "sub_category": "Gotowe dania i potrawy", "phrase": "Zrazy zawijane po wielkopolsku"}