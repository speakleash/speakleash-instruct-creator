{"meta_description": "Piernik z dżemem to przepis na tradycyjny piernik, ale do jego przygotowania potrzeba znacznie mniej czasu niż przy pierniku dojrzewającym. Sprawdź przepis!", "title": "Piernik z dżemem", "content": "Tradycyjny piernik z dżemem, ale bardzo szybki w przygotowaniu? Tak, ten przepis jest właśnie taki. Idealny dla zabieganych osób, które mają mało czasu, lecz chcą przygotować pyszne, aromatyczne ciasto. Dodatek cukru wanilinowego WINIARY oraz przyprawy do piernika sprawia, że ciasto uzyskuje pełnię swojego smaku. Zapraszamy do zapoznania się z naszym przepisem na szybki piernik z dżemem.    Historia piernika  Mówi się, że piernik powstał już w antycznym Rzymie. Wspomnienie o tym wypieku pojawia się w Księgach Apicjusza. Niektórzy jednak uważają, że pierniki pojawiły się dopiero w średniowieczu, a zostały rozpropagowane przez benedyktynów. Zalecali oni jedzenie ich na przeziębienie, ponieważ przyprawy korzenne mają działanie antybakteryjne i rozgrzewające. Dawniej miód był ciężki do zdobycia, dlatego szukano różnych zamienników. Jednym z używanych słodzików był syrop buraczany, którego do dzisiaj używa się do wyrobu brukowca mazurskiego, czyli ciasta piernikowego.    Piernik z dżemem - przepis  Nasz przepis na piernik z dżemem zaczyna się od zmiksowania jajek z cukrem białym i waniliowym. Zamiast cukru możemy dodać tradycyjny miód, dzięki któremu ciasto poleży dłużej- miód wydłuża czas przydatności do spożycia ciasta. Do masy dodajemy przestudzone mleko i miksujemy. Dosypujemy przesianą mąkę i wlewamy olej wymieszany z przyprawami - cynamonem, sodą i kakao, które nadają smak ciastu i spulchniają je. Dodajemy również przyprawę do piernika, która nada ciastu cudownego, świątecznego aromatu. Wszystko miksujemy i dodajemy dżem - łyżka po łyżce. Masę przelewamy do formy i pieczemy przez godzinę. Udekorowanie jest dowolne- może być to lukier lub polewa czekoladowa. Bardzo ładnie wygląda również posypka z orzechów i migdałów. Wilgotne ciasto jest gotowe do podawania od razu. Wyśmienicie smakuje z herbatą z cytryną lub szklanką ciepłego mleka. Jeśli mamy ochotę na babeczki, tego przepisu możemy użyć do wypieczenia muffinek - wystarczy masę przełożyć do foremek w odpowiedniej blasze. Mniejszy deser, więc mniejszy czas pieczenia - małe deserki muszą przebywać w piekarniku o połowę krócej niż piernik w keksówce. Święta nie mogą odbyć się bez niektórych dań, dlatego nasz przepis na szybki piernik z dżemem to coś, co trzeba upiec chociaż raz w życiu. Mamy nadzieję, że od czasu spróbowania tego ciasta, będzie ono gościło na Waszym stole co rok. Jest ono kwintesencją bożonarodzeniowego klimatu, który gości w każdym domu w ostatnim tygodniu grudnia. Miłego pieczenia!", "url": "https://www.winiary.pl/przepisy/piernik-z-dzemem/", "category": "śląskie", "sub_category": "Wyroby piekarnicze i cukiernicze", "phrase": "Śląski piernik tradycyjny"}