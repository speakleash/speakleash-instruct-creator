{"meta_description": "Wypieki w postaci różnego rodzaju ciast, to nieodłączny element kulinarnego obchodzenia Świąt Bożego Narodzenia. I gdy w przedświątecznym zamieszaniu na", "title": "Babcia miała asa w rękawie w postaci tego przepisu. Z talerza znikały nawet okruszki", "content": "Piernik to jedno z tych ciast, które charakteryzują się smakiem przypraw korzennych. I to właśnie m.in. dzięki tym przyprawom ma piernik doskonałą konsystencję, smak i aromat. I choć wariacji na temat piernika jest mnóstwo, to warto sięgnąć po sprawdzony przepis, z którego korzystały już nasze babcie i prababcie. Do naczynia wsypujemy mąkę i przyprawy do piernika, a następnie dokładnie mieszamy. Do rondelka dodajemy miód i cukier puder, mieszamy i podgrzewamy do momentu, aż cukier się rozpuści. Rondelek zdejmujemy z ognia i jego zawartość wlewamy do naczynia z mąką i przyprawami. Całość miksujemy, dodajemy olej i ponownie miksujemy. Do czystego naczynia wlewamy mleko i wsypujemy kakao. Dokładnie mieszamy i przelewamy do naczynia z mąką i miodem. Wbijamy jajka i całość miksujemy. Zobacz również: Sekret tkwi w kilku składnikach. Domowa masa do makowca będzie idealna Do szklanki wlewamy trzy łyżki stołowe z wodą i wsypujemy sodę oczyszczoną. Mieszamy i przelewamy do naczynia z naszym ciastem. Ponownie całość miksujemy. Blachę do pieczenia wyścielamy papierem do pieczenia i przekładamy przygotowane ciasto. Piekarnik rozgrzewamy do 180 stopni Celsjusza i pieczemy przez około 30 minut. Gdy piernik się upiecze i wystygnie smarujemy go marmoladą, polewamy rozpuszczoną czekoladą i okraszamy bakaliami.", "url": "https://kobieta.interia.pl/kuchnia/news-z-tym-przepisem-odtworzysz-smak-babcinego-swiatecznego-pierni,nId,7219074", "category": "śląskie", "sub_category": "Wyroby piekarnicze i cukiernicze", "phrase": "Śląski piernik tradycyjny"}