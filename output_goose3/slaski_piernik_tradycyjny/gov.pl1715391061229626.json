{"meta_description": "Produkt wpisany na listę produktów tradycyjnych w dniu 2007-10-09\nW kategorii Wyroby piekarnicze i cukiernicze\nw województwie śląskim", "title": "Śląski piernik tradycyjny - - Portal Gov.pl", "content": "Prostokątny kształt, przekładany nadzieniem z konfitur śliwkowych. Placek o wymiarach 50 cm długości, 40 cm szerokości i około 4 cm wysokości. Tradycje piernikarstwa opisane zostały w książce Miód w kuchni autorstwa Leszka Ruma (Poznań 1990 r.). Z historycznych przekazów dowiadujemy się, że miodownikarstwo jako rzemiosło rozwinęło się w XIV wieku. Toruń, Gdańsk i Norymberga już od XIII wieku słynęły jako ośrodki wyrobu miodowników, z których w XIV wieku narodziły się pierniki. W ciągu stuleci pierniki stawały się osobliwym dziełem sztuki. W przedziwnie rzeźbionych drewnianych formach, które zachowały się do dziś (m.in. w muzeum w Raciborzu), wypiekano postacie dworek, królów, rycerzy, giermków, a nawet całe sceny z życia ówczesnych ludzi.", "url": "https://www.gov.pl/web/rolnictwo/slaski-piernik-tradycyjny", "category": "śląskie", "sub_category": "Wyroby piekarnicze i cukiernicze", "phrase": "Śląski piernik tradycyjny"}