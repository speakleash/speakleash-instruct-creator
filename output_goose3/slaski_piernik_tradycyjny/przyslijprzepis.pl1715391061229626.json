{"meta_description": "", "title": "Piernik tradycyjny z kremem cytrynowym", "content": " • Przygotowujemy krem cytrynowy: jajka ubijamy na parze wraz z cukrem i cukrem waniliowym na puszystą masę.  Masło miksujemy wraz z margaryną, a następnie dodajemy do masy maślanej po 1 łyżce masy jajecznej, za każdym razem dokładnie mieszając do momentu uzyskania jednolitej masy.  Cytrynę przelewamy wrzątkiem, dokładnie szorujemy i osuszamy. Ścieramy z niej skórkę (bez białej części), a następnie masujemy ją i wyciskamy z niej sok. Do przygotowanej masy dodajemy skórkę i sok z cytryny, dokładnie mieszamy aż składniki się połączą. Przygotowany krem przelewamy do miseczki i wstawiamy do lodówki na minimum 30 minut by lekko stężał (wtedy łatwiej przełożyć nim piernik). • Przygotowujemy piernik:  Kardamon, ziele angielskie i pieprz rozcieramy w moździerzu na miałki proszek, dodajemy resztę korzennych przypraw (cynamon, imbir, goździki, gałkę muszkatołową) i dokładnie mieszamy.  Masło (lub margarynę) ucieramy z cukrem i żółtkami na puszystą masę. Mąkę przesiewamy do osobnej miski wraz z gorzkim kakao, dodajemy przygotowaną mieszankę przypraw korzennych, sodę oczyszczoną i proszek do pieczenia, dokładnie mieszamy.   Orzechy siekamy i dokładnie mieszamy z mąką ziemniaczaną.  Do utartego masła z jajkami dodajemy miód, wsypujemy sypkie składniki, orzechy, wlewamy mleko i dokładnie łączymy na jednolite ciasto.  Białka (najlepiej schłodzone) ubijamy ze szczyptą soli na sztywną pianę, dodajemy je do ciasta i delikatnie, ale dokładnie mieszamy (np. łopatką).  Keksówkę o wymiarach 30 x 11 cm smarujemy tłuszczem i wysypujemy bułką tartą, wlewamy do niej ciasto i wyrównujemy wierzch. • Formę z ciastem wstawiamy do piekarnika nagrzanego do 180 st.C, pieczemy ok.50-55 minut do efektu suchego patyczka.   Piernik studzimy. • Wystudzony piernik przecinamy w poprzek na 3 części.  Przystępujemy do składania piernika: pierwszą część smarujemy powidłami śliwkowymi, przykrywamy drugą częścią, na niej rozsmarowujemy dość grubą warstwę tężejącego kremu cytrynowego, przykrywamy trzecim plackiem, mocno dociskamy. • Mleczną czekoladę łamiemy na kawałki i rozpuszczamy w kąpieli wodnej wraz ze śmietanką, lekko studzimy, a następnie polewamy nią wierzch piernika, dekorujemy według uznania, np. perełkami i czekoladowymi ozdobami.", "url": "https://www.przyslijprzepis.pl/przepis/piernik-tradycyjny-z-kremem-cytrynowym-4", "category": "śląskie", "sub_category": "Wyroby piekarnicze i cukiernicze", "phrase": "Śląski piernik tradycyjny"}