{"meta_description": "", "title": "Śląski piernik tradycyjny - śląskie słodkości", "content": "Produkt wpisany na listę produktów tradycyjnych w dniu 2007-10-09 w kategorii Wyroby piekarnicze i cukiernicze w województwie śląskim. Tradycja:  Tradycje piernikarstwa opisane zostały w książce Miód w kuchni autorstwa Leszka Ruma (Poznań 1990 r.). Z historycznych przekazów dowiadujemy się, że miodownikarstwo jako rzemiosło rozwinęło się w XIV wieku. Toruń, Gdańsk i Norymberga już od XIII wieku słynęły jako ośrodki wyrobu miodowników, z których w XIV wieku narodziły się pierniki. W ciągu stuleci pierniki stawały się osobliwym dziełem sztuki. W przedziwnie rzeźbionych drewnianych formach, które zachowały się do dziś (m.in. w muzeum w Raciborzu), wypiekano postacie dworek, królów, rycerzy, giermków, a nawet całe sceny z życia ówczesnych ludzi. 40 dag mąki, 40 dag cukru pudru, 100 ml piwa jasnego, 4 jaja, 5 dag masła lub margaryny, paczka przypraw do piernika, proszek do pieczenia, tłuszcz i bułka tarta do formy. Żółtka utrzeć z cukrem, połączyć z mąką, roztopionym masłem, piwem, przyprawami i ubitą pianą z białek. Następnie przełożyć do wysmarowanej tłuszczem i posypanej bułką tartą formy, wyrównać powierzchnię i piec ok. 50 min. w średnio gorącym piekarniku.", "url": "https://twojestrony.info/kulinaria/slaski-piernik-tradycyjny-slaskie-slodkosci/", "category": "śląskie", "sub_category": "Wyroby piekarnicze i cukiernicze", "phrase": "Śląski piernik tradycyjny"}