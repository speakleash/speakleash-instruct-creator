{"meta_description": "Karp w zalewie octowej to zaskakująco smaczne danie zrobione na bazie usmażonej wcześniej ryby i marynaty. Przyrządzając tę przekąskę, możemy wykorzystać karpia", "title": "Karp w zalewie octowej", "content": "Karp w occie: dużym słoiku układamy usmażoną rybę i pokrojoną np. w plastry dużą cebulę – wlewamy gorącą zalewę. Zakręcamy słoik i przechowujemy w zimnym miejscu, nawet przez 3 tygodnie. Zalewa: w międzyczasie należy zagotować wszystkie składniki marynaty. Kwaśny octowy smak można dostosować do indywidualnych upodobań. Mniejszą kwaskowość uzyskamy, dolewając wodę. Sól i cukier dodajemy do smaku. Karp: rybę należy oczyścić i pokroić w dzwonka. Posolić i popieprzyć do smaku. Następnie obtoczyć w mące i usmażyć na rozgrzanym oleju, ok. 5–7 minut z każdej strony. Karp w occie to wyjątkowo smaczne danie, które ma szerokie grono zwolenników. Można je podawać zarówno na ciepło, jak i na zimno. Do przyrządzenia opiekanego karpia w zalewie octowej najlepiej użyć filetów z karpia zamiast płatów. Filety są łatwiejsze i szybsze w obróbce, poza tym nie mają ości, co jest bardzo istotne w trakcie konsumpcji tej potrawy. Karpia w occie możemy spożyć po przegryzieniu się składników albo zamknąć w słoikach i zachować na inną okazję. Karp w zalewie octowej – jak go dobrze zrobić Karp w occie to jeden z najlepszych rybnych przetworów domowej roboty. Przetrwa w spiżarni dłuższy czas i uratuje nas w sytuacji pilnego zapotrzebowania na coś smacznego i nieprzeciętnego. Co zrobić, żeby karp w zalewie octowej w słoiku był w stu procentach udanym daniem? Pierwsza sprawa to przyrządzenie dobrej marynaty. Woda i ocet w odpowiedniej proporcji to jedno, a doprawienie zalewy to drugie. Nie powinno w niej zabraknąć dużej szczypty soli i mielonego czarnego pieprzu, a także cukru, ziela angielskiego, liścia laurowego, gorczycy oraz kilku całych ziaren pieprzu. Druga rzecz to dobór składników. Opiekany karp w zalewie idealnie komponuje się ze smażoną cebulką, ale to niejedyny dodatek, który możemy użyć. W słoiku możemy umieścić również: posiekaną papryczkę chili lub por, pokrojoną w paski paprykę bądź plasterki marchewki.", "url": "https://www.mojegotowanie.pl/przepis/karp-w-occie", "category": "małopolskie", "sub_category": "Mięso świeże oraz produkty mięsne", "phrase": "Karp w zalewie octowej"}