{"meta_description": "RYBA W OCCIE - Ach te wspomnienia. Ryba w occie zamknięta w słoiku kojarzy mi się z dzieciństwem. Dokładnie taka ryba w occie konserwowana w zalewie była u nas,", "title": "RYBA W OCCIE", "content": "Ach te wspomnienia. Ryba w occie zamknięta w słoiku kojarzy mi się z dzieciństwem. Dokładnie taka ryba w occie konserwowana w zalewie była u nas w domu podawana raz na jakiś czas z okazji imprez lub uroczystości. Znasz taki przepis na rybę w occie, pamiętasz? Ja pamiętam doskonale takie rybne przetwory, zwłaszcza w czasach gdy tata łowił szczupaki i leszcze na mazurach. Mama zamykała ryby w słoikach po wcześniejszym ich usmażeniu. Zalewa z octu, cebuli, wody i przypraw sprawiała, że mogły czekać miesiącami na zjedzenie. To taka wersja konserwacji z czasów PRL’u bo przyznam się, że właśnie z tym okresem kojarzą mi się najmocniej ryba w occie, taka w cieście i z cebulką. • szczupak, karp, sandacz, dorsz lub inna ryba bez łusek, pokrojona w dzwonka • mąka do obtaczania pszenna lub mieszanka bezglutenowa, może być też mąka ryżowa • Sprawioną rybę, pokrojoną w dzwonkach solę, obtaczam w mące i smażę na oleju na złoty kolor. • Cebule kroję w piórka lub talarki. Wszystkie składniki zalewy octowej wlewam i dodaję do garnka. Zagotowuje pod przykryciem. • Gorąca rybę prosto z patelni wkładam do słoików, zalewam wrząca zalewą octową. Zakręcam i przykrywam grubym kocem. Zostawiam do wystudzenia. Taka ryba w occie może stać przez kilka miesięcy w zimnym miejscu o ile pokrywka jest dobrze zamknięta i wklęśnięta.", "url": "https://www.olgasmile.com/ryba-w-occie.html", "category": "małopolskie", "sub_category": "Mięso świeże oraz produkty mięsne", "phrase": "Karp w zalewie octowej"}