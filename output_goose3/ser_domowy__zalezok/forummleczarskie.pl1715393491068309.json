{"meta_description": "Kompletne informacje na temat branży mleczarskiej", "title": "Hauskyjza, ślōnski maszket - Podręcznik serowy", "content": "Smak czysty, charakterystyczny dla zastosowanego twarogu ze swoistym posmakiem gliwienia. Dla wzbogacenia smaku i aromatu sera dodawane są ziarna kminku, które nadają specyficznego posmaku. Ser smażony może być spożywany bezpośrednio na kanapce lub jako samodzielna przekąska. Idealnie uzupełnia deskę serów. Może być stosowany jako dip do różnych warzyw, panierowany lub jako dodatek do pysznych, lekkich sałatek. Stosuje się go również do wzbogacania smaku kremowych zup i sosów oraz do nadziewania owoców i warzyw. Pizzy i zapiekankom nadaje oryginalny smak. Może być podawany zarówno na ciepło, jak i na zimno. Ser smażony Hauskyjza znany jest także pod nazwą szkliwiok lub zależok. Ten regionalny produkt był znany w kuchni niemieckiej, śląskiej i galicyjskiej od wielu lat. Swego czasu każda gospodyni domowa miała swój sekretny przepis na ser smażony. Pokruszony i posolony twaróg był trzymany w ciepłym miejscu, następnie przesmażany z masełkiem, często także z jajkiem. Doprawiany zazwyczaj kminkiem. Warto pamiętać, że jest to produkt niskotłuszczowy.", "url": "https://www.forummleczarskie.pl/podrecznik-serowy/polska/120,hauskyjza-slonski-maszket", "category": "śląskie", "sub_category": "Sery i inne produkty mleczne", "phrase": "Ser domowy – zależok"}