{"meta_description": "", "title": "Opolskie ze smakiem podczas Święta Województwa Opolskiego!", "content": "Już 11 czerwca br. widzimy się na Zamku w Mosznej! Podczas Święta Województwa Opolskiego zostanie rozstrzygnięty regionalny etap XXII Ogólnopolskiego Konkursu „Nasze Kulinarne Dziedzictwo – Smaki Regionów”. Konkurs promuje tradycyjną, regionalną żywność oraz upowszechnia wiedzę na temat żywności wysokiej jakości. Organizatorem konkursu jest Polska Izba Produktu Regionalnego i Lokalnego we współpracy z Marszałkiem Województwa Opolskiego. Na etapie regionalnym komisja konkursowa przyznaje regulaminowe nagrody i wyróżnienia oraz nominuje produkty do nagrody „Perła”. Konkurs odbędzie się w dwóch kategoriach: produkt i potrawa. Oprócz tego w strefie „Opolskie ze smakiem” będzie można skosztować oraz zakupić specjały kulinarne przygotowane przez Panie z Kół Gospodyń Wiejskich oraz lokalnych producentów żywności. Dodatkową atrakcją tej strefy będzie pokaz kulinarny przygotowany przez Mikołaja Rey’a, znanego kucharza, miłośnika kuchni tradycyjnej i staropolskiej. Razem z przedstawicielkami naszego regionu, wielokrotnie nagradzanymi za podtrzymywanie dziedzictwa kulinarnego i kulturowego, pan Mikołaj przygotuje potrawy na bazie lokalnych składników, rozmawiając z paniami o smacznych tradycjach województwa opolskiego. • godz. 11.30 – 14.00 – finał wojewódzki XXII konkursu Nasze Kulinarne Dziedzictwo – Smaki Regionów w dwóch kategoriach: produkt i potrawa w dwóch osobnych namiotach. • od godz. 13.00 degustacja przygotowana przez KGW i sprzedaż produktów lokalnych przez producentów zrzeszonych w inicjatywie Opolskie ze smakiem • None godz.15.00 do godz. 17.30 pokaz kulinarny z udziałem Pana Mikołaja Rey’a • Orzechówka z żurawiną błotną na miodach i soku z brzozy – Danuta Kosytorz • Smażony krupniok, Mus z karpia z babką ziemniaczaną i szparagami – Opolanka sp. z o. o. • Goniłeżka, Kassler w zotzie krzanowej z gumiklejza – KGW w Dąbrowie • Zupa z karpia na ostro z chipsami z karpia, Pulpety z karpia w sosie grzybowym – KGW w Kowalach “Babeczki z rodzynkami” • Karpiówka z sabaśnika, Gołębie w boczku z tartymi kluskami i surówką z kiszonej kapusty – Gospodarstwo agroturystyczne Danuta Gryl, Marta Gryl • Polewka z kapołki, Krupniok na ciapkapuście – KGW w Niezdrowicach • Opolska zupa grzybowa ze swojskim makaronem, Królik z sosem śmietanowym podany z kluskami śląskimi i mieszanką kiszonych warzyw – KGW w Nasalach • Żur z maślanki, Wątróbka drobiowa z młodymi kartoflami, koperkiem i szarpanym szałotem na słodko – kwaśno oraz kompot z truskawek i rabarbaru – Stowarzyszenie Kobiet i Gospodyń Wiejskich w Gąsiorowicach", "url": "https://zesmakiem.opolskie.pl/opolskie-ze-smakiem-podczas-swieta-wojewodztwa-opolskiego/", "category": "śląskie", "sub_category": "Sery i inne produkty mleczne", "phrase": "Ser domowy – zależok"}