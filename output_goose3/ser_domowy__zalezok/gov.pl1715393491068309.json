{"meta_description": "Produkt wpisany na listę produktów tradycyjnych w dniu 2008-04-24\nW kategorii Produkty mleczne\nw województwie śląskim", "title": "Ser domowy – zależok - - Portal Gov.pl", "content": "Ser jest szklisty o gładkiej powierzchni koloru kremowego z widocznymi ziarenkami kminku na powierzchni i w przekroju Ilość sera zależoka – z 1 kg sera twarogowego – jest wystarczająca na wypełnienie głębokiego talerza o średnicy 25-30 cm Ser ma barwę kremową lub delikatnie żółtą (w zależności od intensywności żółtek) Ser ma smak ostry, mocno wyczuwalny smak sera „dojrzewającego”, podobnie w zapachu wyczuwa się aromat sera „dojrzałego” (w mowie potocznej zgniłego) W gospodarstwach rolnych, znajdujących się na terenie Śląska Cieszyńskiego dbano o właściwe wykorzystywanie wszystkich produktów, tak aby nic się nie zmarnowało. Z nadwyżek mleka robiono biały ser, który nie zjedzony nie mógł być zbyt długo przechowywany, ponieważ nie było wtedy lodówek. Pozostawiano go więc do zgliwienia, a następnie przesmażano i jedzono w innej postaci. Tradycja spożywania sera w takiej formie sięga przełomu XIX i XX wieku, kiedy to w okresach wiosenno-letnich z większych ilości produkowanego mleka wytwarzano ten charakterystyczny i specyficzny produkt.", "url": "https://www.gov.pl/web/rolnictwo/ser-domowy-zalezok", "category": "śląskie", "sub_category": "Sery i inne produkty mleczne", "phrase": "Ser domowy – zależok"}