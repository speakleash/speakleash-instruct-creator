{"meta_description": "Słodka kapusta z grzybami i pomidorami", "title": "Słodka kapusta z grzybami i pomidorami", "content": "Wczoraj zamarzyły mi się gołąbki. A po zdjęciu liści z kapusty zostaje jej zawsze całkiem sporo, i staram się ją wykorzystać. Dziś ugotowałam coś w rodzaju bigosu, tylko bez mięsa, ze sporą ilością grzybów i pomidorami. Zamknęłam go w słoikach i czekają na dzień, gdy nie będę miała czasu na gotowanie. mała główka kapusty (u mine już sparzona, ze zdjętymi liśćmi do gołąbków) Szatkuję kapustę i przekładam ją do garnka, dodaję liście laurowe i pokruszone suszone grzyby. Zalewam wodą, zagotowuję. Zmniejszam ogień i gotuję dalej pod przykryciem. Rozgrzewam olej na patelni, wrzucam pokrojoną w piórka cebulę, odrobinę oprószam ją solą. Przykrywam i podsmażam przez ok. 10 minut. Następnie całą zawartość patelni przekładam do garnka z kapustą. Gotuję 30-40 minut, do miękkości kapusty. Następnie dodaję pokrojone na kawałki pomidory i przecier pomidorowy, przeciśnięty przez praskę czosnek, mieloną ostrą paprykę, ocet balsamiczny, sos sojowy, oraz sól i pieprz do smaku. Całość oprószam mąką, dokładnie mieszam. Przykrywam i gotuję na małym ogniu 10 minut, mieszając.", "url": "https://sio-smutki-od-kuchni.blogspot.com/2020/02/sodka-kapusta-z-grzybami-i-pomidorami.html", "category": "lubelskie", "sub_category": "Gotowe dania i potrawy", "phrase": "Słodkowska kapusta z grzybami"}