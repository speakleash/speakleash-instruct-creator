{"meta_description": "To jest bardzo stary przepis na przepyszne ciasteczka, które u mnie w domu piekło się zawsze na święta. Przepis ma długą tradycję z Kresów, stąd", "title": "Ciastka smalcowe przez maszynkę", "content": "Do miski wsypujemy wszystkie suche składniki, mieszamy. Następnie dodajemy miękki smalec w kawałkach, dwa całe jajka, jedno żółtko, łyżkę śmietany, zapach arakowy i mieszamy łyżką. Następnie przerzucamy wszystko na blat, zagniatamy, formujemy taki wałeczek i kładziemy na przykład na talerzyku, nie chłodzimy tego ciasta. Przykręcamy sobie do stołu taką starą maszynkę do mielenia z odpowiednią nakładką do ciasteczek i w ten sposób wytwarzamy ciasteczka (na filmiku dokładnie pokazane). Kręcąc korbką wyciskamy sobie pasek ciasteczek, który układamy na desce, przycinamy do rozmiaru ciasteczek i układamy na blasze wyłożonej papierem do pieczenia. Z tej ilości ciasta uzyskamy 3 blachy ciasteczek. Nagrzewamy piekarnik do temperatury 180 stopni C. Wkładamy blachę do nagrzanego piekarnika na najwyższe pięterko i pieczemy przez 13-15 minut z termoobiegiem. Te ciasteczka, w odróżnieniu od pierniczków, lubią być dobrze przypieczone, tak konkretnie zarumienione, wtedy są smaczniejsze, pilnujmy czasu pieczenia, ale tez uważajmy by nie okazały się niedopieczone. To są najsmaczniejsze ciasteczka pod słońcem. Serdecznie polecam :-)", "url": "https://smaker.pl/przepisy-ciasta/przepis-ciastka-smalcowe-przez-maszynke,169125,kawa-z-mlekiem.html", "category": "lubuskie", "sub_category": "Wyroby piekarnicze i cukiernicze", "phrase": "Ciastka kręcone z maszynki - smalcówki"}