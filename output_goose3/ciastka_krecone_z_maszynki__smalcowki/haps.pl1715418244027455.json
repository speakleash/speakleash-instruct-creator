{"meta_description": "", "title": "Ciastka maszynkowe ze smalcem - wyjątkowo pyszny efekt nieoczekiwanego połączenia [PRZEPIS]", "content": "Ciastka maszynkowe ze smalcem były niegdyś bardzo popularne – proste do wykonania, kruche i bardzo smaczne przekąski łatwo można było dostać w sklepie czy cukierni. I chyba wszystkie babcie i mamy lata temu znały na nie przepis. Pamiętacie smak tych ciasteczek? Zachęcamy, by przygotować je samodzielnie i wyjaśniamy, jak to zrobić. • opakowanie cukru wanilinowego (można także użyć aromatu waniliowego lub cukru z dodatkiem wanilii), Ponadto przygotuj maszynkę do mielenia mięsa starego typu i końcówkę do ciasteczek. Na stolnicę wysypujemy mąkę, dodajemy do niej sól, margarynę i smalec. Składniki siekamy nożem, aby się połączyły – muszą powstać grudki (można je także zrobić, \"szczypiąc\" składniki palcami). Żółtka oddzielamy od białek i ucieramy mikserem lub rózgą w misce na puszystą masę razem z cukrem pudrem i cukrem wanilinowym. Białka wykorzystujemy na przykład do upieczenia bezy. Następnie masę jajeczną dodajemy do mąki z tłuszczem, wszystko szybko zagniatamy i formujemy kulę. Ciasto owijamy w bawełnianą ściereczkę lub folię spożywczą i wstawiamy do lodówki na pół godziny, aby się dobrze schłodziło. Następnie ciasto dzielimy na porcje, a następnie, używając maszynki do mielenia mięsa i przygotowanej nakładki, formujemy podłużne ciasteczka. Kładziemy je na blasze wyłożonej papierem do pieczenia i wstawiamy do piekarnika rozgrzanego do 180 st. C. Ciasteczka maszynkowe ze smalcem pieczemy przez około 20-25 minut, aż ładnie się przyrumienią. Wskazówka: Smak maszynkowych ciastek ze smalcem można wzbogacić, dodając do surowego ciasta mak lub posiekane orzechy. Dobrze przechowywane ciastka ze smalcem mogą przetrwać długi czas i nie stracić chrupkości ani wyśmienitego smaku. Do ich przechowywania doskonale nadaje się blaszana puszka, można także wykorzystać zamykane pudełka na żywność. Ciasteczka świetnie smakują do kawy (a już najlepiej tej pitej ze szklanki w metalowym lub plastikowym koszyczku!) – warto więc przygotować większą porcję, schować część do pudełka i mieć zawsze poczęstunek dla gości. Ze względu na dużą ilość tłuszczu wypiek ten niestety nie jest polecany w dużych ilościach osobom z problemami trawiennymi lub na diecie odchudzającej. Pamiętajcie też, żeby nie częstować tymi ciasteczkami znajomych wegetarian!", "url": "https://haps.pl/Haps/7,167251,26127588,ciastka-maszynkowe-ze-smalcem-wyjatkowo-pyszny-efekt-nieoczekiwanego.html", "category": "lubuskie", "sub_category": "Wyroby piekarnicze i cukiernicze", "phrase": "Ciastka kręcone z maszynki - smalcówki"}