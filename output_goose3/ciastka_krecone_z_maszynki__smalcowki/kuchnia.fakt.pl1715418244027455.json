{"meta_description": "Moja przyjaciółka Basia piecze najlepsze kruche ciastka z maszynki. Dla osób z naszego pokolenia kojarzą się one bardziej z Bożym Narodzeniem niż modne od kilkunastu lat dopiero, pierniczki. Takie herbatniki są pyszne, aromatyczne, maślane... Ich smak przywołuje wspomnienia z dzieciństwa i wypieki babci. Jak je zrobić?", "title": "Ciastka z maszynki według przepisu ze starej książki teściowej... Czy to może się udać?", "content": "Ciastka z maszynki to przepis retro. Przede wszystkim, by je upiec trzeba mieć specjalną nakładkę do maszynki do mięsa. Nie ma jednak problemu, by ją kupić i nie jest to też drogi sprzęt. Gdy już ją mamy, potrzebny jest przepis. Tu same wspomnienia nie wystarczą. Basia idealnej receptury szukała długo. Ciastkom brakowało przede wszystkim idealnej kruchości. A to bardzo ważne w przypadku tego wypieku. Kiedyś ciastka z maszynki pieczono nawet dwa tygodnie przed Bożym Narodzeniem. Przechowywane były w szczelnie zamykanych pudełkach i długo zachowywały świeżość. Pyszne były na święta i długo po, jeśli przetrwały. I w końcu znalazło się rozwiązanie problemu. Basia przypomniała sobie o starej książce, z której dawno temu korzystała jej teściowa. \"Praktyczna kuchnia\" została wydana w 1959 roku przez Państwowe Wydawnictwo Rolnicze i Leśne. Przepis zamieszczony w niej okazał się strzałem w dziesiątkę, a raczej w smak z dzieciństwa. Nie można bać się połączenia masła ze smalcem, bo właśnie ten drugi składnik nadaje niebywałą kruchość wypiekom. I ogólnie dietetycznie nie będzie - jest masło, smalec, śmietana. Ale akurat w przypadku tych ciastek taka kombinacja się sprawdza. Moja przyjaciółka zmieniła tylko jedno: ilość cukru. Ciastka według receptury z 1959 roku były kompletnie nie słodkie. Ale to już kwestia indywidualna. Już się cieszę na spotkanie przy ciastkach z maszynki, jak co roku zjem ich sporo. Naprawdę nie można się im oprzeć! Przepis na ciastka z maszynki z 1959 roku Do przesianej mąki dodaj masło, smalec, cukier i wszystko razem siekaj nożem. Następnie dodaj śmietanę, jajka i rozpuszczany w łyżce wody proszek do pieczenia. Szybko zagnieć ciasto. Odstaw je na godzinę do chłodnego miejsca, aby odpoczęło i stężało. Formuj ciastka przy pomocy maszynki, układaj na blachy, pozostawiając odstępy miedzy ciastkami, ponieważ w czasie pieczenia wyrastają. Piecz w dość gorącym piekarniku, aż zarumienią się na jasnozłoty kolor. Planujesz sernik na święta? Te triki sprawią, że ciasto nie opadnie [PRZEPIS] Ten artykuł po raz pierwszy ukazał się na stronie Faktu 15.12.2021 r.", "url": "https://kuchnia.fakt.pl/ciastka-z-maszynki-wedlug-przepisu-ze-starej-ksiazki-tesciowej-hit-retro/hfsy3t9", "category": "lubuskie", "sub_category": "Wyroby piekarnicze i cukiernicze", "phrase": "Ciastka kręcone z maszynki - smalcówki"}