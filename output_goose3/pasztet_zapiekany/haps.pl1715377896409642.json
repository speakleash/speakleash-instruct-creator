{"meta_description": "", "title": "Pasztet domowy pieczony - pyszna przekąska nie tylko na świąteczny stół. Przepis podstawowy", "content": "Pasztet domowy pieczony to gwarancja najlepszych składników i najlepszego smaku. To ty wybierasz mięso, które znajdzie się w wypieku, kontrolujesz ilość tłuszczu i soli, pomijasz wzmacniacze smaku, a dodajesz ulubione przyprawy. Domowy pasztet to także możliwość wykorzystania mięsa oraz warzyw, które pozostają na przykład po ugotowaniu rosołu (zobacz również: Jak dobrze wykorzystać mięso, które zostało z rosołu? Mamy kilka prostych i pysznych patentów!). Jeśli lubisz mięsne pasztety i chcesz ograniczyć marnowanie jedzenia, czas na własnoręcznie przygotowany pasztet domowy pieczony w piekarniku! • około 1 kg dowolnego mięsa (razem z tłustymi kawałkami i skórami)*, * Wskazówka: jeśli kawałki mięsa, z których korzystasz, nie są zbyt tłuste, dodaj 2-3 łyżki smalcu. Jeśli pominiesz tłuszcz w przygotowywaniu pasztetu, może być on zbyt suchy i kruchy. Uwaga! Jeżeli przygotowujesz pasztet z mięsa i warzyw pozostałych po przygotowaniu rosołu, pomiń pierwsze pięć kroków. Ostudź warzywa i oddziel mięso od kości, wszystko przygotuj do mielenia. Przygotuj także około pół szklanki rosołu lub wody. • Warzywa umyj dokładnie i obierz je ze skórki. Mięso oddziel od kości. Czerstwą bułkę namocz w wodzie lub w mleku. • Cebulę pokrój w piórka, a mięso i pozostałe warzywa w kostkę. • Na dnie sporego garnka rozgrzej olej. Wrzuć posiekaną cebulę i zeszklij ją. Potem dodaj wszystkie warzywa i duś wszystko przez kilka minut. Następnie wrzuć pokrojone na kawałki mięso (oprócz wątróbki) i przesmaż je razem z warzywami. • Wrzuć liście laurowe i ziele angielskie, zalej wodą tak, aby mięso było przykryte i gotuj przez około 40 minut. • Na 10 minut przez zakończeniem gotowania wrzuć wątróbkę. Gdy wszystkie składniki zmiękną, odlej bulion do osobnego garnka, a mięso i warzywa ostudź. • Używając maszynki do mięsa, trzykrotnie zmiel wszystkie kawałki mięsa oraz warzywa. • Mięso przełóż do dużej miski. Wbij do niego jajka, dodaj namoczoną bułkę, sól, pieprz, gałkę muszkatołową i czosnek. Wszystko dokładnie wymieszaj, jeśli masa będzie zbyt gęsta, dodaj trochę rosołu lub wywaru z gotowania. • Przygotuj keksówki (2-3) – wyłóż je papierem do pieczenia. Masę mięsno-warzywną przełóż do forem. • Wstaw keksówki do piekarnika nagrzanego do 180 stopni Celsjusza. Piecz przez około godzinę, aż masa dobrze zastygnie (sprawdzaj drewnianym patyczkiem). • Po wystudzeniu podawaj pasztet domowy pieczony z żurawiną (pokrojony w plastry jak pieczeń) lub na kanapkach. Sprawdź nasze przepisy wideo na zaskakująco dobry pasztet z wątróbek i równie smakowity wegetariański: Niekiedy pasztet piecze się z „niespodzianką w środku”. Jak to zrobić? Pasztet domowy pieczony z jajkiem na twardo można zrobić bardzo łatwo. Ugotowane, obrane jajka ułóż w rządku w keksówce, a następnie obłóż je masą mięsną i piecz tak, jak w powyższym przepisie. Pasztet domowy pieczony ze śliwką zrobisz, układając rządek tych owoców w keksówce wyłożonej masą mięsną do ½ wysokości formy. Potem przykryj pozostałą masą i piecz według przepisu.", "url": "https://haps.pl/Haps/7,167251,25352902,pasztet-domowy-pieczony-pyszna-przekaska-nie-tylko-na-swiateczny.html", "category": "podkarpackie", "sub_category": "Mięso świeże oraz produkty mięsne", "phrase": "Pasztet zapiekany"}