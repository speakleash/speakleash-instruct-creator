{"meta_description": "", "title": "Podkarpackie gołąbki z kaszą gryczaną i ziemniakami", "content": "Choć gołąbki z kaszą gryczaną i ziemniakami zakorzenione są w podkarpackiej kuchni od lat, mam wrażenie, że w ostatnim czasie szczególnie zyskały na popularności. Nie bez powodu :) To smaczne, jarskie danie dla wielbicieli kaszy. Dominuje w nich smak prażonej kaszy gryczanej. Tarte surowe ziemniaki pełnią w tym daniu rolę spoiwa i praktycznie nie są wyczuwalne w gotowych gołąbkach. Jeśli macie ochotę na urozmaicenie swoich obiadów, gołąbki z kaszą gryczaną i ziemniakami podane z sosem z suszonych grzybów będą dobrym wyborem :) • 2 szklanki bulionu (może być z kostki) Z kapusty usuwamy głąb. Do głębokiego garnka nalewamy wodę, zagotowujemy ją, dodajemy łyżkę octu (dzięki czemu liście będą bardziej elastyczne i nie będą pękały) i wkładamy kapustę. Obgotowujemy ją, ściągając liście, które luźno odchodzą od całości. Z każdego liścia odcinamy nożykiem gruby nerw, aby liście były jednakowej grubości na całej długości. Odkładamy największe i najładniejsze liście. Połową pozostałych wykładamy dno i boki naczynia. Kaszę solimy i gotujemy według przepisu na opakowaniu. Ziemniaki obieramy, trzemy na najdrobniejszych oczkach tarki i odciskamy nad miską na sitku. Z odciśniętego z ziemniaków płynu zachowujemy skrobię, która po odstaniu osadzi się na dnie miski. Cebulę drobno siekamy i podsmażamy na maśle. Kaszę, ziemniaki, skrobię, jajka i cebulę doprawiamy solą oraz pieprzem i mieszamy. Farsz nakładamy do liści kapusty, zwijamy i gotowe gołąbki układamy w garnku wyłożonym liśćmi kapusty. Na wierzchu gołąbków układamy pojedyncze liście. Do garnka wlewamy bulion, przykrywamy pokrywką i naczynie wstawiamy do piekarnika nagrzanego do około 180 stopni (grzałka góra-dół) na 1 godzinę. Gołąbki najlepiej smakują na drugi dzień, po odsmażeniu.", "url": "https://trzecitalerz.blogspot.com/2016/03/podkarpackie-goabki-z-kasza-gryczana-i.html", "category": "podkarpackie", "sub_category": "Gotowe dania i potrawy", "phrase": "Gołąbki z kaszy gryczanej z tartymi ziemniakami z sosem grzybowym"}