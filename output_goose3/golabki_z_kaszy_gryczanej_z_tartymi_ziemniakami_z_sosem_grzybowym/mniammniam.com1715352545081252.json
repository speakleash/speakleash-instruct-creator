{"meta_description": "Sprawdzony przepis na gOŁĄBKI Z ZIEMNIAKÓW I KASZY od MniamMniam.com 😋 Smacznie, szybko i tanio.", "title": "GOŁĄBKI Z ZIEMNIAKÓW I KASZY", "content": "Gołąbki bez mięsa i jak na gołąbki wymagające stosunkowo mało pracy i wysiłku. Dawniej, kiedy miewałam na święta więcej gości z dużym apetytem, te gołąbki obowiązkowo gościły na wigilijnym stole. Teraz robię je od czasu do czasu, jak zwykłą potrawę jarską. Do ziemniaków dodać surową kaszę, cebulę przesmażoną na tłuszczu, przesmażone grzyby, sól, pieprz.  Farsz zawijać dość luźno w liście sparzonej kapusty, układać w garnku niezbyt ciasno, ponieważ pęcznieją. Zalać gorącym bulionem. Piec, przykryte liśćmi kapusty, w piekarniku ok. 1 - 1,5 godziny w temp. 160-170°C.   W trakcie pieczenia sprawdzać czy się zbyt nie rumienią i czy nie należy dodać płynu.   Podawać z sosem grzybowym lub polane słoniną z cebulką.   Dobre są także na drugi dzień przysmażone na patelni, całe lub pokrojone w plastry.", "url": "https://www.mniammniam.com/golabki-z-ziemniakow-i-kaszy", "category": "podkarpackie", "sub_category": "Gotowe dania i potrawy", "phrase": "Gołąbki z kaszy gryczanej z tartymi ziemniakami z sosem grzybowym"}