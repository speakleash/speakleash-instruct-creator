{"meta_description": "Gołąbki z tartymi ziemniakami najlepszy sprawdzony, prosty przepis na to danie i nie wymagający dużego nakładu pracy!", "title": "Gołąbki z tartymi ziemniakami", "content": "-1 główka białej kapusty – może być kiszona  -1 kg ziemniaków  -1 szklanka kaszy gryczanej  -1 bułka  -250 cebuli  -1 łyżka oleju  -sól, pieprz  -ew. 500 ml wywaru (może być z kostki) Do dzisiejszego dnia na terenach położonych blisko wschodniej granicy, przy okazji kiszenia kapusty, dorzuca się do beczki całe główki. Są one potem wykorzystywane do robienia wspaniałych gołąbków. Jeśli używamy kapusty kiszonej, to wystarczy sparzyć ją wrzątkiem, częściej jednak mamy po prostu świeżą białą kapustę, to musimy najpierw ostrym nożem usunąć głąb, a potem gotujemy ją 20 minut i studzimy. Z kapusty oddzielamy delikatnie liście, nerwy każdego liścia obtłukujemy tłuczkiem. Przygotowujemy farsz. Ziemniaki obieramy, myjemy i ucieramy na drobnej tarce. Resztki kapusty, sparzoną kaszę gryczaną i namoczoną, odciśniętą bułkę przepuszczamy przez maszynkę, dodajemy do farszu. Cebulę obieramy, kroimy w kostkę i smażymy na oleju, również dokładamy do farszu. Doprawiamy masę solą i pieprzem, dokładnie mieszamy. Nakładamy na każdy liść, formujemy z każdego liścia wałek (zwijanie zawsze zaczynamy od nasady liścia), zwijając do środka boki. Dno garnka wykładamy liśćmi kapusty, wtedy gołąbki nie będą przywierały do garnka i układamy gołąbki jeden obok drugiego. Zalewamy wodą lub wywarem warzywnym. Gotujemy godzinę na małym ogniu. Podajemy z sosem grzybowym lub cebulowym.", "url": "https://kuron.com.pl/artykuly/przepisy/warzywa-faszerowane/golabki-z-tartymi-ziemniakami/", "category": "podkarpackie", "sub_category": "Gotowe dania i potrawy", "phrase": "Gołąbki z kaszy gryczanej z tartymi ziemniakami z sosem grzybowym"}