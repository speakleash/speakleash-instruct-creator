{"meta_description": "Żywność. Placek po rytersku, kościeleckie pierogi z kurdybankiem, boczek domowy z Kasinki, klęczańska zupa wigilijna - to tylko niektóre z 12 małopolskich wyrobów, które wkrótce trafią na Listę Produktów Tradycyjnych Ministerstwa Rolnictwa.", "title": "12 kolejnych wyrobów regionalnych z Małopolski może trafić na listę produktów tradycyjnych", "content": "Wczoraj małopolska Rada ds. Produktów Tradycyjnych i Dziedzictwa Kulinarnego pozytywnie zaopiniowała wnioski w tej sprawie. Nasze województwo na liście ma już 176 wyrobów tradycyjnych, więcej (210) posiada tylko Podkarpacie. Tym razem rekomendacja dotyczy głównie placków ziemniaczanych, pierogów i wędlin. Ale też sodówek mogileńskich, czyli pieczonych na blasze placków z mąki razowej z sodą, chleba inwałdzkiego, którego receptura pochodzi z początku XX wieku, miodu ze spadzi jodłowej Pogórza Rożnowskiego, którym w XI wieku żywił się podobno św. Świerad w swojej pustelni w Tropiu, oraz klęczańskiej zupy wigilijnej, której głównymi składnikami są śliwka węgierka oraz fasola „Piękny Jaś”.", "url": "https://dziennikpolski24.pl/12-kolejnych-wyrobow-regionalnych-z-malopolski-moze-trafic-na-liste-produktow-tradycyjnych/ar/10682346", "category": "małopolskie", "sub_category": "Miody", "phrase": "Miód ze spadzi jodłowej z Pogórza Rożnowskiego "}