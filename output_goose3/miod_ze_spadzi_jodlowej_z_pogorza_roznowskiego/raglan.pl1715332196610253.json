{"meta_description": "Raglan polski miód premium - zasmakuj prawdziwego polskiego miodu z własnej pasieki zawodowej. Nierozgrzewany i niefiltrowany, 100% naturalny", "title": "Miód Spadź Jodłowa 950g - wspaniały i najsmaczniejszy polski miód", "content": "Miód ze spadzi jodłowej posiada ciemny, brązowo-bursztynowy kolor, wielokrotnie wpadający w czerń, lecz po skrystalizowaniu ujawnia się jego piękna unikatowa zielona barwa. Jego smak jest delikatny, korzenny, ale wyrazisty. To prawdziwy król wśród miodów. Pozyskiwanie miodu ze spadzi iglastej to połączenie sztuki poszukiwania, intuicji oraz przygotowania silnych rodzin pszczelich na okres potencjalnego występowania spadzi. Jeśli ponadto przyroda obdarzy nas odpowiednimi warunkami pogodowymi, pszczoły rozpoczną zbieranie spadzi. Niestety, czasami przelotna ulewa potrafi zniszczyć cały pożytek pomimo bardzo dobrze przygotowanych rodzin pszczelich i najlepszej lokalizacji w lesie jodłowym. Dlatego miód ze spadzi jodłowej to istny rarytas nie tylko smakowy, ale również prozdrowotny. Zawiera on antyutleniacze, sole mineralne, wszystkie aminokwasy i witaminy. Rekomendowany jest w leczeniu schorzeń dolnych dróg oddechowych oraz przewodu pokarmowego. Miód ze spadzi jodłowej świetnie sprawdza się także jako wsparcie w walce z chorobami serca, naczyń krwionośnych i nerwicy.", "url": "https://raglan.pl/produkt/miod-ze-spadzi-jodlowej/", "category": "małopolskie", "sub_category": "Miody", "phrase": "Miód ze spadzi jodłowej z Pogórza Rożnowskiego "}