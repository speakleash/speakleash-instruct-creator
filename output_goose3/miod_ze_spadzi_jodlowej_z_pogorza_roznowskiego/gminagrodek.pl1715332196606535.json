{"meta_description": "Gródek nad Dunajcem, Gmina Gródek nad Dunajcem, Lipie, Tropie, Rożnów, Przydonica, Podole-Górowa, Jelna, Sienna. Zbyszyce, Lipie. Bartkowa-Posadowa, Roztoka-Brzeziny, Bujne,", "title": "Miód ze spadzi jodłowej z Pogórza Rożnowskiego trafi na „Listę produktów tradycyjnych” - Aktualności", "content": "28 września 2016r. W Urzędzie marszałkowskim w Krakowie odbyło się posiedzenie Rady ds. Produktów Tradycyjnych i Dziedzictwa Kulinarnego. Wśród 13 wniosków o wpis na listę Produktów Tradycyjnych znalazł się wniosek Gospodarstwa Pasiecznego „Kószka” z Gródka nad Dunajcem „Miód ze spadzi jodłowej z Pogórza Rożnowskiego”, który zyskał pozytywną opinię Rady. 28 września 2016r. W Urzędzie marszałkowskim w Krakowie odbyło się posiedzenie Rady ds. Produktów Tradycyjnych i Dziedzictwa Kulinarnego. Wśród 13 wniosków o wpis na listę Produktów Tradycyjnych znalazł się wniosek gospodarstwa pasiecznego „Kószka” z Gródka nad Dunajcem „Miód ze spadzi jodłowej z Pogórza Rożnowskiego”, który zyskał pozytywną opinię Rady. Miód ze spadzi jodłowej znalazł się wśród 12 produktów regionalnych, które mają szansę trafić na Listę Produktów Tradycyjnych. - Najważniejszym kryterium jest dla nas tradycyjny sposób wytwarzania produktu regionalnego, jego niepowtarzalność i wyjątkowy smak – przypomniał w trakcie spotkania Rady ds. Produktów Tradycyjnych i Dziedzictwa Kulinarnego jej przewodniczący wicemarszałek Wojciech Kozak. Po prezentacji oraz weryfikacji zgłoszonych produktów wszystkie z nich zostały pozytywnie zaopiniowane przez członków rady. Teraz decyzja o ich wpisaniu na Listę Produktów Tradycyjnych zadecyduje Ministerstwo Rolnictwa i Rozwoju Wsi. W posiedzeniu Rady ds. Produktów wziął udział Wójt Gminy – Józef Tobiasz, który również posiada niewielką pasiekę. A oto krótki opis „naszego” produktu tradycyjnego na stronach Urzędu Marszałkowskiego w Krakowie: Miód ze spadzi jodłowej z Pogórza Rożnowskiego - na terenie Pogórza Rożnowskiego miód spadziowy, nazywany też leśnym, był pozyskiwany od wieków. W miejscowej tradycji zachowało się przekonanie, że był jednym z pokarmów św. Świerada (zm. ok. 1034 r.), który w Tropiu miał swoją pustelnię. Nawiązując do bogatych i odległych zwyczajów pszczelarskich na tym terenie, w Sanktuarium św. Świerada i św. Benedykta w Tropiu w 1983 roku wprowadzono zwyczaj błogosławieństwa miodu, połączonego ze specjalną modlitwą za pszczelarzy. Uroczystość ta odbywa się na początku lipca każdego roku, w czasie odpustu w święto św. Świerada. Uczestniczą w niej wtedy okoliczni właściciele pasiek, którzy często kontynuują tradycje pszczelarskie od kilku pokoleń. Miód ze spadzi jodłowej uważany jest za charakterystyczny dla Pogórza Rożnowskiego. Surowcem do jego produkcji jest spadź jodłowa z miejscowych lasów. Specyficzny mikroklimat Pogórza Rożnowskiego spowodowany obecnością dwóch jezior wpływa na nie spotykaną gdzie indziej regularność i obfitość spadzi. Walory smakowe otrzymanego miodu, wysoka ilość składników mineralnych, szczególnie żelaza, jego duża aktywność inwertazowa i inhibinowa oraz bardzo niska zawartość pyłków roślinnych sprawiają, że miód ze spadzi jodłowej z Pogórza Rożnowskiego jest popularny wśród smakoszy z różnych regionów Polski. Zdobywa też nagrody na wielu konkursach i festiwalach produktów tradycyjnych, m.in. „Małopolskim Festiwalu Smaku” oraz traktowany jest jako wizytówka regionu.", "url": "https://gminagrodek.pl/pl/546/2225/miod-ze-spadzi-jodlowej-z-pogorza-roznowskiego-trafi-na-%E2%80%9Eliste-produktow-tradycyjnych%E2%80%9D.html", "category": "małopolskie", "sub_category": "Miody", "phrase": "Miód ze spadzi jodłowej z Pogórza Rożnowskiego "}