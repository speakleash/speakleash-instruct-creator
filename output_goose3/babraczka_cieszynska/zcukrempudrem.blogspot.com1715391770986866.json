{"meta_description": "", "title": "ciapkapusta (panczkraut)", "content": "Danie rodem z kuchni śląskiej, którą namiętnie wielbię. Jako, że miałam przyjemność mieszkać w tym regionie przez ponad 8 lat, wielokrotnie zajadałam się panczkrautem w różnych lokalnych restauracyjkach. Świetny dodatek do mięsa, mielonych kotletów, pieczonych żeberek lub do tradycyjnego schabowego. Siła prostoty i maksimum smaku, jeśli ktoś nie próbował, bardzo gorąco polecam ! 500 gramów kiszonej kapusty (może być z marchewką) Cebulę posiekać, boczek pokroić w kosteczkę lub paseczki, przesmażyć razem na oleju na patelni. Ziemniaki porządnie pognieść, dodać przecedzoną kapustę, przesmażony boczek z cebulką, przyprawić, wszystko razem dobrze wymieszać. Trzymać pod przykryciem w podgrzanym do 100 stopni piekarniku w czasie przygotowywania mięsa.", "url": "http://zcukrempudrem.blogspot.com/2015/02/ciapkapusta-panczkraut.html", "category": "śląskie", "sub_category": "Gotowe dania i potrawy", "phrase": "Babraczka cieszyńska"}