{"meta_description": "Gorąca czekolada i domowa przyprawa piernikowa - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Gorąca czekolada i domowa przyprawa piernikowa - przepis", "content": "Z gwiazdek anyżu wyciągamy nasionka. Umieszczamy je w moździerzu lub młynku do mielenia razem z goździkami, pieprzem, zielem angielskim. Na tarce o małych oczkach ścieramy gałkę muszkatołową. Można użyć startej na tarce kory cynamonu lub mielonego cynamonu. Starte przyprawy przekładamy do moździerza. Całość ucieramy. Laskę wanilii przecinamy wzdłuż na pół. Tępą stroną noża wyjmujemy nasionka. Całość ucieramy, aż powstanie gładka, jednolita przyprawa. Na koniec dodajemy imbir. Gotową przyprawę przekładamy do słoiczka. Do garnka wlewamy mleko i śmietankę. Zagotowujemy. Czekolady łamiemy na kawałki. Do zagotowanego płynu dodajemy czekoladę i zestawiamy z ognia. Dodajemy łyżeczkę przyprawy piernikowej. Całość mieszamy aż do rozpuszczenia się czekolady. Na koniec dodajemy miód. Mieszamy i rozlewamy do filiżanek. Czekoladę można udekorować ubitą śmietanką i oprószyć kakao. Z gwiazdek anyżu wyciągamy nasionka. Umieszczamy je w moździerzu lub młynku do mielenia razem z goździkami, pieprzem, zielem angielskim. Na tarce o małych oczkach ścieramy gałkę muszkatołową. Można użyć startej na tarce kory cynamonu lub mielonego cynamonu. Starte przyprawy przekładamy do moździerza. Całość ucieramy. Laskę wanilii przecinamy wzdłuż na pół. Tępą stroną noża wyjmujemy nasionka. Całość ucieramy, aż powstanie gładka, jednolita przyprawa. Na koniec dodajemy imbir. Gotową przyprawę przekładamy do słoiczka. Do pojemnika miksującego przekładamy czekoladę i rozdrabniamy ją za pomocą programu gotowanie wg własnych ustawień / czas 10 sekund / obroty 7. Rozdrobnioną czekoladę przekładamy do miski. W pojemniku miksującym zagotowujemy mleko i śmietankę, używając programu gotowanie wg własnych ustawień / czas 4 minuty / temperatura 100°C / obroty 1. Następnie dodajemy czekoladę i przyprawę piernikową. Całość dokładnie mieszamy, aż czekolada rozpuści się w gorącym płynie – wybieramy gotowanie wg własnych ustawień / czas 1 minuta / obroty 3. Na koniec do czekolady dodajemy miód, ponownie mieszamy, używając programu gotowanie wg własnych ustawień / czas 30 sekund / obroty 1. Gorącą czekoladę przelewamy do filiżanek. Według uznania możemy ją udekorować bitą śmietaną i oprószyć kakao.", "url": "https://kuchnialidla.pl/goraca-czekolada-i-domowa-przyprawa-piernikowa", "category": "lubelskie", "sub_category": "Napoje (alkoholowe i bezalkoholowe)", "phrase": "Lubelska czekolada pitna "}