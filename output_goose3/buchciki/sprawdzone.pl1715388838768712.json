{"meta_description": "Buchty to pyszne maślane bułeczki drożdżowe połączone ze sobą bokami. Są mięciutkie i puszyste. Możesz je wziąć ze sobą do pracy lub zjeść w domu do", "title": "Niezapomniany smak dzieciństwa – maślane buchty z wiśniową konfiturą", "content": "Buchty to pyszne maślane bułeczki drożdżowe połączone ze sobą bokami. Są mięciutkie i puszyste. Możesz je wziąć ze sobą do pracy lub zjeść w domu do herbaty lub kawy. Wypróbuj nasz przepis na buchty z konfiturą wiśniową! Buchty można przyrządzić na różne sposoby – z konfiturą, powidłami śliwkowymi, ulubionym dżemem lub solo. Podstawę przepisu stanowi mąka, drożdże, mleko, masło oraz jajka. Zobacz więcej. Co to są buchty? Buchty znane też są jako buchciki, buchciczki. To połączone ze sobą bokami bułeczki wypiekane z ciasta drożdżowego, najczęściej z nadzieniem z powideł, konfitury lub dżemu. Jeśli są pieczone bez nadzienia, to można je podawać z dżemem, miodem lub masłem do smarowania. Pysznie smakują też popijane mlekiem lub kakao. Buchty piecze się układając koło siebie kulki z ciasta drożdżowego. Później rosnąc w piekarniku łączą się w całość. Po upieczeniu gotowe ciasto rozrywa się dłońmi na buchty. Bucht raczej się nie lukruje, ale można posypać je cukrem pudrem. Odmianą bucht są brytfanioki. To bułeczki przyrządzane z żarnówki, czyli z mąki z otrębami. • Podgrzej 250 ml mleka. Dosyp 2 łyżki cukru i drożdże, mieszając, rozpuścić je. Do mąki dodaj 6 łyżek cukru, jajko i mleko z drożdżami. Wymieszaj. 10 dag masła pokrój na kawałeczki, dodaj je do ciasta. Wyrób. Odstaw na ok. 45 minut. • Wyrośnięte ciasto ponownie zagnieć, podziel na 8 równych porcji. Z każdej zrób placuszek. Nałóż porcję konfitury. Zlep, formując kulki. Ustaw je ciasno w formie posmarowanej masłem. • Pozostałe mleko podgrzej, rozpuść w nim resztę masła. Polej tym buchty. Posyp resztą cukru. Piecz przez 30-35 minut w temperaturze 175ºC.", "url": "https://sprawdzone.pl/artykul/co-to-sa-buchty-maslane-i-jak-je-zrobic-lepszego-przepisu-nie-znajdziesz,aid,7349,ext", "category": "śląskie", "sub_category": "Wyroby piekarnicze i cukiernicze", "phrase": "Buchciki / buchciczki"}