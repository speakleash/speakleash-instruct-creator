{"meta_description": "", "title": "Galeria Rynek | ZM Dobrosławów", "content": "Zakłady Mięsne \"Dobrosławów\" Henryk Amanowicz powstały w lutym 1992 r. Od początku istnienia była to firma rodzinna, przywiązująca ogromną wagę do jakości oferowanych wyrobów, w celu jak najlepszego zaspokajania potrzeb konsumentów. ZM Dobrosławów są w pełni nowoczesnym zakładem o europejskich standardach. Przedmiotem działalności jest skup i ubój żywca wieprzowego i wołowego jak również rozbiór i sprzedaż mięsa oraz produkcja i sprzedaż cenionych wyrobów wędliniarskich. ZM \"Dobrosławów\" oferują bogaty asortyment wędlin w ponad 70 gatunkach. Produkowany jest także pełen asortyment mięsa wieprzowego, wołowego i podrobów. Dumą ZM \"Dobrosławów\" są cieszące się uznaniem konsumentów takie wyroby jak: Szynka Henryka, Kabanosy, Kiełbasa Krucha, Pasztetowa, Kaszanka Pieczona, Boczek Henryka oraz wiele innych. ZM \"Dobrosławów\" to prężnie rozwijająca się firma i solidny partner handlowy. Współpraca ze sprawdzonymi hodowcami trzody i bydła (pochodzenia wyłącznie z Polski), nowoczesna technologia uboju, rozbioru i produkcji wędlin (nadzorowana przez specjalistów) zapewnia bardzo dobrą jakość oferowanych produktów.", "url": "http://www.galeriarynek.pl/najemca/113", "category": "lubelskie", "sub_category": "Mięso świeże oraz produkty mięsne", "phrase": "Kaszanka pieczona z Dobrosławowa"}