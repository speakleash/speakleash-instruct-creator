{"meta_description": "Przepisy na pyszny tradycyjny salceson domowy, salceson typu włoskiego i salceson rybny. Z naturalnymi przyprawami lub z gotową mieszanką przyprawową.", "title": "Jak zrobić tradycyjny domowy Salceson? Z mięsa, czy z ryb?", "content": "Aż trudno uwierzyć, że mamy tak ogromny wybór Salcesonów. Jest salceson włoski, czarny, brunszwicki, saksoński, ozorkowy, drobiowy, rybny, a także wegański. Występują w rozmaitych odsłonach, różniących się składem i smakiem. Salceson tradycyjny należy do wędlin podrobowych, zwanych też garmażeryjnymi. Słowo „salceson” pochodzi od włoskiego „salsiccione” albo francuskiego „saucisson” , co oznacza po prostu kiełbasę. Do Polski salceson przywędrował z Włoch około XV-XVI i szybko zdobył swoich smakoszy. Zajadali się nim wszyscy, nie zależnie od klasy społecznej, pochodzenia czy majętności. Przygotowywano go najczęściej od razu po świniobiciu i szybko zjadano, nie tylko dlatego, że długo nie mógł poleżeć, ale przede wszystkim był on przysmakiem cenionym przez dzieci i dorosłych. Jednak nie każdy lubi Salceson. To co pewnie odpycha potencjalnych smakoszy tego tradycyjnego rarytasu, to zapewne sama myśl, że jest robiony z podrobów, w tym z głowizny. Niestety jest on kojarzony z wyrobem wyjątkowo niskiej jakości. A nasi przodkowie, i obecnie wiele narodów na całym świecie bardzo sobie ceni ten przysmak. Salceson tradycyjny, którego receptura trafiła do Polski z Włoch około XV-XVI wieku., spożywano bardzo chętnie i przyrządzano w niemal każdym wiejskim gospodarstwie, zwykle tuż po świniobiciu. Jednak nie był to tylko chłopski przysmak. Raczono się nim nawet na dworze królewskim. Wiadomo z dokumentów dotyczących dworu arcyksiężny Marii, teściowej króla Zygmunta III, że podczas jej kilkutygodniowego pobytu w Polsce na przełomie lat 1605 i 1606, jedzono produkty, jak na przykład kurczęta, gołąbki, zające, ozory, salcesony, a nawet parmezan. Te dania trafiały na stale na stół polskiego króla, ale z czasem też pod strzechy zwykłych ludzi. Co to jest Salceson Z czego jest i jak przygotowuje się prawdziwy tradycyjny salceson? Mięso i podroby wieprzowe na salceson poddaje się peklowaniu, obgotowuje i odpowiednio przyprawia. Główne przyprawy to pieprz czarny, liść laurowy, ziele angielskie i czosnek. Odpowiednio pokrojone w kawałki obranego z kości mięsa miesza się z przyprawami. Tak przygotowaną masą wypełnia się żołądki wieprzowe lub pęcherze wołowe, gotuje i prasuje. Najczęściej wykonuje się go z pozostałości po rozbiorze półtusz wieprzowych. Salceson w innych krajach różni się składem przypraw i rodzajem mięsa. Za granicą bez większego problemu znajdziemy odpowiedniki naszego salcesonu. Przykładowo w Szkocji jest haggis – jagnięcy żołądek z włożonymi do środka baranimi sercami, płucami, wątrobą i nerkami z dodatkiem ziół, cebuli i kaszy jaglanej. Natomiast włoska wersja salcesonu przypomina mięsną galaretkę. A anglicy mają wersję bardzo podobną do naszego salcesonu. W Polsce przez wieki bardzo ceniono sobie ten przysmak. I w niemal każdym regionie opracowano wiele indywidualnych przepisów tradycyjnego salcesonu. Choć by na przykład salceson wiejski kruszewski, kurozwęcki, biały i czarny z Wielkopolski, kociewski z grzybów, ozorkowy z Górek czy cwaniak z Łosienia. Receptury wyrobu salcesonu znajdziemy nie tylko w dawnych książkach kucharskich, ale również na wielu blogach, gdzie możemy znaleźć przeróżne przepisy na ten rarytas. Ostatnio dużą popularnością cieszy się salceson drobiowy oraz mało kto wie salceson rybny np. z lina, morszczuka, dorsza czy suma. Naprawdę są prawdziwe rybne przysmaki. Ale też możemy przygotować Vege salceson – przepis w naszym artykule na Vege Wędliniarz – Porady. Przyjmuje się, że w składzie tradycyjnego salcesonu powinna znaleźć się głowizna (czyli mięso obrane z głów wieprzowych wraz z uszami), ozory, podroby i skórka, ewentualnie również krew (w przypadku salcesonu czarnego). O smaku wędliny decydują proporcje tych elementów, a także dobór odpowiednich przypraw, zwykle soli, pieprzu, ziela angielskiego i czosnku. Choć często stosuje się również gałkę muszkatołową, majeranek oraz liść laurowy. W sklepach produkt występuje pod różnymi nazwami handlowymi. Jeden z najpopularniejszych rodzajów salcesonu to włoski, wyrabiany z głowizny i skórek wieprzowych, rosołu, wzbogaconego czosnkiem, pieprzem i czasami kminkiem – co ważne nie ma w nim krwi. W salcesonie czarnym znajdziemy tłuszcz pokrojony w kostkę, głowiznę, serca, mózgi, nerki, skóry i krew wieprzową, kaszę manną, bułkę tartą, rosół i przyprawy. Natomiast w ozorkowym mamy peklowane ozorki wieprzowe, skórki wieprzowe, krew, rosół i przyprawy. Na rynku znajdziemy również gotową mieszankę przyprawową do salcesonu, którą możemy używać do salcesonów mięsnych, ale również, rybnych oraz wegańskich. Taka mieszanka zdecydowanie ułatwia przygotowanie salcesonu w domu bo ma w sobie wszystkie niezbędne przyprawy i używamy jej w gramaturze na 1 kg farszu. Składniki salcesonu mogą budzić niesmak, zwłaszcza podroby mają sporo przeciwników, którzy nie wyobrażają sobie jedzenia serca, wątroby, mózgu, nerek czy ozorów. Tymczasem warto wiedzieć, że są to produkty o dość dużych walorach odżywczych, bogate w wysokowartościowe białko, kolagen i elastynę, żelazo, fosfor oraz witaminy rozpuszczalne w tłuszczach, jak A, D, E i K oraz witaminy z grupy B. Tak jak jest wiele rodzajów Salcesonu, tak jest wiele jego odsłon w przepisach. My proponujemy sprawdzony przepis na składniki i odpowiednio dobrane przyprawy w dwóch wariantach na ten rarytas, w których możemy też dodać jak ktoś lubi krew wieprzową suszoną Instant:: • serce (nie musi być), • ok 1,5 m osłonki na salceson (szer. 15 cm) lub worki na salceson, lub osłonkę barierową fi 95, • zamiast przypraw możemy użyć gotowej przyprawy do Salcesonu zgodnie z gramaturą na 1 kg farszu. Oba typy, jak każdy inny Salcesonu robimy w zasadzie tak samo. Czyli: • mięso jak golonka i łopatkę, podroby możemy wypeklować, z godnie z przepisem na naszej stronie Peklowanie mięsa na mokro lub poniżej. Następnie gotujemy. Jak nie chcemy peklować to nie musimy, i wtedy • mięsa w zależności od składu przepisu np. głowiznę, golonkę tylną, ogony, nóżki, głowiznę, łopatkę i ozorki zalewamy bulionem warzywnym. • Dodajemy przyprawy podane w przepisie i gotujemy pod przykryciem aż mięso będzie miękkie. • Mięso obieramy, kroimy na grube kawałki, a tłuszczyk i inne pozostałości mielimy używając sitka do maszynki min. 10 -13 mm. • Wszystko razem mieszamy dodając bulionu i doprawiamy przyprawami – lub dajemy gotową przyprawą do salcesonu. • Możemy też dodać krwi suszonej wieprzowej instant, jeżeli lubimy ten specjał w takiej postaci tzn. salceson czarny. • Dokładnie wymieszany farsz nakładamy do osłonek i zawiązujemy, tak żeby było jak najmniej powierza. • Salceson parzymy w garnku z wodą przez 1 godzinę w temperaturze 80 stopni Celsjusza. • Następnie wyjmujemy salceson do odparowania przez pół godziny i wtedy wynosimy go do chłodnego miejsca. Tam, pod obciążeniem, powinien leżeć minimum kilka godzin, a najlepiej całą noc. Jest to salceson tradycyjny biały, bez krwi. Robi się go również z mięsa i podrobów wieprzowych. Składniki na niego można wykorzystać z przepisu na tradycyjny salceson. • Głowiznę, serce, skrawki mięsa, podgardle, skórki wkładamy do dużego garnka i zalewamy zimną wodą aby przykryła mięso. Dodajemy liść laurowy i ziele angielskie. I gotujemy do miękkości na małym ogniu, do czasu by mięso odchodziło od kości. Po ugotowaniu wszystko wyjmujemy studzimy. • Obieramy głowiznę z kości (oddzielamy mięso od kości) i kroimy w kostkę. Podroby kroimy w średniej wielkości kostkę (nie musi być jednakowa). Skórki i tłustsza część podgardla mielimy przez maszynkę o sitku ok. 10 mm. • Wszystkie składniki wkładamy do miski, dodajemy zmiażdżony czosnek lub czosnek w proszku, sól, pieprz i przyprawy do smaku. Wlewamy zimny rosół – dolewamy stopniowo aby nie okazało się że masa wyjdzie za rzadka. Masa powinna mieć dość zwartą konsystencję. • Żołądek wieprzowy dokładnie czyścimy szczoteczką, myjemy pod bieżącą wodą i sparzamy. Uważamy aby nie uszkodzić skóry. Możemy też użyć osłonek/worków na salceson. • Przygotowaną masą napełnimy żołądek tak aby 1/3 objętości została pusta. Otwór zaszywamy lub związujemy mocnym sznurkiem tak aby podczas gotowania nic nie wypłynęło. Pozostałą masą napełniamy worki tak aby po związaniu było ok. 10 cm wolnej przestrzeni. • Salceson wkładamy do garnka z gotującą wodą i gotujemy na bardzo wolnym ogniu ok. 1,5 godziny. • Wyjmujemy salceson, płuczemy go i owijamy lnianą ściereczką. Przykrywamy z obciążeniem (3-5kg) i zostawiamy w chłodnym miejscu do ostudzenia. Salceson w workach wyjmujemy i wieszamy na drążku aby zastygł. Można go nakłuć igłą w kilku miejscach aby odpłynął nadmiar tłuszczu. Studzimy ok. 12 godzin w chłodnym pomieszczeniu. Głowiznę i podroby przed gotowaniem możemy zapeklować. Mięso będzie miało ładny różowy, mięsny kolor. Dla tego celu przygotowujemy solankę. Solonka – w10 litrach przegotowanej i ostudzonej wody rozpuszczamy 80 dkg soli peklującej, zalewamy tym podroby (oprócz serca, którego nie peklujemy) i odstawiamy do zamarynowania na maksymalnie 2 dni. Wyjmujemy z solonki i dalej postępujemy wg przepisu. Salceson z ryb jest mało spotykanym rarytasem. Szczególnie z morszczuka czy suma. Robimy go podobnie, tylko gotujemy zdecydowanie krócej, bo rybie mięso jest bardzo delikatne i do bulionu rybno-warzywnego dodajemy żelatynę. Salceson możemy zrobić z ryb mrożonych, lecz smaczniejszy jest z ryb świeżych. Przepisy często podają by do przygotowywanego salcesonu wkroić świeże ugotowane w wywarze, pokrojone warzywa lub dodatkowo groszek lub kukurydzę czy jajko. Nie każdy taką wersję lubi. Naszym zdaniem smaczniejszy jest bez tych dodatków. Ugotowany wywar z całych ryb (z głową, ogonem, z kręgosłupem) z przyprawami daje dużo lepszy smak tego rodzaju salcesonowi. Ale to już jest kwestia indywidualnego gustu smakowego. Składniki na salceson z warzywami i dodatkami z ryby mrożonej – nie musimy dawać warzyw tylko możemy zrobić wywar z samych ryb z przyprawami: • filet z morszczuka 1 kg mrożony(możemy też użyć lina, lub suma), • jajka kurze 3 szt. (ugotowane na twardo) – nie musimy ich dodawać, • Obraną marchew, pietruszkę i połowę papryki z liściem laurowym i ziarnami ziela angielskiego (lub mielonego) gotujemy do miękkości. Wywar zlewamy do szklanki, marchew, pietruszkę i paprykę studzimy. Ostudzone kroimy w większą kostkę. Rozmrożony, opłukany filet odciskamy z wody, kroimy w większe kawałki 4 x 4 cm, dodajemy pokrojone w kostkę warzywa, drobno pokrojony koper i natkę pietruszki, zielony groszek i kukurydzę. Mieszamy składniki, przyprawiamy solą i pieprzami do smaku. W między czasie gotujemy jajka na twardo. • . Moczymy w ciepłej wodzie 50 cm osłonki poliamidowej, zawiązujemy jeden koniec. Zagotowujemy wywar z warzyw, zalewamy nim żelatynę, mieszamy do jej rozpuszczenia, studzimy i ostudzoną wlewamy do farszu. Farsz dokładnie mieszamy, napełniamy osłonkę farszem wciskając równo w pionie ugotowane jajka, zawiązujemy koniec osłonki, robimy pętelkę. Parzymy w temperaturze 75-80 stopni Celsjusza 60 minut. • Po parzeniu studzimy w zimnej wodzie 5 minut, wieszamy na kiju. Ostudzoną wkładamy do lodówki w prasce lub pionowo wieszamy. W lodówce chłodzimy minimum kilka godzin. • Gotowy salceson kroimy w plastry, podajemy jako zimną przystawkę z plasterkami cytryny. • zastępując rybę z przepisu na mrożoną rybą, którą lubimy lub świeżą morską lub słodkowodną, • rezygnując z dodatków warzywnych lub innych, pozostawiając tylko przyprawy oraz • zamiast odmierzać przyprawy indywidualnie to zastąpić je gotową mieszanką przyprawową do Salcesonu.", "url": "https://wedliniarz.com/jak-zrobic-tradycyjny-domowy-salceson-z-miesa-czy-z-ryb/", "category": "świętokrzyskie", "sub_category": "Mięso świeże oraz produkty mięsne", "phrase": "Salceson kurozwęcki"}