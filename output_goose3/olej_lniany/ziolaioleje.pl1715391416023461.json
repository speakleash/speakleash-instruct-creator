{"meta_description": "", "title": "Olej Lniany, Tłoczony na Zimno, Budwigowy", "content": "Pod względem zawartości niezbędnych nienasyconych kwasów tłuszczowych olej lniany zajmuje wysoką pozycję. Jako, że nie mogą być wytwarzane w organizmie, trzeba je dostarczać w pożywieniu. Jak sugeruje nazwa, są niezbędne dla prawidłowego funkcjonowania organizmu, a w szczególności układu nerwowego i krwionośnego. Dzieli się je na kwasy wielonienasycone i jednonienasycone. Dalszy podział obejmuje kwasy nienasycone omega-3, omega-6, omega-9. Odgrywają wiele ważnych ról, między innymi w budowie komórek i produkcji hormonów. Regulują gospodarkę lipidową organizmu przyczyniając się do prawidłowej relacji cholesterolu (odpowiednie proporcje lipoprotein HDL i LDL „złego cholesterolu”), przez co także przeciwdziałają miażdżycy, zakrzepom, chronią serce, regulują ciśnienie. Ponadto są prekursorami hormonów tkanowych, podnoszą odporność, przeciwdziałają chorobom układu nerwowego. Wspierają również zdrowie jelit (stany zapalne, regeneracja nabłonków). Zewnętrznie służą przy egzemie, łuszczycy, trądziku różowatym i problemach skórnych.   Olej lniany zimnotłoczony posiada duże ilości odżywczej witaminy E – przeciwutleniacza eliminującego wolne rodniki sprzyjające chorobom, która również przeciwdziała schorzeniom układu krążenia. Łagodzi objawy menopauzy i pozytywnie wpływa na cykl miesiączkowy, również łagodzi dolegliwości związane z przerostem gruczołu krokowego (prostatą). Pomaga syntetyzować kwas DHA, który przyczynia się do budowy komórek nerwowych (np. w mózgu), serca i oka; oraz EPA, który wspiera pracę mózgu.   Olej lniany jest bazą diety dr Johanny Budwig. Wspomaga również organizm w wielu innych sytuacjach . Spożywa się olej lniany zimnotłoczony połączony z pełnowartościowym nabiałem (twarogiem, jogurtem, kefirem), dzięki czemu zwiększa się przyswajalność cennych składników oleju.  Olej lniany jest bardzo często wybierany do pielęgnacji kosmetycznej. Dzięki swej wszechstronności znajduje zastosowanie na skórę i włosy. Wspiera regenerację naskórka, leczenie oparzeń, odleżyn, odmrożeń i ran. Nadaje się dla każdego rodzaju cery, każdej zaoferuje coś ze swoich dobroczynnych właściwości. Skórze dojrzałej, wysuszonej, mało jędrnej pomoże uelastycznić i nawilżyć.   Zimnotłoczony olej lniany bardzo dobrze działa na włosy i skórę głowy. Często jest wybierany ze względu na wartości odżywcze dla włosów, bowiem mieszki i łodygi włosa zawierają kwasy omega-3. Niedobór kwasów nienasyconych powoduje suchość i matowość włosów (a także paznokci). Dzięki kwasowi alfa-linolenowemu odżywia ich cebulki od wewnątrz, jak też wmasowany we włosy pomaga zachować ich piękny wygląd. Poleca się olejowanie włosów bądź wcieranie go w końcówki. Olej lniany służy także w diecie zwierząt. Dla zachowania zdrowia konieczne jest dostarczanie im w pożywieniu niezbędnych nienasyconych kwasów tłuszczowych znajdujących się w zimnotłoczonym oleju.", "url": "https://ziolaioleje.pl/pl/olej-lniany-250ml-tloczony-na-zimno-budwigowy.html", "category": "lubelskie", "sub_category": "Oleje i tłuszcze (masło, margaryna itp.)", "phrase": "Olej lniany"}