{"meta_description": "Olej lniany wytwarzany jest z suszonych nasion lnu. Posiada wiele cennych wartości odżywczych. Jakie zastosowanie ma olej lniany, kto może go stosować?", "title": "Olej lniany - jakie ma właściwości, na co i jak dawkować? | .pl", "content": "Nasiona lnu są znane z wielu korzyści zdrowotnych, które obejmują dostarczanie obfitej dawki białka i błonnika, zmniejszanie apetytu i wspomaganie kontroli wagi. Biorąc pod uwagę ich znakomity profil odżywczy, nic dziwnego, że naturalny olej lniany jest również pełen podobnych korzyści zdrowotnych. Oleje naturalne mogą być stosowane zarówno doustnie jak i bezpośrednio na skórę. Olej lniany jest bogaty w kwasy tłuszczowe omega-3, które wiążą się z licznymi korzyściami zdrowotnymi. Zaledwie jedna łyżka stołowa (15 ml) zawiera aż 7196 mg kwasów tłuszczowych. Chociaż obecne badania ograniczają się do eksperymentów w probówkach i badaniach na zwierzętach, istnieją pewne dowody na to, że olej lniany może pomóc w zmniejszeniu wzrostu komórek rakowych. Kilka badań wykazało, że olej lniany może korzystnie wpływać na zdrowie serca. Olej lniany ma nie tylko zastosowanie jak składnik spożywczy. Z powodzeniem wykorzystywany jest również jako surowiec kosmetyczny. Ten wielozadaniowy olejek można nakładać na skórę, aby złagodzić podrażnienia lub zmiękczyć szorstkość. Olej lniany na włosy zapewnia blask i nawilżenie. Natomiast suplementacja olejem lnianym łagodzi podrażnienia skóry, zmniejsza szorstkości i łuszczenie się skóry, przy jednoczesnym zwiększeniu gładkości i nawilżenia. Odpowiadając na pytanie, jaki olej jest najzdrowszy dla skóry przytoczę wyniki badania, które pokazało, że po suplementacji olejem z nasion krokosza barwierskiego zaobserwowano jedynie znaczną poprawę szorstkości i nawilżenia skóry. Jednak efekty były mniej wyraźne i pojawiły się zdecydowanie później, w porównaniu z osobami, które suplementowały olej lniany. Ważne jest, aby zachować ostrożność podczas stosowania oleju lnianego, ponieważ istnieje kilka zagrożeń i skutków ubocznych. Stosowanie nasion lnu lub oleju lnianego może powodować obniżenie poziomu cukru we krwi. Dlatego należy zachować ostrożność w trakcie zażywania leków zmieniających poziom cukru we krwi. Stosowanie oleju lnianego może również obniżyć ciśnienie krwi. Dlatego osoby przyjmujące leki obniżające ciśnienie krwi wraz z suplementami diety muszą być ostrożne. Stosowanie nasion lnu może również zwiększyć ryzyko krwawienia. Nie należy przyjmować oleju lnianego ani nasion lnu w czasie ciąży i karmienia piersią. Olej lniany może powodować komplikacje u kobiet w ciąży ze względu na jego zdolność do wpływania na hormony. Olej z siemienia lnianego w celach profilaktycznych może być stosowany bez przerwy maksymalnie przez 6 miesięcy. Zalecana dzienna dawka to 1-2 gramy. Po okresie pół roku należy zrobić dłuższą przerwę. Olej może być również podawany dzieciom, ale w zdecydowanie w mniejszych dawkach. Skutki uboczne oleju lnianego mogą prowadzić do działań niepożądanych, jeśli jest spożywany w sposób niekontrolowany i jest łączony z niektórymi lekami. Przede wszystkim może zakłócać wchłanianie innych leków. Dlatego osoby stosujące terapie przewlekłe powinny zachować ostęp przynajmniej 2 godziny pomiędzy zażyciem tabletek i olejem lnianym. Niektóre leki, które mogą negatywnie oddziaływać z olejem lnianym, to te o działaniu rozrzedzającym krew (aspiryna, warfaryna, klopidogrel); niesteroidowe leki przeciwzapalne (ibuprofen, naproksen); regulujące poziom cukru we krwi (insulina, glipizyd, metformina); regulujące poziom estrogenu; przeczyszczające. Dlatego przed zastosowaniem oleju lnianego należy skonsultować się z lekarzem, jeśli kiedykolwiek wystąpiły problemy z krzepnięciem krwi, niedrożnością jelit, biegunką, zapalenie uchyłków, hipoglikemia, zapalna choroba jelit, niedociśnienie, rak prostaty, niedoczynność tarczycy. Kobiety w ciąży i karmiące piersią powinny unikać stosowania oleju lnianego. Olej lniany, wytwarzany z mielonego siemienia lnianego, jest powszechnie uznawany za pomocny w stanach zapalnych, menopauzie, utracie wagi, zdrowiu jelit, zdrowiu serca i zdrowiu skóry. Nauka oferuje pewne wsparcie dla tych twierdzeń, ale olej lniany nie jest cudownym lekarstwem na jakąkolwiek chorobę. Przyjmowany we właściwej dawce ma niewiele skutków ubocznych, ale badania dotyczące jego bezpieczeństwa przy stosowaniu miejscowym są ograniczone. Olej lniany można dodawać do soków, sałatek czy koktajli, a także do kremów do ciała czy włosów.", "url": "https://www.izielnik.pl/blog/olej-lniany-jakie-ma-wlasciwosci-na-co-i-jak-dawkowac", "category": "lubelskie", "sub_category": "Oleje i tłuszcze (masło, margaryna itp.)", "phrase": "Olej lniany"}