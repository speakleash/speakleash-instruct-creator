{"meta_description": "Oleje lniane | Oleje w sklepie internetowym Oleofarm24 - Darmowa wysyłka od 149 zł. Sprawdź!", "title": "Oleofarm24 - Oficjalny Sklep Internetowy Producenta", "content": "Olej z nasion lnu wyróżnia się najwyższym poziomem kwasów tłuszczowych omega-3 (a konkretnie kwasu alfa-linolenowego, ALA) spośród wszystkich olejów roślinnych. Olej lniany zawiera nienasycone kwasy tłuszczowe, w tym wielonienasycone kwasy tłuszczowe. Zastępowanie w diecie tłuszczów nasyconych tłuszczami nienasyconymi pomaga w utrzymaniu prawidłowego poziomu cholesterolu we krwi. Zachowanie dobrego stanu zdrowia wymaga zarówno zrównoważonego odżywiania, jak i prowadzenia zdrowego trybu życia. Oprócz kwasów omega-3, omega-6 i omega-9 olej lniany tłoczony na zimno to bogactwo innych cennych składników, takich jak witaminy A, C, E i z grupy B, wapń, żelazo, fosfor, magnez, miedź, cynk, enzymy, białka, karotenoidy i fitosterole. Jeśli chodzi o wartości odżywcze oleju lnianego, w 100 ml znajdziemy ok. 840 kcal, a także 93 g tłuszczu, w tym kwasy tłuszczowe nasycone (10 g), jednonienasycone (15 g) i wielonienasycone (68 g). Dzięki wysokiej zawartości nienasyconych kwasów tłuszczowych olej z nasion lnu jest cennym składnikiem diety. Właściwości oleju lnianego są cenione w profilaktyce wielu chorób cywilizacyjnych, takich jak cukrzyca, miażdżyca, nowotwory czy alergie. Ma on również korzystny wpływ na kondycję skóry i włosów – skórze dodaje jędrności, a włosom blasku. Można go przyjmować doustnie, a także stosować bezpośrednio na skórę lub włosy, na przykład w formie maści, okładu czy maseczki. Polecany przy zmianach trądzikowych oraz skórze naczynkowej i skłonnej do przesuszania. Świetnie sprawdzi się do olejowania włosów, wzmacniając kosmyki i nadając im blasku. Aby czerpać korzyści z właściwości tego produktu, należy oczywiście wiedzieć, jak stosować olej lniany. Nie ma sztywnych zasad dotyczących dawkowania oleju z nasion lnu, jednak istnieją zalecenia odnośnie do dziennej dawki kwasu alfa-linolenowego (ALA) zawartego w oleju lnianym. Najlepiej więc spożywać 1-2 łyżki stołowe oleju dziennie wraz z kilkoma innymi pokarmami bogatymi w kwasy omega-3. Stosowanie oleju lnianego jest dowolne – można go przyjmować bezpośrednio z łyżki lub dodawać do potraw na zimno. Olej lniany tłoczony na zimno to także ważny składnik diety budwigowej opracowanej przez dr Johannę Budwig. Dieta dr Budwig zaleca mieszanie oleju z serem, gdyż olej w tej postaci jest bardzo dobrze przyswajany przez organizm. Olej z nasion lnu możesz więc wykorzystać do przygotowania zdrowej pasty twarogowej z utartego białego sera. Pamiętaj, że olej z nasion lnu nie nadaje się do podgrzewania i smażenia: w temperaturze powyżej 40 °C straci większość swoich cennych właściwości. Produkt ten jest wrażliwy na światło i ciepło, dlatego wybieraj wyłącznie oleje w ciemnych butelkach ze szkła i przechowuj w chłodnym, ciemnym miejscu.", "url": "https://www.oleofarm24.pl/pol_m_Oleje_Oleje-lniane-550.html", "category": "lubelskie", "sub_category": "Oleje i tłuszcze (masło, margaryna itp.)", "phrase": "Olej lniany"}