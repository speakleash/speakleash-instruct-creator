{"meta_description": "Kiełbasa wiejska z Podstolic to wspaniały wyrób wędliniarski. Wyróżnia się niepowtarzanym smakiem", "title": "Kiełbasa wiejska z Podstolic", "content": "Kiełbasa wiejska z Podstolic to wspaniały wyrób wędliniarski. Wyróżnia się niepowtarzanym smakiem, zapachem oraz charakterystyczną galaretką, gromadzącą się w zwitkach. Same Podstolice to miejscowość położona nieopodal Krakowa. Jej początki sięgają XIII wieku i związane są nierozłącznie z urzędem urzędnika pocztowego – Podstolego, którego mieszkańcy Podstolic stanowili personel pomocniczy. Stąd też wywodzi się nazwa miejscowości. Rzeźnictwo i masarstwo Podstolicach ma swoją wielowiekową tradycję. Związaną z uwarunkowaniami geograficznymi. Na pagórkowatym terenie trudno było o rozległe gospodarstwa rolne przynoszące znaczący dochód. Umiejętności wytwarzania dobrych i smacznych wędlin rozpowszechniały się na tym terenie poprzez związki rodzinne oraz przekazywanie receptury z pokolenia na pokolenie. Mieszkańcy Podstolic w drugiej połowie XIX wieku określani byli jako „handlarze świńmi”. Zwierzęta te były sprzedawane lokalnym rzeźnikom a wyroby trafiały głównie na krakowski rynek. Do produkcji kiełbasy wiejskiej z Podstolic wykorzystuje się świeże mięso. Po uboju dzieli się zwierzę na części a do produkcji kiełbasy przeznacza łopatkę oraz fragmenty szynki. Gdy mięso wieprzowe jest zbyt tłuste, dodaje się nieduże ilości mięsa cielęcego lub wołowego. Do rozdrobnionego mięsa dodawane są przyprawy takie jak pieprz czy czosnek oraz odrobina cukru. Następnie takim farszem wypycha się jelita. Kolejnym etapem jest wędzenie. W tym celu pęta surowej kiełbasy wiesza się na drewniane drążki i wędzi używając do tego głównie drewna bukowego, olchowego i owocowego. Czas wędzenia nie jest stały i zależy od wielu czynników m.in. wilgotności drewna czy pogody: wiatru, mrozu, wilgoci. Kiełbasa wiejska z Podstolic to wędlina w osłonce naturalnej z jelita cienkiego. Formowana jest w pętka o długości 20-25 cm, o okrągłym bądź owalnym przekroju (od 25 do 35 mm), w którym widoczne są szare oczka z galaretką. Przekrój ma barwa różowo-czerwoną z szarym oczkiem w środku. Zewnątrz kiełbasa może mieć różne odcienie brązu.", "url": "https://niezwyklamalopolska.pl/kielbasa-wiejska-z-podstolic/", "category": "łódzkie", "sub_category": "Mięso świeże oraz produkty mięsne", "phrase": "Kiełbasa chłopska z Kazimierza"}