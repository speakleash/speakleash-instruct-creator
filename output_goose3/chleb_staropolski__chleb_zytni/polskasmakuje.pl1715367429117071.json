{"meta_description": "", "title": "Chleb żytni staropolski", "content": "Pieczywo produkowane jest u nas w sposób tradycyjny, metodą wielofazowej fermentacji na naturalnym zakwasie. Naturalny zakwas stanowi mieszankę mąki żytniej i wody, poddaną wielofazowej i co najważniejsze – naturalnej fermentacji zachodzącej pod wpływem bakterii kwasu mlekowego i drożdży. Jej przebieg wymaga zachowania odpowiednich parametrów, między innymi: właściwej konsystencji, temperatury oraz czasu fermentacji. Dojrzały zakwas żytni charakteryzuje się specyficzną mikroflorą składającą się z kilku dobroczynnych szczepów bakterii mlekowych i drożdży. Dzięki ich działaniu uzyskuje się niepowtarzalny aromat i smak, strukturę miękiszu, świeżość, a także wysoką wartość odżywczą oraz właściwości pro zdrowotne pieczywa. Produkujemy wiele rodzajów pieczywa żytniego, mieszanego i pszennego, bazując na wysokiej jakości surowcach pochodzących z polskich upraw. Nasz Chleb Staropolski został wpisany na Listę Produktów Tradycyjnych prowadzoną przez Ministra Rolnictwa i Rozwoju Wsi.", "url": "https://www.polskasmakuje.pl/produkt/chleb-zytni-staropolski/", "category": "podlaskie", "sub_category": "Wyroby piekarnicze i cukiernicze", "phrase": "Chleb staropolski – chleb żytni"}