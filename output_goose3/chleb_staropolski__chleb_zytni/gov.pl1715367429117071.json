{"meta_description": "Produkt wpisany na listę produktów tradycyjnych w dniu 2005-09-28 w kategorii Wyroby piekarnicze i cukiernicze w woj. podlaskim.", "title": "Chleb staropolski – chleb żytni - - Portal Gov.pl", "content": "Bochenki chleba dobrze wyrośnięte, o dużej objętości, bardzo dobrze wypieczone, na przekroju widoczna duża porowatość miękiszu. Barwa skórki jasnobrązowa do brązowej. Na przekroju miękisz o barwie szaro-słomkowej, z połyskiem. Miękisz elastyczny, o równomiernej porowatości, wilgotny w dotyku, o dobrej krajalności. Chleb staropolski produkowany tradycyjną metodą fermentacji wielofazowej, z użyciem naturalnego zaczątku. Czas fermentacji trwa 10-12 godzin. Własna receptura została opracowana i wprowadzona do produkcji w Piekarni PSS „Społem” w roku 1978, na podstawie informacji o sposobie produkcji i stosowanych surowcach, uzyskanej od mieszkanek wsi Nowiny k/Knyszyna (lata 1956-60). Chleb staropolski uzyskał pozytywną opinie i atest Zakładu Badawczego Przemysłu Piekarskiego. Na powyższy chleb opracowano własną, zakładowa normę ZN-78/CZSS/I w roku 1978. W roku 1979 wydano normę branżową BN-79/8071-10 autorstwa pracowników „Społem” w Białymstoku.", "url": "https://www.gov.pl/web/rolnictwo/chleb-staropolski-chleb-zytni", "category": "podlaskie", "sub_category": "Wyroby piekarnicze i cukiernicze", "phrase": "Chleb staropolski – chleb żytni"}