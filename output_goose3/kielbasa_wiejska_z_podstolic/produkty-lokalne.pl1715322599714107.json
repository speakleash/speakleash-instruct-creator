{"meta_description": "", "title": "Gawor – Wędliny z Podstolic – Jakość i Tradycja", "content": "- Jesteśmy firmą rodzinna, założoną w 1989 r. Tajniki wyrabiania wędlin zostały przekazane z ojca na syna, dzięki temu zachowujemy od lat tradycyjne metody produkcji oparte między innymi na naturalnym wędzeniu drewnem i starannym doborze przypraw – sekret sukcesu firmy spod Krakowa wyjaśnia Szczepan Gawor. Podstolice to miejscowość położona zaledwie kilka kilometrów od południowej granicy Krakowa, nieopodal Wieliczki. Jej początki i nazwa sięgają XIII wieku i związane były z urzędem Podstolego, namiestnika stolnika, któremu produkty i wyroby na stoły książęce i królewskie na Wawelu dostarczali mieszkańcy Podstolic, słynący między innymi z wysokiej jakości wyrobów masarskich. Przekazywane z ojca na syna metody tradycyjnego wytwarzania oraz wędzenia wędlin przetrwały do dzisiaj. – Dlatego nasze produkty cechują się charakterystycznym dla staropolskich wyrobów aromatem i wykwintnym smakiem – mówi Szczepan Gawor. Gawor, Wędliny z Podstolic, nie stosują sztucznych konserwantów, co decyduje o niepowtarzalnym smaku i aromacie wyrobów. Firma dba o różnorodność asortymentu. Nadzwyczajny smak jej produktów został potwierdzony wieloma wyróżnieniami i nagrodami m.in : Grand Prix w Konkursie Małopolski Smak, pierwsze miejsce w Konkursie smak XX-lecia, pierwsze miejsce na najlepszy produkt Europejskich Targów Produktów Regionalnych, Godłem Promocyjnym Agro Polska. Kiełbasa wiejska, boczek wędzony, kiszka oraz szynka Podstolego zostały wpisane na Listę Produktów Tradycyjnych. – W ofercie posiadamy także wędliny ekologiczne. Grono naszych Klientów poszerza się nieustannie, co daje nam dużą satysfakcję i mobilizację do dalszego działania. Stawiamy sobie za cel wyrabianie wędlin najwyższej jakości, opartych na tradycyjnych recepturach ponieważ zależy nam na zdrowiu naszych Klientów – dodaje Gawor. Z przekazów ustnych dawnych i obecnych mieszkańców Podstolic wiemy, że najbardziej znaną masarnią w Podstolicach był zakład Pawła Burmera (ur.1897 r., zm. 1974 r.). Posiadał własny sklep w wiosce, a także sprzedawał swoje wyroby w okolicy, np. na odpustach (między innymi w Mogilanach). Jego wyroby dostarczane były także na dwór w Sygneczowie. Fach zawdzięczał swojemu ojcu i od niego również przejął tradycje wytwarzania wędlin. Nie tylko był właścicielem masarni, ale także prowadził działalność usługową dla mieszkańców w Podstolicach i w okolicznych miejscowościach. Swoją wiedzę i umiejętności przekazał synom oraz sąsiadowi Czesławowi Gaworowi (ur. 1944 r. zm. 2009 r.), który pochodził z Ochojna z rodziny o tradycjach masarskich. Czesław Gawor podjął się zadania, ukończył w 1969 r. Szkołę Zawodową w Nysie, po czym podjął pracę w zawodzie w Wieliczce i w Krakowie a jednocześnie zajmował się wyrobem wędlin we własnym warsztacie, które sprzedawał sam na placach krakowskich lub za pośrednictwem znajomych. Tradycje wyrobu wędlin w Podstolicach, rozwinięte na szerszą skalę przez Pawła Burmera, a kontynuowane w rodzinie Gaworów mimo trudności, nigdy nie zanikły i z chwilą otwarcia się gospodarki rynkowej zostały zarejestrowane w 1989 r. i prowadzone są nadal, a ich smak nie zmienił swojego charakteru. Firma Gawor produkuje wędliny i specjały według tradycyjnych i rodzinnych receptur. Firmowy sklep mieści się przy siedzibie firmy w samym centrum Podstolic. Dodatkowo firma zaopatruje również sklepy w Krakowie i innych miastach w Małopolsce, a także w Warszawie. W ofercie są m.in: baleron gotowany, bekon, boczek wędzony, kabanos książęcy, kiełbasa rzeszowska, kiełbasa wiejska, krakowska parzona, kaszanka, krakowska podsuszana, szynka Podstolego, szynka od kości, szynka orzeszek, szynka z kością, mielonka z pieca, pasztet wieprzowy, pasztetowa, salceson golonkowy.", "url": "https://produkty-lokalne.pl/gawor-wedliny-z-podstolic-jakosc-i-tradycja,127", "category": "małopolskie", "sub_category": "Mięso świeże oraz produkty mięsne", "phrase": "Kiełbasa wiejska z Podstolic"}