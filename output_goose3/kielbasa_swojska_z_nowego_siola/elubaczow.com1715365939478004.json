{"meta_description": "", "title": "Wędliny z Nowego Sioła idealnie sprawdzą się na specjalne okazje - Lubaczów, powiat lubaczowski, - aktualne informacje z regionu każdego dnia!", "content": "Sezon komunijny i weselny rozpoczął się na dobre. Podążając za oczekiwaniami klientów masarnia z Nowego Sioła (Wyrób Wędlin Bogusław Szymański) proponuje ciekawą ofertę na specjalne okazje. O masarni z Nowego Sioła, której właścicielem jest Bogusław Szymański, pisaliśmy już wielokrotnie. Produkty wyrabiane w zakładzie charakteryzują się najwyższą jakością, a także wyjątkowym tradycyjnym smakiem. Cechą rozpoznawalną zakładu jest to, że większość czynności związanych z produkcją wędlin nadal wykonywanych jest ręcznie. Firma korzysta wyłącznie z tradycyjnych wędzarni, a do pieczenia używa pieców kaflowych opalanych drewnem. Wytwarzanie wędlin w ten sposób sprawia, że produkty oferowane przez firmę przypominają te, które kiedyś można było degustować na polskiej wsi. Surowce wykorzystywane do produkcji są najwyższej jakości i pochodzą od polskich producentów oraz rolników. Tym razem firma ma do zaproponowania ofertę produktów na tzw. „wiejskie stoły”, które są doskonałym urozmaiceniem wesel, komunii, chrzcin czy też różnego rodzaju imprez okolicznościowych. W ofercie znajdują się takie produkty jak kiełbasa swojska, kiełbasa sielska, tradycyjne wędzonki (szynki, schaby, karkówki, boczki). Ogromnym zainteresowaniem cieszą się produkty pieczone, które są doskonałym urozmaiceniem oferty. Firma proponuje także wędliny podrobowe, czyli kaszankę gryczaną, salceson czy pasztety. Produktem, który wytwarzany jest wyłącznie na specjalne zamówienia jest noga wieprzowa (udziec). To produkt, który cieszy się bardzo dużą popularnością, a gdy pojawia się na „wiejskim stole” znika w szybkim tempie. Doskonałym uzupełnieniem jest smalczyk, a także żeberka pieczone. „Podchodzimy do każdego Klienta indywidualnie i staramy się sprostać ich oczekiwaniom. Każda uroczystość jest inna, goście często są różnorodni, dlatego poprzez rozmowę z naszymi Klientami jesteśmy w stanie zaproponować najlepsze rozwiązanie na daną uroczystość i okoliczność. Śmiało mogę stwierdzić, że każdy „wiejski stół” jest w znacznym stopniu spersonalizowany, a ostateczna decyzja o tym, co ma się na nim znaleźć, należy do Klienta.” – mówi Paweł Szymański – przedstawiciel handlowy firmy. Warto wspomnieć o tym, że w każdą sobotę od godziny 8:00 można kupić ciepłe produkty prosto z wędzarni i pieca.", "url": "https://elubaczow.com/2024/05/10/wedliny-z-nowego-siola-idealnie-sprawdza-sie-na-specjalne-okazje/", "category": "podkarpackie", "sub_category": "Mięso świeże oraz produkty mięsne", "phrase": "Kiełbasa swojska z Nowego Sioła"}