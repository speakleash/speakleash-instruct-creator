{"meta_description": "", "title": "Kiełbasa Ziołowa - pyszna i aromatyczna domowa wędlina. - Blog kulinarny", "content": "Kiełbasa ziołowa w pełni zasługuje na swoją nazwę bo zawiera w składzie zacną mieszaninę ziół co czyni ją aromatycznym i smacznym wyrobem domowym. Dominuje czosnek niedźwiedzi i tymianek, ale dzieje się w niej znacznie więcej. Smakowity aromat towarzyszy powstawaniu tej kiełbasy od samego początku i pobudza apetyt. Skład przypraw też jest nie przypadkowy. Wszystkim są przypisywane właściwości wspierające nasze zdrowie. Wykonuje się ja łatwo i szybko pojawia się na stole jako wyrób gotowy, ale znakomicie nadaje się do podsuszenia. Wtedy jej smak i automat jeszcze się zintensyfikują. Pyszna domowa kiełbasa. Kształtujące jej walory zioła i ich proporcje zapisałem w moim notatniku, a z Wami dzielę się przepisem, bo w mojej opinii ta wędlina jest warta zapamiętania. Okrawki tłuste zmielić na oczku 3 -4 mm, okrawki chude na oczku 8 mm, a szynkę na szarpaku lub pokroić w kostkę 1 cm. Estragon, rozmaryn i czosnek niedźwiedzi zmielić na pył i dodać do mięsa razem z solą i pozostałymi przyprawami. Wyrobić dodając około 300 ml przegotowanej i ostudzonej wody lub wywaru kostnego. Dodatek ten poprawi konsystencję i kleistość mięsa. Po wyrobieniu pozostawić na kilka godzin w lodówce. Napełnić jelita wieprzowe 28-30 mm, a następnie odwiesić kiełbasę na co najmniej kilka godzin dla osadzenie i wysuszenia. Etap pierwszy – doprowadzić kiełbasę do temperatury pokojowej, jeżeli wcześniej była w chłodzie, a następnie rozgrzewać z wędzarnią do 50 st. C. Etap 5 – jeżeli kolor już jest dobry to zakończyć dymienie, a temperaturę podnieść do 80 st. C na czas 30 minut. Etap ostatni – zakończyć grzanie, ale pozostawić kiełbasę w wędzarni niech razem z nią powoli stygnie. Po ostygnięciu powiesić w temperaturze pokojowej na czas 12-24 h i kiełbasa gotowa. Smakowita i pełna ziołowych aromatów. Łączy w sobie pożywność i aspekty prozdrowotne przypraw. Spróbujcie sami Jeżeli chcesz subskrybować kanał wystarczy, że klikniesz w ten link", "url": "https://nomart.pl/wordpress/kielbasa-ziolowa-pyszna-i-aromatyczna-domowa-wedlina/", "category": "podkarpackie", "sub_category": "Mięso świeże oraz produkty mięsne", "phrase": "Kiełbasa swojska z Nowego Sioła"}