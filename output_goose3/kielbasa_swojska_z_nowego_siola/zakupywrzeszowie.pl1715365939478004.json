{"meta_description": "", "title": "Wędliny Szymańskiego z Nowego Sioła już do kupienia w Rzeszowie", "content": "RZESZÓW. „Wyrób Wędlin Bogusław Szymański” to jednoosobowy zakład z Nowego Sioła (gmina Cieszanów w powiecie lubaczowskim). Oferuje wędliny i podroby wędliniarskie. Firma otwiera w najbliższą sobotę (7 lipca 2018 r.) swoje stoisko w Rzeszowie. Będzie się mieścić w w sklepie „Groszek”, ul. Wincentego Pola 15/3U. To nowo otwarty sklep, kiedyś w tym miejscu mieścił się Frac. Wszystkie produkty wyrabiane według tradycyjnych receptur, przekazywanych z pokolenia na pokolenie. Wędzone są sposobem tradycyjnym z wykorzystaniem odpowiedniego drewna, co sprawia, że ich kolor i zapach przypominają wędliny i wędzonki wyrabiane od dawien dawna w warunkach domowych na polskiej wsi. Receptura nadaje wędlinom nie tylko smak, lecz sprawia również, że przechowywane w odpowiedniej temperaturze przez długi czas pozostają świeże. W sobotę przez cały dzień będzie degustacja. Kiełbasa sielska (produkt wpisany na listę produktów tradycyjnych Ministerstwa Rolnictwa i Rozwoju Wsi) wytwarzana jest przez Bogusława Szymańskiego, a jej nazwa pochodzi od miejscowości Nowe Sioło. To gruba wieprzowa kiełbasa z dużymi kawałkami szynki w naturalnym jelicie baranim, lekko pomarszczona, przewiązana sznurkiem. Smak jej jest charakterystyczny dla kiełbasy wieprzowej wędzonej, z wyczuwalnym aromatem czosnku i pieprzu. Wyrabiana jest według tradycyjnej, ponad 70-letniej receptury. Wędzenie tej kiełbasy trwa zazwyczaj dłużej od tradycyjnej, co podnosi jej walory smakowe. Cieszy się niesłabnącym uznaniem wśród mieszkańców powiatu lubaczowskiego oraz na całym Podkarpaciu. Była wystawiana na konkursach, m.in. „Nasze Kulinarne Dziedzictwo – Smaki Regionów” oraz „Najlepszy produkt tradycyjny Polski Wschodniej” organizowanych w ramach inicjatywy pn. „Na Kulinarnym Szlaku Polski Wschodniej”, na których zajęła pierwsze miejsca. Wędliny i wędzonki od Szymańskich swoją wyjątkowość zawdzięczają wykorzystaniu najlepszej jakości mięsa wieprzowego dostarczanego od sprawdzonych hodowców oraz tradycyjnej produkcji z dodatkiem naturalnych przypraw, bez użycia jakichkolwiek polepszaczy smaku, barwników, czy konserwantów. Smak i zapach wyrobów jest także wynikiem stosowania tradycyjnego sposobu ich wędzenia, przy wykorzystaniu odpowiedniego drewna. To wszystko sprawia, że swojskie kiełbasy, szynki, boczki, polędwice czy balerony mają nie tylko niepowtarzalny smak, ale również przechowywane w odpowiedniej temperaturze przez długi czas pozostają świeże.", "url": "http://zakupywrzeszowie.pl/news/view/3566/wedliny-szymanskiego-z-nowego-siola-juz-do-kupienia-w-rzeszowie", "category": "podkarpackie", "sub_category": "Mięso świeże oraz produkty mięsne", "phrase": "Kiełbasa swojska z Nowego Sioła"}