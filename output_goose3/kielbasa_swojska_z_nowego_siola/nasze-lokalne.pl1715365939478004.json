{"meta_description": "", "title": "Producenci - Tradycyjne Lokalne Naturalne produkty obszarów LGD Rozwój Ziemi Lubaczowskiej i CK Podkarpacie", "content": "Tradycyjne wędliny wyrabiane przez Bogusława Szymańskiego z Nowego Sioła już od kilku lat znane są w powiecie lubaczowskim i na Podkarpaciu. Od tamtej pory zakład znacznie się rozwinął i pozyskał sporo nowych klientów, nie tylko z powiatu lubaczowskiego, ale także z całego Podkarpacia i Lubelszczyzny. Jedna, ale zarazem najważniejsza rzecz, która pozostała bez zmian – to tradycyjna receptura i swojski smak wyborów. Wędliny z Nowego Sioła cieszą się dużą popularnością ze względu na niepowtarzalny smak oraz wysoką jakość i tradycyjny sposób ich wykonania. Wędliny i wędzonki od Szymańskich swoją wyjątkowość zawdzięczają wykorzystaniu najlepszej jakości mięsa wieprzowego dostarczanego od sprawdzonych hodowców oraz tradycyjnej produkcji z dodatkiem naturalnych przypraw, bez użycia jakichkolwiek polepszaczy smaku, barwników, czy konserwantów. Smak i zapach wyrobów jest także wynikiem stosowania tradycyjnego sposobu ich wędzenia, przy wykorzystaniu odpowiedniego drewna. To wszystko sprawia, że swojskie kiełbasy, szynki, boczki, polędwice czy balerony mają nie tylko niepowtarzalny smak, ale również przechowywane w odpowiedniej temperaturze przez długi czas pozostają świeże. Walory kiełbasy swojskiej z masarni Szymańskich doceniła kapituła Programu Certyfikującego Najlepsze Produkty Spożywcze Podkarpackiego „Smaczne bo Podkarpackie”, przyznając wyrobom z Nowego Sioła specjalny certyfikat, potwierdzający najwyższą jakość jego wyrobów. Zadowolenia z uzyskania z certyfikatu nie kryje właściciel masarni, ale dodaje zarazem, że najlepszą rekomendacją dla jego produktów są opinie osób, które posmakowały jego wyrobów. Wyroby z Nowego Sioła zajęły II miejsce w kategorii „Produkt żywnościowy lokalny lub regionalny lub tradycyjny dopuszczony do obrotu” w ramach konkursu „Najlepszy produkt tradycyjny 2017”. Osoby, która chciałby zakupić wyroby z masarni Szymańskich mogą to zrobić w niżej wymienionych lokalizacjach: – Nowe Sioło 117 (w każdy piątek od godz. 15 do godz. 17, zamówienia tel. 662 449 738.", "url": "https://nasze-lokalne.pl/producenci/boguslaw-szymanski-wedliny-z-nowego-siola,producent107/", "category": "podkarpackie", "sub_category": "Mięso świeże oraz produkty mięsne", "phrase": "Kiełbasa swojska z Nowego Sioła"}