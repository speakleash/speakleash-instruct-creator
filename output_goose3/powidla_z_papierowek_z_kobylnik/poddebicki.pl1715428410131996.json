{"meta_description": "", "title": "Wpisz się na Listę Produktów Tradycyjnych Ministerstwa Rolnictwa i Rozwoju Wsi - Aktualności - Powiat Poddębicki", "content": "Marszałek Województwa Łódzkiego i Starosta Poddębicki zapraszają do dołączenia naszych lokalnych wyrobów do grona tradycyjnych produktów promujących region łódzki. Województwo Łódzkie może poszczycić się 150 produktami, które zostały wpisane na Listę Produktów Tradycyjnych Ministerstwa Rolnictwa i Rozwoju Wsi. Są to produkty charakteryzujące się nie tylko wysoką jakością i wyjątkowością, minimum 25 letnią tradycję wytwarzania, ale także związane są   z historią i kulturą województwa łódzkiego. Wśród tych produktów znajdują się także te, które wytwarzane są na terenie naszego powiatu: sery kozie z Drużbina, karczek pieczony, kiełbasa swojska i kaszanka z Białej Góry, kiełbasa i wędzonki z Księżych Młynów oraz powidła z papierówek z Kobylnik. Zachęcamy lokalną społeczność wiejską, producentów produktów rolno – spożywczych wysokiej jakości, koła gospodyń wiejskich oraz wszystkie osoby związane z dziedzictwem kulinarnym naszego województwa do ubiegania się o wpis na Listę Produktów Tradycyjnych. Wpisanie się na Listę przyczyni się do wzrostu popytu na polskie produkty ale także do promocji produktów o charakterze lokalnym stanowiących dziedzictwo kulinarne oraz rozpoznawalną markę regionu.", "url": "https://www.poddebicki.pl/asp/wpisz-sie-na-liste-produktow-tradycyjnych-ministerstwa-rolnictwa-i-rozwoju-wsi,70,artykul,7,3061", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła z papierówek z Kobylnik"}