{"meta_description": "", "title": "Tygiel Smaków - wojewódzki konkurs produktów tradycyjnych - MAKiS", "content": "W dniach 7-9 października 2016 r. w Hali Expo – Łódź przy al. Politechniki 4 w Łodzi, podczas Międzynarodowych Targów Żywności Ekologicznej i Regionalnej NATURA FOOD 2016, odbędzie się IX wojewódzki konkurs produktów tradycyjnych „TYGIEL SMAKÓW”’ organizowany przez Departament Rolnictwa i Ochrony Środowiska Urzędu Marszałkowskiego Województwa Łódzkiego. Celem konkursu „Tygiel Smaku” jest identyfikacja i promocja produktów o charakterze lokalnym, wytwarzanych tradycyjnymi metodami, stanowiących element dziedzictwa kulinarnego i tożsamości mieszkańców, mogących stanowić rozpoznawalną markę regionu. Do konkursu można zgłosić maksymalnie dwa produkty w 6 kategoriach: - mięso świeże oraz produkty mięsne  - orzechy, nasiona, zboża, warzywa i owoce - wyroby piekarnicze i cukiernicze  - gotowe dania i potrawy  - napoje (alkoholowe i bezalkoholowe)  - inne produkty (w tym: sery i inne produkty mleczne, oleje i tłuszcze, miody, produkty rybołówstwa, ryby, itp.), które charakteryzują się wysoką jakością i wyjątkowością, posiadają minimum 25 letnią tradycję wytwarzania, są związane z kulturą, historią województwa łódzkiego oraz są wytwarzane na terenie województwa łódzkiego. Do konkursu w 2016 roku zgłoszone zostały następujące produkty: Miód wielokwiatowy z domieszką spadzi i gryki- Wojewódzki Związek Pszczelarzy w Łodzi Buczkowskie pierogi z pieca z farszem mięsnym z kapustą i grzybami - P.W.P.U.I H. INTER SOLAR Sp. z o.o. Kulki twarogowe kozie w oliwie z suszonymi pomidorami, bazylią i czosnkiem- Kozia Farma Katarzyna Olszewska Wytwórca chcący wziąć udział w konkursie „TYGIEL SMAKÓW” musi złożyć Kartę Zgłoszeniową do konkursu w terminie do dnia 12 sierpnia 2016 roku w sekretariacie Departamentu Rolnictwa i Ochrony Środowiska Urzędu Marszałkowskiego Województwa Łódzkiego (al. Piłsudskiego 8, 90-051 Łódź, piętro V pokój 511) lub przesłać w formie elektronicznej na adres e-mail: Ten adres pocztowy jest chroniony przed spamowaniem. Aby go zobaczyć, konieczne jest włączenie w przeglądarce obsługi JavaScript., kontakt telefoniczny: tel. 042 663 35 70, fax. 042 663 35 32).", "url": "https://www.targi.lodz.pl/targi/297-ix-miedzynarodowe-targi-zywnosci-ekologicznej-i-regionalnej-natura-food/5382-dla-odwiedzajacych/konkursy/tygiel-smakow-wojewodzki-konkurs-produktow-tradycyjnych", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła z papierówek z Kobylnik"}