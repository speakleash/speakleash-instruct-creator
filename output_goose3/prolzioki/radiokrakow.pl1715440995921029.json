{"meta_description": "", "title": "Skarby Małopolski #6 - Ciężkowice: Paderewski, prołzioki i przyszłe uzdrowisko?", "content": "Ignacy Jan Paderewski Z Wojciechem Sankiem z Centrum Kultury i Promocji Gminy Ciężkowice rozmawialiśmy o pomniku Paderewskiego w kształcie grającej ławeczki w rynku w Ciężkowicach, a także o historycznym potencjale Ciężkowic, przygotowywanej książce na ten temat i o tym, że już Ignacy Paderewski widział w Ciężkowicach znakomite miejsce na uzdrowisko. Park Zdrojowy Park Zdrojowy to najnowsza atrakcja Ciężkowic, a także miejsce, w którym znajdowało się nasze weekendowe studio. Po parku oprowadza nas dyrektor Andrzej Jarocha. Dalsze plany Ciężkowic Z burmistrzem Ciężkowic Stanisławem Kuropatwą rozmawialiśmy o przyszłości Ciężkowic, planach rozwoju, budowanej właśnie ścieżce w koronach drzew i planowanych wkrótce poszukiwaniach wód leczniczych i mineralnych. Dwór w Kąśnej Dolnej Zapraszamy na odwiedziny Dworu w Kąśnej Dolnej, jedynej zachowanej w Polsce posiadłości Ignacego Jana Paderewskiego. Po dworze i parku oprowadzał nas przewodnik Witold Baran Pasieka Wantuch i Pszczela Kuźnia Pasieka Wantuch to pasieka wędrowna, prowadzona przez Szczepana i Bartłomieja Wantuchów. Prócz produkcji miodu, pasieka prowadzi także działania edukacyjne, organizując warsztaty dla dzieci. Wąwóz czarownic Zapraszamy na spacer po tajemniczym Wąwozie Czarownic. Przewodnik Piotr Firlej opowiedział jak tam trafić i co ciekawego można zobaczyć w wąwozie i w okolicy. Pierwszy Międzynarodowy Festiwal Wikliny  Bogdan Krok, dyrektor Centrum Kultury i Promocji Gminy Ciężkowice opowiedział o odzyskiwaniu tradycji plecionkarstwa i wikliniarstwa na terenie Ciężkowic. Prołzioki Z prezeską Koła Gospodyń Wiejskich w Ciężkowicach Marią Sobol rozmawialiśmy o tym, jak ważne jest kultywowanie tradycji kulinarnych. Wraz z paniami z Koła przygotowywaliśmy też prołzioki. Rozmawialiśmy także o smakach dzieciństwa. Paweł Klimek z tarnowskiej policji opowiedział, jak się nie dać oszukać w wakacje i bezpiecznie dojechać do celu. Dowodząca trzeciej godziny „Skarbów Małopolski” Agnieszka Barańska nie mogła usiedzieć w jednym miejscu. Jednak muzyczne wycieczki po okolicach rozpoczęła w ciężkowickiej bazie Radia Kraków czyli parku zdrojowym, oczekując na niebywale znanego gościa. Niedalekie Bogoniowice to miejsce, skąd pochodzi jeden z najpopularniejszych obecnie polskich zespołów. Tomasz Szczepanik - wokalista grupy Pectus daleko do nas nie miał, a że wakacje spędza w rodzinnych stronach, przyszedł poopowiadać o sielskim dzieciństwie muzykalnych braci. Ludowe granie było początkiem muzycznej drogi braci z Pectusa. Najpiękniej regionalną tradycję pielęgnują Jastrzębiacy, skupieni w „Pogórzanach”. Pieśni, obrzędy oraz stroje- o wszystkich elementach tutejszej, dawnej spuścizny opowiadał Stanisław Deś - kierownik Domu Kultury w Jastrzębi oraz „Pogórzan”. Na koniec spotkania z brzmieniami Ciężkowic Agnieszka Barańska wróciła do Kąśnej Dolne i Centrum Paderewskiego, by z jego dyrektorem porozmawiać o łączeniu dyrektorowania z karierą operowego śpiewaka. Łukasz Gaj zaprosił na koncerty do Kąśnej i powiedział, dlaczego rzadko śpiewa w pracy. Rozmowa z Wojciechem SankiemPosłuchaj o parku ZdrojowymPosłuchaj rozmowy ze Stanisławem KuropatwąPosłuchaj o dworze w Kąśnej DolnejPosłuchaj rozmowy z Iwoną i Bartłomiejem WantuchamiPosłuchaj o Wąwozie CzarownicPosłuchaj rozmowy z Bogdanem KrokiemPosłuchaj rozmowy z prezeską Koła Gospodyń Wiejskich w Ciężkowicach Marią SobolPosłuchaj rozmowy z Pawłem KlimkiemPosłuchaj rozmowy z Tomaszem SzczepanikiemPosłuchaj rozmowy ze Stanisławem DesiemPosłuchaj rozmowy z Łukaszem Gajem", "url": "https://www.radiokrakow.pl/audycje/skarby-malopolski-6-ciezkowice-paderewski-prolzioki-i-przyszle-uzdrowisko", "category": "małopolskie", "sub_category": "Wyroby piekarnicze i cukiernicze", "phrase": "Prołzioki"}