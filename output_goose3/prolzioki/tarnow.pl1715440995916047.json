{"meta_description": "Wielkimi krokami zbliża się kolejny Targ Regionalny. W najbliższą niedzielę na tapet wzięte zostaną prołzioki, kojarzone z regionem tarnowskim. Będą także degu...", "title": "Prołzioki na Targu Regionalnym", "content": "W programie znalazł się m.in. występ Zespołu Pieśni i Tańca „Swojacy” w godzinach od 10 do 13. Będzie także można spróbować tradycyjnych potraw przygotowanych przez KGW JONINY oraz spotkać się ze specjalistami od kuchni regionalnej. Dla dzieci przygotowana zostanie specjalna strefa z licznymi atrakcjami. Sprzedawcy natomiast zaoferują klientom tradycyjnie sezonowe owoce i warzywa. Pojawią się też wystawcy, którzy będą mieli w swojej ofercie m.in. chleby na zakwasie, miody, kiszonki, marynaty, przetwory, nabiał, wędliny, konfitury, oleje na zimno, wina, soki, konfitury. Będzie też obecny producent naturalnych kosmetyków. Od godziny 10 do 11 będzie można wciąć udział w konkursach rysunkowych dla najmłodszych, a o 12 rozpocznie się konkurs „Czy znasz smaki Małopolski?”. Będzie także konkurs kulinarno-fotograficzny. Targ zaplanowano na 25 września przy ulicy Giełdowej 15 w godzinach od 9 do 16. Organizatorem jest Tarnowska Agencja Rozwoju Regionalnego.", "url": "https://tarnow.pl/Dla-mieszkancow/Aktualnosci/Miasto/Prolzioki-na-Targu-Regionalnym", "category": "małopolskie", "sub_category": "Wyroby piekarnicze i cukiernicze", "phrase": "Prołzioki"}