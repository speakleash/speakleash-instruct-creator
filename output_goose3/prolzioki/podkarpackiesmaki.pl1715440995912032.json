{"meta_description": "", "title": "Podkarpackie Smaki", "content": "To placki znane na całym Podkarpaciu. W różnych wioskach gospodynie urozmaicały je dodając do przaśnego ciasta z maki, kwaśnego mleka, sody i soli nowe składniki np.: śmietanę, maślankę lub ser, różne ilości jaj i żółtek, masło, cukier oraz tłuszcz do smażenia. Proziaki podawano przeważnie ze świeżo zrobionym masłem, białym serem lub marmoladą. Popijano przeważnie zimnym słodkim mlekiem. Wykonanie: Wszystkie składniki razem zarobić na stolnicy. Następnie rozwałkować i kroić w prostokąty. Piec na blasze. Wykonanie: Z podanych składników zarobić ciasto, formować placki różnej wielkości, piec (na blasze kuchennej) na wolnym ogniu. Wykonanie: Mąkę przesiać z sodą, dodać resztę składników i zarobić luźne ciasto. Z ciasta zrobić rulon pokroić w plastry rozwałkować na grubość około 1,5 centymetra. Smażyć na rozgrzanej płycie kuchennej lub na patelni bez tłuszczu. Podawać z masłem i zimnym mlekiem. Składniki: 1 kg mąki, 2 – 3 jaja, 1 łyżka sody, pół łyżeczki proszku do pieczenia, 4 łyżki cukru, soli – na koniec łyżeczki, kwaśne mleko lub śmietanę, ćwierć szklanki oleju Wykonanie: Wszystkie składniki połączyć, zarobić dokładnie. Ma wyjść ciasto wolniejsze niż wyrabia się na pierogi. Po wyrobieniu rozwałkować, pokroić na prostokąty lub kwadraty. Piec w piekarniku lub na gorącej płycie kuchennej. Można je podawać posmarowane masłem lub powidłem śliwkowym z mlekiem – na śniadanie.", "url": "http://www.podkarpackiesmaki.pl/pl/przepisy-i-kulinarne-lokale/wyroby-piekarnicze-i-cukiernicze/art44,proziaki-prozioki-prolzioki-prolozioki.html", "category": "małopolskie", "sub_category": "Wyroby piekarnicze i cukiernicze", "phrase": "Prołzioki"}