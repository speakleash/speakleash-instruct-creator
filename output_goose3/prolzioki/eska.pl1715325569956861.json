{"meta_description": "W najbliższą niedzielę, 25 września 2022 roku, w godzinach od 9:00 do 16:00, na terenie Centrum Obrotu Rolno-Spożywczego przy ulicy Giełdowej 15 w Tarnowie odbę...", "title": "Prołzioki z Kowalowej atrakcją wrześniowego Targu Regionalnego. Start imprezy w niedzielę rano", "content": "38. Tarnowska Nagroda Filmowa to nie tylko projekcje konkursowe. Przed nami koncerty, spektakle, wystawy i warsztaty Głównym produktem wrześniowej odsłony Targu Regionalnego będą prołzioki – tradycyjne placki pochodzące z Kowalowej, a także wypiekane w Joninach i kilku jeszcze niedużych wioskach na terenie gminy Ryglice w powiecie tarnowskim. Historia tych wypieków sięga połowy XIX wieku. Poza tym zaplanowano również: degustację potraw z wykorzystaniem prołzioka, przygotowaną przez Koło Gospodyń Wiejskich z Jonin; występy Zespołu Ludowego Swojacy z Wierzchosławic – 4 bloki od 10:00-13:00; drugą edycję Konkursu Kulinarno-Fotograficznego – do wygrania 3 bony o wartości 500 zł; losowanie zwycięzców poprzedniej edycji Konkursu Kulinarno-Fotograficznego ok. godz. 11:00; konkurs „Czy znasz smaki Małopolski” – nagroda bon o wartości 100 zł + kosz produktów regionalnych ok. 12:00; konkurs rysunkowy dla najmłodszych – nagroda bon zakupowy o wartości 100 zł, godz. 10:00-11:00; a także strefę dla dzieci: kącik rysunkowy, malowanie twarzy, słodkości. Spotkanie z produktem tradycyjnym podczas Targu Regionalnego zorganizowane zostanie w ramach operacji pod nazwą „Małopolska Tradycja na Widelcu” współfinansowanej ze środków Unii Europejskiej w ramach Schematu II Pomocy Technicznej „Krajowa Sieć Obszarów Wiejskich” Programu Rozwoju Obszarów Wiejskich na lata 2014-2020”. Jesteś świadkiem ciekawego zdarzenia w waszej okolicy? A może chcesz poinformować o trudnej sytuacji w Twoim mieście? Czekamy na zdjęcia, filmy i gorące newsy! Piszcie do nas na: online@grupazpr.pl", "url": "https://www.eska.pl/tarnow/prolzioki-z-kowalowej-atrakcja-wrzesniowego-targu-regionalnego-start-imprezy-w-niedziele-rano-galeria-aa-Qi4y-nxuR-z68B.html", "category": "małopolskie", "sub_category": "Wyroby piekarnicze i cukiernicze", "phrase": "Prołzioki"}