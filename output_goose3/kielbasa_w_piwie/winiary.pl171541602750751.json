{"meta_description": "Sprawdź, jak zrobić białą kiełbasę pieczoną z musztardą i piwem. To przepis dla miłośników tradycyjnych smaków. Poznaj przepisy i inspiracje WINIARY.", "title": "Biała kiełbasa pieczona w piwie i musztardzie", "content": "Biała kiełbasa to wielki przysmak, który najczęściej ma znaczne lepszy skład i smak w porównaniu z innymi tego typu wyrobami. Warto po nią sięgać, zwłaszcza że można przygotować ją na wiele sposobów. Biała kiełbasa pieczona z musztardą i piwem jest jednym z nich, w tym wydaniu zadowoli nie tylko amatorów mięs, ale także złocistego trunku! Biała kiełbasa pieczona w piwie, musztardzie i miodzie - w jaki sposób ją przygotować? Biała kiełbasa może być podana w różnej formie, najbardziej popularną wersją jest jej gotowanie (parzenie). Warto jednak urozmaicić menu i podać ją inaczej, niż w klasycznej wersji. Pieczona biała kiełbasa sprawdzi się idealnie w marynacie z musztardy i piwa. Przygotowanie tego dania zajmuje niewiele czasu, a potrzebne składniki nie są szczególnie wyszukane. Do zrobienia tego niepowtarzalnego w smaku dania, potrzebujemy białej kiełbasy surowej, miodu, musztardy, odrobiny piwa, cebuli, oleju, chili oraz soli. Pracę zaczynamy od obrania i pokrojenia cebuli w cienkie półplasterki, a następnie podsmażenia jej i doprawienia solą na rozgrzanym oleju. W kolejnym kroku należy przełożyć cebulę do naczynia żaroodpornego, dodać chili, wymieszać i nałożyć surową białą kiełbasę. Nie trzeba rozdzielać pętek, ale każdy kawałek powinien zostać nakłuty wykałaczką w kilku miejscach. Następnie należy wymieszać miód z musztardą i gotową mieszanką posmarować kiełbasę, dolewając do naczynia odmierzoną ilość jasnego piwa. Wyżej wymienione czynności nie powinny zająć więcej niż 20 minut. Ostatnim etapem jest pieczenie w temperaturze 180 stopni przez około 40 minut. Od czasu do czasu warto polać kiełbasę sosem powstałym przy pieczeniu. Biała kiełbasa pieczona w musztardzie francuskiej to idealny smak oraz aromat, który zadowoli nawet najbardziej wymagającego smakosza! Tak przygotowaną pieczoną białą kiełbasę, podawaj na ciepło, najlepiej ze świeżym pieczywem. Spróbuj też przepisu z Niemiec na kiełbasę z jarmużem w stylu północnoniemieckim. Smacznego! Prosto i na każdą okazję - biała kiełbasa pieczona w musztardzie Biała kiełbasa sprawdzi się idealnie, zarówno na co dzień, jak i od święta. Bez niej, ciężko wyobrazić sobie syto zastawiony wielkanocny stół. Biała kiełbasa pieczona w musztardzie i miodzie, to świetny pomysł na rodzinne przyjęcie, albo prosty i sprawdzony pomysł na obiad. Szybkość przygotowania, wykwintny smak oraz uniwersalność tego dania sprawia, że biała kiełbasa króluje na stołach Polaków, kusząc swoim aromatem i smakiem wszystkich zasiadających do posiłku. Warto wspomnieć, że biała kiełbasa, choć wpisała się w tradycyjną polską kuchnię, została wynaleziona w Niemczech. Nasza Polska receptura znacznie różni się od pierwowzoru, jednak wielokrotnie została ona doceniona przez odwiedzających nasz kraj. Mówi się, że to właśnie Polska jest niekwestionowanym liderem w produkcji białej kiełbasy. My zgadzamy się z tym zdaniem i zapraszamy do wypróbowania przepisu. Podoba Ci się ten przepis? Dodaj go do swojej książki kucharskiej. Załóż ją TUTAJ.", "url": "https://www.winiary.pl/przepisy/biala-kielbasa-pieczona-z-musztarda-i-piwem/", "category": "warmińsko-mazurskie", "sub_category": "Gotowe dania i potrawy", "phrase": "Kiełbasa w piwie"}