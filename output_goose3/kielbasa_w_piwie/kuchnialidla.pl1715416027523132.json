{"meta_description": "Pieczona biała kiełbasa - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Pieczona biała kiełbasa - przepis", "content": "Biała kiełbasa zajmuje ważne miejsce w polskiej tradycji kulinarnej. Jest mięsnym specjałem o bardzo szerokim zastosowaniu – gości zarówno na świątecznym stole, jak i na letnim grillu (lub garden party), czy podczas niezobowiązujących spotkań z przyjaciółmi. Smakosze przyrządzają ją na różne sposoby – gotują, smażą czy pieczą. A są i tacy, którzy zajadają się ją w wersji surowej. Koneserzy doprawiają białe kiełbasy swoimi ulubionymi przyprawami i pozwalają im nasycić się apetyczną marynatą. W naszym przepisie na tapet bierzemy kiełbasę z piekarnika. Dlaczego jednak nasza pieczona kiełbasa stanowi taką rewelację kulinarną? Choćby ze względu na dodatki, jakie jak towarzyszą i wpływają na jej oryginalny smak. To biała kiełbasa pieczona w piwie i musztardzie, a zatem w towarzystwie bez dwóch zdań doborowym! Ten sposób przygotowania kiełbasy pieczonej w piekarniku nie tylko dodaje jej charakteru i wzbogaca danie o niecodzienne nuty smakowe (oraz aromatyczne!), ale też dodatnio wpływa na strukturę kiełbasy. Staje się ona wyjątkowo delikatna, co zapewnia jeszcze ciekawsze wrażenia podczas posiłku. Z pewnością zachwyci Cię, gdy wyczujesz na podniebieniu jej przyjemną gładkość. Kolejna bardzo dobra wiadomość związana z naszą kiełbasą pieczoną w piekarniku jest taka, że to przepis łatwy, a zatem dostosowany również do umiejętności początkujących kucharzy. Jeśli masz niewiele czasu, uspokajamy. Białą kiełbasę pieczoną przygotujesz bardzo szybko. Podążając krok za krokiem za naszymi wskazówkami, przyrządzisz pyszną pieczoną białą kiełbasę dla siebie i swoich bliskich już w 40 minut! Gdy zachowasz odpowiednie proporcje niezbędnych składników, uda Ci się przygotować białą kiełbasę w piwie z miodem i musztardą dla czterech osób. Co jeszcze musisz wiedzieć o przepisie na białą kiełbasę pieczoną w piwie i musztardzie według przepisu Kuchni Lidla? Ale jeszcze chwilka. Powiedzmy coś o historii kulinarnej białej kiełbasy. Choć jest ona nierozerwalnie związana z polską kuchnią (przede wszystkim świąteczną), jej korzenie sięgają Niemiec. W różnych publikacjach znajdują się informacje, że biała kiełbasa pojawiła się u naszego sąsiada w połowie XIX wieku. Gdzie indziej można trafić jednak na wzmianki, że tradycje jej wytwarzania sięgają już wieku XVII. Faktem jest, że pierwsze przepisy na białą kiełbasę zaczęły pojawiać się w polskich książkach kucharskich pod koniec wieku XIX. Warto zaznaczyć, że na ziemiach polskich wykształciły się różne przepisy na kiełbasę białą. W Wielkopolsce umocnił się zwyczaj produkowania jej w 100% z mięsa wieprzowego, parzonego, na Pomorzu natomiast – z mieszanki mięsa wołowego i wieprzowego w postaci surowej. Każdy z regionów miał (i ma nadal) swoją własną tradycję sporządzania białej, która po obróbce termicznej może stać się pyszną kiełbasą pieczoną w piwie i musztardzie! Jeśli jednak szukasz uogólnień, musimy zaznaczyć, że polska biała kiełbasa, powstająca z mięsa wieprzowego lub wołowo-wieprzowego, to specjał kulinarny doprawiamy mieszanką majeranku, czosnku i pieprzu. Dopuszczalne są jednak również inne dodatki wpływające na jej oryginalny charakter. W każdym razie jej charakter czyni ją niemożliwą do pomylenia z propozycjami z innych krajów! Pieczona kiełbasa biała Kuchni Lidla – jak ją przygotować z gracją szefa kuchni? Jeśli zamieszczony powyżej opis przygotowania kiełbasy z cebulą z piekarnika (z piwem i musztardą) budzi jeszcze jakieś wątpliwości, przybywamy, aby skutecznie je rozwiać. A zatem – jak przygotować najlepszą pieczoną kiełbasę z piekarnika? Zgodnie z przepisem w pierwszej kolejności musisz rozgrzać na patelni 50 ml oleju, a następnie wrzucić na nią cebulę pokrojoną w piórka. Co to jednak oznacza? Najpierw obierz cebulę, a obraną połóż na desce. Teraz przekrój ją wzdłuż. Każdą z połówek krój dalej wzdłuż na stosunkowo cienkie plastry. Tak otrzymasz około 6-8 plasterków. Uzyskane cząstki możesz w końcu wrzucić na rozgrzaną patelnię! Teraz musisz smażyć cebulę aż do zeszklenia. Czyli jak długo? Zeszklona cebula to taka, która odznacza się złotą barwą, jest wizualnie „szklista” i wydziela charakterystyczny apetyczny zapach. Najłatwiej będzie Ci zeszklić cebulę do pieczonej kiełbasy w piekarniku, smażąc ją na małym ogniu. Pamiętaj o dodaniu odrobiny soli. Teraz pora na dwa ważne dodatki – łyżeczkę ostrej mielonej papryki oraz gorczycę. Ile gorczycy do kiełbasy potrzebujesz? Jedną łyżeczkę. Po dokładnym wymieszaniu wszystkiego na patelni zdejmij ją z ognia i sięgnij po naczynie żaroodporne. Teraz przyda się jeszcze jedna cebula. Oczywiście obierz ją i przekrój wzdłuż. Teraz jedną połówkę umieść na dnie pojemnika, na nią bezpośrednio połóż białą kiełbasę (lub inną ulubioną marki Pikok). Nadeszła pora na marynatę do kiełbasy z piekarnika. Sięgnij zatem po nieocenione w tych okolicznościach piwo. Jakie piwo dolać do kiełbasy pieczonej w piekarniku? Radzimy sięgnąć po jasne – ulubionego pilznera (dość goryczkowe, z nutą korzenno-ziołową), lagera (mocno wyczuwalny smak słodu i goryczki chmielu) czy piwo pszeniczne (bez goryczki i aromatu chmielu, orzeźwiające, kwaskowe, cytrusowe, kojarzyć może się też z zapachem chleba). Pamiętaj, żeby nie przesadzać – do przygotowania najlepszej pieczonej białej kiełbasy zdecydowanie wystarczy tylko pół szklanki trunku, czyli około 125 ml. Jeśli nie pijesz alkoholu i nie chcesz używać go w kuchni, wybierz piwo bezalkoholowe. Taką zamianę warto zastosować także w sytuacji, gdy potrawę będą jeść dzieci czy kobiety w ciąży. Teraz sięgnij po musztardę i miód. Jaka odmiana musztardy w tym przypadku sprawdzi się najlepiej? Naszym zadaniem warto zaufać musztardzie francuskiej, znanej też jako musztarda Dijon. Co do miodu – nasz typ to miód gryczany o charakterystycznym słodko-ostrym smaku. To oczywiście tylko nasza podpowiedź. Zarówno w przypadku musztardy, jak i miodu możesz kierować się swoimi preferencjami. To Ty jesteś mistrzem swojej kuchni! Mieszanką musztardy i miodu musisz oczywiście pokryć kiełbasę polaną piwem. Następnie zgodnie z przepisem tylko dopraw całość majerankiem i resztą cebuli (znowu możesz pokroić połówkę w pióra). Po wykonaniu tych wszystkich czynności kuchennych Twoja kiełbasa pieczona w piekarniku powinna w końcu wylądować… w piekarniku. W jakiej temperaturze piec kiełbasę w piekarniku? I ile piec białą kiełbasę w piekarniku? Piecz ją przez pół godziny w 180 stopniach. Pamiętaj o tym, że czeka Cię jeszcze jedno zadanie – co jakiś czas musisz zebrać (łyżką) zgromadzony na dnie naczynia sos i polewać nim kiełbasy. Zachowaj przy tym ostrożność – przygotowując niezrównaną w smaku i zapachu kiełbasę zapiekaną z cebulą, nie chcesz przecież się poparzyć! Biała kiełbasa z piekarnika – co jeszcze musisz o niej wiedzieć? Wiesz już zatem, jaką marynatę przygotować i ile piec białą kiełbasę w piekarniku. Jesteśmy przekonani, że ten sposób przyrządzona biała kiełbasa zapiekana oczaruje podniebienie Twoje i Twoich przyjaciół. Bez znaczenia, na jaką okoliczność towarzyską ją przygotujesz. Z czym jednak warto ją połączyć, aby podkreślić jej potencjał kulinarny? Możliwości masz naprawdę sporo! Na samym początku wypróbuj białą kiełbasę z piekarnika z cebulą z dodatkiem ogórka kiszonego lub odrobiny kapusty. Świetnie smakuje również jako dopełnienie obiadu, na którym zaserwujesz jedną z popularnych zup – żurek, zupę cebulową czy też np. zupę ziemniaczaną. Zawsze też warto podać ją ze świeżym pieczywem, białym lub razowym, albo też po prostu z chrzanem. Rzecz jasna biała kiełbasa zapiekana idealnie komponuje się też z ziemniakami. Jeśli znasz już doskonale wszystkie walory kiełbasy białej pieczonej, daj szansę też innym polecanym przepisom Kuchni Lidla. Zwłaszcza tym z kiełbasą w roli głównej! Kinga Paruzel poleca np. odwróconą tartę z kiełbasą z cebulą, ciastem francuskim i rozmarynem. Karol Okrasa z kolei makaron po katalońsku z kiełbasą fuet z dodatkiem krewetek. A w sytuacji, gdy jednak przepadasz za tradycyjnymi smakami, koniecznie daj szansę żurkowi chrzanowemu z kiełbasą lub bigosowi z młodej kiełbasy ze schabem i kiełbasą. Poznaj najlepszą zapiekaną białą kiełbasę według przepisu Kuchni Lidla. A później sprawdź, w jakim innym wydaniu może przypaść Ci do gustu! Gwarantujemy, że znajdziesz mnóstwo apetycznych sposobów podania białej kiełbasy z piekarnika.", "url": "https://kuchnialidla.pl/kielbasa-pieczona-w-piwie", "category": "warmińsko-mazurskie", "sub_category": "Gotowe dania i potrawy", "phrase": "Kiełbasa w piwie"}