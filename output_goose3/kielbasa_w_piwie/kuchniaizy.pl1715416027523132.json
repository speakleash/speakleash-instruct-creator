{"meta_description": "", "title": "Pieczona biała kiełbasa w piwie z cebulą. – Kuchnia Izy", "content": "Szukasz pomysłu na pyszny i aromatyczny obiad? Idealna będzie pieczona biała kiełbasa w piwie z cebulą! To danie świetne nie tylko na Wielkanoc, ale również na wiele innych okazji. Dodanie piwa sprawia, że kiełbasa nabiera delikatnego, charakterystycznego smaku, a mięso staje się niezwykle soczyste i aromatyczne. Przygotowanie pieczonej białej kiełbasy w piwie jest niezwykle proste i szybkie – zajmie Ci to mniej niż godzinę. Wystarczy podsmażyć cebulkę, a kiełbasę zalać piwem, dodać prosty sos i wstawić wszystko do piekarnika. Po upieczeniu danie możesz podawać z ulubionymi dodatkami, takimi jak chrzan, musztarda, czy po prostu świeże, chrupiące pieczywo. Gwarantuję, że pieczona kiełbasa w piwie zniknie z talerza w mgnieniu oka! UWAGA! TO DANIE NIE JEST PRZEZNACZONE DLA OSÓB NIELETNICH I KOBIET W CIĄŻY! NAJPIERW OBEJRZYJ TO VIDEO Z PRZEPISEM NA BIAŁĄ KIEŁBASĘ W PIWIE I ZOBACZ JAK ŁATWO JĄ ZROBIĆ: – Wybierz surową białą kiełbasę. Moim zdaniem lepiej tutaj pasuję, ale jeśli masz tylko parzoną, to też można jej użyć. Pewnie zauważyłaś/zauważyłeś, że biała kiełbasa ma różny kolor (takie różne kolory tej “bieli” 😉 ) w zależności od tego, kto i gdzie ją sprzedaje albo kto ją wyrabia. Taka surowa biała kiełbasa tak naprawdę nie ma typowego białego koloru, tylko szary i podchodzący nawet pod lekko brązowy. Najlepsza biała kiełbasa powinna mieć zaledwie kilka składników – wybrane mięso wieprzowe (ewentualnie z dodatkiem mięsa wołowego), naturalne jelito, czosnek, sól i czarny pieprz plus ewentualnie majeranek. Warto podkreślić, że taka prawdziwa biała kiełbasa ze względu na brak substancji konserwujących jest produktem nietrwałym, a więc należy ją dość szybko zjeść. Te białe kiełbasy, które są produkowane przemysłowo mają niestety więcej dodatków, które są niezgodne z “tradycyjnym” składem, czyli mogą zawierać dodatki wypełniające takie jak tłuszcz, ścięgna, skóry, białko sojowe – warto więc czytać skład, jeśli kupujemy je w zwykłych sklepach. Takie kiełbasy o bardzo białym kolorze mają w sobie niestety więcej tłuszczu. – Ja użyłam dwie większe cebule i myślę, że to odpowiednia ilość. Jeśli jednak chcesz, to możesz dodać więcej. – Jeśli chodzi o piwo, to najlepiej wybrać takie jakie się najbardziej lubi. Ja akurat wybrałam piwo jasne, ale jeśli wolisz ciemne, to takie użyj. Jeśli chodzi o smak, to jasne piwo ma orzeźwiający smak, z delikatną goryczką i nutami chmielu. Natomiast ciemne piwo ma nieco bardziej złożony smak, czasem z nutami karmelu, orzechów, kawy, czekolady czy suszonych owoców. ulubiona musztarda (polecam musztardę francuską z całymi ziarnami gorczycy), miód w formie płynnej, olej roślinny, pieprz i sól, majeranek. Pokrój cebule w cienkie pióra. Na patelni rozgrzej olej i wrzuć pokrojone cebule. Przesmaż cebulkę około 3 minuty. W międzyczasie posól ją i popierz. Wyłóż dno naczynia do zapiekania podsmażoną cebulką. Natnij bardzo delikatnie (możesz też lekko nakłuć) surową białą kiełbasę z jednej strony i wyłóż ją na cebulę nacięciem do góry. Teraz przygotuj prosty sos/marynatę. W miseczce wymieszaj ze sobą olej roślinny, musztardę, miód w formie płynnej, sól i pieprz oraz majeranek. Wymieszaj tak, aby składniki dobrze się ze sobą połączyły. Wlej równomiernie piwo do naczynia, a na wierzch kiełbasek wyłóż przygotowany sos. Piecz w dobrze nagrzanym do 180 stopni piekarniku (góra – dół) przez 30 – 35 minut aż kiełbaski wyraźnie się zarumienią. Możesz ze dwa razy otworzyć piekarnik w trakcie pieczenia i polać kiełbaski sosem. MAM DLA CIEBIE TEŻ INNY PRZEPIS NA PYSZNĄ PIECZONĄ BIAŁĄ KIEŁBASĘ, TYM RAZEM Z SOSEM CHRZANOWYM: Zakładając, że zostanie użyte 6 białych kiełbasek i jedna porcja dania to dwie kiełbaski, to wartość odżywcza dla jednej porcji (2 kiełbasek) w przybliżeniu będzie wynosić:", "url": "https://kuchniaizy.pl/pieczona-biala-kielbasa-w-piwie-z-cebula/", "category": "warmińsko-mazurskie", "sub_category": "Gotowe dania i potrawy", "phrase": "Kiełbasa w piwie"}