{"meta_description": "Biała kiełbasa w piwie to prawdziwa gratka dla piwoszy i smakoszy! Koniecznie wypróbuj ten przepis i przekonaj się sam", "title": "Biała kiełbasa w piwie", "content": "Prawdziwa gratka zarówno dla piwoszy, jak i smakoszy! Biała kiełbasa w piwie to stosunkowo proste w przygotowaniu, ale wykwintne w smaku danie. Świetnie sprawdzi się na obiad, kolację, jak i spotkanie z przyjaciółmi czy męski wieczór. Jeśli lubisz aromatyczne mięsne potrawy, koniecznie sprawdź także nasz przepis na schab po sztygarsku! Są dni, w których mamy ochotę wypróbować coś nowego, ale są i takie, kiedy do szczęścia potrzebujemy pysznych polskich ziemniaków, karmelizowanej cebulki i kiełbasy 😁 Biała kiełbasa w piwie to doskonały przepis na takie właśnie dni! Aromat, który otrzymamy dzięki podsmażonej na maśle cebuli z dodatkiem piwnego wywaru jest niepowtarzalny. Zredukowany piwny sos to świetna okrasa dla ziemniaków! W garnku umieść kiełbasę, zalej ją piwem, dorzuć goździki, ziele angielskie i liście laurowe. Następnie gotuj ją na wolnym ogniu około 30 min. Po tym czasie wyjmij ją z garnka i pokrój na większe kawałki. Na maśle usmaż pokrojoną w paski cebulę. Kiedy będzie zeszklona, dodaj do niej przecedzony wywar piwny i duś przez 10-15 min. (piwo powinno się delikatnie zredukować). Po tym czasie ugotowaną cebulę przetrzyj przez sitko wraz z wywarem piwnym i dodaj pokrojoną kiełbasę. Całość podgrzej na patelni. Danie podawaj z ziemniakami, polane sosem piwnym z cebulą. Kochamy gotować i dzielić się przepisami, ale uwielbiamy patrzeć także na Wasze piękne dania! Pokaż swoją interpretację tego przepisu i oznacz nas na Instagramie @gotuje_z_lewiatanem lub dodaj hasztag #gotujezlewiatanem. Będzie nam bardzo miło 🥰", "url": "https://gotujezlewiatanem.pl/biala-kielbasa-w-piwie/", "category": "warmińsko-mazurskie", "sub_category": "Gotowe dania i potrawy", "phrase": "Kiełbasa w piwie"}