{"meta_description": "Kiełbasa pieczona w piwie. Pyszne i proste danie dla miłośników mięsa. Dobry pomysł na chłodny dzień, znakomity wręcz, kiedy nie możemy", "title": "Kiełbasa pieczona w piwie z jabłkami i musztardą", "content": "Kiełbasa pieczona w piwie. Pyszne i proste danie dla miłośników mięsa. Dobry pomysł na chłodny dzień, znakomity wręcz, kiedy nie możemy (z racji pory roku) wrzucić kiełbasy na grill. Jedno nie ulega wątpliwości, żeby było naprawdę dobre – kiełbasa musi być pierwszej klasy. O alkohol się nie martwcie, wyparuje podczas pieczenia, ale piwo w połączeniu z musztardą (najlepiej ostrą) i przyprawami doda wyjątkowego smaku. • Kiełbasę nakłuj wykałaczką w kilku miejscach, włóż do brytfanny, posyp papryką i suszonymi ziołami, dodaj pokrojone na ósemki cebule, nieobrany czosnek, liście laurowe, jałowiec i ziele. • Piwo wymieszaj z musztardą, wlej do kiełbasy. Naczynie przykryj folią aluminiową i piecz 35 minut w temp. 180 stopni. • W połowie pieczenia usuń folię i do brytfanki włóż jabłka – w całości, ale z usuniętymi gniazdami nasiennymi albo, jeśli wolisz, pokrojone na ćwiartki. Kiełbasa pieczona w piwie najlepiej smakuje z pieczywem albo tłuczonymi ziemniakami.", "url": "https://praktykulinarni.com/kielbasa-pieczona-w-piwie-z-jablkami-i-musztarda/", "category": "warmińsko-mazurskie", "sub_category": "Gotowe dania i potrawy", "phrase": "Kiełbasa w piwie"}