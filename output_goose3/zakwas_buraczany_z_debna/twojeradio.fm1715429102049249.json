{"meta_description": "", "title": "Zachodniopomorskie produkty z prestiżowymi „Perłami” | Tylko Przeboje!", "content": "Regionalne wyroby, wytwarzane od lat tymi samymi metodami, wyróżniające się jakością i smakiem – kolejnych sześć takich produktów z Pomorza Zachodniego doceniła Polska Izba Produktu Regionalnego i Lokalnego. Prestiżowe nagrody – Perły 2023 – zostały wręczone w miniony weekend, podczas organizowanych w Poznaniu targów „Smaki Regionów”. Specjały, które zostały nagrodzone podczas targów w Poznaniu, są znane i cenione przez smakoszy, mieszkańców i turystów odwiedzających Pomorze Zachodnie. Nominacje do tytułu „Perły 2023” to efekt uzyskania najwyższych ocen w regionalnym konkursie „Nasze Kulinarne Dziedzictwo – Smaki Regionów”. Najlepsi producenci zaprezentowali się pod koniec sierpnia w Przelewicach. – Ten kulinarny konkurs łączy ludzi z różnych zakątków naszego województwa, którzy są skupieni wokół wspólnej pasji, opartej na produktach żywnościowych i przygotowywaniu potraw według tradycyjnych receptur. – mówił Wicemarszałek Województwa Zachodniopomorskiego Olgierd Kustosz. Prestiżowe tytuły i efektowne statuetki podczas gali finałowej krajowego konkursu „Nasze Kulinarne Dziedzictwo Smaki Regionów” otrzymało w tym roku sześć produktów z województwa zachodniopomorskiego: Na Pomorze Zachodnie pojechała również nagroda „Klucz do Polskiej Spiżarni”, przyznawana osobom szczególnie zasłużonym w regionach dla wspierania kulinarnego dziedzictwa, promocji i budowy rynku produktów regionalnych, lokalnych i tradycyjnych. Nagrodę otrzymał Zbigniew Trojanowski, ekspert w zakresie doradztwa rolniczego w Powiatowym Zespole Doradztwa Rolniczego w Koszalinie, pasjonat zachodniopomorskich produktów regionalnych. Od lat wspiera lokalnych przedsiębiorców m.in. poprzez zgłaszanie ich produktów do konkursu Nasze Kulinarne Dziedzictwo Smaki Regionów. Targi „Smaki Regionów 2023” odbyły się w dniach 29 września – 1 października w obiektach Międzynarodowych Targów Poznańskich.", "url": "https://twojeradio.fm/zachodniopomorskie-produkty-z-prestizowymi-perlami.html", "category": "zachodniopomorskie", "sub_category": "Napoje (alkoholowe i bezalkoholowe)", "phrase": "Zakwas buraczany z Dębna"}