{"meta_description": "W sobotę w Ogrodzie Dendrologicznym w Przelewicach odbył się konkurs Nasze Kulinarne Dziedzictwo – Smaki Regionów. Udział w wydarzeniu wzięli państwo Aneta i Stanisław Dobropolscy z Dębna, których produkty zostały nagrodzone.", "title": "Produkty regionalne z Dębna nagrodzone w wojewódzkim konkursie | Urząd Miejski w Dębnie", "content": "W sobotę w Ogrodzie Dendrologicznym w Przelewicach odbył się konkurs Nasze Kulinarne Dziedzictwo – Smaki Regionów. Udział w wydarzeniu wzięli państwo Aneta i Stanisław Dobropolscy z Dębna, których produkty zostały nagrodzone. Konkurs regionalny organizowany jest przez Urząd Marszałkowski w Szczecinie. Wojewódzki finał odbył się 26 sierpnia br. w Ogrodach Przelewice - Zachodniopomorskim Centrum Kultury Obszarów Wiejskich i Edukacji Ekologicznej. Chleb dębnowski, który powstaje w piekarni Anioła państwa Dobropolskich w Dębnie został nagrodzony 1 miejscem w konkursie „Nasze Kulinarne Dziedzictwo - Smaki Regionów\" Natomiast Zakwas buraczany z Dębna otrzymał nominację do nagrody honorowej ogólnopolskiej „Perły 2023”. Krajowy Finał Konkursu, polegający na uroczystości wręczenia statuetki „Perły”, odbędzie się 30 września br. podczas Międzynarodowych Targów Smaki Regionów w Poznaniu.", "url": "https://debno.pl/strona/produkty-regionalne-z-debna-nagrodzone-w-wojewodzkim-konkursie", "category": "zachodniopomorskie", "sub_category": "Napoje (alkoholowe i bezalkoholowe)", "phrase": "Zakwas buraczany z Dębna"}