{"meta_description": "Produkt wpisany na listę produktów tradycyjnych w dniu 2016-04-01 w kategorii Produkty Warzywa i owoce w woj. łódzkim.", "title": "Konfitura z żurawiny z Osse - - Portal Gov.pl", "content": "W zależności od naczynia, w którym się znajduje. Zależna od naczynia, w którym się znajduje. Gęsta jednolita masa o konsystencji półpłynnej do prawie stałej. Smak słodko-kwaśny z wyczuwalnym smakiem wanilii i ajerkoniaku. Zapach charakterystyczny dla smażonych owoców o wyczuwalnym intensywnym zapachu wanilii. Osse to wieś położona niedaleko Łodzi, która dawniej była wsią folwarczną o typowo rolniczym charakterze ukierunkowanym na grunty ogrodowe. W przydomowych ogrodach uprawiano duże ilości agrestu, którego krzewy zachowały się do dziś. Z owoców agrestu gospodynie przygotowywały kompoty, a także konfitury, z których najpopularniejszą jest konfitura agrestowa z dodatkiem ajerkoniaku. „Owoce trzeba umyć, marne wyrzucić, namoczyć. Najlepiej w alkoholu, a jak nie to w occie. Później gotować z wodą i cukrem aż będzie mieciuśki. Odcedzić i przetrzeć – jakieś sito albo durszlak. I od nowa do syropu gotować, dodać prawdziwej wanilii. Utrzeć jaja z cukrem i śmietanką, dodać powoli spirytus, cały czas mieszać. Jak się przegryzie to dodać trochę do konfitury. Resztę odstawić na później i gotowe. Co się nie zje od razu w weki” (Wywiad przeprowadzony z mieszkańcami gminy Stryków). Dodatek ajerkoniaku oraz wanilii nadaje konfiturze niepowtarzalny smak i aromat. „Konfitura z agrestu jest kwaskowata-cierpka. Dobrze jest jak się ją zaciągnie takim słodziutkim adwokatem, mówią też ajerkoniakiem. Ma lepszy taki łagodny smak z wyczuwalnym alkoholem i jest słodsza” (Wywiad przeprowadzony z mieszkańcami gminy Stryków). Receptura na konfiturę przekazywana była z pokolenia na pokolenie podczas spotkań oraz kursów gotowania.", "url": "https://www.gov.pl/web/rolnictwo/konfitura-z-zurawiny-z-osse", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura agrestowa z Osse"}