{"meta_description": "Na LPT w województwie pomorskim od 28 marca 2014 roku....", "title": "Żurawina z Kaszub ucierana na surowo", "content": "Na LPT w województwie pomorskim od 28 marca 2014 roku. Do przygotowania żurawiny z Kaszub ucieranej na surowo używa się najwyższej jakości surowca, bez oznak przejrzewania, dokładnie umytego i oczyszczonego z części niejadalnych oraz cukru.  „Sorbety przygotowuje się (…) z całych owoców rozcieranych z cukrem. Czynnikiem utrwalającym sorbety jest cukier i dlatego ilość cukru dodawanego na 1 kg owoców wynosi od 1,5 do 1,75 kg. Do ucierania sorbetów trzeba przygotować miskę tzw. makutrę, którą przed użyciem należy bardzo dokładnie umyć szczotką w gorącej wodzie z mydłem, kilkakrotnie wypłukać i wyprażyć w piekarniku.  Do zimnego piekarnika wstawia się miskę i powoli ogrzewa, a następnie pozostawia, w piecu aż do wystudzenia. Do ucierania potrzebna jest również pałka z twardego drewna, którą przed użyciem należy wyszorować i wygotować (...).  Przed ucieraniem sorbetów należy przygotować opakowania. Najlepsze są słoiki o małej pojemności przydatne do jednorazowego wykorzystania przetworu. Mogą to być słoiki z zamknięciem Twist-off lub zakrętkami metalowymi czy bakelitowymi, a nawet zwykłe szklanki po musztardzie.” (K. Pyszkowska, „Przetwory w gospodarstwie domowym”). Produkt wpisany na listę produktów tradycyjnych 21 grudnia 2016 roku w woj. łódzkim. Osse to wieś położona niedaleko Łodzi. konfitura agrestowa z dodatkiem ajerkoniaku. „Owoce trzeba umyć, marne wyrzucić, namoczyć. Najlepiej w alkoholu, a jak nie to w occie. Później gotować z wodą i cukrem aż będzie mieciuśki. Odcedzić i przetrzeć – jakieś sito albo durszlak. I od nowa do syropu gotować, dodać prawdziwej wanilii. Utrzeć jaja z cukrem i śmietanką, dodać powoli spirytus, cały czas mieszać.  Jak się przegryzie to dodać trochę do konfitury. Resztę odstawić na później i gotowe. Co się nie zje od razu w weki” (Wywiad przeprowadzony z mieszkańcami gminy Stryków). Dodatek ajerkoniaku oraz wanilii nadaje konfiturze niepowtarzalny smak i aromat.  „Konfitura z agrestu jest kwaskowata-cierpka. Dobrze jest jak się ją zaciągnie takim słodziutkim adwokatem, mówią też ajerkoniakiem. Ma lepszy taki łagodny smak z wyczuwalnym alkoholem i jest słodsza” (Wywiad przeprowadzony z mieszkańcami gminy Stryków). Receptura na konfiturę przekazywana była z pokolenia na pokolenie podczas spotkań oraz kursów gotowania. Od 28 lipca 2015 roku ten produkt jest na LPT prowadzonej przez MRiRW.  To kolejny przepis, w którym autorzy zgłoszenia uprzedzają, że przygotowanie śliwki w occie jest proste choć pracochłonne:  „Około 10 kg śliwek węgierek – umytych, wysuszonych i nakłutych (aby nie popękały) zlewało się syropem z około 2 l octu i 2,5 kg cukru (ostudzonym). Do smaku dodawało się cynamon, goździki.  Następnego dnia zalewę się zlewa, zagotowuje i wylewa na śliwki. Tak 2-3 razy. Potem przekładamy do słoików i pasteryzujemy” (Wywiad przeprowadzony z mieszkańcami Gądecz). Śliwka w occie najlepiej smakuje, jako dodatek do różnego rodzaju mięs, bigosu, serów, a nawet czerniny. Gruszki szaruszki w syropie na LPT są od 22 lipca 2011 roku Niedrążone połówki gruszek, niektóre z ogonkami, zanurzone w gęstym, klarownym syropie. W syropie widoczne goździki korzenne (2-3 sztuki na słoik). Do przygotowania gruszek w syropie używane są owoce między innymi starej odmiany gruszy Salisbury, potocznie zwanej „Szaruszką” ze względu na szary kolor owoców. Gruszki szaruszki w syropie to połówki owoców zanurzone w gęstym syropie z dodatkiem goździków korzennych.  Przepis znajduje się w poradniku pt.: „Smacznie i zdrowo od rana do wieczora” autorstwa Pani Jadwigi Kłossowskiej: „3 kg gruszek bergamotów, 1,5 kg cukru, 1 szklanka octu 6-procentowego, 1 szklanka wody, 15-20 (garść) goździków. (…) Można jednak przyrządzić w occie i inne gatunki gruszek (…).  Gruszki obrać, pozostawiając szypułkę, zaś gniazdo nasienne wyjąć (…).Gruszki po obraniu od razu wkładać do wody zakwaszonej octem (2 łyżki na miskę wody), by nie czerniały. Jednocześnie przygotować syrop.  W płaskim rondlu zalać cukier octem i wodą, dodać goździki i gotować mieszając, aż cukier zupełnie się rozpuści. Wówczas włożyć gruszki i na słabym ogniu gotować, aż nabiorą złocistego koloru i staną się lekko szkliste. Po wystudzeniu złożyć do słojów twistów (…). Przechowywać w ciemnym miejscu”. Gruszki szaruszki w syropie przygotowywane są raz w roku na jesieni i stanowią dodatek do różnego rodzaju potraw mięsnych.", "url": "https://strefaagro.pl/dynia-w-zalewie-cwikla-sliwki-w-occie-dzem-malinowy-przepisy-na-tradycyjne-przetwory/gh/c8-15742146/2", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura agrestowa z Osse"}