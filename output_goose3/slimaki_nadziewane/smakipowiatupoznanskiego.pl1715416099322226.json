{"meta_description": "", "title": "Ślimaki nadziewane", "content": "Kupić na targu specjalny gatunek jadalnych ślimaków. Wrzucić je do gorącej , posolonej wody, a gdy ślimaki wyjdą ze skorup, wybrać wszystkie muszelki, ślimaki zaś, dodawszy trochę cebuli, kilka pieczarek, pół łyżki masła dusić pod nakryciem przez pół godziny. Dodać bułkę namoczoną w mleku, dobrze wyciśniętą, dwa całe jaja, trochę surowego masła, szczyptę soli, pieprzu i gałki muszkatołowej, wymieszać razem, napełniać tym farszem muszelki ze ślimaków, polać każdą masłem z przyrumienioną bułeczką, ułożyć na półmisku i wstawić na 10 minut do pieca. Przepis pochodzi z Uniwersalnej Książki kucharskiej Marii Ochorowicz-Monatowej, Warszawa 2012, na podstawie wydania z 1917 roku.", "url": "https://smakipowiatupoznanskiego.pl/recipes/slimaki-nadziewane/", "category": "warmińsko-mazurskie", "sub_category": "Gotowe dania i potrawy", "phrase": "Ślimaki nadziewane"}