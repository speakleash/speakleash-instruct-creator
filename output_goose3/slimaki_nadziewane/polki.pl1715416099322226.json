{"meta_description": "Winniczki zbierać można wyłącznie w maju. Występują w Europie południowo-wschodniej i centralnej. Uwielbiane przez Francuzów, u nas już niestety zapomniane. Warto jednak do nich wrócić, gdyż są dziś uważane za prawdziwy rarytas. A jak przygotować faszerowane winniczki?", "title": "Faszerowane winniczki - jak faszerować muszle?", "content": "Winniczek ma chude mięso bogate w białko, magnez, cynk i jod. Zbieramy je najlepiej rano w trawie na łąkach lub w parkach. Przed każdym przygotowaniem dań z tych ślimaków najpierw należy je przez 4 dni przegłodzić by pozbyć się resztek jedzenia. Najlepiej umieścić je w wilgotnej piwnicy w dużym garnku i przykryć szczelnie gazą by miały dopływ powietrza. Po tych dniach płuczemy je wodą. Te które wyjdą ze skorupek przeznaczamy do konsumpcji, te które z nich nie wyjdą wyrzucamy. Następnie ślimaki posypujemy solą. Powinny puścić śluz i schować się do skorupek. Następnie wrzucamy winniczki do kotła z gotującą się wodą na 7 minut. Po ostudzeniu wyciągamy dokładnie ślimaki z muszelek za pomocą widelca. Jadalną część ślimaka czyli nogę oddzielamy od niejadalnej części, która była w muszli. Następnie przez 2 – 3 godziny gotujemy ślimaki w rosole przygotowanym z soli, majeranku, korzenia pietruszki i selera. Pozostałe skorupki gotujemy przez pół godziny w silnym roztworze solnym. Teraz ślimaki i muszle możemy wykorzystać do faszerowania. W tym przepisie jadalne części ślimaka gotujemy tylko w wodzie nie w rosole. Przez ostatnie pół godziny gotujemy je z dodatkiem składników i przypraw. Po ostudzeniu wszystko drobno siekamy i dodajemy masło czosnkowe (masło wymieszane z przeprasowanym czosnkiem), wbijamy jajko i dokładnie mieszamy. Takim farszem wypełniamy skorupki, posypujemy je bułką tartą i układamy na blasze z otworami by się nie powywracały. Zapiekamy przez 10 minut w piekarniku rozgrzanym do 200 stopni. Ślimaki są na etapie gotowania w naszym rosołku. Wyjmujemy je i osączamy. Cebulę i pieczarki drobno siekamy. Bułkę moczymy w mleku i odciskamy. Ślimaki, cebulę i pieczarki dusimy na małym ogniu pod przykryciem w winie z dodatkiem jednej łyżki masła przez 20 min. Następnie składniki siekamy, dodajemy odsączoną bułkę, dwa jaja, łyżkę masła, przyprawy i mieszamy. Farszem wypełniamy skorupki ślimaków, układamy na blasze, skrapiamy resztą masła i zapiekamy przez 10 minut w temperaturze 180 stopni.", "url": "https://polki.pl/przepisy/kuchnie-swiata,faszerowane-winniczki-jak-faszerowac-muszle,10395963,artykul.html", "category": "warmińsko-mazurskie", "sub_category": "Gotowe dania i potrawy", "phrase": "Ślimaki nadziewane"}