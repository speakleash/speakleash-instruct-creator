{"meta_description": "", "title": "Zupa jagodowa wg przepisu z 1913 roku - . Stół sprzed wieków", "content": "Dziś zupy owocowe straciły nieco na popularności, ale jeszcze niedawno były namiętnie przygotowywane przez mamy i babcie. Za to na przełomie XIX i XX cieszyły się dużą popularnością, o czym świadczy spora ilość przepisów na nie. Przygotowywano je z różnych świeżych owoców (jabłek, gruszek, malin, jagód, poziomek), a nawet z powideł. Mogły być zabielone śmietaną lub czyste, zagęszczone mąką ziemniaczaną. Najczęściej podawano je z grzankami z bułki. Jagody zalej wodą, posłodź. Gotuj 15 minut, następnie zblenduj i z powrotem wstaw na gaz. Śmietanę rozbij z mąką za pomocą trzepaczki. Dodaj do zupy, gdy tylko się zagotuje. Cały czas mieszaj, aż zgęstnieje. Zdejmij z gazu.", "url": "https://www.pularda.com.pl/zupy/zupa-jagodowa/", "category": "podkarpackie", "sub_category": "Gotowe dania i potrawy", "phrase": "Zupa z jagód"}