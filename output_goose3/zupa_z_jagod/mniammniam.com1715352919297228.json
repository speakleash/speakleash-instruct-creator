{"meta_description": "Sprawdzony przepis na zupa jagodowa - jagodnica od MniamMniam.com 😋 Smacznie, szybko i tanio.", "title": "Zupa jagodowa - jagodnica", "content": "Zupa jagodowa, czyli popularna jagodnica, to danie, które od razu należy zrobić z podwójnej porcji. Takie z niej smaczne danie! Polubią ją Twoje dzieci, a i dorosłych nią zachwycisz. Do smaku - kluski! Połowę jagód rozgniatam widelcem i wrzucam do wody. Gotuję przez 10 minut, następnie słodzę i zaprawiam mąką ziemniaczaną rozpuszczoną w paru łyżkach zimnej wody. Chwilę gotuję i odstawiam.   Teraz wrzucam całe jagody studzę, następnie wstawiam do lodówki na 3 godziny.   Po ochłodzeniu, przed samym podaniem, wlewam śmietanę, lekko mieszam, aby zostawić piękne białe smugi na ciemno-fioletowym tle i podaję. Z przyjemnością patrzę jak moi najmilsi delektują się moim dziełem, a potem czarno im z buzi wyziera.   Ta zupa najlepsza jest z kluskami lanymi.   Dodatkowe informacje  Zupę należy przygotować przynajmniej na 3 godziny przed podaniem, wtedy osiąga apogeum smaku.", "url": "https://www.mniammniam.com/zupa-jagodowa-jagodnica", "category": "podkarpackie", "sub_category": "Gotowe dania i potrawy", "phrase": "Zupa z jagód"}