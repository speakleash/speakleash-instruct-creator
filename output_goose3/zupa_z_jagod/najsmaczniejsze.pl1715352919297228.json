{"meta_description": "Zupa jagodowa to idealne danie na przypomnienie lata. Zupa smakuje na ciepło jak i na zimno.", "title": "Zupa jagodowa", "content": "Zupa jagodowa z przepisu mojej mamy to idealne danie na przypomnienie lata. Ten przepis przyda Wam się nie tylko w okresie letnim, gdy można dostać świeże jagody, ale również w sezonie zimowym, korzystając z zapasów mrożonych jagód :) Zupa jagodowa smakuje na ciepło jak i na zimno. Smacznego! Jagody oczyść i umyj, następnie przełóż do garnka, zalej wodą (ok. 1 litr), dodaj szczyptę soli, następnie gotuj około 7 minut. Kluseczki: Do miseczki wbij jajka, dodaj mąkę oraz szczyptę soli, wymieszaj ciasto (jeśli ciasto jest zbyt gęste, dodaj odrobinę wody).  Tak przygotowane ciasto przekłada za pomocą łyżeczki, albo wlewaj cienką strużką do gotującej się zupy, delikatnie mieszając, by powstały kluseczki. Zupę ponownie doprowadź do wrzenia, zdejmij z ognia, dopraw do smaku cukrem. Zupa jagodowa smakuje na ciepło jak i na zimno. Przed podaniem udekoruj kleksem gęstej śmietany. Zamiast kluseczek, możesz oddzielnie ugotować swój ulubiony makaron. Dodaj go do zupy, gdy będzie letnia i od razu podawaj, wtedy makaron będzie ładnie odznaczał się w zupie. Jeśli chcesz, aby zabarwił się na fioletowo, dodaj go przynajmniej na 30 minut przed podaniem.  Dla wzmocnienia smaku, do zupy jagodowej możesz dodać szczyptę cynamonu.", "url": "https://najsmaczniejsze.pl/2014/08/zupa-jagodowa/", "category": "podkarpackie", "sub_category": "Gotowe dania i potrawy", "phrase": "Zupa z jagód"}