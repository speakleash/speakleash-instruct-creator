{"meta_description": "Pyszny, gęsty i kremowy chłodnik jagodowy z makaronem i kleksem śmietany orzeźwia i ochładza w najupalniejsze dni lata! Przekonaj się na własnej skórze ;)", "title": "Chłodnik jagodowy z makaronem i śmietanką", "content": "Latem chłodników nigdy dość. Jak się mieszka w teoretycznie najcieplejszym rejonie Polski, to chyba oczywiste :). A do tego w bloku… Zaletą takiego mieszkania na czwartym piętrze jest na przykład to, że można zaglądać ptakom w gniazda (wystarczy spojrzeć w dół, pomiędzy gałęzie sięgające naszego balkonu) lub obserwować z bliska akrobatyczne loty jerzyków (wystarczy spojrzeć w górę). Wadą jest upał równy temu za oknem. Na szczęście dla ochłody można zjeść pyszny chłodnik jagodowy z makaronem i śmietanką.Do ugotowania dzisiejszego chłodnika zainspirowała mnie nasza rodzinna wycieczka do lasu. Jagód (i poziomek) znaleźliśmy w sam raz na jedną zupę, ale owoce zostały zjedzone niemalże zaraz po zerwaniu z krzaczków, więc nie obyło się bez zakupów. Mój chłodnik jagodowy z makaronem i śmietanką to, jak przystało na moje zupy owocowe, poezja smaku :). Bardziej deser, który nieraz bywa zwieńczeniem całego obiadu. Ale kto powiedział, że nie można zacząć obiadu od słodkości?Jeśli szukacie ochłody zajrzyjcie koniecznie tutaj:", "url": "https://www.winiary.pl/przepisy/chlodnik-jagodowy-z-makaronem-i-smietanka-zwz/", "category": "podkarpackie", "sub_category": "Gotowe dania i potrawy", "phrase": "Zupa z jagód"}