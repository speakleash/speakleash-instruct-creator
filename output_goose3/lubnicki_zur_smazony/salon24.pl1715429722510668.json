{"meta_description": "Dobra, dosyć tego precz na Smakoszku, tu trzeba jakieś przepisy pisać, kaszą, kapustą i mięsiwem w oczy kłuć. \n   \n Bo inaczej z...", "title": "Żur smażony od Algi", "content": "Dobra, dosyć tego precz na Smakoszku, tu trzeba jakieś przepisy pisać, kaszą, kapustą i mięsiwem w oczy kłuć. Dziś postanowiłam podać przepis na żur, ale nie jakiś zwyczajny, albo inną zalewajkę, tylko: (a swoją drogą, co prawda sama tego nie widziałam, ale w czasach już historycznych, bo w przerwanej dekadzie Gierka, w Koninie, a były to czasy, w których żur sprzedawano w domach, bo w sklepie nie było, na jednych drzwiach mieszkania w bloku, nie powiem, na jakim osiedlu, bo wstyd, wisiała taka kartka „Tu Rzór”). Śledzia wyfiletować, ikrę lub mlecz oczywiście zostawić i wszystko pokroić w grubą kostkę. Na patelkę wlać trochę oleju i pokrojoną w kostkę cebulę(aż się zeszkli). Włożyć śledzie i ikrę lub mlecz i posypać pieprzem, podsmażyć, jak wyparuje woda wlać około dwóch szklanek żuru(nie może być zbyt kwaśny) i podgrzewać do zagotowania , aż zrobi się gęsty(jak jest za gęsty, można wlać trochę wody). Podawać z pyrami w mundurkach, albo z chlebem. Może nie jest to jakieś eleganckie danie i kolor ma szary, ale to niebo w gębie(przynajmniej dla mnie). Smacznego wszystkim życzę,(aż mi się zachciało tego żuru).", "url": "https://www.salon24.pl/u/delicyje/59521,zur-smazony-od-algi", "category": "łódzkie", "sub_category": "Gotowe dania i potrawy", "phrase": "Łubnicki żur smażony"}