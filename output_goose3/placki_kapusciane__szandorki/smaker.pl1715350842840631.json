{"meta_description": "Szandorki to smażone placki o wytrawnej, charakterystycznej nucie. Są przygotowywane z kiszonej kapusty oraz ciasta z mąki pszennej, mleka i jajek.", "title": "Szandorki z gminy Dębowiec. Rewelacyjny przepis z Koła Gospodyń Wiejskich", "content": "Kapustę opłucz, odcedź i drobno posiekaj. Następnie na patelni rozgrzej olej i przesmażaj kapustę na gorącym oleju, mieszając od czasu do czasu. Dorzuć kminek i/lub majeranek. Kapusta powinna odparować, zmięknąć i się zrumienić. Jeśli chcesz wzmocnić smak, dodaj drobno posiekaną szalotkę lub 1-2 ząbki czosnku. Wymieszaj mleko z przesianą mąką i jajkiem. Możesz to zrobić mikserem lub trzepaczką. Po czym dodaj ostudzoną kapustę i dopraw do smaku solą i czarnym pieprzem. Idealne ciasto będzie przypominało w konsystencji gęstą śmietanę. W razie potrzeby dodaj więcej mąki lub mleka. Na patelni rozgrzej olej, wykładaj porcje ciasta i smaż placki na złoty kolor z dwóch stron. Po usmażeniu wyłóż szandorki na ręcznik papierowy, po czym podawaj. Gorące szandorki świetnie komponują się z kwaśną śmietaną lub jogurtowym sosem czosnkowym.", "url": "https://smaker.pl/przepisy-dania-glowne/przepis-szandorki,1966995,smaker.html", "category": "podkarpackie", "sub_category": "Gotowe dania i potrawy", "phrase": "Placki kapuściane – szandorki"}