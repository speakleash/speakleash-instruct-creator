{"meta_description": "", "title": "Szandorki - placki kapuściane", "content": "Szandorki to placki kapuściane, które zostały wpisane na listę produktów tradycyjnych województwa podkarpackiego Ministerstwa Rolnictwa i Rozwoju Wsi. Postanowiłem spróbować wykonać te placki. 1. Odcedzamy kapustę, siekamy i smażymy na oleju tak by była miękka i miała rumiany kolor. 2. Do ostudzonej kapusty dodajemy resztę składników: mleko, jajko, mąkę i przyprawy. 3. Mieszamy, masa powinna mieć konsystencję gęstej śmietany. Jeżeli ciasto jest za gęste dodajemy trochę mleka w przeciwnym wypadku mąki.  4. Na rozgrzany olej nakładamy ciasto i formujemy okrągłe placki podobne do racuchów czy placków ziemniaczanych. Smażymy z dwóch stron tak by miały rumiany kolor. Ja do wykonania placków dałem mąkę pszenną-razową ale te na mące białej bardziej mi smakowały.", "url": "https://www.cieklin-ski.pl/serwis/przepisy/szandorki--placki-kapusciane-247", "category": "podkarpackie", "sub_category": "Gotowe dania i potrawy", "phrase": "Placki kapuściane – szandorki"}