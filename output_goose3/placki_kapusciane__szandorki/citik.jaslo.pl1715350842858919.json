{"meta_description": "", "title": "Lista Jasielskich Produktów Lokalnych 2013", "content": "Na podstawie § 2 Zarządzenia Nr III/53/2013 Burmistrza Miasta Jasła z dnia 19 marca 2013 r. Zespół Zadaniowy ds. identyfikacji jasielskich produktów lokalnych dokonał przeglądu i analizy zgłoszeń na jasielski produkt lokalny w 2013 r. zgodnie z ogłoszonym Regulaminem, podanym do publicznej wiadomości w dniu 16 kwietnia 2013 r. na stronie Urzędu Miasta w Jaśle, MBP w Jaśle i JDK. W wyniku dokonanej analizy Zespół sporządził następującą listę: • Jasielskie Wino – produkowane z lokalnych odmian winogron „ Jutrzenka”.  Produkt zgłoszony przez p. Romana Myśliwca i Ewę Wawro – Stowarzyszenie Winiarzy Podkarpacia, Barbarę Czajkę – Winnica Vanellus; • Orzechówka jasielska – nalewka wytwarzana od kilkudziesięciu lat z orzechów włoskich pochodzenia lokalnego. Produkt zgłoszony przez p. Witolda Ropę; • Bułka zwykła „wodna” – bułka pszenna, wytwarzana z lokalnych surowców na bazie dawnych receptur znanego piekarza p. Józefa Więcka ze Starego Żmigrodu. Produkt zgłoszony przez p. Marię Mroczka, Trafunek Bis Sp. Z o.o.; • Kiełbasa dębowiecka – tradycyjna kiełbasa znana w Europie od pokoleń. Wytwarzana z mięsa wieprzowego nie studzonego średniorozdrobnionego z wykorzystaniem naturalnych przypraw. Wędzona w gorącym dymie w tradycyjnej wędzarni opalanej drewnem z drzew liściastych. Produkt zgłoszony przez p. Marię Mroczka, Trafunek Bis Sp. Z o.o.; • Zaciórka z banią – dawna podstawowa, lokalna potrawa gotowana z prostych surowców: kluski razowe z orkiszu, mleko, bania (dynia), woda, sól do smaku. Produkt zgłoszony przez p. Stanisława Marszałka ze Stowarzyszenia Kultury Ludowej w Trzcinicy; • Pierogi z kaszą gryczaną – bardzo popularne w regionie pierogi z farszem z gryki, twarogu, ziemniaków w cieście z mąki pszennej pytlowej. Produkt zgłoszony przez p. Marię Wójcik z Koła Gospodyń Wiejskich w Potakówce; • Pierogi pszenno-razowe z kapustą – wyśmienite w smaku pierogi z farszem z kapusty, cebuli, soli i pieprzu w cieście z mąki razowej z dodatkiem otrąb mąki pszennej i mleka. Produkt zgłoszony przez p. Danutę Misiołek z Osiedlowego Koło Gospodyń „Sobniowianki”; • Placek z jabłkami – najpowszechniej pieczony rodzaj ciasta w okolicach Jasła. nDo wypieku stosowano surowce lokalne, w tym jabłka z lokalnych sadów, uprawianych od pokoleń. Produkt zgłoszony przez p. nMarię Mroczka, Trafunek Bis Sp. Z o.o.; • Placki kapuściane „Szandorki” – potrawa unikalna związana ściśle z rejonem ziemi jasielskiej. Pieczone na oleju chrupiące placki z mąki, jajek, wody, sody i soli oraz z ostudzoną, duszoną przez 1,5 godz. surową kapustą. Produkt zgłoszony przez p. Marię Mroczka, Trafunek Bis Sp. Z o.o.; • Żur lisowski – tradycyjna i bardzo popularna potrawa. Przepis na żur wytwarzany z surowców lokalnych jest przekazywany z pokolenia na pokolenie. Zakwas owsiano-żytni z dodatkiem czosnku, gotowany z wywarem z grzybów i mięsa, odpowiednio przyprawiany może być wzbogacony jajem na twardo i kawałkiem swojskiej kiełbasy. Produkt zgłoszony przez p. Emilię Dziedzic z Koła Gospodyń Wiejskich z Lisowa. • Ceramiczna pamiątka z Beskidu Niskiego – charakterystyczne dla lokalnego krajobrazu kapliczki gliniane, ręcznie wykonane, o walorach artystycznych. Produkt zgłoszony przez p. Irenę Brej-Kozon z Cieklina; • Haft krzyżykowy – tradycyjny haft stosowany do zdobienia strojów ludowych, obrusów i makatek. Produkt zgłoszony przez p. Teresę Macek z Sądkowej. • Koronka klockowa – tradycyjna koronka wykonywana tzw. techniką „klockową”. Produkt zgłoszony przez p. Waldemara Piórka z Gminnego Ośrodka Kultury w Kołaczycach; Kategoria Inne usługi (enoturystyka): • Enoturystyka – usługi turystyczne, zwiedzanie winnic Podkarpacia. Produkt zgłoszony przez p. Marka Nowińskiego z Winnicy Dwie Granice. • Okółka jasielska – tradycyjny obrzęd ludowych przyśpiewek z terenu powiatu jasielskiego i tańca, wykonywanych przez mężczyzn, którym przygrywała kapela. Okółka była tańcem powszechnym, wykonywanym na weselach, „wyskóbkach”, potańcówkach. Produkt zgłoszony przez p. Stanisława Marszałka z Kapeli Ludowej Trzcinicoki; • Poezja ludowa – utwory poetyckie lokalnych twórców ludowych (Maria Tomasik oraz ś.p. Michalina Kurowska) Produkt zgłoszony przez p. Marię Tomasik z Sądkowej oraz p. Stanisławę Ablewicz dyr. Gminnej Biblioteki Publicznej w Jaśle z./s w Szebniach. Kwiaty sznurkowe, pomimo walorów artystycznych nie zostały uwzględnione jako produkt lokalny z uwagi na brak wystarczających cech charakterystycznych dla naszego Regionu. W wyniku przeprowadzonej ankiety w sprawie identyfikacji mieszkańców Jasła i powiatu jasielskiego z przedstawioną Listą jasielskich produktów lokalnych, umieszczoną na stronie Urzędu Miasta w Jaśle w dniach 6 – 31 maja 2013 r. ustalono:", "url": "https://citik.jaslo.pl/lista-jasielskich-produktow-lokalnych-2013/", "category": "podkarpackie", "sub_category": "Gotowe dania i potrawy", "phrase": "Placki kapuściane – szandorki"}