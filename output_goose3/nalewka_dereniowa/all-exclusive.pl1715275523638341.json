{"meta_description": "Owoc derenia w nalewce przemienia się z brzydkiego kaczątka w pięknego indyka. Nalewka dereniowa to też ulubienica publiczności.", "title": "Nalewka dereniowa - dereniówka", "content": "Jeśli postanowiliście samodzielnie zebrać dereń, to dobrym pomysłem będzie położenie pod drzewkiem dużego kawałka materiału lub innej płachy i poczekanie, aż owoce same spadną na ziemię. Rozwiązanie to ma dwa plusy – po pierwsze, dojrzały dereń sam urywa się z gałęzi, a więc od razu wyselekcjonujemy do nalewki dereniowej najlepsze owoce. Po drugie – skoro można poczekać, aż dereń sam się oberwie, to mistrz nalewek polecił unikać niepotrzebnych prac fizycznych. Kiedy już w dowolny sposób weszliśmy w posiadanie derenia, czas przystąpić do jego obróbki. W pierwszej kolejności myjemy go i osuszamy, a następnie każdy owoc leciutko nakłuwamy wykałaczką. Jak wieść ludowa głosi, zabieg ten pomaga dereniowi uwolnić pełnię smaku i aromatu do alkoholu. Spotkałem się jednak z opinią, że nie widać różnicy z nakłuwaniem czy bez, więc decyzję w tej materii pozostawiam Wam. W każdym razie owoce wrzucamy do słoja, a następnie zalewamy je 750 ml wódki i 250 ml spirytusu, najlepiej uprzednio ze sobą wymieszanymi.", "url": "https://all-exclusive.pl/nalewka-dereniowa-dereniowka/", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Nalewka dereniowa"}