{"meta_description": "Dereniówka to nalewka przygotowywana z owoców derenia. Roślina tu w Polsce uprawiana jest przede wszystkim jako roślina ozdobna.", "title": "Dereniówka. 3 sprawdzone przepisy na nalewkę", "content": "Dereniówka to nalewka przygotowywana z owoców derenia. Roślina tu w Polsce uprawiana jest przede wszystkim jako roślina ozdobna. Wiosną ma piękne kwiaty, jesienią urody dodają mu owoce, które nadają się także do spożycia i na przetwory. Owoce derenia zawierają dużo kwasów organicznych i węglowodanów, a także witaminy C i witaminę P. Z soli mineralnych na uwagę zasługuje duża zawartość żelaza. jeżeli interesują Państwa jego właściwości odżywcze, polecamy tekst: Dereń. Właściwości odżywcze i wykorzystanie Poniżej prezentujemy natomiast 3 przepisy na nalewkę z derenia. Idealny czas do ich przyrządzania to jesień. Znajdziecie je także w wydanym przez nas Atlasie Nalewek. Sposób przygotowania: Do kamiennego garnka nasypać derenie, przesypując cukrem w ilości wynoszącej połowę wagi owocu. Zalać spirytusem lub mocną wódką. Garnek nakryć dobrze dostosowaną pokrywką, okleić ciastem chlebowym, aby para nie uchodziła i wstawić na dziesięć godzin w gorący piec po chlebie. Nazajutrz, gdy garnek ostygnie, zlać nalewkę, a owoc wycisnąć. Można używać zaraz. Sposób przygotowania: Gąsiorek lub butelkę napełnić bardzo dojrzałym dereniem, zalać spirytusem tak, aby objął owoc, zakorkować starannie i trzymać miesiąc na słońcu lub w cieple. Potem spirytus zlać i przechować. Zrobić syrop, biorąc dwie szklanki wody na 1 kg cukru, syropem tym zalać dereń pozostały w gąsiorku, zakorkować i trzymać znów miesiąc w cieple. Po upływie tego czasu scedzić słodki płyn i połączyć z poprzednio odlanym. Robić to na zimno, bez żadnego gotowania, które tylko pozbawia nalewkę aromatu. Sposób przygotowania: Owoce starannie przemyć, nakłuć i zalać spirytusem. Szczelnie zamknąć i postawić w ciepłym miejscu na 6 miesięcy. Nalewkę zlać i przefiltrować. Następnie dodać do niej miód, wymieszać i pozostawić w tym samym miejscu na miesiąc.", "url": "https://wydawnictwogaj.pl/dereniowka-3-sprawdzone-przepisy-na-nalewke/", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Nalewka dereniowa"}