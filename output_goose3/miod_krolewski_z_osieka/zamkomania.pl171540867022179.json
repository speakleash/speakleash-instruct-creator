{"meta_description": "Serwis ZamkoMania - Polskie zamki i dwory obronne prezentuje Zamek Osiek (świętokrzyskie). Historia, opis, zdjęcia, stare widoki zabytku w Osieku", "title": "Zamek Osiek (świętokrzyskie)", "content": "Kolejny zapomniany zamek posiadający bardzo starą historię. Nie wiadomo jak wyglądał, ale musiał być okazały skoro w Osieku kilkakrotnie przebywał cały dwór królewski. Stwierdzono, iż stał koło dzisiejszej szkoły i przedszkola, a miejsce po nim przecięła częściowo droga, a częściowo zajmuje parterowy dom. Pod nim znajdują się piwnice, które datowano \"tylko\" na XVII-XVIII wiek. Mieszkańcy twierdzą jednak, że niżej są o wiele starsze korytarze zasypane podczas kładzenia drogi, a przy budowie pobliskiego przedszkola odkryto kamienną \"dworską studnię\". Nigdy nie prowadzono tu badań archeologicznych.       XVIII-wieczna mapa Osieka. Zaznaczony teren zamkowy.         W 1543 r. w zamku osieckim hetman gościł króla Zygmunta Augusta z małżonką, córkami i resztą dworu, którzy uciekli przed zarazą z Dobrowody pod Buskiem. Kiedy jednak i tu zaczęły pojawiać się objawy choroby przenieśli się do Wielowsi, innej siedziby Tarnowskich. Sam hetman również musiał się ewakuować ze swojego ulubionego w tym okresie zamku i wyjechał do Tarnogóry.  W 1556 r. na zamku w Osieku przebywał Andrzej Frycz Modrzewski. Zredagował tutaj czwartą księgę słynnego traktatu \"De Republica emendanda\" dedykując dzieło podziwianemu przez niego hetmanowi Tarnowskiemu.   W 1558 r. w zamku miał miejsce zjazd kilku dostojników z kanclerzem wielkim Ocieskim na czele. Hetman gościł m.in.: Marcina Zborowskiego - wojewodę poznańskiego, Jana Mieleckiego - wojewodę podolskiego i marszałka koronnego, Stanisława Tarnowskiego - kasztelana zawichojskiego. Efektem spotkania był gorzki list do króla, w którym czyniono mu zarzuty m.in. o pozostawienie kraju bezbronnym i zaniedbywanie sądów królewskich.     Zdjęcie z lotniczego skanowania laserowego okolicy terenu zamku w Osieku. 1 - miejsce po zamku, 2 - kościół. Niestety po zamku nie widać żadnych śladów. Zdjęcie z lotniczego skanowania laserowego okolicy terenu zamku w Osieku. 1 - miejsce po zamku, 2 - kościół. Niestety po zamku nie widać żadnych śladów.   ADRES I KONTAKT   brak  CZAS   Oglądnięcie terenu zamkowego zajmuje ok. 10 minut.  WSTĘP   Wolny, tylko relikty XVII-wiecznych piwnic położone są na prywatnej posesji. brakOglądnięcie terenu zamkowego zajmuje ok. 10 minut.Wolny, tylko relikty XVII-wiecznych piwnic położone są na prywatnej posesji.      Współrzędne geograficzne:  Zachodnia część woj. świętokrzyskiego. 35 km na południowy zachód od Sandomierza, 22 km na wschód od Staszowa. Zobacz na mapie . Piwnice kryje parterowy dom pomalowany na żółto.Współrzędne geograficzne: Wzmianka o dworze w Osieku pochodzi już z 1284 r. z dokumentu Leszka Czarnego - \"curia nostra in Osiek\". Książę często tu bywał. Obiekt gruntownie przebudował i rozbudował król Kazimierz Wielki, który także gościł kilkakrotnie na zamku, m.in. w roku 1370 po wypadku na polowaniu pod Przedborzem. Jak pisał Bielski: \"pił miód, którego mu Maciey doktor dozwolił pić, i przetosz sie ieszcze gorzey począł mieć: potym do Korczyna chorym iechał\". W 1442 roku król Władysław Warneńczyk oddał zamek i miasto w zastaw Dziersławowi z Rytwian. Od XVI wieku zamek Osiek dzierżawili Tarnowscy. Hetman Jan Tarnowski bywał tu bardzo często i zapewne dokonał nowoczesnej przebudowy. Po jego śmierci w 1561 r. zamek przejął syn Jan Krzysztof. Późniejsze losy nie są znane, ale zapewne został zniszczony podczas któregoś najazdu szwedzkiego.     Chorowska Małgorzata - Rezydencje średniowieczne na Śląsku. Zamki, pałace, wieże mieszkalne   Wróblewski Sławomir - Zamki i dwory obronne województwa sandomierskiego w średniowieczu   Marciniak-Kajzer Anna - Z badań nad siedzibami Leliwitów - rezydencje hetmana Jana Amora Tarnowskiego       Zapraszam do przesyłania swoich wypowiedzi i komentarzy odnośnie opisywanego zamku. Ukazują się one na stronie od razu po wpisaniu do formularza.    Ostatnie wpisy • dziękuję za sprostowanie, pomyłka była w dacie: rok 1284. • W 1248r nie mógł wzmiankować Leszek Czarny ponieważ objął władzę w 1280. Sądzę, że Autor miał na myśli Leszka Białego. • Witam, czy byłby pan chętny podzielić się ze mną nimi?        Powrót do strony startowej Zapraszam do przesyłania swoich wypowiedzi i komentarzy odnośnie opisywanego zamku. Ukazują się one na stronie od razu po wpisaniu do formularza.Ostatnie wpisy ﻿    Wszelkie prawa do własnych zdjęć i tekstów zastrzeżone, nie mogą być one wykorzystywane bez mojej zgody. Nie udzielam pozwolenia na kopiowanie opisów.  Wszelkie prawa do własnych zdjęć i tekstów zastrzeżone, nie mogą być one wykorzystywane bez mojej zgody. Nie udzielam pozwolenia na kopiowanie opisów. Chorowska Małgorzata - Rezydencje średniowieczne na Śląsku. Zamki, pałace, wieże mieszkalneWróblewski Sławomir - Zamki i dwory obronne województwa sandomierskiego w średniowieczuMarciniak-Kajzer Anna - Z badań nad siedzibami Leliwitów - rezydencje hetmana Jana Amora Tarnowskiego", "url": "https://zamkomania.pl/osiek.php", "category": "świętokrzyskie", "sub_category": "Miody", "phrase": "Miód królewski z Osieka"}