{"meta_description": "Sójka z ptactwem ma niewiele wspólnego, a klepaczom daleko do wyklepanych plastrów schabu. Fafernuchy? To dopiero histo…", "title": "Zuwka, kycioki, szwaby i sójka. Gdy poznasz znaczenie nazw regionalnych dań, parskniesz śmiechem", "content": "Sójka z ptactwem ma niewiele wspólnego, a klepaczom daleko do wyklepanych plastrów schabu. Fafernuchy? To dopiero historia. O osobliwych nazwach polskich potraw regionalnych rozmawiałam z ekspertami – Agnieszką Kuś i Mateuszem Adamczykiem. Pierwsze z omawianych przypadków należą do przysmaków Mazowsza, zwłaszcza sójka mazowiecka, którą uważa się za kulinarną wizytówkę regionu. Agnieszka Kuś wspomina, że nazwę tej potrawy znajdziemy już w XIX-wiecznych zapiskach Oskara Kolberga. I nie dotyczy ona bynajmniej ptactwa, choć słowo sójka nie wzięło się znikąd. Kolejnym specjałem Mazowsza, a konkretniej regionu kurpiowskiego, są chrupiące fafernuchy i przyznać trzeba, że niełatwo je rozgryźć (dosłownie i w przenośni). Mateusz Adamczyk rozkłada słowo na czynniki pierwsze i wskazuje, że pierwszy człon odnosi się do niemieckiego słowa Pfeffer (pieprz), a drugi do Nüsse, czyli orzechów. Natomiast Agnieszka Kuś dodaje, że mamy tutaj do czynienia z twardymi, mocno chrupiącymi pieprznymi ciasteczkami. W ich składzie znajdziemy mąkę żytnią, trochę cukru, musi być oczywiście pieprz, czasami jest też marchew i orzechy, a w wersji mniej pieprznej — cynamon i wanilia. Zaglądnijmy na Kujawy. I tutaj nie brakuje osobliwych nazw regionalnych delicji. Za przykład niech posłuży muska, czyli staropolska zupa przygotowywana na bazie zsiadłego mleka i ziemniaków o aromacie kminku i czosnku. Niestety nie udało się nam wyjaśnić pochodzenia nazwy. Co jednak istotne, w kontekście muski warto zauważyć jej spory potencjał. Nazwa klepacze (klapacze) śmielej pobudza wyobraźnię. Rzeczywiście mamy tutaj do czynienia z klepaniem, co – jak wyjaśnia Mateusz Adamczyk – oznacza \"uderzać o coś, wydając przy tym charakterystyczny dźwięk\". Klepacze, kontynuuje polonista, nawiązują do sposobu przyrządzania placków, czyli rzucania masy na rozgrzaną powierzchnię. Agnieszka Kuś podpowiada natomiast, o jakiej masie i jakich plackach mowa: Wbrew temu, co może podpowiadać wyobraźnia, scykane znaczy tyle, co urywane. Jak wyjaśnia Mateusz Adamczyk, z surowych lub gotowanych ziemniaków, mąki, jaj i soli ugniata się ciasto, a następnie urywa (czyli scyka) jego kawałki i wrzuca do gotującej się wody. Interesujące jest jednak, z czym takie kluski są serwowane. Mamy tutaj tradycyjne skwarki i coś typowo podhalańskiego — bryndzę. To połączenie górskiego sera z kluskami niegdyś uważano za zbawienne w przypadku wielu dolegliwości. Na Podhalu zjemy również zuwkę — zupę zero waste, której bazą jest serwatka. Można było dodać do niej mleko czy zaprawić ją śmietaną, a podawano ją z gotowanymi ziemniakami i twarogiem. Mateusz Adamczyk wyjaśnia, że słowo zuwka w XV i XVI wieku oznaczało po prostu zupę lub polewkę, a z polszczyzny ogólnej zniknęło w XVII wieku. Kycioki i kulsa to potrawy kuchni małopolskiej. Agnieszka Kuś wyjaśnia, że kycioki to kluski z ziemniaków, sycące i pożywne, idealne na zimę lub przedwiośnie. Według zapisanych przepisów tradycyjnych powstają z mieszanki ziemniaków surowych i gotowanych, dzięki temu mają lekko szary kolor. Kształtem nie przypominają foremnych kopytek, bo kulki z ziemniaczanego ciasta formuje się w dłoniach i wrzuca na gorącą, osoloną wodę. Jednak skąd ta osobliwa nazwa? Kulasa zaś może mieć związek ze słowem klózka, które w gwarze orawskiej oznacza \"potrawę z mąki, najczęściej jęczmiennej i grubo mielonej, sypanej do wrzącej wody i stale mieszanej\". Agnieszka Kuś potwierdza, że głównym składnikiem kulasy jest mąka, a konkretniej rozgotowany kleik mączny, który rozciąga się łyżką po talerzu, robi się w nim dziurkę i polewa tłuszczem ze skwarkami. Fuczki i szwaby sugerują, że przenieśliśmy się na Podkarpacie. Fuczki są szczególnie popularne w rejonie Bieszczad, a pochodzą z kuchni łemkowskiej. To smażone placuszki, które przyrządza się na bazie ciasta naleśnikowego i kapusty kiszonej. Ten drugi składnik może nieco przybliżyć pochodzenie nazwy potrawy, choć - jak wskazuje Mateusz Adamczyk - trudno w tym przypadku o rzetelne źródła. Nazwa kolejnej potrawy — szwaby — pochodzi zapewne stąd, że danie przywędrowało do nas z Niemiec, wyjaśnia Adamczyk. Szwaby poniekąd przypominają pierogi. Ciasto przyrządza się z ziemniaków gotowanych i surowych, a wypełnieniem zwykle jest farsz z białego sera i również ziemniaków. W odróżnieniu od klasycznych pierogów szwaby robi się zdecydowanie szybciej, co ma swoje historyczne znacznie.", "url": "https://pysznosci.pl/zuwka-kycioki-szwaby-i-sojka-gdy-poznasz-znaczenie-nazw-regionalnych-dan-parskniesz-smiechem,7002351873907680a", "category": "mazowieckie", "sub_category": "Wyroby piekarnicze i cukiernicze", "phrase": "Sójka mazowiecka"}