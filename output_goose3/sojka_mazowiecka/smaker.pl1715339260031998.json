{"meta_description": "Mazowieckie sójki to przepis, który znów powraca do łask i to na terenie całego kraju. Nie ma się co dziwić, gdyż te pyszne, pieczone pierożk", "title": "Sójki mazowieckie - zapomniany, regionalny przepis, który znów wraca do łask", "content": "Jeśli korzystasz ze świeżych drożdży, najpierw trzeba zrobić zaczyn. Wystarczy podgrzać wodę, aby była letnia (nie gorąca) i przelać około 150 ml do wysokiego kubka. Następnie trzeba dodać 2 łyżki mąki tortowej, 2 łyżeczki cukru, odrobinę soli i pokruszyć świeże drożdże. Całość wymieszaj, a następnie przykryj ściereczką. Kiedy zacznie pracować (pienić się), oznacza to, że jest gotowy. Powinien też zwiększyć swoją objętość. Resztę mąki wsyp do dużej miski lub przesiej na stolnicę. Dodaj zaczyn, mleko w temperaturze pokojowej, pozostałą część soli i zacznij zagniatać ciasto ręcznie lub z pomocą miksera z hakiem. Pod koniec wlej olej. Ciasto powinno być gładkie i elastyczne. Uformuj kulę, podsyp jeszcze mąką i zostaw w misce. Przykryj szmatką i odczekaj około godzinę aż urośnie. W tym czasie przygotuj farsz. Grzyby zamocz w wodzie i zostaw na chwilę. Kapustę kiszoną posiekaj na desce do krojenia i odciśnij z niej nadmiar soku. Cebulę obierz i pokrój drobno. W małym garnku albo średniej wielkości rondelku rozgrzej olej. Wrzuć cebulę, aby lekko się zeszkliła. Potem dodaj odcedzone grzyby, podsmaż chwilę. Dołóż kapustę kiszoną i kaszę. Smaż mieszając dość często. Dopraw solą, pieprzem i kminkiem. Z wyrośniętego ciasta przygotuj równe kuleczki, powinno wyjść ich około 10. Każdą z kulek rozwałkuj na blacie. Na środku ułóż farsz i zlep brzegi. Układaj jeden pieróg obok drugiego na blaszce do pieczenia. Zostaw na 15 minut. Roztrzep jajko i posmaruj nim wierzch ciasta. Piecz około 30 minut w temperaturze 180 stopni Celsjusza bez termoobiegu.", "url": "https://smaker.pl/przepisy-dania-glowne/przepis-sojki-przepis-regionalny,1933806,smaker.html", "category": "mazowieckie", "sub_category": "Wyroby piekarnicze i cukiernicze", "phrase": "Sójka mazowiecka"}