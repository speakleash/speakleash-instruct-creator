{"meta_description": "", "title": "Sójka Mazowiecka", "content": "9 sierpnia na stadionie w Cegłowie będzie wielkie święto Sójki Mazowieckiej. Stoiska w Cegłowie pełne będą regionalnych potraw, rękodzieła i przedmiotów wytwarzanych przez twórców ludowych. Jedzeniu towarzyszyć ma dobra muzyka i zabawa. W tym roku na festynie Sójki Mazowieckiej o godz. 13 zaprezentują się lokalne zespoły. O godz. 15 zacznie się biesiada Folk n roll z Jackiem Kawalcem. Na godz. 16 na koncert zaprasza zespół Akcent czyli Zenek Martyniuk, a to oznacza, że Disco Polo ogarnie Sójkę. W końcu zespół ma na koncie już 16 płyt i masę przebojów, nuconych przez wszystkich.  O godz. 17. 20 wręczone zostaną nagrody za najlepsze potrawy regionalne. O godz. 18 zaśpiewa Jacek Kawalec z zespołem Loola. O godz.20 zaprezentuje się Jorrgus. O 21 przeboje z lat 80 zaprezentuje Boney M. Imitation.O godz. 22.30 nastąpi pokaz sztucznych ogni. Nad całością czuwał będzie konferansjer dnia Paweł Konjo Konnak. (Bono)", "url": "https://www.tygodniksiedlecki.com/na-goraco/t30888-sojka-mazowiecka-htm/", "category": "mazowieckie", "sub_category": "Wyroby piekarnicze i cukiernicze", "phrase": "Sójka mazowiecka"}