{"meta_description": "Produkt wpisany na listę produktów tradycyjnych w dniu 2009-05-11\nW kategorii Wyroby piekarnicze i cukiernicze\nW województwie woj. mazowieckim", "title": "Sójka mazowiecka - - Portal Gov.pl", "content": "Gładki, błyszczący na zewnątrz, na przekroju porowaty farsz. Skórka z ciasta drożdżowego. Na zewnątrz od słomkowej do złoto-brązowej, na przekroju brązowo-miodowy. Lekko słodki posmak ciasta, dominuje smak farszu – lekko kwaśnej kapusty z nutą grzybów, przypraw i specyficznym smakiem kaszy jaglanej i smażonego boczku i słoninki lub zapach oleju lnianego w okresie postu lub adwentu. Pierogi mają w Polsce wielowiekową tradycję i w związku z tym często niesłusznie uważa się, że to typowe danie kuchni staropolskiej. Jednak to wenecki kupiec i podróżnik Marco Polo przywiózł je z Chin do Europy, a do Polski trafiły dzięki biskupowi Jackowi Odrowążowi, który zachwycił się ich smakiem będąc w pierwszej połowie XIII wieku w Kijowie. Na terenach położonych na wschód od Wisły, między innymi w gminie Cegłów, charakterystycznym daniem świątecznym były od dawien dawna pieczone pierogi. Gmina Cegłów położona jest w województwie mazowieckim, w powiecie Mińsk Mazowiecki. Gleby są mało urodzajne i mało przydatne dla rolnictwa, gdzie ponad trzydzieści procent powierzchni gminy zajmuje zwarty obszar lasów iglastych.", "url": "https://www.gov.pl/web/rolnictwo/sojka-mazowiecka", "category": "mazowieckie", "sub_category": "Wyroby piekarnicze i cukiernicze", "phrase": "Sójka mazowiecka"}