{"meta_description": "", "title": "SEJNEŃSKIE SOCZEWIAKI", "content": "Rejony Suwałk czy Augustowa mają dziedzictwo kuchni litewskiej. Również w okolicach Sejn potrawy kuchni polskiej i Litwy mieszają się. Głównym składnikiem są ziemniaki. Znane doskonale wszystkim wielkie kartacze lub cepeliny, jak kto woli. Bliny żmudzkie. Słodkie sękacze i wiele innych znanych potraw. Mniej znane poza tymi granicami są soczewiaki. Sporych rozmiarów pieczone pierogi. Ciasto składa się z ugotowanych ziemniaków, mąki pszennej j jajka. Farsz stanowi zielona soczewica i cebula. Nie ma jednego przepisu na te pierogi. Różnią się użyciem mąki jak i sposobem przygotowania farszu. Najstarsze doniesienia mówią o soczewicy moczonej, mielonej z cebulą. Bez gotowania jej. Inne o moczeniu i gotowaniu 10 minut. Kolejne o ugotowaniu bez moczenia. Ja wybrałem 2 metodę. Właśnie takie jadłem w Sejnach. Dodatek jajka nie jest konieczny. Ciasto ziemniaczane doskonale sobie radzi bez niego. Do soczewiaków użyjcie mączystych ziemniaków. Wybór mąki. W wersji oryginalnej jest pszenna. Jednak spotkacie również orkiszową czy ziemniaczaną. Ta ostatnia jest często w wersji jak na kluski śląskie. To moja ulubiona. Pierogi po upieczeniu są chrupiące. Po chwili miękną by po wystudzeniu znów stały się twardsze. Spokojnie można je odsmażać lub ponownie odgrzewać w piekarniku. – soczewicę zalać zimną wodą i odstawić na noc. Odcedzić i zalać zimną wodą. Gotować 10 minut. Odlać wodę. Wystudzić  – cebulę zeszklić na 2-3 łyżkach oleju  – cebule i soczewicę dokładnie zmielić. Doprawić do smaku solą i pieprzem. Farsz musi być wyrazisty w smaku – ziemniaki ugotować w osolonej wodzie. Jeszcze ciepłe zmielić lub utłuc. Wyrównać wierzch i odstawić do wystygnięcia  – Na cieście zrobić krzyż i wyjąć jedną część. W to miejsce dodać tyle samo mąki. Ponownie włożyć ziemniaki i dodać sól. Dokładnie wymieszać  – z ciasta odrywać kawałki wielkości małego jabłka. Wałkować delikatnie na papierze do pieczenia na grubość kilka mm. Nakładać farsz i zlepiać dokładnie. Wszelkie spękania wygładzić palcem  – pierogi układać na papierze do pieczenia. Piec 40 minut w 190°C", "url": "https://weganon.pl/sejnenskie-soczewiaki/", "category": "podlaskie", "sub_category": "Gotowe dania i potrawy", "phrase": "Kartacze sejneńskie / cepeliny"}