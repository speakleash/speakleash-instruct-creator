{"meta_description": "", "title": "Makiełki lub makówki śląskie - przepis na makowy przysmak na świąteczny stół", "content": "Co to są makiełki? Makiełki to jeden z najsmaczniejszych deserów na wigilijny stół. Makiełki występują w wielu regionach Polski, znane są też jako makówki śląskie. Ich głównym składnikiem jest mak, pieczywo oraz bakalie. Makiełki na Wigilię przygotowuje się także w Wielkopolsce, okolicach Łodzi oraz w Zagłębiu – tam jednak najpopularniejsze są makiełki z makaronem. Jak je przygotować? Zapraszamy po przepisy na makiełki – podajemy dwie wersje tego dania! Tradycyjny sposób przygotowanie makiełków jest dość długi i monotonny – należy namoczyć mak (na co trzeba przeznaczyć około 24 godziny), a potem zmielić go dwu- albo nawet trzykrotnie! Makiełki z masy makowej to zdecydowanie łatwiejszy sposób na tę potrawę. Jeśli zależy Ci na czasie, śmiało możesz użyć gotowej masy, jeśli natomiast chcesz hołdować tradycji, przyrządź makiełki na Wigilię w tradycyjny sposób – naprawdę warto poświęcić na to czas! Makiełki można podawać wymieszane, ale ciekawym sposobem ich serwowania jest przygotowanie ich jak sałatki warstwowej – wtedy danie to zyskuje na wyglądzie! Dzień przed zaplanowanym przyrządzaniem makiełków, wypłucz mak w wodzie, a potem zalej zimną wodą i odstaw do nasączenia. Do dalszych czynności przystąp nazajutrz – przelej mak wrzątkiem, dokładnie odsącz i zmiel w maszynce do mięsa dwa albo trzy razy. Czerstwe bułki pokrój na małe kawałki, zalej ciepłym mlekiem i odstaw do namoczenia. Bakalie posiekaj, żółtka oddziel od białek, a masło rozpuść w garnuszku. Do miski ze zmielonym makiem wlej gorące masło, dodaj żółtka, skórkę pomarańczową, miód i posiekane bakalie, a także namoczone bułki. Białka ubij na sztywną pianę i również dodaj do maku. Wszystko dokładnie wymieszaj, dopraw ewentualnie cukrem do smaku, zostaw do ostygnięcia, a później schłodź w lodówce. Zobacz również nasz przepis na makowiec bez pieczenia: Makaron ugotuj według przepisu na opakowaniu. Następnie odcedź go dokładnie i wymieszaj z masą makową z puszki. Wszystkie suszone owoce i orzechy posiekaj drobno, dodaj do maku. Dodaj także kandyzowaną skórkę pomarańczową i wszystko wymieszaj. Dopraw miodem do smaku, a potem wstaw do lodówki, by deser schłodził się przed podaniem.", "url": "https://haps.pl/Haps/7,172570,25414352,makielki-lub-makowki-slaskie-przepis-na-makowy-przysmak-na.html", "category": "śląskie", "sub_category": "Gotowe dania i potrawy", "phrase": "Makówki / makiełki"}