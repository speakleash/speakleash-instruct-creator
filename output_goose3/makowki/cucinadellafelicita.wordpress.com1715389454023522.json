{"meta_description": "span.fullpost {display:none;} span.fullpost {display:inline;} <a href=\"\">Czytaj więcej!W moim rodzinnym domu makiełki (makówki) zawsze przygotowywało się z masy makowej wymieszanej z makaronem i bakaliami. Odkąd pamiętam było to, zaraz po pierogach z kapustą i grzybami, moje ulubione wigilijne danie, na które nawet jako mała dziewczynka czekałam przez cały rok. Kiedy jednak sama zaczęłam gotować i przeglądać…", "title": "Eleganckie, warstwowe makówki (makiełki)", "content": "masy makowej wymieszanej z makaronem i bakaliami. Odkąd pamiętam było to, zaraz po pierogach z kapustą i grzybami, moje ulubione wigilijne danie, na które nawet jako mała dziewczynka czekałam przez cały rok. Kiedy jednak sama zaczęłam gotować i przeglądać bezkresne zasoby internetu w poszukiwaniu inspiracji na świąteczne dania, dowiedziałam się, że w innych rejonach Polski, np. na Śląsku, makówki przygotowuje się z dodatkiem namoczonej w mleku bułki/chałki. Pomysł ten bardzo mi się spodobał, szczególnie, że jestem fanką wszelkiego rodzaju dziwnych zup mlecznych i bardzo lubię mleko z bułką, ciastem drożdżowym, a nawet pączkiem 🙂 W moim rodzinnym domu makiełki (makówki) zawsze przygotowywało się z. Odkąd pamiętam było to, zaraz po pierogach z kapustą i grzybami, moje ulubione wigilijne danie, na które nawet jako mała dziewczynka czekałam przez cały rok. Kiedy jednak sama zaczęłam gotować i przeglądać bezkresne zasoby internetu w poszukiwaniu inspiracji na świąteczne dania, dowiedziałam się, że w innych rejonach Polski, np. na Śląsku, makówki przygotowuje się z dodatkiem namoczonej w mleku bułki/chałki. Pomysł ten bardzo mi się spodobał, szczególnie, że jestem fanką wszelkiego rodzaju dziwnych zup mlecznych i bardzo lubię mleko z bułką, ciastem drożdżowym, a nawet pączkiem 🙂  Nie byłabym jednak sobą gdybym trochę nie pokombinowała i nie przygotowała śląskich makówek po swojemu. W mojej wersji zostały podane w indywidualnych pucharkach, dzięki czemu prezentują się bardzo elegancko i na pierwszy rzut oka nikt nie spodziewa się, że to tak naprawdę dość prosty i „swojski” deser. Mnie i wielu innym osobom prezentacja deseru od razu przywiodła na myśl tiramisu. W smaku to jednak zupełnie inna bajka, choć również bardzo smaczna. Trzy warstwy chałki moczonej w mleku przekładanej budyniem waniliowym i masą makową pełną bakalii. Dla mnie pychota! Mogłabym jeść ten deser przez cały rok, nie tylko w okresie świątecznym 🙂 W sekrecie zdradzę Wam, że takie makiełki najlepiej smakują…jedzone na śniadanie. Przygotowanie masy makowej: Mak zalać wodą wymieszaną z mlekiem w proporcjach 1:1. Odstawić do namoczenia na 4-5 h, a najlepiej na całą noc. Po namoczeniu dobrze odsączyć z nadmiaru płynu. Masło utrzeć z cukrem do białości, a następnie dodawać partiami namoczony mak. Dodać miód, próbując czy masa jest wystarczająco słodka. Wmieszać bakalie i ekstrakt. Przygotowanie budyniu: 300 ml mleka zagotować wraz z cukrem i masłem. W pozostałych 100 ml mleka dokładnie rozprowadzić proszek budyniowy, a następnie dodać do gotującego się mleka. Zmniejszyć ogień i, ciągle mieszając, gotować, aż budyń zgęstnieje. Zdjąć z ognia i przestudzić. Przygotowanie deseru: Każdą kromkę chałki przekroić na pół i przed ułożeniem w pucharkach zanurzyć w mleku, uważając, żeby chałka się nie rozwaliła i zbytnio nie rozmiękła. Na dnie każdego z pucharków ułożyć po połowie namoczonej w mleku kromki chałki. Przykryć warstwą budyniu, a następnie masą makową, starając się ją równomiernie rozprowadzić. Cykl powtórzyć jeszcze raz, układając w pucharkach najpierw namoczoną w mleku chałkę, potem budyń i masę makową. Na koniec na wierzchu ułożyć po ostatnim kawałku namoczonej chałki. Posypać suchym makiem. Wstawić do lodówki na 3h, a najlepiej na całą noc.", "url": "https://cucinadellafelicita.wordpress.com/2012/12/17/eleganckie-warstwowe-makowki-makielki/", "category": "śląskie", "sub_category": "Gotowe dania i potrawy", "phrase": "Makówki / makiełki"}