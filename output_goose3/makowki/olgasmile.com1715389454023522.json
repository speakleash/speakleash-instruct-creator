{"meta_description": "makówki, makiełki", "title": "Makówki", "content": "Makówki, czyli moczone bułki przekładane makiem są tradycyjnym daniem na święta. Jednak ja makówki lub makiełki (bo z taką nazwą również się spotkałam) urozmaicam dodatkową maślaną warstwą budyniu waniliowego z dodatkiem prawdziwej wanilii. Takie połączenie nadaje lepszej konsystencji deserowi i wyjątkowo zwiększa jego walory smakowe. Tak podany mak mogę jeść przez cały rok. Tym razem przygotowałam wielką miskę makówek, więc i proporcje podam na miskę o średnicy 25 cm i wysokości około 11 cm.  W ten sposób mamy już trzy szybkie dania z makiem „ostatniej szansy”, które można przygotować właściwie przed samą kolacją wigilijną.", "url": "https://www.olgasmile.com/makowki.html", "category": "śląskie", "sub_category": "Gotowe dania i potrawy", "phrase": "Makówki / makiełki"}