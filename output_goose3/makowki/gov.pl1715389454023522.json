{"meta_description": "Produkt wpisany na listę produktów tradycyjnych w dniu 2006-08-31\nW kategorii Gotowe dania i potrawy\nw województwie śląskim", "title": "Makówki / makiełki - - Portal Gov.pl", "content": "Makówki przypominają z wyglądu rozdrobnione ciasto drożdżowe z makiem. Powierzchnia porowata posypana rodzynkami i migdałami. Zależy od kształtu naczynia, w którym je przyrządzamy – najczęściej okrągły. Zależy od wielkości naczynia i ilości składników, z których je przyrządzamy. Smak mleczno-makowy i bakaliowy. Wynika ze składników: mak, ciasto drożdżowe lub białe pieczywo, bakalie i mleko. Marek Szołtysek w swojej książce Kuchnia Śląska – Jodło Historia Kultura Gwara pisze, że makówki należą do pięciu tradycyjnych potraw wigilijnych, które od 150 lat przygotowuje się na Śląsku. Tradycja śląskiej wieczerzy wigilijnej jest starsza, niż na innych ziemiach polskich. W XIII wieku mnich cysterski Rudolf z Rud wspomina w Katalogu magii, że wśród ludu zastawia się stół w „nocy narodzenia Chrystusa”. Na podstawie ustnych przekazów rodzinnych w starych śląskich rodach można stwierdzić, że to, co się jada dzisiaj w Wigilię, jadło się przynajmniej 150-200 lat temu. Jest to możliwe, ponieważ składniki tych produktów to mąka, mleko, cukier, mak, suszone owoce, ziemniaki, groch, kapusta oraz ryba.", "url": "https://www.gov.pl/web/rolnictwo/makowki-makielki", "category": "śląskie", "sub_category": "Gotowe dania i potrawy", "phrase": "Makówki / makiełki"}