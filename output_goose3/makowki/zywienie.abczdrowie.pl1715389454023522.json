{"meta_description": "Makówki (makiełki) to jedna z tradycyjnych potraw wigilijnych, składająca się z namoczonego chleba oraz masy makowej z bakaliami. Danie ma słodki smak i dość dużą...", "title": "Makówki (makiełki) - kalorie i wartości odżywcze, przepis", "content": "Makówki (makiełki) to jedna z tradycyjnych potraw wigilijnych, składająca się z namoczonego chleba oraz masy makowej z bakaliami. Danie ma słodki smak i dość dużą ilość kalorii, podawane jest w niewielkich miseczkach lub większych naczyniach do samodzielnego nałożenia. Jak zrobić makówki? Makówki (makiełki) to potrawa wigilijna, znana pod tą nazwą głównie na Śląsku. Składa się z maku, chałki, bułek lub sucharków, mleka lub wody, miodu oraz dowolnych bakalii. Najczęściej dodawane są rodzynki, migdały, orzechy, wiórki kokosowe, skórka pomarańczowa lub figi. Danie ułożone jest warstwowo, namoczone pieczowo przekładane jest masą makową. W innych regionach Polski częściej używana nazwa to makiełki lub makiołki, choć większą popularnością cieszą się kluski z makiem, zawierające makaron zamiast chleba. Makówki i kluski z makiem są przygotowane wyłącznie w okresie świątecznym i są uznawane za jedną z najważniejszych potraw wigilijnych. Przepis na to danie różni się w zależności od miasta i konkretnej rodziny. Niektórzy masę przygotowują używając wody, inni natomiast są przekonani, że jedynie z dodatkiem mleka ma wyjątkowy smak. Zwolennicy słodkich rzeczy łączą mak z chałką, pozostali zalecają użycie pszennych kajzerek lub chleba. Głosy dzielą się również w kwestii użycia suchego maku lub gotowej masy z puszek. Najważniejsze jest jednak to, by finalnie makówki miały konsystencję mokrego, rzadkiego piasku. Przed podaniem warto przechowywać je w lodówce. Głównym składnikiem makówek jest mak, zawierający sporą ilość tłuszczu oraz błonnika. Dodatkowo jest źródłem wielu cennych witamin i składników odżywczych, takich jak wapń, potas, fosfor, sód, żelazo, mangan, miedź, witamina C, B1, B2, B3 ora B6. Substancje te mają pozytywny wpływ na funkcjonowanie układu nerwowego, pracę serca, nerek oraz mięśni. Do garnka wlewamy odrobinę wody, wsypujemy mak, dodajemy 280 ml mleka i gotujemy całość na małym ogniu przez kilka minut. Następnie dodajemy miód, nie przerywając mieszania. Na koniec do maku wrzucamy rodzynki, migdały oraz orzechy. Garnek zestawiamy z kuchenki i pozostawiamy do ostygnięcia. Kolejnym krokiem jest namoczenie plasterków chałki w mieszance, składającej się z odrobiny masła, 2 łyżeczek cukru, pół szklanki mleka i orącej wody. Większą miskę wykładamy namoczoną chałkę, pokrywamy częścią masy, na wierzch ponownie układamy bułki i masę. Górę ozdabiamy mieszanką bakalii w dowolny sposób.", "url": "https://zywienie.abczdrowie.pl/makowki", "category": "śląskie", "sub_category": "Gotowe dania i potrawy", "phrase": "Makówki / makiełki"}