{"meta_description": "", "title": "Makówki – Wikipedia, wolna encyklopedia", "content": "Pod nazwą „makówki” występuje na Śląsku[1]. Podstawowe składniki śląskich makówek to mak, bułki kanapkowe lub sucharki, mleko lub woda, miód lub cukier oraz bakalie (rodzynki, figi, migdały, orzechy włoskie, wiórki kokosowe, skórka pomarańczowa, rum, pomarańcze, mandarynki)[2]. Namoczone pieczywo układa się warstwami na przemian z masą makową[3]. Spotyka się także makówki przyrządzane na chałce. W Zagłębiu[3], okolicach Poznania[4] i Łodzi[5] potrawa ta znana jest jako „makiełki” lub „makiołki”. W Zagłębiu zamiast pieczywa używa się makaronu (zwanego w niektórych rejonach Polski „kluskami”, stąd inna nazwa makiełek to „kluski z makiem”[3]). W biedniejszych rodzinach makówki przygotowywano na wodzie, a zamiast bakalii dodawano suszone owoce krajowe.", "url": "https://pl.wikipedia.org/wiki/Mak%C3%B3wki", "category": "śląskie", "sub_category": "Gotowe dania i potrawy", "phrase": "Makówki / makiełki"}