{"meta_description": "- To jest już czwarte pokolenie z rodziny Mart, która robi te lody w Józefowie. Prababcia i babcia też się tym zajmowały - mówi Ewa Mielniczek, która kontynuuje tradycję rodzinną i produkuje Józefowskie Lody Roztoczańskie. Jako jedyne w powiecie, wpisane na Listę Produktów Tradycyjnych.", "title": "Jedyne takie lody w powiecie. Najlepsze?", "content": "W czym tkwi sekret? Generalnie cukiernie, czy lodziarnie przepis na lody jednak znają. Nasze lody są na jajkach, na mleku i na cukrze. I to jest cały sekret, o ile to jakimś sekretem można nazwać. Teraz pewnie trochę inaczej się te lody robi i dodaje mnóstwo innych rzeczy. My nie chcieliśmy przekombinować i robimy lody zgodnie z tradycją i recepturami, jakie były od wielu lat. Nie wiem, co inni dodają do swoich lodów, ale my robimy w oparciu o te trzy składniki i to jest cała tajemnica. Takie lody robiła moja babcia i to ona mnie nauczyła. Faktem jest, że są to chyba jako jedyne lody z Ziemi Biłgorajskiej wpisane z listę produktów tradycyjnych. Tego to do końca nie wiem, ale może tak być. Józefowskie Lody Roztoczańskie w kwietniu ubiegłego roku zostały wpisane na Listę Produktów Tradycyjnych w kategorii. Na pewno jesteśmy dumni, że ktoś docenia to, co robimy i jak robimy, ale my po prostu robimy od lat swoje. To ile to już lat produkuje się te lody w Józefowie? My tak podajemy, że to od 1952 roku. Zaraz po wojnie lodami zajmowała się moja prababcia. Wtedy robiło się te lody w jakichś kankach nawet, bo nie było warunków. To były podstawowe produkty: mleko, jajka, cukier. Potem moja babcia robiła i mama. Teraz ja się tym zajmuję. To jest już czwarte pokolenie z rodziny Mart, która te lody robi w Józefowie. Prababcia i babcia też robiły te lody dla ludzi, po prostu handlowały tym i traktowały jako jakieś tam źródło dochodu. Produkcja i sprzedaż lodów to jest w dzisiejszych czasach dobry interes? Jeżeli wkłada się w coś dużo serca i robi to uczciwie, to ludzie potrafią docenić. Ale niech nikt nie myśli, że śpimy na pieniądzach, bo lody to jest po prostu rodzinna tradycja i nasza pasja. Ja normalnie pracuję zawodowo, a przy okazji i w tym sezonie letnim po prostu zajmujemy się lodami. Ja wszędzie jem lody, bo je po prostu lubię, ale nie oceniam innych. My robimy lody tradycyjne, takie jak kiedyś. Ale z czego wy żyjecie poza latem, kiedy nie ma upałów i po lody sięga mało kto? Czy Józefowskie Lody Roztoczańskie będą sprzedawane w innych miastach? Więcej o józefowskich lodach, w najnowszym papierowym wydaniu Nowej Gazety Biłgorajskiej.", "url": "https://gazetabilgoraj.pl/jedyne-takie-lody-w-powiecie-najlepsze/", "category": "lubelskie", "sub_category": "Sery i inne produkty mleczne", "phrase": "Roztoczańskie lody z Józefowa"}