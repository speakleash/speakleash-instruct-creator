{"meta_description": "Dobra wiadomość dla wszystkich miłośników józefowskich lodów  Zostały one wpisane na listę produktów tradycyjnych Ministerstwa Rolnictwa i Rozwoju Wsi", "title": "Lody z Józefowa na listę produktów tradycyjnych Ministerstwa Rolnictwa", "content": "Dobra wiadomość dla wszystkich miłośników józefowskich lodów. Zostały one wpisane na listę produktów tradycyjnych Ministerstwa Rolnictwa i Rozwoju Wsi. Cieszymy się, że smak i receptura, którymi my delektujemy się od lat, zyskały ogólnopolskie uznanie. -Być w Józefowie i nie zjeść lodów Martowej, to tak, jak być w Paryżu i nie widzieć wieży Eiffla - piszą na swym profilu w mediach społecznościowych, właściciele józefowskiej lodziarni. Teraz sprzedawany przez nich przysmak trafił na listę produktów tradycyjnych Ministerstwa Rolnictwa i Rozwoju Wsi. 28 kwietnia 2022 roku, zgodnie z ustawą z dnia 17 grudnia 2004 roku, o rejestracji i ochronie nazw i oznaczeń produktów rolnych i środków spożywczych oraz o produktach tradycyjnych, po przekazaniu wniosku przez Marszałka Województwa Lubelskiego, roztoczańskie lody z Józefowa, zostały wpisane na Listę Produktów Tradycyjnych prowadzoną przez Ministra Rolnictwa i Rozwoju Wsi. Pod pismem potwierdzającym wpis, podpisał się wicepremier, minister Rolnictwa i Rozwoju Wsi, Henryk Kowalczyk.    /red./", "url": "https://bilgoraj.com.pl/pl/12_lokalny-biznes/29717_lody-z-jozefowa-na-liste-produktow-tradycyjnych-ministerstwa-rolnictwa.html", "category": "lubelskie", "sub_category": "Sery i inne produkty mleczne", "phrase": "Roztoczańskie lody z Józefowa"}