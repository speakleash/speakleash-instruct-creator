{"meta_description": "Singletrack Józefów - nowa atrakcja dla rowerzystów na Roztoczu. Świetnie poprowadzona trasa przez las - długości około 8 km", "title": "Singletrack Józefów, czyli rowerem po Roztoczu", "content": "O tym że Roztocze to prawdziwy raj dla rowerzystów przekonywujemy Was od dawna. Teraz jest tam całkiem nowa atrakcja dla rowerzystów! Od ubiegłego roku jest na Roztoczu, a dokładnie w okolicach Józefowa fantastyczny Singletrack Józefów! Jeśli wybieracie się na Roztocze, to koniecznie zabierzcie rowery. Teraz do świetnych rodzinnych tras rowerowych dołączyła atrakcją dla nieco bardziej zaawansowanych rowerzystów. Ok. Przyznam się szczerze – wyczynowym rowerzystom nie jestem. A od kiedy mam poważne problemy z kolanami, tym bardziej uważam gdzie i jak jeżdżę. Jednak być na Roztoczu i nie zobaczyć najnowszego Singletracka to było by spore zaniedbanie… Zaczynamy od Hamerni, a dokładnie od okolicy Czartowego Pola. Tuż za leśniczówką są tablice z informacją o trasie i z przepisami obowiązującymi na tym szlaku. Przy głównej drodze informacji brak, dlatego podpowiadamy – trzeba skręcić do lasu, tuż przy figurze św. Tutaj też dobrze zdecydować, czy faktycznie jesteście świadomi jaki to rodzaj trasy… Podjazdy pod górę, szybkie zjazdy, często z ostrymi zakrętami… To zdecydowanie nie jest też trasa na miejskie rowery z wąskimi oponami i na rodzinne niespieszne wycieczki z małymi dziećmi. Co istotne, trzeba też się zastosować do przepisów – trasa jest jednokierunkowa i niedopuszczalny jest na niej ruch pieszy. Już sama trasa jest atrakcją! Ma około 8 km w jedną stronę, a potem trzeba jeszcze wrócić. Są tu ciekawe skały i miejsca, gdzie są ułożone duże głazy. Szczególnie wiosną jest tu zachwycająco – kwitną zawilce, przylaszczki i szczawik. Na trasie spotkaliśmy kilku rowerzystów, ale tłumów nie było. Gdy zakończymy trasę mamy do wyboru dwie drogi powrotu – duktami leśnymi albo drogą asfaltową do Józefowa. Ta druga opcja jest o tyle ciekawa, że w Józefowie mam kilka ciekawostek: – tradycyjne lody – Pierogarnia – kamieniołom z wieżą widokową – piękny zabytkowy kirkut Z Józefowa mamy już prostą drogę do Hamerni, tam gdzie zostawiliśmy samochód. Jest tu asfaltową droga rowerowa. Są tu dwie możliwości – zaparkować na sporym parkingu, tuż przy wejściu na szlak w Rezerwacie Czartowe Pole. Albo też zostawić samochód w Hamerni, w pobliżu placu zabaw. Przejechaliśmy w sumie 18 km – razem z przejazdem do Józefowa i powrotem na parking w Hamerni. Jeśli po skończonej trasie będziecie wracać do miejsca startu leśnymi drogami wyjdzie Wam mniej kilometrów. Roztocze to wbrew pozorom całkiem rozległa kraina. Najwięcej miejsc noclegowych znajdziecie na Roztoczu Środkowym, w okolicach Zwierzyńca. Jednak zachęcamy odkrywać też ciekawe miejsca nieco na uboczu. Gwarantuję że będziecie zachwyceni! już wkrótce zaprosimy też Was do naszego miejsca na Roztoczu – poznajcie już dziś nasze zmagania z Tworzeniem wymarzonego miejsca dla siebie i innych na Roztoczu – więcej znajdziecie na stronie Sielanka na Roztoczu. Zapraszamy!", "url": "https://kasai.eu/singletrack-jozefow-rowerem-po-roztoczu/", "category": "lubelskie", "sub_category": "Sery i inne produkty mleczne", "phrase": "Roztoczańskie lody z Józefowa"}