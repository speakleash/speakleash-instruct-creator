{"meta_description": "Produkt wpisany na listę produktów tradycyjnych w dniu 2013-07-02\nW kategorii Produkty mleczne\nW województwie woj. lubelskim", "title": "Masło z Bychawy - - Portal Gov.pl", "content": "Bychawa położona jest około 25 km na południe od Lublina w części Wyżyny Lubelskiej zwanej Wyniosłością Giełczewską. Region ten charakteryzuje się czystym powietrzem oraz rozległymi terenami rolniczymi, dzięki czemu hodowla była mlecznego rozwinęła się szybko i efektywnie. Wytwarzanie masła na ziemiach bychawskich związane było z powstaniem ponad 80 lat temu mleczarni z inicjatywy ks. Józefa Barszczewskiego. Początkowo z mleka, które dostarczali rolnicy odwirowywano śmietankę, a chude mleko oddawano. Z odwirowanej śmietanki produkowano masło, które sprzedawano w okolicznych sklepach. Masło od początku wytwarzane było ze śmietanki słodkiej metodą periodyczną przy użyciu maselnicy. Do roku 1961 produkowane było w drewnianej, dębowej maselnicy i pakowane w dębowe beczki. Na przestrzeni lat wytwórcy masła modernizowali się i unowocześniali produkcję np. poprzez zastąpienie drewnianej maselnicy metalową, jednakże technologia produkcji pozostawała niezmieniona. Tradycyjny wyrób masła według dawnej receptury metodą okresową w masielnicy pozwala na uzyskiwanie najlepszych walorów smakowo-zapachowych, takich jak czysty mlekowy smak i aromat świeżego masła. „Masło było już wtedy wytwarzane w nowej maselnicy, wykonanej ze stali nierdzewnej. Wyrób był pakowany do beczek dębowych i wysyłany do klientów. Masło było również przygotowywane do sprzedaży w formie kostek o wadze 250 g. Były one ręcznie wycinane, formowane i pakowane w pergamin” (Wywiad przeprowadzony z mieszkańcami Bychawy).", "url": "https://www.gov.pl/web/rolnictwo/maslo-z-bychawy", "category": "lubelskie", "sub_category": "Oleje i tłuszcze (masło, margaryna itp.)", "phrase": "Masło z Bychawy"}