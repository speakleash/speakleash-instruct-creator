{"meta_description": "Masło chmielnickie to jeden z najbardziej znanych produktów tradycyjnych wytwarzanych w naszym województwie. Walory masła chmielnickiego podkreślają mieszkańcy Chmielnika i...", "title": "Masło chmielnickie - Świętokrzyskie smaki - Wrota Świętokrzyskie – Portal Województwa Świętokrzyskiego", "content": "Masło chmielnickie to jeden z najbardziej znanych produktów tradycyjnych wytwarzanych w naszym województwie. Walory masła chmielnickiego podkreślają mieszkańcy Chmielnika i okolic, a tradycyjny sposób wytwarzania i zachowanie starej receptury potwierdzają doświadczeni pracownicy zatrudnieni w spółdzielni. Przez cały okres produkowania masła udoskonalono tylko sprzęt do zmaślania - drewniane maselnice zastąpiono metalowymi. Wytwarzająca je spółdzielnia należy do Sieci Dziedzictwo Kulinarne Świętokrzyskie. Masło to otrzymało w ubiegłym roku prestiżową nagrodę Kulinarna Perła na Międzynarodowych Targach Polagra Food w Poznaniu.", "url": "https://www.wrota-swietokrzyskie.pl/swietokrzyskie-smaki/-/asset_publisher/2Ssb/content/maslo-chmielnickie-1?doAsUserId=ebvlygtviouurxl&redirect=https%3A%2F%2Fwww.wrota-swietokrzyskie.pl%2Fswietokrzyskie-smaki%3Fp_p_id%3D101_INSTANCE_2Ssb%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-2%26p_p_col_count%3D1%26doAsUserId%3Debvlygtviouurxl", "category": "świętokrzyskie", "sub_category": "Oleje i tłuszcze (masło, margaryna itp.)", "phrase": "Masło chmielnickie "}