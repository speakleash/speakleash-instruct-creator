{"meta_description": "Przepis na delikatną pieczeń wieprzową z aromatyczną gruszką i słodkawą cebulą, nutkami wina, cynamonu i suszonego majeranku...", "title": "Wieprzowina z gruszkami", "content": "Doskonała pieczeń na chłodne dni. Majeranek i cynamon, którymi nacierane jest mięso, wspaniale łączą się z gruszką i cebulą. Tę pieczeń wieprzową na pewno można zaliczyć do najciekawszych na stronie. Wino podczas pieczenia odparowuje, pozostawiając po sobie przyjemną kwaskowatość, która podkreśla i uzupełnia smak gruszki, majeranku i cynamonu. Do tej potrawy użyłam wytrawnego wermutu, który jest krewnym znanego wszystkim słodkiego \"Martini\". Wermut nie posiada przebijającej słodyczy, ale za to wyraźniejszy aromat. Zamiast wytrawnego wermutu można używać białego wytrawnego wina. Będzie trochę inaczej, ale na pewno będzie smacznie. Tak się złożyło, że miałam kawałek schabu młodej świni, który był dość cienki jak na tę część tuszy. Dlatego rozkroiłam go na dwie równe części i złożyłam razem jedna na drugiej, a następnie obwiązałam pieczeń jak zazwyczaj. Możecie spokojnie wziąć kawałek schabu normalnego rozmiaru lub inną część tuszy wskazaną w przepisie i po prostu obwiązać, co zapewnia pożądany wygląd pieczeni, a mięso zapieka się bardziej równomiernie. Ten krok nie jest obowiązkowy, ale pożądany. 1) W małej misce wymieszać sól, cukier, majeranek i cynamon. Piekarnik rozgrzać do 180°C 2) Otrzymaną mieszanką natrzeć wieprzowinę i obwiązać tak, jak pokazano na poniższym filmie (po ukraińsku). 3) Patelnię, którą można wstawić do piekarnika lub ceramiczne naczynie żaroodporne rozgrzać na średnim ogniu. Położyć na nim mięso i podrumienić ze wszystkich stron. 4) Do mięsa włożyć cebulę i gruszki. Wlać wino i wstawić do rozgrzanego piekarnika. 5) Piec 35-40 minut, polewając od czasu do czasu mięsnym sokiem z patelni, aż temperatura wewnątrz mięsa osiągnie 65-70°C, albo do momentu aż po głębokim nakłuciu w środku mięsa będzie wyciekać przezroczysty sok. 6) Mięso wyjąć z piekarnika, usunąć nitkę i odstawić na 15 minut odpocząć przed krojeniem. Podawać z sosem, który powstał na patelni oraz z cebulą i gruszkami. Idealnym dodatkiem do wieprzowiny z gruszkami jest delikatne ziemniaczane puree.", "url": "https://picantecooking.com/pl/recipes/wieprzowina/wieprzowina-z-gruszkami", "category": "śląskie", "sub_category": "Gotowe dania i potrawy", "phrase": "Gruszki z mięsem"}