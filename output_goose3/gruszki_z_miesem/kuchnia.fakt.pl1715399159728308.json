{"meta_description": "Gruszki teraz są najlepsze – soczyste, słodkie, pełne aromatu. Warto wykorzystywać je do deserów i dań obiadowych. Mamy kilka propozycji. Ciasto czekoladowe z całymi owocami, zawsze robi wrażenie. Sałatka na bogato ze stekiem i owocową nutą nadaje się na obiad.  Kurczak upieczony z gruszkami staje się wykwintnym daniem.", "title": "Gruszki to jedne z najlepszych jesiennych owoców. Nadają się do ciasta, sałatki, mięsa [przepisy]", "content": "Gruszki, jabłka i śliwki to pierwsza trójka jesiennych owoców. Choć są tak różne, mają podobne właściwości. Natura daje je teraz, bo wzmacniają przed zimą. Mają sporo witaminy C oraz błonnika. A gruszki jako jedyne z nielicznych owoców zawierają też jod, tak potrzebny tarczycy. Na surowo dobrze je dodawać do owsianki czy jaglanki, kanapek. Na ciepło? Gruszki są idealne do grillowania czy krótkiego przesmażania. W takiej formie smakują w sałatkach. Mięso z gruszkami to znany duet. Kiedyś pikle z nich podawano do pasztetów i pieczeni. Teraz częściej zapiekamy mięso z gruszkami, bo dają aromat i nie rozpadają się. W ciastach jabłka i śliwki są popularniejsze. Jednak gruszki maja tą przewagę, że pasują do czekolady. Ciasto z całymi owocami ma dodatkową zaletę - wygląda zjawiskowo. Czekoladę połam na kawałki i rozpuść w mleku, cały czas mieszając. Przestudź. Żółtka oddziel od białka. Białko ubij na sztywną pianę. Żółtka utrzyj z cukrem, dodaj mleko z czekoladą oraz mąkę wymieszaną z proszkiem do pieczenia. Ciasto wylej na blaszkę wyłożoną papierem do pieczenia. Gruszki obierz ze skórki, odkrój ich końcówki, by można je było stabilnie ustawić. Włóż je do ciasta ogonkiem do góry. Ciasto piecz około godziny w 160 stopniach C z termoobiegiem. Gdy ciasto przestygnie, posyp je cukrem pudrem. Gruszki i czekolada dobrze komponują się z orzechami – do ciasta możesz dodać drobno pokrojone orzechy włoskie, laskowe albo migdały. Wypieki z jabłkami - właśnie zaczyna się ich czas. Na pewno umilą pierwszy powakacyjny weekend - mamy świetne przepisy • Na sos: 3 łyżki oliwy, łyżka soku z cytryny, łyżka majonezu, sól, pieprz i do smaku Sałatę rozłóż na półmisku. Orzechy upraż na suchej patelni. Mięso posmaruj oliwa, popieprz. Usmaż je na patelni, do takiego stopnia wysmażenia jaki lubisz. Gruszki obierz, pozbaw rdzenia nasiennego, pokrój na części. Podpiecz je na patelni grillowej. Ser pokrój na mniejsze kawałki. Do sałaty dołóż gruszki, ser i orzechy. Na koniec mięso pokrojone na cienkie kawałki. Z podanych składników przygotuj sos, wymieszaj go, by miał gładką konsystencję i polej nim sałatkę. Jeśli nie lubisz sera pleśniowego, do sałatki możesz użyć delikatniejszej w smaku mozzarelli. Kawałki kurczaka natrzyj solą i pieprzem, ulubionymi przyprawami. W garnku, który nadaje się do wstawienia do piekarnika, rozgrzej olej i przesmaż na nim drobno pokrojoną cebulę, a następnie kawałki kurczaka. Gdy będzie dobrze obsmażony, ok. 10 minut, dodaj gruszki pokrojone w cząstki, żurawinę. Całość zalej sokiem jabłkowym, dodaj masło oraz świeży rozmaryn. Zapiekaj pod przykryciem w piekarniku nagrzanym do 180 stopni C przez 45 minut. Gdy lubisz słodkawy posmak, do soku dodaj łyżeczkę miodu. Kurczaka podawaj z ryżem, świetnie smakuje także z bagietką. Faszerowane warzywa to świetny pomysł na wrześniowy obiad. Wiemy, jak je przygotować, by były najlepsze [przepisy]", "url": "https://kuchnia.fakt.pl/gruszki-jak-je-wykorzystac-w-kuchni-mamy-przepisy-nie-tylko-na-ciasto/dwlx22h", "category": "śląskie", "sub_category": "Gotowe dania i potrawy", "phrase": "Gruszki z mięsem"}