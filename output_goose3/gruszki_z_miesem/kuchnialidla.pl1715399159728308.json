{"meta_description": "Grillowany indyk z pieczoną gruszką i serem pleśniowym - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Grillowany indyk z pieczoną gruszką i serem pleśniowym - przepis", "content": "Gruszki myjemy, kroimy na pół i wrzucamy do miski, doprawiamy je pieprzem i solą, niewielką ilością oliwy ze słoiczka z suszonymi pomidorami, 1/2 ostrej papryczki (pokrojonej wraz z ziarenkami), kilkoma posiekanymi gałązkami świeżego tymianku i mniej więcej 35-45 ml sosu sojowego. Wszystkie składniki dobrze mieszamy. Gruszki układamy na rozgrzanym grillu, tuż nad żarem, chwilę przypiekamy pod przykryciem. Następnie gruszki przewracamy na drugą stronę i kładziemy w tej strefie grilla, w której nie ma żaru. Do naczynia wsypujemy 1 ostrą papryczkę, drobno pokrojoną (razem z ziarenkami). 3 ząbki czosnku drobno siekamy, dodajemy do niego niewielką ilość soli i razem rozcieramy, a następnie dodajemy do posiekanej papryczki. Limonkę dokładnie myjemy i parzymy. Garść świeżego tymianku drobno siekamy, dodajemy do pozostałych składników. Do całości dodajemy skórkę z limonki. Wszystkie składniki polewamy niewielką ilością oliwy ze słoiczka z suszonymi pomidorami oraz mniej więcej 30 ml oliwy z oliwek. Mieszamy. Filety z piersi indyka myjemy, osuszamy, kroimy na grube plastry i delikatnie rozbijamy je ręką na desce do krojenia. Mięso indyka marynujemy nie dłużej niż 20 minut. Filety kładziemy na grillu tuż nad żarem i grillujemy z obu stron (przez około 2-3 minuty z każdej strony). Następnie filety kładziemy w strefie bez żaru i posypujemy je połamanymi kawałkami sera (pozostałą, większą część sera będziemy dodawać do sałaty), zakrywamy grill i chwilę grillujemy. Do pojemnika blendera przelewamy sok wyciśnięty z 1 1/2 limonki oraz resztę sosu sojowego (mniej więcej 10-15 ml), dodajemy kilka suszonych pomidorów wraz z pozostałą w słoiczku oliwą, 1 rozgnieciony ząbek czosnku oraz mniej więcej 30-40 ml oliwy z oliwek. Całość miksujemy za pomocą blendera. 2 opakowania miksu sałat przekładamy do miski i polewamy przygotowanym dressingiem. Mieszamy. Pozostałą część sera kruszymy i dodajemy do sałaty. Kawałki indyka wykładamy na talerz lub deskę do krojenia, kroimy na mniejsze części. Obok układamy gruszki. Całość dekorujemy świeżym tymiankiem i skrapiamy niewielką ilością oliwy z oliwek.", "url": "https://kuchnialidla.pl/grillowany-indyk-z-pieczona-gruszka-i-serem-plesniowym", "category": "śląskie", "sub_category": "Gotowe dania i potrawy", "phrase": "Gruszki z mięsem"}