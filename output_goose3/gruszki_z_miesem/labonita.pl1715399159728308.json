{"meta_description": "", "title": "Naleśniki z karmelizowanymi gruszkami – La Bonita", "content": "Niebanalny pomysł na podanie klasyka, jakim są naleśniki. Karmelizowane gruszki można przygotować wcześniej i przechowywać kilka dni w lodówce. Gruszki kroimy w kostkę, pozbawiamy gniazd nasiennych. Jeśli mają grubą skórkę możemy je wcześniej obrać. Na patelni rozgrzewamy masło, wrzucamy gruszki i dusimy ok. 5 minut. Następnie polewamy miodem i ponownie podsmażamy, aż się skarmelizują. Składniki na naleśniki łączymy za pomocą miksera lub ręcznej trzepaczki. Odstawiamy na minimum 5 minut. Jeśli ciasto jest zbyt gęste, dodajemy mleka. Na rozgrzaną patelnię do naleśników wylewamy porcję ciasta. Smażymy naleśniki po kilka minut z każdej strony. Wnętrze naleśników smarujemy serkiem, dodajemy gruszki i zawijamy lub składamy w trójkąty.", "url": "https://labonita.pl/nalesniki-z-karmelizowanymi-gruszkami/", "category": "śląskie", "sub_category": "Gotowe dania i potrawy", "phrase": "Gruszki z mięsem"}