{"meta_description": "Soczyste kotlety mielone. Idealnie miękkie i delikatne. Sprawdź ten patent, bo jest genialny. Jak zrobić idealne mielone, dla całej rodziny", "title": "Soczyste kotlety mielone z gruszką i mozzarellą", "content": "Moje ostatnie odkrycie! Idealnie soczyste kotlety mielone z dodatkiem drobno startej gruszki i mozzarelli. Wyszły niesamowicie mięciutkie i delikatne, Fantastyczne! Nikt się nie zorientował co siedzi w środku. Za to wszyscy pytali, jak ja to zrobiłam, że kotleciki mają taką extra konsystencję. Bardzo polecam Wam przetestować ten patent osobiście. Myślę, że będziecie naprawdę pozytywnie zaskoczeni. Takie mięciutkie, soczyste kotlety mielone to fantastyczny pomysł na obiad dla całej rodziny. Gwarantuję, że nawet najmłodsi powinni być zadowoleni. Zwłaszcza jak podacie im danie na ślicznych radosnych, dziecięcych talerzykach. Sprawdźcie np. ofertę w sklepie internetowym Home and Passion. Nas ostatnio zupełnie oczarowała. Po bardziej tradycyjny przepis (również rewelacyjny!) zapraszam Was do wpisu: Mielone idealne • do podania: sałata z czarnymi oliwkami, skropiona dressingiem i makaron Mozzarellę i obraną gruszkę zetrzeć na najmniejszych oczkach tarki. Włożyć do dużej miski (sok z gruszki odlać, nie będzie potrzebny). Dodać mięso, jajko, wszystkie przyprawy i bułkę tartą. Zacząć wyrabiać masę dłońmi. Wyrabiać nawet 10 minut. Im dłuższe wyrabianie, tym kotlety będą lepsze. Podczas wyrabiania „napowietrza” się masę. Podczas wyrabiania, na patelni rozgrzać olej. Z wyrobionej masy formować kotlety, obtaczać je w bułce tartej i smażyć na bardzo mocno rozgrzanym tłuszczu, aż kotlety będą usmażone w środku. Podczas smażenia ugotować makaron al. dente. Wszystkie składniki dressingu dokładnie wymieszać. Sałatę umyć i rozłożyć na 4 talerze. Posypać talarkami oliwek, skropić dressingiem. Makaron i kotlety rozłożyć na talerze. Makaron skropić tłuszczem z patelni. Całość oprószyć świeżo zmielonym pieprzem i podawać. Jeśli chcesz być na bieżąco z wysmakowanymi przepisami to zapraszam Cię serdecznie do zaobserwowania mnie na Facebook i/ lub na Instagramie. Będzie mi bardzo miło Cię ugościć. Post powstał we współpracy z sklepem internetowym Home And Passion, którego produkty szczerze Wam polecam i to oczywiście, nie tylko te dla dzieci. 🙂", "url": "https://www.wysmakowane.pl/przepisy/soczyste-kotlety-mielone-z-gruszka-i-mozzarella/", "category": "śląskie", "sub_category": "Gotowe dania i potrawy", "phrase": "Gruszki z mięsem"}