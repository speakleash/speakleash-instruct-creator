{"meta_description": "Oficjalny serwis Powiatu Koneckiego i Starostwa Powiatowego w Końskich. Informacje dla mieszkańców,  najważniejsze wydarzenia z terenu powiatu.", "title": "Marki Koneckie", "content": "Na mapie kulturalnej Powiatu Koneckiego Państwowa Szkoła Muzyczna, to niewątpliwie jeden z jaśniejszych punktów. Wspaniale rozkwitająca i owocująca talentami wychowanków placówka swoje początki miała niezwykle skromne. Z małego ziarenka jakim było utworzone pod koniec lat 60-tych ognisko muzyczne, dzięki zaangażowaniu i profesjonalizmowi kadry pedagogicznej wyrosła wspaniała szkoła jaką znamy obecnie. W 2018 roku minęło 40 lat działania placówki w formule Państwowej Szkoły Muzycznej. Taki okres czasu to wielka przygoda muzyczna dla kilku pokoleń koneckiej młodzieży. Wielu z uczniów w tym czasie sięgnęło po najwyższe laury występując na utytułowanych scenach. Wielu z nich właśnie pod okiem pedagogów Państwowej Szkoły Muzycznej w Końskich stawiało swoje pierwsze kroki na drodze do wielkiej kariery w świecie muzyki. Obecnie Dyrektor Małgorzata Kacperska w mediach społecznościowych na bieżąco przekazuje informacje o sukcesach podopiecznych placówki. A jest się czym pochwalić… W gronie najbardziej utytułowanych absolwentów PSM w Końskich znaleźli się: Ewa Gałwiaczek, Jakub Mariańczyk, Łukasz Trepczyński, Aleksandra Dunajska i Karina Kamizela. Za sprawne funkcjonowanie tej placówki odpowiada Dyrektor Małgorzata Kacperska. W tym roku Brawler Fight Club Końskie świętuje swoje 10-lecie. Już od 10 lat konecki klub reprezentuje nasze miasto na krajowej i międzynarodowej arenie sportów walki. Założycielem i głównym trenerem jest Marcin Kij. Obecnie klub skupia się także na przygotowaniach zawodników do startów zawodowych MMA (mieszane sztuk walki). W pierwszym okresie działania klubu dominowały przygotowania do walk w ramach Amatorskiej Ligi MMA. Tocząc około 200 walk zawodnicy koneckiego klubu zdobyli w tym czasie 19 złotych medali, 18 srebrnych i 8 brązowych. Oprócz startów w MMA, zawodnicy Brawlera, brali udział także w zawodach kickboxingu rangi krajowej i międzynarodowej. Oprócz walk w MMA i kickboxingu, klub wystawiał także swoich zawodników w innych formułach walki, do których możemy zaliczyć brazylijskie ju-jitsu (BJJ). W zawodach tego typu reprezentanci koneckiego klubu niejednokrotnie stawali na różnych stopniach Mistrzostw Polski, czy Pucharu Polski. Zawodnicy, którzy wcześniej odnosili sukcesy w walkach amatorskich obecnie z powodzeniem walczą profesjonalnie. Istotne jest również to, że oprócz wielu utytułowanych wychowanków w klubie trenuje wiele młodych osób, odnoszących swoje pierwsze sukcesy zarówno w kraju, jak i za granicą. Brawler Końskie, jest obecnie jednym z czołowych świętokrzyskich klubów MMA, a przez lata startów uplasował się na 1 miejscu klubów z naszego województwa w rankingu Amatorskiej Ligi MMA. Znajdował się także w pierwszej piętnastce klubów z całej Polski (na ponad 250 klubów biorących w niej udział). Pan Włodzimierz to absolwent koneckiego „Mechanika”, zawodowo związany z Gminną Spółdzielnią „Samopomoc Chłopska” w Radoszycach. Obecnie pracuje na stanowisku kierownika handlowego. Wolny od pracy czas chętnie poświęca na działalność społeczną, czynnie uczestniczy w życiu lokalnej wspólnoty. Radny Rady Gminy Radoszyce przez sześć kadencji, dwukrotnie przewodniczący tego gremium. Odznaczony odznaką - Zasłużony dla Kielecczyzny oraz srebrnym Krzyżem Zasługi nadanym przez Prezydenta RP w 2002 roku. W latach młodości czynny zawodnik Klubu Sportowego „Partyzant” Radoszyce, a od 1986 roku pełniąc różne funkcje, wspiera społecznie działania tego klubu. Aktywnie uczestniczy również w życiu wspólnoty parafialnej. Jest członkiem zespołu „Caritas”, corocznie angażuje się w organizację tradycyjnej pieszej pielgrzymki z Radoszyc na Jasną Górę i działa w radzie parafialnej. Pan Włodzimierz to również Zasłużony Działacz Ruchu Spółdzielczego i można powiedzieć symboliczny „Strażnik Czasu”, cierpliwie dokumentujący w formie kroniki dzień po dniu działalność klubu sportowego, Gminnej Spółdzielni w Radoszycach i parafii pw. Świętych Apostołów Piotra i Pawła. W czasopiśmie „Kierunek Kariera” redaktor naczelna tak napisała „Zespół Szkół Ponadpodstawowych w Stąporkowie z małego miasteczka położonego w powiecie koneckim w województwie świętokrzyskim, to niewielka, ale ambitna placówka, z dobrymi praktykami edukacyjnymi, skutecznie nawiązująca współpracę z europejskimi instytucjami”. Taka jest właśnie ta szkoła z ponad siedemdziesięcioletnią historią i tradycją. Oprócz działalności edukacyjnej od lat odnosi sukcesy w innych dziecinach, które w znaczący sposób budują jej prestiż, a tym samym naszego powiatu. W rankingu „Perspektyw 2021” TECHNIKUM w ZSP w Stąporkowie zajęło 8 miejsce w województwie świętokrzyskim i zdobyło BRĄZOWĄ TARCZĘ - ZNAK JAKOŚCI SZKOŁY. W tym roku szkoła otrzymała tytuł \"INSPIRATORA KARIERY 2020\" w dziedzinie EDUKACJA i znalazła się w elitarnym gronie placówek z całej Polski, które otrzymały certyfikat. Uczniowie Zespołu Szkół Ponadpodstawowych w Stąporkowie biorą udział w licznych konkursach, zajmując czołowe miejsca na szczeblach powiatowych, wojewódzkich, ogólnopolskich i międzynarodowych. Przy tej okazji należy wspomnieć o konkursowej liderce, wszechstronnie utalentowanej, Natalii Boruń. Szkoła aktywnie uczestniczy w wielu wydarzeniach patriotycznych. W marcu bieżącego roku uczennice szkoły zaangażowały się w powiatową uroczystość z okazji Narodowego Dnia Pamięci „Żołnierzy wyklętych”, która odbyła się w koneckiej kolegiacie św. Mikołaja. Wykorzystując talent aktorski, w niezwykle ciekawy sposób przedstawiły sylwetki Kobiet Niezłomnych. Szkoła stwarza uczniom możliwości rozwoju artystycznego. Działa szkolna grupa teatralna „Alter Ego” pod kierunkiem nauczycieli: Doroty Kosierkiewicz, Marzeny Maleszak i Anny Misiowiec. W ubiegłym roku powstał film pt. „Ziemiańska, czyli… Lata dwudzieste, lata trzydzieste”. Natomiast grupą taneczna kieruje Pani Monika Grabusińska. W szkole prężnie działa Uczniowski Klub Sportowy „Staszic”. Zespołem Szkół Ponadpodstawowych w Stąporkowie zarządza Dyrektor Hanna Rzepka. Na imprezach sportowo - rekreacyjnych organizowanych w naszym powiecie możemy ostatnio często spotkać grupę młodych, uśmiechniętych ludzi w kolorowych, profesjonalnych strojach sportowych… Można ich też zobaczyć kąpiących się w sezonie, gdy większość z nas planuje raczej wyjazdy na narty i sięga do szafy po puchowe kurtki. Ta grupa to ImperActive - Stowarzyszenie działające w Kozowie w Gminie Smyków od 2019 roku, które powstało z inicjatywy Rafała Pałgana (pełniącego funkcję prezesa) i Karola Lesiaka, Jacka Lesiaka i Beaty Janiszewskiej (sprawujących obecnie funkcję vice prezesów). W ciągu 2 lat swojego działania Stowarzyszenie ImperActive z powodzeniem zorganizowało m.in.: Turniej Strzelecki (Smyków), Fearless Run Bieg nieustraszonych (Kozów 2019), Zimowy Rajd z Pochodniami (Cisownik), Rajd rowerowy Bike Orient (Miedzierza 2020 i 2021r), Piekielny Maraton Pieszy (Miedzierza 2021), w którym wzięło udział 300 osób. Ci aktywni propagatorzy zdrowego i sportowego trybu życia najbliższą imprezę planują już na 19 września tego roku - będzie to II edycja Fearless Run Biegu Nieustraszonych. W ubiegłym roku byliśmy świadkami szczególnego wydarzenia w naszej małej ojczyźnie. Było nim odkrycie i potwierdzenie relikwii z drzewa Krzyża Świętego. Kościół w Końskich, to jedyne takie miejsce w całej Diecezji Radomskiej, gdzie takowe świętości się znajdują. Stało się tak, dzięki staraniom ks. Prałata Andrzeja Zaparta – tutejszego proboszcza. Ksiądz Zapart posługę kapłańską nieprzerwanie pełni od 1972 roku. Pochodzi z patriotycznej rodziny ze Staszowa. Dodajmy, że przez swoją niezłomną postawę musiał zmagać się z przeciwnościami losu z rąk reżimu dawnej władzy. Stąd m.in., przerwane seminarium duchowne i służba wojskowa w karnej jednostce w Bartoszycach, gdzie spotkał przyjaciela - ks. Jerzego Popiełuszkę. Na jego duszpasterskiej drodze był na początku Stąporków, potem Sandomierz, studia w Lublinie zakończone tytułem doktora Historii Kościoła w 1979 r. Dalej Radom - gdzie wspierał Komitet Obrony Robotników, współpracując bezpośrednio z biskupem Edwardem Materskim. Po stanie wojennym było Opoczno. Od 1985 r. proboszcz w parafii Pogorzałe - Skarżysko, skąd po siedmiu latach trafił do Radoszyc, a następnie do Końskich. Tutaj sprawił, że w 1993 r. kościół św. Mikołaja został podniesiony do godności Kolegiaty z własną Kapitułą Kanoników, stanowiąc jedną z czterech w całej Diecezji (za katedrą w Radomiu, kościołem św. Bartłomieja w Opocznie oraz świątynią w Skarżysku – Matki Boskiej Ostrobramskiej). Ksiądz dr. Andrzej Zapart zdążył się już na stałe wpisać w najnowsze dzieje parafii św. Mikołaja i Dekanatu Koneckiego. Jego troska i zapobiegliwość o całe centrum parafialne (kolegiata, plebania, wikariaty, sale katechetyczne) są widocznym owocem jego pracy. Zaangażowanie w uroczystości patriotyczne, płomienne homilie, wygłaszane podczas mszy za Ojczyznę, stanowią osobliwe lekcje historii, mogące wzruszać i budzić dumę, że jesteśmy mieszkańcami powiatu koneckiego, tej właśnie naszej małej ojczyzny. Grupa powstała w 2019 roku i prowadzona jest przez Stowarzyszenie „W Dolinie Czarnej” z siedzibą w Rudzie Malenieckiej. Jej członkami są mieszkańcy województw świętokrzyskiego i łódzkiego, stanowiących w przeszłości tereny Zagłębia Staropolskiego. Celem działalności grupy jest promocja i popularyzacja patriotycznych oraz metalurgicznych tradycji Zagłębia Staropolskiego, w tym konspiracyjnych technologii produkcji broni i amunicji z okresu powstań narodowych. W ramach grupy prowadzone są następujące pokazy: budowa i obsługa XIX-wiecznej armaty czarnoprochowej systemu Gribeauvala, kucie gwoździ żelaznych i oprawa kos bojowych z okresu powstania kościuszkowskiego, odlewanie ołowianej amunicji karabinowej i żołnierzyków ołowianych, opieka medyczna, ziołolecznictwo oraz zabiegi chirurgiczne w poł. XIX wieku. Siedzibą grupy jest Zabytkowy Zakład Hutniczy w Maleńcu, tj. najstarsza staropolska fabryka żelaza, w której w okresie powstania styczniowego produkowano broń na potrzeby oddziałów powstańczych. Działalność grupy oparta jest na dobrowolnej, wolontariackiej pracy jej uczestników. GRH w 2019 r otrzymała laur w konkursie „ODKRYJ SWÓJ SKARB”, który został zorganizowany przez Narodowe Centrum Kultury. Wyróżniona inicjatywa pn. „Patrioci i Fabrykanci Zagłębia Staropolskiego” zakłada upowszechnienie i promocję patriotycznych oraz metalurgicznych tradycji Powiatu Koneckiego z wykorzystaniem metody symulacji i rekonstrukcji historycznej. Rodzinna firma, której działalność rozpoczął w 1948 r. Walenty Mastalerz, a od 1978 r. prowadzona przez panią Annę, przetrwała trudne czasy dla prywatnych przedsiębiorców i do dziś cieszy się uznaniem nie tylko stałych klientów. Swoją renomę piekarnia zyskała dzięki produkcji pieczywa według sprawdzonych receptur, opartych na naturalnych składnikach i wypiekowi w tradycyjnym, opalanym drewnem, piecu. Kluczem do sukcesu stała się przede wszystkim wyjątkowa dbałość o klientów, aranżacja i nastrój sklepu, niezmienny od wielu lat. Z sentymentem kupują pieczywo starsi, z potrzeby zdrowego odżywiania młodzi. Firmę tworzą rodzina i niezawodni pracownicy, prawdziwi fachowcy. Przez długie lata filarem piekarni był niezapomniany pan Franciszek – mistrz piekarnictwa, który pracę rozpoczął jako młody piekarz w latach pięćdziesiątych i z pasją wykonywał ją do późnej starości. W czasach schyłku tradycyjnych piekarń i dużej konkurencji nowoczesnych zakładów, firma wciąż przyciąga klientów ceniących przede wszystkim jakość produkcji. Za okazane zaufanie właściciele piekarni serdecznie dziękują i zapraszają do dalszego korzystania z ich usług. Położenie i specyficzny mikroklimat Czarnieckiej Góry sprawiły, że w 1891 r. doktor Michał Misiewicz założył tu sanatorium przyrodolecznicze, które stało się kurortem docenianym na całym świecie. Rozkwit sanatorium przerwał wybuch II wojny światowej. W roku 1996r. rozpoczął działalność Wojewódzki Ośrodek Rehabilitacji Dzieci i Osób Niepełnosprawnych, a od 2002 r. szpital funkcjonuje jako Świętokrzyskie Centrum Rehabilitacji w Czarnieckiej Górze i stanowi unikatowy w województwie świętokrzyskim i nieliczny w całym kraju kompleks rehabilitacji leczniczej z ogromnym potencjałem do dalszego rozwoju. Warto nadmienić, iż w Świętokrzyskim Centrum Rehabilitacji w Czarnieckiej Górze zatrudnieni są specjaliści ortopedii i traumatologii narządu ruchu, chirurgii dziecięcej i pediatrii, jak również rehabilitacji medycznej. Ponadto Świętokrzyskie Centrum Rehabilitacji posiada specjalistyczny sprzęt medyczny tj. LOKOMAT, który stanowi jedną z najbardziej zaawansowanych aktualnie koncepcji, stosowanych w nauce chodu pacjentów z porażeniem kończyn dolnych. W 2018 roku placówka wyborem pacjentów została laureatem konkursu „Orły Medycyny”, zajmując pierwsze miejsce w tym rankingu. Od wielu lat znany i aktywy regionalista, inicjator i organizator wielu przedsięwzięć w zakresie krzewienia wiedzy o małej Ojczyźnie. Współinicjator Kuźnic, współautor herbu Powiatu Koneckiego. Pracował jako nauczyciel m.in. w Szkole Podstawowej w Przyłogach, w I LO w Końskich, Gimnazjum w Radoszycach i Stadnickiej Woli. Posiada bogaty dorobek publicystyczny. Artykuły zamieszczał na łamach lokalnej prasy. Jako współautor wydał „Dzieje koneckiego gimnazjum i liceum 1915 – 1995”. Rok później ukazały się „Kuźnice i huty Starostwa Radoszyce”. Redaktor naukowy zbiorowego opracowania pt. „Końskie – zarys dziejów”, wydanego na 250 rocznicę lokacji Końskich. Dla uczczenia stulecia niepodległości Polski, przygotował wspólnie z uczniami zbiorowe opracowanie „W hołdzie bohaterom i zasłużonym dla Ziemi Koneckiej, Reportaże szkolne”. W tym czasie samodzielnie opracował: „Tropem cichociemnych na Ziemi Koneckiej – kurier Jan Ciaś Kula”, ukazując m.in. postać nieznanego dotąd bohatera rodem z powiatu koneckiego. Praca ta spotkała się z wysoką oceną naukowego recenzenta dr. hab. Waldemara Grabowskiego z Instytutu Pamięci Narodowej. Współredaktor książki „100 postaci na stulecie Niepodległej”- będącej Gwoździem Sezonu w ubiegłym roku. MARKĘ KONECKĄ Zarząd Powiatu Koneckiego na wniosek Kapituły w 2019 roku przyznał: Firma FULLMET – Wojciech Ciepliński - Naszymi produktami chcemy inspirować pokolenia to motto Firmy FULLMET Wojciecha Cieplińskiego – znanego hodowcy pasjonata koni, który od 2007 roku zajmuje się produkcją konstrukcji stalowych. W większości bazują one na indywidualnych projektach kontrahentów. Są to kompletne konstrukcje hal i innych budynków. Wśród specjalnych wyrobów można znaleźć min. konstrukcje balkonów, schodów, balustrad, części do instalacji odpylania powietrza. Odbiorcami wyrobów FULLMETU są platformy wiertnicze, oraz firm obsługujące porty rybackie. Współpracuje z klientami Austrii, Niemiec, Anglii oraz Skandynawii. Firma BERKAS-BAU S.C. Firma specjalizuje się we wznoszeniu budynków użyteczności publicznej oraz obiektów przemysłowych. Posiada wykwalifikowaną kadrę w tym wyspecjalizowany nadzór z pełnymi uprawnieniami do prowadzenia wszelkich robót budowlanych. Firma wykonując skomplikowane konstrukcje, podlega rygorystycznym odbiorom jakościowym Inwestorów Niemieckich. Właściciele firmy: Bartłomiej Cukrowski i Waldemar Zbróg znani są z działalności w ramach różnych akcji charytatywnych. Statuetkę w imieniu Laureatów z rąk Starosty Koneckiego odebrała mama p. Bartłomieja. Katarzyna Sorn - dziennikarz, przewodnik świętokrzyski, społecznik, menedżer i animator kultury. Od 2010 roku jest dyrektorem Miejsko-Gminnego Ośrodka Kultury w Stąporkowie (obecnie MGOKiS). Inicjatorka i animatorka wielu wydarzeń i projektów kulturalnych m.in.: Fantastyczny Stąporków, Plenerów Artystycznych \"wSTĄP-art\", Stąporkowskiego Festiwalu Rysowania \"Rysik\", Stąporkowskiego Spaceru Mentoringowego. W ubiegłym roku uzyskała tytuł \"Kobieta Przedsiębiorcza 2017” w powiecie koneckim. Wydawnictwo Arslibris - Wydawnictwo Arslibris przy Bibliotece Publicznej Miasta i Gminy Końskie im. Cezarego Chlebowskiego powstało w 2004 roku w celu umożliwienia wydania książek z bogatego archiwum byłych żołnierzy Armii Krajowej okręgu kielecko-radomskiego. Wkrótce przerodziło się w szybko rozwijające się przedsięwzięcie, dzięki któremu udostępniono mieszkańcom ciekawe epizody z historii regionu w postaci profesjonalnie wydawanych książek historycznych. Tym sposobem na rynku czytelniczym ukazało się już ponad 40 tytułów. Warto podkreślić zeszłoroczne owoce wydawnicze związane z uczczeniem setnej rocznicy odzyskania niepodległości. Koneckie tytuły trafiają do czytelników w całym kraju jak i za granicę. Muzeum Ludowe w Adamowie - powstało z pasji i miłości do historii małej ojczyzny. Założył je Jan Krawczyk z małżonką Teresą w starym domu dziadków, gromadząc pamiątki z przeszłości. Przestępując jego próg możemy cofnąć w dawne, nieznane już czasy - podkreślają zwiedzający. Ilość zgromadzonych przez kustoszów - amatorów eksponatów przyczyniła się do wzniesienia dla celów wystawienniczych nowej długo oczekiwanej wiaty. Konecka Sekcja Karate – założona w 2013r. Beata Kij w ciągu 6 lat zawodnicy koneckiej sekcji karate zdobyli w sumie ponad 300 medali (w tym ok 100 złotych) na imprezach rangi międzynarodowej i ogólnopolskiej. Sekcja ta organizuje turnieje rangi wojewódzkiej i krajowej w tym – Ogólnopolski Turniej Karate Kyokushin o Puchar Ziemi Koneckiej, z udziałem dużej rzeszy uczestników. Duże zasługi przypisuje się Beacie Kij – menedżer i trenerce w jednej osobie. Beata Kij współautorka sukcesów wielokrotnie wyróżniona nagrodami, sześciokrotna laureatka plebiscytu „Świętokrzyskie Gwiazdy Sportu” w kategorii - Trener roku. Firma CERADBUD - Spółka CERADBUD z Radoszyc – braci Leszka i Włodzimierza Zawrzykrajów powstała w 2005 roku jako kontynuacja firmy rodzinnej powstałej pierwotnie jako cegielnia Zakład produkuje wysokiej jakości tradycyjną czerwoną ceramikę budowlaną. Oferuje produkty takie jak płytka ceglana, kruszywo ceramiczne i mączka ceglana. Przedsiębiorstwo wydobywa i przetwarza glinę ceramiczną. Firma, jako jedyna w swojej kategorii, posiada własne laboratorium badawcze. Inżynieria Wodna w Końskich - Spółka Inżynieria Wodna Końskie powstała w 2015 r. założyli ją: Ryszard Herman, Leszek Dzwonek, Zbigniew Duran. Firma wykonuje: budowle hydrotechniczne, obiekty retencji wodnej, sieci wodociągowe i kanalizacyjne, roboty ziemne w tym parkingi, place zabaw, małą infrastrukturę. Spółka wykonała pierwszy w gminie Końskie SKATE PARK przy ul. Robotniczej. Swą działalnością promuje powiat poprzez inwestycje na obszarze województwa świętokrzyskiego i nie tylko. MARKĘ KONECKĄ Zarząd Powiatu Koneckiego na wniosek Kapituły w 2018 roku przyznał: - Odlewnia „Ferrum” Wodecki - Konecczyzna to od wieków zagłębie metalurgiczne. Na każdym kroku spotkać można ślady tego dziedzictwa. Nawet „Kuźnice Koneckie” nawiązują to chlubnej tradycji naszych przodków. Można by rzec, że prawdziwy konecczanin ma w genach trochę żeliwa. Pewnie dlatego to twardzi ludzie, ale z kreatywną duszą. Tacy są Wodeccy. Ferrum-Wodecki, to firma rodzinna. Pan Józef tajniki odlewnictwa przekazał synom, którzy przejęli pałeczkę od ojca. Są producentami grzejników żeliwnych i aluminiowych. Firmę tworzą dwie odlewnie: żeliwa szarego i ciśnieniowa odlewnia aluminium. Oprócz grzejników, odlewnia produkuje również włazy kanałowe, żeliwne meble ogrodowe, etc. Józef Wodecki oraz jego trzej synowie: Rafał, Wiktor i Piotr, wypracowali własną strategię rozwoju opartą o innowacyjne rozwiązania technologiczne. Stacja DYSZÓW - Z pasji i marzeń właścicieli – Państwa Agnieszki i Zbigniewa Owczarków powstała firma, której celem jest kompleksowa obsługa i naprawa aut. Dodatkowy atut stanowi nowoczesna i wielofunkcyjna myjnia. I, pomimo że firma funkcjonuje od niedawna, cieszy się wśród kierowców dużym zaufaniem. Miła i fachowa obsługa w połączeniu z nowoczesnymi rozwiązaniami architektonicznymi sprawia, że dyskomfort spowodowany awarią pojazdu nie jest aż tak traumatyczny. Dodajmy, że koszty naprawy są tak skalkulowane, że potencjalny klient Stacji Dyszów, poleci ją innym i sam tutaj wróci. Oby jak najrzadziej – dodają właściciele. Aneta i Jan Królowie – producenci serów. Państwo Królowie — nomen omen: „królowie sera”, ciśnie się na usta. Zdrowa i ekologiczna żywność, to w dzisiejszych czasach nie tylko pomysł na biznes, ale – śmiało można powiedzieć – misja Państwa Królów. Wyroby certyfikowane, wytwarzane z mleka najwyższej jakości od wolnych i szczęśliwych krów; zadowolą najbardziej wybredne podniebienia. Wzbogacane ziołami, stanowią szeroką amplitudę smaków. Jako produkt regionalny są alternatywą dla produktów wielkich korporacji mleczarskich. Zapraszamy i życzymy smacznego. „Echo Dnia” - Abstrahując od konwenansów, musimy Laureatowi wytknąć wiek. Kielecki dziennik regionalny wydawany jest od 1 grudnia 1971 roku — czyli niedługo półwiecze. To prawdziwy świadek historii, tej najnowszej... Przeżył – dosłownie i w przenośni – transformację ustrojową, i ma się dobrze... Wchłonął konkurencyjne „Słowo” z całym „Ludem”. Po ilości wiosen, można sądzić, że to ktoś dojrzały, kto niejedno przeżył i coś tam o życiu wie. To na lokalnym rynku medialnym marka sama w sobie. Potwierdzamy ją tylko naszą „Marką Konecką”, tak żeby formalności stało się zadość. Prawdziwy profesjonalizm i obiektywizm dziennikarski, to dewiza zespołu redakcyjnego, który codziennie informuje nas o tym, co dzieje się w regionie. Swoim zasięgiem gazeta obejmuje trzy województwa: świętokrzyskie, podkarpackie i mazowieckie. Obecnie „Echo Dnia” to nie tylko papierowe wydanie, ale również portal internetowy. Ks. Tomasz Waśkiewicz – twórca „Teatru pod lipami”. Jak pisał Jan Kochanowski we fraszce „Na Lipę”: „Gościu, siądź pod mym liściem, a odpocznij sobie”. Nasz Laureat bynajmniej pod Lipą nie próżnuje. To postać nietuzinkowa, której sława sięga poza granice parafii w Lipie. Posługę kapłańską postrzega niekonwencjonalnie. Jest spiritus movens „Teatru pod lipami”. Swoje artystyczne pasje realizuje wraz z młodzieżą, która pierwsze aktorskie szlify zdobywa pod bacznym okiem mentora. Dał się poznać jako pomysłodawca, twórca i reżyser wielu wspaniałych przedsięwzięć teatralnych, zapierających dech w piersiach widowisk plenerowych. I nie ma w tym żadnej lipy! Tylko czysty profesjonalizm. Doskonale pamiętamy sztukę „Gość oczekiwany” Zofii Kossak-Szczuckiej, wystawioną w ubiegłym roku. Autokomis – Daniel Zych - Świat motoryzacji jest jak narkotyk. Wciąga bez reszty. Nasz laureat jest prawdziwym pasjonatem motoryzacji, z czego uczynił swój sposób na życie. Z powodzeniem prowadzi biznes od lat, znany jest także z zaangażowania w działalność społeczną i charytatywną; bezinteresownie pomaga innym. W pracy na co dzień wspiera go żona Anna. Notabene to fundator naszej nagrody głównej dla uczestników rajdu rowerowego! Robert Dziubiński – Piekarnia „Rozeta” - Przedsiębiorąca ze Stąporkowa, specjalizujący się w branży spożywczej. Od lat prowadzi piekarnię i ciastkarnię pod wdzięczna nazwą: „Rozeta”. Codziennie rumiane bochny chleba i ciepłe bułeczki goszczą na naszych stołach. Natomiast wyroby cukiernicze, to idealny pomysł na osłodzenie sobie życia. W tym przypadku „niebo w gębie” to nie jakiś tam pusty eufemizm. Po spożyciu, wysoki poziom endorfiny utrzymuje się przez cały dzień, a u niektórych podobno nawet dłużej… Uwaga! Przy deficycie „rozetek” może pojawić się syndrom odstawienia! To żart oczywiście… Nasz laureat to nie tylko biznesmen, ale także (były) samorządowiec oraz działacz społeczny. MARKĘ KONECKĄ Zarząd Powiatu Koneckiego na wniosek Kapituły w 2017 roku przyznał: Zakład powstał w 1992 roku. Jest to nowoczesna piekarnia zajmująca się wypiekiem chleba wg starych receptur. Ponadto oferuje rozległą gamę innych wypieków opartych na naturalnych składnikach. Oferta przedsiębiorstwa cieszy się dużym zainteresowaniem kontrahentów z uwagi na wysokie standardy oraz konkurencyjne ceny. Przedsiębiorstwo stara się spełniać oczekiwania wszystkich klientów wykazując troskę o nowe wyroby w zakresie smaku i jakości. Obecnie zakład zatrudnia ponad 30 pracowników, którym zapewnia dobre warunki pracy i płacy. Właściciel to człowiek o wielkim sercu, angażujący się we wszystkie akcje charytatywne na terenie Gminy Smyków, jak również na terenie powiatu i województwa. MARKĘ odebrali: Wiesława i Stanisław Dróżdż oraz Dominika i Zbigniew Wydra. Grupa została powołana na obszarze pięciu gmin: Radoszyce, Słupia, Krasocin, Łopuszno, Fałków leżących w województwie Świętokrzyskim. Stowarzyszenie to zostało zarejestrowane w dniu 09.04.2008 r. Jego celem jest działanie na rzecz rozwoju obszarów wiejskich m.in. poprzez opracowanie i realizację Lokalnej Strategii Rozwoju, podejmowanie inicjatyw i działań mających na celu pobudzenie aktywności społeczności lokalnych, promocję obszarów wiejskich położonych w obszarze działania, udzielanie wsparcia mieszkańcom obszaru objętego Lokalną Strategią Rozwoju w zakresie przygotowania projektów i pozyskiwania środków na ich realizację, w tym z Programów Pomocowych oraz organizowanie i finansowanie przedsięwzięć m.in. o charakterze informacyjnym, szkoleniowym, konferencji i konkursów, imprez kulturalnych, takich jak festiwale, festyny, targi, pokazy i wystawy, służących zwłaszcza promocji regionu i jego tożsamości kulturowej. Właścicielowi zawsze podobało się miejsce, którym obecnie zarządza. Chodził tam na wagary, do kina, które mieściło się w tym obiekcie. Kiedy nadarzyła się okazja do jego kupna, nie zawahał się z niej skorzystać, choć inwestycja ta kosztowała go kilka milionów, z jedno milionowym dofinansowaniem z UE, co stanowiło zaledwie jedną trzecią wartości kosztów remontowych. Razem z żoną stworzyli tu wyjątkowe miejsce o wyjątkowym klimacie. Założenie co do tego, co ma tu powstać było ambitne, jednak finał przerósł ich pierwotne zamierzenia. Najpierw w budynku powstał bar z ogródkiem piwnym. Oddany na EURO 2012, rok później oddana do użytku została druga sala. Zabytkowy obiekt wymagał wielu nakładów finansowych, ale i ogromu biurokracji, aby doszło do finalizacji inwestycji. Dziś restauracja LELIWA w Końskich cieszy się ogromną renomą i uznaniem. Powstała w zabytkowym budynku Świątyni Greckiej, a klimat jej wyjątkowości został utrzymany i jest wciąż pielęgnowany. Przez pięć lat istnienia działalność firmy państwa Danuty i Artura Mączyńskich została zauważona i doceniona przez wiele środowisk. Właściciele otrzymali bowiem najważniejszą nagrodę przyznawaną przez władze Końskich – Gloriettę Konecką. Restauracja jest też laureatem wielu kulinarnych konkursów i plebiscytów, a na scenie odbywały się ważne dla miasta i powiatu wydarzenia. Firma, o której mowa nastawiona jest na jakość oraz smak pozyskiwany dzięki tradycyjnej recepturze, dlatego w produkcji używane są sprawdzone naturalne dodatki. Konserwacja wędlin odbywa się w tradycyjny sposób, w wędzarniach opalanych drewnem olchowym i pochodzącym z drzew owocowych jak również jałowcem. Misją firmy jest też działalność na rzecz lokalnego środowiska. Zawsze wspiera akcje charytatywne, jest corocznym fundatorem wyrobów wędliniarskich oraz mięsa do przygotowania tradycyjnego kugla na Dni Gminy Radoszyce. Masarnia \"Pod lasem\" z Kapałowa, bo o niej mowa - to rodzinna firma Państwa Anny i Zdzisława Wiklaków, której tradycja wyrobów wędliniarskich sięga trzech pokoleń, zaś \"kiełbasa radoszycka\" i \"pasztetowa radoszycka\" wpisane są na Listę Produktów Tradycyjnych. Jest jednym z głównych sponsorów Międzynarodowego Wyścigu Kolarskiego Szlakiem Walk majora Hubala. Inicjatywa ta przypomina o historycznych tradycjach regionu i bohaterskich czynach majora Henryka Dobrzańskiego HUBALA. Właściciel firmy sponsorującej wyścig jest zarazem dyrektorem i organizatorem wydarzenia, ale przede wszystkim jego pomysłodawcą. Pierwszy wyścig został zorganizowany w 2000 roku i od tamtej pory cieszy się dużym zainteresowaniem uczestników, mediów i kibiców nie tylko z Polski, ale również z innych krajów. Dzięki swojej działalności zachęca do aktywnego i sportowego trybu życia, promuje miasto, gminę, powiat oraz województwo na skalę krajową i międzynarodową. Markę Konecką oraz Statuetkę Koła Wodnego otrzymała firma SYPYTKOWSKI SPORT Andrzeja Sypytkowskiego. Historia Tygodnika Koneckiego jest nierozerwalnie związana z historią powiatu koneckiego. Wszystko rozpoczęło się od próby stworzenia struktury partii Ruch 100 w powiecie koneckim. W styczniu 1996 roku Andrzej Marek Lenart, Krzysztof Kowalczyk i Piotr Kiełbowski rozpoczęli starania rozpropagowania idei prawicowej partii w powiecie. Okazało się, że z próby nie wyszło nic, bo rejestracja struktur w mieście wymuszała liczbę 20 partyjnych członków. Na redaktora naczelnego wybrano Andrzeja Zdunka, który miał już doświadczenie dziennikarskie. Skład uzupełniali Andrzej Marek Lenart, zastępca redaktora naczelnego oraz Andrzej Fajkosz, Marian Wikiera, Dariusz Kowalczyk, Jan Garbacz, Jan Stanisław Stefaniak, Lech Krakowiak. Od tamtej pory gazeta przechodziła szereg różnych przemian, aby ostatecznie przejść w ręce starachowickiej spółki medialnej STARPRESS SP. Z O.O., wydawcy TYGODNIKA STARACHOWICKIEGO, SKARŻYSKIEGO, KONECKIEGO, SZYDŁOWIECKIEGO i OPOCZYŃSKIEGO. Od tego czasu zmieniło się wiele. Już w pierwszych tygodniach nowego rozdziału sprzedaż wzrosła trzykrotnie. Wprowadzono wiele nowości m.in. kolorowe strony i inny układ graficzny. Redaktorem naczelnym został Jarosław Babicki. W historii Tygodnika Koneckiego ważną rolę odegrała Anna Kobierska, która przez wiele lat jako zastępca redaktora naczelnego kierowała pracą koneckiej redakcji. W kolejnych latach do składu redakcyjnego dołączył Wojciech Purtak, który po odejściu Anny Kobierskiej do pracy w Tygodniku Skarżyskim przejął jej obowiązki i został redaktorem naczelnym, doskonaląc pismo, podążając za niezwykle wymagającymi dla prasy trendami. TYGODNIK od ponad 20 lat bez żadnych zawirowań promuje powiat konecki i współtworzy lokalną rzeczywistość. MARKĘ KONECKĄ Zarząd Powiatu Koneckiego na wniosek Kapituły w 2016 roku przyznał: Firma powstała w 1999 r. Jej założycielem i pomysłodawcą jest Pan Wiesław Kwiatkowski związany z branżą ceramiczną od 1980 r. Od 2005 roku jej głównym profilem działalności jest produkcja i sprzedaż elementów dekoracyjnych dedykowanych do płytek ceramicznych. W ciągu ponad 10 lat Firma Alfa-Cer nawiązała współpracę z licznymi firmami z branży ceramicznej w kraju i za granicą. Dekoracje są projektowane w oparciu o wieloletnie doświadczenie oraz potrzeby rynku. W 2008 r. jako pierwsza firma w Polsce wprowadziła do swojej oferty dekoracje gresowe piaskowane, a dwa lata później, również jako pierwsza w kraju, dekory i panele szklane zadrukowane cyfrowo. W procesie produkcji wykorzystywane są najnowsze technologie, zgodne z aktualnymi trendami. W 2014 r. wprowadzono własną kolekcję płytek i dekoracji pod nazwą Infinity. Ta rozbudowana w dekoracje marka jest skierowana głównie do klienta indywidualnego. Mnogość elementów umożliwia bowiem każdemu stworzenie unikatowej kompozycji kuchennych lub łazienkowych płytek ceramicznych. Firma Magnus od wielu lat działa w branży tytoniowej, oferując swoim klientom najwyższej jakości gilzy papierosowe, filtry papierosowe, filtry gilzowe, bibuły papierosowe, acetat, owijkę korkową, a także inne produkty tytoniowe. Fabryka posiada nowoczesny park maszynowy. Produkowane w niej wyroby spełniają rygorystyczne normy jakości, dzięki czemu konkurują z ofertami międzynarodowych koncernów. Marka Magnus dostępna jest w całej Polsce w bardzo wielu sklepach typu trafika, a także w wielu krajach europejskich. Na początku 2008 r. grono sympatyków karate z Końskich założyło stowarzyszenie kultury fizycznej „Klub Sportowy FORMA”. Potem, pod koniec 2010 roku została zmieniona nazwa stowarzyszenia na „Konecki Klub Karate Kyokushin”. Misją Koneckiego Klubu Karate Kyokushin jest rozwój i promocja sportów walki ze szczególnym uwzględnieniem Karate kyokushin/shinkyokushin oraz jogi i zdrowego stylu życia. Obecnie Konecka Sekcja Karate działa bardzo prężnie. Zawodnicy z Końskich zdobywają medale na turniejach w kraju jak i za granicą. To organizacja pozarządowa, powołana w 2000 roku przez przedstawicieli samorządu powiatu koneckiego, samorządów miast i gmin oraz instytucji i zakładów przemysłowych funkcjonujących na jego terenie. Na przestrzeni ostatniej dekady stowarzyszenie skutecznie działało na rzecz rozwoju społeczności lokalnej, podejmując inicjatywy, w które jednostki samorządu terytorialnego nie mogły się zaangażować z powodu ustawowych ograniczeń. TWRP skutecznie uzupełnia tę lukę realizując zadania o pryncypialnym znaczeniu, z pełną świadomością potrzeb mieszkańców. Towarzystwo Wspierania Rozwoju Powiatu „WSZECHNICA KONECKA” wielokrotnie współorganizowało przedsięwzięcia promocyjne o charakterze kulturalnym. Posiada wieloletnie doświadczenie w przeprowadzaniu tego typu inicjatyw oraz niezbędne zasoby kadrowe. Wspólnie z Powiatem Koneckim corocznie organizuje imprezy promocyjne: „Kuźnice Koneckie”, „Konecką Rybę”, „Dożynki Powiatowe”. Jest to jeden z większych pracodawców, który zatrudnia ponad 200 osób. Spełnił ważną rolę przy przejściu do gospodarki rynkowej. Instytucja głównie pomaga rolnikom w aplikowaniu o fundusze unijne. Co roku przygotowuje ok. 20 tyś wniosków o dotacje unijne, udziela ponad 40 tyś. porad i szkoli ok. 50 tyś osób. Ośrodek wykorzystuje pola doświadczalne, na których znajduje się ok. 150 odmian roślin uprawnych. Sprawdza się ich przydatność do uprawy w warunkach województwa świętokrzyskiego. Świętokrzyski Ośrodek Doradztwa Rolniczego ma swoje oddziały we wszystkich powiatach w województwie świętokrzyskim. W 2015 r. ośrodek organizował dziesiątą jubileuszową wystawę zwierząt hodowlanych. Wydaje także fachowe czasopismo – miesięcznik „Aktualności Rolnicze” oraz broszurki i ulotki. Ośrodek posiada bazę hotelowo – gastronomiczną w Modliszewicach i w Sandomierzu. Firma istnieje od 1985 r. Pan Jan Kolbus zaczynał od małego zakładu kamieniarskiego prowadzonego przy domu. Stopniowo inwestował, poszerzał skalę swojej działalności i wzbogacał asortyment usług i produktów. Głównym przedmiotem działalności przedsiębiorstwa jest wyrób i montaż nagrobków oraz kamieniarstwo budowlane z kamieni naturalnych pochodzących z całego świata. Firma jest bezpośrednim importerem granitu z Indii. Wykonuje usługi zgodnie z życzeniem i projektem klienta, a także posiada własne pomysły i gotowe produkty. W ofercie firmy znajdują się nagrobki, schody, kominki, nabrzeża, parapety, posadzki wykonywane z granitu i innych kamieni naturalnych. MARKĘ KONECKĄ Zarząd Powiatu Koneckiego na wniosek Kapituły w 2014 roku przyznał: Sztuki karate trenuje od 1993 roku, kilka lat później rozpoczął rywalizacje sportową w formule pełnego kontaktu. Przez ponad 16 lat spędzonych na macie wielokrotnie sięgał po tytuły Mistrza Polski, zdobywał też Puchar Polski. Z powodzeniem rywalizował na zawodach międzynarodowych w tym: 2012 roku zdobył tytuł Wicemistrza Europy, a także reprezentował Polskę w Pucharze Świata. W sumie z turniejów rangi mistrzowskiej przywiózł kolekcję kilkudziesięciu medali. Po Mistrzostwach Europy rozegranych na Warszawskiej Hali Torwar w kwietniu 2015 roku definitywnie zakończył karierę sportową. Posiada stopień czarnego pasa z dwoma złotymi pagonami. Od kilku lat wraz z przyjaciółmi prowadzi konecki Klub Karate Kyokushin w którym z powodzeniem trenuje około 100 osób. Obecnie Klub prowadzi sekcje w Końskich, Fałkowie oraz Żarnowie, a ich zawodnicy z powodzeniem rywalizują na matach całego kraju i poza jego granicami. Zawodowo pracuje na stanowisku księgowego w Nadleśnictwie Ruda Maleniecka, natomiast z ogromnym sentymentem podchodzi do pracy leśnika. Nagrodę „Markę Konecką” odebrał osobiście Pan Mateusz. WALDEMAR DEJA - P.H. HURT – DETAL „DEJA” ubojnia drobiu istniejąca od 1996 roku założona przez Mariana Deja, a obecnie prowadzona przez syna Waldemara. Jesienią 2013 roku została rozpoczęta budowa nowego obiektu, a w 2014 roku ruszyła pierwsza produkcja. Firma przede wszystkim zajmuje się ubojem żywca drobiowego, a także sprzedażą pozyskanego mięsa we własnych sklepach. Od samego początku niezmiennym i nadrzędnym priorytetem działalności, jest oferowanie jak najlepszej jakości. Dzięki temu śmiałemu posunięciu zdolności produkcyjne zwiększą się o ponad 100%. Nagrodę odbierał wraz z rodziną Pan Waldemar Deja. ORIZZONTE - POLSKA Sp. z o.o. – jest to firma która swoją działalność rozpoczęła w roku 2003. Siedziba Spółki zlokalizowana jest w Końskich na terenie specjalnej strefy ekonomicznej Starachowice. Trofeum w imieniu Zarządu odbierał Jan Nowak. Firma świadczy wyspecjalizowane usługi regeneracji oprzyrządowania dla przemysłu ceramicznego dla polskich i europejskich producentów płytek ceramicznych. Dzięki nowym inwestycjom oferuje również usługę regeneracji stempli wielkoformatowych. Wysoką jakość ich usług gwarantują nie tylko poprzez zastosowanie najnowszych technologii w cyklu produkcyjnym, dobrze wykwalifikowanej i przeszkolonej kadrze pracowników, ale przede wszystkim dzięki wsparciu technicznemu naszego głównego udziałowca - jednego z najbardziej doświadczonych i uznanych producentów form i stempli we Włoszech - Orizzonte SRL. MARKĘ KONECKĄ Zarząd Powiatu Koneckiego na wniosek Kapituły w 2014 roku przyznał: GMINNEJ KOMISJI ROZWIĄZYWANIA PROBLEMÓW ALKOHOLOWYCH W KOŃSKICH - Komisja to komórka, która inicjuje działania związane z profilaktyką i rozwiązywaniem problemów alkoholowych i narkotykowych, oraz integracją społeczną osób uzależnionych od alkoholu, co jest określone w Gminnym programie profilaktyki i rozwiązywania problemów alkoholowych, oraz przeciwdziałania narkomanii w Końskich, uchwalonego przez Radę Miasta Końskie. Zadania obejmują zwiększenie dostępności terapeutycznej i rehabilitacyjnej dla osób uzależnionych od alkoholu i narkotyków, a także zarażonych uzależnieniem, udzielanie rodzinom w których występują problemy alkoholowe i narkomania pomocy psychospołecznej i  prawnej. Ponadto podejmowane są czynności zmierzające do zastosowania wobec osoby uzależnionej od alkoholu obowiązku poddania się leczenia odwykowego. Nagrodę z rąk członków Zarządu powiatu odbierał: Krzysztof Jasiński – przewodniczący Gminnej Komisji Rozwiązywania Problemów Alkoholowych, który powiedział: \"Dziękuję za to wyróżnienie, które jest wyrazem podziękowania za wszystkie lata pracy. Podziękowania składam w imieniu instytucji i osób, z którymi współpracujemy\".  KLUB OSIEDLOWY KAESEMEK - Klub rozpoczął swoją działalność w 1984 roku. Pomysłodawcą nazwy jest - Paweł Stasiński. Klub cyklicznie organizuje imprezy typu: dzień dziecka, koncert kolęd i pastorałek, zaduszki jazzowe, turnieje brydża sportowego, wystawy w Galerii \"ATUT\", wycieczki i plenery fotograficzne. Bywalcy klubu rozwijają swoje umiejętności uczestnicząc aktywnie w imprezach lokalnych i ogólnopolskich, uczestniczą w wielu wystawach fotograficznych i plastycznych zdobywają liczne nagrody. W Końskich współpracują ze Starostwem Powiatowym w Końskich, Urzędem Miasta i Gminy w Końskich, Biblioteką Publiczną, PTTK w Końskich, oraz Polskim Stowarzyszeniem Edukacji Plastycznej w Kielcach, a także Związkiem Polskich Artystów Fotografików. Nagrodę wspólnie odbierali: Wiesław Turno, Paweł Stasiński, oraz Piotr Salata. \"Klub by nic nie znaczył bez ludzi, bez dzieci, młodzieży, dorosłych. Ci wszyscy, którzy do nas przychodzą, współpracują tworzą bardzo pozytywny wizerunek naszej placówki, za co im serdecznie dziękuję\" – podkreślał Wiesław Turno – odbierając wyróżnienie.  KONECKIE STOWARZYSZENIE SPORTOWE PIŁKI RĘCZNEJ - Powstanie sekcji piłki ręcznej przy klubie Stal – Końskie datuje się na rok 1968, a jego inicjatorem był - Wiesław Pytlas – nauczyciel Szkoły Podstawowej Nr 3 w Końskich. Kwestią wprowadzenia sekcji do klubu Stal – Końskie zajął się Tadeusz Gałwiaczek z Koneckich Zakładów Odlewniczych. Rejestracja sekcji w Okręgowym Związku Piłki Ręcznej, to udział - Andrzeja Suskiewicza, zespół obecnie występuje w I Lidze, w sezonie 2012 – 2013 zajmował 9 miejsce po rozegraniu 21 meczy z dorobkiem 18 pkt. Sukcesy Naszych piłkarzy ręcznych, to mieszanka talentu i pasji, oraz myśli trenerskiej, jak również sprawnego zaangażowania prezesa Zarządu – Jarosława Kubały, który osobiście odbierał nagrodę. \"Dziękuję Panu staroście za docenienie naszego trudu, to uhonorowanie 45 - lecia piłki ręcznej. Z tego miejsca dziękuję również wszystkim działaczom i sponsorom, dla których piłka ręczna w Końskich była ważna i doceniana\" – mówił Jarosław Kubała – odbierając nagrodę. STOWARZYSZENIE PRZYJACIÓŁ GMINY SMYKÓW - Stowarzyszenie powstało w 2007 roku w Smykowie, powołane do życia zostało przez mieszkańców którzy chcieli zająć się sprawami swoich miejscowości i całej Gminy. Priorytetem Stowarzyszenia są działania związane z ochroną środowiska i rozwojem Gminy, dbałość o zachowanie kultury regionu, ochronę przyrody i krajobrazu, oraz działania na rzecz osób niepełnosprawnych i niesienie pomocy osobom potrzebującym. Stowarzyszenie organizuje rodzinne festyny, wigilie dla samotnych osób, wraz ze Świętokrzyskim Bankiem Żywności wspomaga najuboższe rodziny z terenu gminy Smyków. Z ich inicjatywy powstał ludowy zespół - \"SMYKAŁKI\", który reprezentuje nie tylko gminę Smyków, ale i cały powiat konecki. W roku 2010 zorganizowano zbiórkę na rzecz powodzian z miejscowości Trześń koło Sandomierza. Od trzech lat organizują Bal Charytatywny, którego celem jest zbiórka środków dla najbardziej potrzebujących. Znając z życia problemy dnia codziennego chcą je rozwiązywać własnymi siłami i pomysłami, przy wykorzystaniu możliwości jakie dają fundusze unijne, oraz programy skierowane do mieszkańców małych miejscowości i wsi. Nagrodę odbierały: Danuta Jarek – prezes Stowarzyszenia Przyjaciół Gminy Smyków, oraz Agnieszka Kastarynda – wiceprezes Stowarzyszenia. \"Żyjmy tak aby służyć innym, a nie tak aby nam służono. Naszą wdzięczność trudno jest wyrazić w słowach, więc proste - dziękuję będzie zawierać wszystko co chcemy powiedzieć\" – podkreślała Danuta Jedynak – odbierając nagrodę. CZESŁAW SEWERYŃSKI – ludowy artysta z Odrowąża. Pan Czesław zajmuje się szeroko rozumianą sztuką ludową, gdzie szczególny nacisk kładzie na garncarstwo. To właśnie w tej dziedzinie wykonuje niepowtarzalne arcydzieła, obrazujące świętych, aniołów, królów polskich, muzykantów, czy zwierzęta. Jego nauczycielem i jednocześnie mistrzem był ojciec. Bohater statuetki, jest laureatem wielu nagród i wyróżnień, wśród których jest srebrny Krzyż Zasługi przyznany przez Prezydenta RP - Bronisława Komorowskiego. „Ta nagroda jest dla mnie bardzo cenna, bo dostałem ją z mojego powiatu, z mojej ziemi. Będzie mnie ona mobilizować do dalszej pracy” - mówił artysta. KSSPR KOŃSKIE - Drużyna Koneckich Szczypiornistów KSSPR – rocznik 1993/94 pod opieką trenerów Rafała Przybylskiego i Mariana Panka. Młodzi sportowcy zdobyli Mistrzostwo Polski w sezonie 2011/12. Mówi się, że ich sukcesy są wypracowywane dzięki mieszance talentu, pasji i myśli trenerskiej. POWIATOWE CENTRUM POMOCY RODZINIE w Końskich. Zarząd Powiatu postanowił przyznać to wyróżnienie PCPR w Końskich za wieloletnią działalność przyczyniającą się do rozwoju infrastruktury pomocy społecznej, oraz za działania na rzecz osób niepełnosprawnych i coroczną akcje profilaktyczną. „Cieszymy się bardzo z tego wyróżnienia i jednocześnie zrobimy wszystko żeby nie zawieść Państwa zaufania” - mówiła Jadwiga Życka – dyrektor PCPR w Końskich. „Ta nagroda jest również za nasze działania profilaktyczne, które są tworzone w ramach szeroko pojętych spotkań i warsztatów. W tych działaniach uczestniczy grono osób i instytucji zaangażowanych w budowanie właściwych zachowań i postaw prozdrowotnych wśród mieszkańców naszego powiatu. To właśnie te osoby i instytucje, stowarzyszenia oddają swoje serce i dobre pomysły wspierając naszą akcje, za co im serdecznie dziękuję” - mówiła Urszula Przygodzka – zastępca dyrektora PCPR w Końskich. Pracownia istnieje od 2005 roku. Kapituła swój wybór argumentowała, że działania pracowni są kierowane nie tylko do ludzi zdrowych, ale przede wszystkim do niepełnosprawnej młodzieży. Mnóstwo projektów napisanych przez społeczników pozwoliło na prowadzenie warsztatów, wyjazdy studyjne, plenery, zakupy materiałów i urządzeń. Działalność pracowni przyczyniła się do promocji regionu koneckiego. Zorganizowane wystawy, wydany kalendarz zdobyły uznanie na arenie ogólnopolskiej. Konecka Pracownia Ceramiczna stała się miejscem odbywania praktyk przez studentów kierunków artystycznych uczelni wyższych całego kraju. Najważniejszym aspektem funkcjonowania pracowni jest fakt, że jest to miejsce spotkań ludzi w różnym wieku, różnych profesji. Uczestnicy projektów stworzyli wspólnotę osób skupioną na rozwoju indywidualnym i pomocy innym. za prowadzenie działalności edukacyjnej, propagującej wiedzę o historii i tradycji wojskowości poprzez organizację pokazów, prelekcji, inscenizacji bitew. Działalność Stowarzyszenia pozwala młodemu pokoleniu na zapoznanie się z tradycjami poprzez bezpośredni udział w pokazach, bądź daje możliwość obejrzenia zabytkowych pojazdów militarnych. Brygadier w stanie spoczynku Tadeusz Nowakowski – emerytowany strażak, były zastępca komendanta powiatowego, sekretarz Zarządu Wojewódzkiego i powiatowego Ochotniczych Straży Pożarnych. Zgłaszając tą kandydaturę do Nagrody „Marki Koneckiej 2011” przedstawiono szeroki wachlarz działań prowadzonych przez niezwykle aktywnego emeryta, takich jak: współorganizacja imprez strażackich, turniejów wiedzy pożarniczej, zawodów, prowadzenie kronik strażackich, gromadzenie wiedzy na temat jednostek OSP w całym powiecie. Dzięki jego staraniom jednostki OSP Gowarczów i OSP Miedzierza otrzymają w 2012 r. dotacje finansowe na zakup 2 nowych, nowoczesnych samochodów ratowniczo – gaśniczych. Pan Tadeusz jest osobą wybitną, rozpoznawalną i kojarzoną z powiatem koneckim, kładącą swą działalnością społeczną podwaliny pod rozwój jednostek OSP powiatu koneckiego. Jest to malownicza miejscowość położona w powiecie koneckim, w Gminie Smyków. Ta społeczność z dumą odzyskuje swoją tożsamość, a mieszkańcy zbierają legendy, przepisy kulinarne, dawne pieśni obrzędowe. Od wielu lat zapraszają weteranów 27 pułku Ułanów z Lublina, aby przypomnieć legendarna postać Majora Hubala i jego pobyt we wsi 27 października 1939 r. 0d 2002 roku organizowane są Dni Cisownika pn. „Do Cisownika wróć”, podczas których prezentowane są dawne zwyczaje i obyczaje ludowe. Jego firma istnieje od 1985 roku i zajmują się szeroko pojętą reklamą - drukuje szyldy, afisze, banery ,ulotki. Bez jego pomocy nikt w powiecie koneckim, a także w regionie i w Polsce nie mógłby się wypromować , o czym świadczą osiągnięcia Piotra Pytki, którego jest sponsorem od początku istnienia firmy. Od wielu lat Państwo Bednarczyk sponsorują przedsięwzięcia kulturalne i sportowe. Cieszą się uznaniem na rynku artykułów sportowych. Wielokrotnie pomagali przy organizacji przedsięwzięć sportowych i propagujących „zdrowy styl życia”. W roku 1993 przyjął święcenia kapłańskie , od roku 2006 pracuje w parafii Chrystusa Odkupiciela w Końskich. Jest pomysłodawcą Powiatowego Konkursu Wiedzy o błogosławionym księdzu Kazimierzu Sykulskim. Do chwili obecnej odbyły się już trzy edycje tego konkursu. W roku 2009 zgromadził 27 uczestników ze szkół gimnazjalnych i ponadgimnazjalnych z Końskich oraz Skarżyska – Kamiennej. Drugi konkurs to udział 14 uczestników, natomiast w roku 2011 wzięło w nim udział 18 uczniów. Warto przypominać historię tak znakomitych Polaków, mając na uwadze myśl, iż „historia jest nauczycielką życia”. Kilka lat temu Pani Ela Duda i kilku zapaleńców między innymi Pani Krystyna założyło Stowarzyszenie Pomocy Dzieciom Niepełnosprawnym \"Nasz Kącik\". I od tamtej pory dzieje się wiele...Organizowane są aukcje, licytacje na rzecz dzieciaków ze Stowarzyszenia, imprezy urodzinowe, choinki, Wigilie, wycieczki, turnusy rehabilitacyjne, porady medyczne, prawne oraz festyny . Stowarzyszenie jest zarejestrowane, jest organizacją pozarządową, utrzymuje się samo (głównie dzięki pomocy ludzi z wielkim sercem!). Poza tym skupia w sobie wiele osób, którzy poświęcili swój wolny czas, swoją energię, chęci i dobroć, żeby potrzebującym żyło się choć trochę łatwiej. A uśmiech na twarzach \"Kącikowych Dzieciaków\" to najpiękniejsza zapłata, jaką można sobie wymarzyć. Zakłady przetwórstwa mięsnego stawiają na jakość i tradycyjne receptury. Zajmują się produkcją i wyrobem wędlin, produkcją mięsa mielonego, rozbiorem półtusz. W ofercie: wieprzowina, wołowina, drób, kiełbasy, wędzonki, pieczenie, wyroby podrobowe, mielonki, polędwice, schaby, balerony, boczki, wędliny drobiowe. Cała produkcja wykonywana jest według tradycyjnych receptur, bez konserwantów. W wielu badaniach opinii społecznej zawód i praca strażaków jest honorowana największym zaufaniem społeczeństwa. To oni wielokrotnie z narażeniem życia poświęcają się dla drugiego człowieka. Warto, abyśmy nie zapominali o ich ciężkiej i niebezpiecznej pracy. Nasza jednostka posiada Powiatowe Stanowisko Kierowania, które jest miejscem gdzie kierowane są wszystkie połączenia na numery alarmowe 112 i 998 z terenu powiatu koneckiego. Służbę tutaj pełni nieprzerwanie na zmianę co 12 godzin 5-ciu etatowych dyżurnych operacyjnych. Do ich dyspozycji są dwa kompletne stanowiska pracy jednak to drugie uruchamiane jest w przypadku wzmożonej palności a na co dzień służy jako zapasowe. Rocznie nasze Powiatowe Stanowisko Kierowania odbiera ponad 25 tys. połączeń na numery alarmowe. Tylko co 20-te zgłoszenie wymaga naszej interwencji. Reszta to połączenia głuche, pomyłki lub złośliwe telefony z aparatów bez karty SIM. Dość często łączą się na numer alarmowy małe dzieci którym dorośli dają telefon po prostu do zabawy. Praca strażaków wymaga naszego społecznego zaufania. Zespół dworski w Korytkowie pochodzi z XIX wieku. Niegdyś w jego skład wchodziły: dwór spichlerz dworski oraz park. Dziś, dzięki staraniom nowego właściciela, dworek został odrestaurowany z myślą o tych, którzy chcą w pięknym miejscu organizować bankiety, szkolenia, imprezy okolicznościowe lub po prostu odpocząć i zaspokoić apetyt w niebywale urokliwym miejscu. Na terenie parku znajdującego się w otoczeniu posiadłości można się zrelaksować i zapomnieć o wszystkich problemach. Firma pracuje na rynku motoryzacyjnym od 1987 roku. Atutem tego zakładu jest przede wszystkim wysoka jakość wykonywanych usług i rzetelna obsługa. Należy podkreślić, że od wielu lat firma szkoli uczniów w zakresie blacharstwa i lakiernictwa samochodowego. Ponadto firma posiada własnego rzeczoznawcę techniki samochodowej oraz uprawnienia w zakresie oznakowania i identyfikacji pojazdów. Ta firma znana jest każdemu mieszkańcowi naszego regionu. Swoją działalność prowadzi od 1973 roku i do dziś dzień spełnia oczekiwania nawet najwybredniejszych klientów. W ofercie zakładu znajdziemy różne gatunku chleba, ciasta, ciastka oraz asortyment galanterii cukierniczej. Godnym uwagi jest fakt, iż zakład kształci uczniów w zawodzie piekarz - cukiernik. To jedna z niewielu firm, która łączy tradycyjne metody z nowoczesnymi systemami produkcyjnymi. Komenda Powiatowa Policji w Końskich od lat podejmuje działania zmierzające do poprawy bezpieczeństwa mieszkańców naszego powiatu. Dzięki wielu projektom i działaniom informacyjno - szkoleniowym zwiększa świadomość mieszkańców i tym samym przyczynia się do zmniejszenia przestępczości w regionie. Praca policji to nie tylko wypełnianie obowiązków służbowych, lecz także piękna służba dla społeczeństwa. Ks. prof. Bonifacy Miązek jest związany z Ziemią Konecką od dzieciństwa i do dziś bierze czynny udział w życiu regionu. To uzdolniony poeta, historyk literatury oraz ceniony, zarówno w Polsce jak i za granicą, krytyk literacki. Swą wiedzą dzielił się z innymi wykładając literaturę polską w Instytucie Slawistyki Uniwersytetu Wiedeńskiego. Uchwałą Rady Miejskiej w 2005 roku otrzymał Honorowe Obywatelstwo gminy Końskie. To nowa fabryka płytek ceramicznych w Stąporkowie oparta na najnowocześniejszej na świecie technologii produkcji. Fabryka już w tym roku zatrudniać będzie 120 osób. Strategia firmy przewiduje intensywny rozwój w najbliższych latach i wzrost zatrudnienia. W początkowej fazie Valdi Ceramica będzie produkować ok. 5 mln m2 płytek rocznie. Produkty sprzedawane będą na rynku krajowym, ale w znaczącej części również pojawią się one również na rynku europejskim, wschodnim i amerykańskim.Założycielem VALDI CERAMICA jest Waldemar Dzionek. Człowiek z wizją, przedsiębiorca, który wytrwale dąży do osiągnięcia zamierzonego celu. Waldemar Dzionek jest obecny biznesowo w branży ceramicznej od ponad 20 lat, jego przedsięwzięcie opiera się na innowacyjnej technologii continua, dotychczas zastosowanej tylko w czterech fabrykach na świecie: w Marazzi Group, Graniti Fiandre, Impronta Ital Graniti, Mirage. Technologia ta jest dziełem największego na świecie producenta maszyn ceramicznych Sacmi i na potrzeby Valdi Ceramica została odpowiednio udoskonalona. W fabryce w Stąporkowie uruchomione będą linie continua oraz dwie linie umożliwiające zdobienie w całej masie lub też produkcję płytek szkliwionych. Przygotowane są do pracy dwie największe w Polsce prasy Sacmi o nacisku 7500 t. Każda z nich waży 190 t. W fabryce są też dwa energooszczędne piece Sacmi najnowszej generacji, każdy długości 130 m. Pozwalają w jednym cyklu wypalać równocześnie dwie płytki w formacie 120 x 120 cm. Cały proces produkcyjny będzie sterowany komputerowo. W fabryce zostaną zainstalowane również urządzenia do polerowania i cięcia płytek oraz water - jet – do wycinania dekoracji. Poniesione nakłady inwestycyjne na całe przedsięwzięcie to 130 mln złotych. VALDI CERAMICA to firma produkcyjna oparta na europejskich standardach działająca na skalę światową. Marka ta będzie już w najbliższym czasie rozpoznawana nie tylko w całej Polsce, ale również w większości krajów europejskich, na wschodzie a nawet w Stanach Zjednoczonych. Sercem fabryki zawsze jednak będzie Stąporków i ziemia konecka. PELAGIA BOROWSKA - debiutowała na łamach Głosu Nauczycielskiego w 1980 r. Jest autorką powieści, opowiadań, felietonów i reportaży. Otrzymała wiele nagród w ogólnopolskich konkursach literackich. Jej powieść Samosiejka została uznana za najlepszą książkę 1997 r. w województwie świętokrzyskim. Trzynasty księżyc to jej pierwsza książka dla młodzieży. Jest to pełnie wdzięku i humoru opowieść o 15 - latce, która właśnie przeżywa pierwszą miłość. Temu uczuciu podporządkowuje wszystkie swoje działania.  BARBARA ZBYLUT – Warsztat Terapii Zajęciowej został utworzony w 1996 roku. Od 1.07.2004 roku Jednostką prowadzącą warsztat jest Zespól Opieki Zdrowotnej w Końskich. Warsztat Terapii Zajęciowej jest placówką pobytu dziennego,w której uczestnik przebywa nie więcej niż 7 godzin dziennie . Obejmujemy opieką 26 uczestników. Wiodącymi schorzeniami są : Celem warsztatu jest podejmowanie różnych działań skierowanych na osoby niepełnosprawne na ich aktywizację. wzmacnianie samodzielności.   Zatrudnieni instruktorzy pomagają pokonywać problemy związane z niepełnosprawnością . dostosowując program terapii do możliwości manualnych i intelektualnych uczestników. Wspieramy rozwój każdego uczestnika. poprzez objęcie go indywidualnym programem rehabilitacji. Zapewniamy kompleksową pomoc psychologiczną. Rehabilitacyjną i medyczną . Działamy w 5 pracowniach. Uczestnicy w poszczególnych pracowniach realizują swoje pomysły i rozwijają zainteresowania.   ADOLF TOMASIK - Artysta rzeźbiarz. Urodził się 17 czerwca 1944 roku. Ukończył Państwowe Liceum Technik Plastycznych w Kielcach. Jest absolwentem wydziału Rzeźby Akademii Sztuk Pięknych Warszawie. Tworzy w dziedzinie rzeźby, malarstwa, rysunku i grafiki. Uczestnik wielu plenerów artystycznych, konkursów i wystaw zbiorowych. Autor licznych wystaw indywidualnych. Jego prace znajdują się w zbiorach osób prywatnych w Polsce, Finlandii, Niemczech, we Włoszech oraz Stanach Zjednoczonych. Należy do Polskiego Stowarzyszenia Edukacji Plastycznej oraz Związku Polskich Artystów Rzeźbiarzy.  PIOTR SALATA - Nazwa zespołu SWEET COMBO pojawiła się po raz pierwszy w 1983 roku. Wówczas z inicjatywy muzyków Piotra Salaty, Marka i Romana Cieślaków Zespół wziął udział w finale kieleckiego szczebla OMPP ( Ogólnopolskiego Młodzieżowego Przeglądu Piosenki ). I to był pierwszy epizod po szyldem SWEET COMBO. Potem był rok 1984 - w/w filary Zespołu plus nowi muzycy założyli Zespół pod nazwą TRZECI KAMIEŃ OD SŁOŃCA, który dwukrotnie znalazł się w finale Ogólnopolskiego Przeglądu Piosenki Polskiej we Wrocławiu (1985 i 1986 ) W roku 1986 Zespół “TKoS” dostąpił zaszczytu reprezentowania tzw. “Złotej Dziesiątki” na Festiwalu w Opolskich “Debiutach”. W tym czasie Zespół prowadził intensywną działalność artystyczną ( koncerty, nagrania ). Oprócz przebojowych piosenek swojego autorstwa, “TKoS” wykonywał utwory innych wykonawców z pogranicza muzyki funk i bluesa. Plany dobrze rozwijającego się Zespołu pokrzyżowała Armia, która wcieliła w swoje szeregi ( 1986 ) założycieli Zespołu “TKoS”. Dlatego, de facto, Zespół samoistnie uległ rozwiązaniu... by po dwóch latach na przełomie 1988/1989 zawiązać się ponownie, jednakże już pod nazwą “SWEET COMBO”.   Przez niemal dwie dekady istnienia Zespołu, pomimo wielu wcześniejszych zmian personalnych, trzon Zespołu pozostawał niezmienny. Setki tysięcy kilometrów przejechanych po Polsce i krajach ościennych, miliony dźwięków wydanych i nagranych, setki zagranych koncertów, bankietów i innych Imprez, mnóstwo pracy, serca, potu i nieprzespanych nocy - to bilans działalności Zespołu “SWEET COMBO” na przestrzeni ponad dwudziestu lat. W sierpniu 2004 odszedł na zawsze, jeden z filarów Zespołu, muzyk, kompozytor większości autorskich piosenek “SC”, znakomity aranżer Marek Cieślak.   PIOTR PYTKA - reprezentant Polski w duathlonie, startuje od 1946 w lekkiej atletyce, kolarstwie, 4 - krotny mistrz Europy i 2 - krotny wicemistrz świata w duathlonie, nadal startuje jako zawodnik - ma 79 lat. Inicjator i organizator Pierwszego i Drugiego Maratonu Kolarskiego Końskie – Warszawa w 53 i 54 rocznicę Powstania Warszawskiego szlakiem „Akcji Burza”; długoletni działacz sportowy.   TADEUSZ GAŁWIACZEK - Specjalną nagrodę za całokształt działalności, promocję powiatu koneckiego na arenie krajowej i międzynarodowej oraz zdobycie „GODŁA TERAZ POLSKA” otrzymał odchodzący na emeryturę Prezes Koneckich Zakładów Odlewniczych TADEUSZ GAŁWIACZEK.  Elżbieta Musiał, art. malarka i pisarka - Urodziła się w 1959 r. w Końskich. Absolwentka Liceum Ogólnokształcącego w Końskich potem Wyższej Szkoły Rolniczo - Pedagogicznej w Siedlcach, ukończyła podyplomowe studia menedżerskie na Uniwersytecie Warszawskim w zakresie zarządzania dla twórców, artystów i animatorów kultury. Jej twórczość artystyczna rozciąga się od malarstwa, poprzez poezję, aż po eseistykę. Przynależy do związków twórczych i organizacji ogólnopolskich: Związek Polskich Artystów Malarzy i Grafików (leg. Nr 108/2004)  Związek Literatów Polskich, od 2002 r. (leg. Nr 1266)  Stowarzyszenie Marynistów Polskich (od 2000 r.) W roku 2002 r. otrzymała odznakę Ministerstwa Kultury Rzeczypospolitej Polskiej: Zasłużony Działacz Kultury, a w 2004 r. przyznano jej stypendium twórcze Ministra Kultury (na napisanie zbioru szkiców krytycznoliterackich w oparciu o wybrane wiersze znanych polskich poetów \"pokolenia bez biografii\").   Dorobek pisarski: I. Autorka tomików poetyckich i esejów:  \"Miejsce na niebo\", Oficyna Wydawnicza STON 2 Kielce, 1996 r.  \"Tatuaż z obłoków\", Oficyna Wydawnicza STON 2 Kielce, 2001 r ; nagroda literacka - \"Świętokrzyska Premiera Literacka 2001\"  \"Cień rzeki\", Oficyna Wydawnicza STON 2 Kielce, 2004 r.  Poemat: \"na śmierć zegarka przejechanego zimą przez samochód\", wyd. My Book, 2008  Autorka zbioru esejów: \"Poeta patrzy na kobietę\", STON 2, 2006 r. (stypendium twórcze Ministerstwa Kultury i Dziedzictwa Narodowego). II. Wiersze oraz eseje autorstwa E.M.  drukowane były w ponad 20 liczących się na rynku literackim periodykach społeczno-kulturalnych oraz antologiach (m.in. \"Antologia utworów współczesnych pisarzy regionu świętokrzyskiego\"(polsko - angielska edycja), \"Poezja dzisiaj\" (Nr 29/30), kolejne antologie Międzynarodowych Warszawskich Jesieni Poezji (2003r. - 2008 r.). \"dziś\", \"Autograf\"(kilkakrotnie), \" Teraz\", \"Okolice poetów\", \"Świętokrzyski kwartalnik Literacki\"(wielokrotnie), \"Nietakty!\", \"Ikar\"(wielokrotnie), \"Gazeta kulturalna\", Almanach poetów XXVI Międzynarodowego Listopada Poetyckiego ( Poznań 2000, 2007), almanach XIV Międzynarodowej Jesieni Literackiej Pogórza ( 2004 r. , 2005r.), oraz antologiach międzynarodowej poezji (m.in. \"Mimo milczenia\", \"Pora poezji\", \"Bez granic\", \"Słowo\", \"Poeci bez granic, \"Według poety\", \"Świadectwo\") oraz innych almanachach o zasięgu krajowym. Tłumaczenia wierszy E.M. na język: angielski (E. Kwasowska - Jachimowska), niemiecki, rosyjski (Andriej Bazylewski), litewski ((Birute Jonuskaite, Viktoras Rudzjanskas), białoruski(Aleh Abłażej, Aksana Danielczyk), ukraiński (Aleh Abłażej).  Recenzje książek E.M. drukowano w periodykach literackich (\"Autofraf\", \"Świętokrzyski Kwartalnik Literacki (wielokrotnie), \"Gazeta Kulturalna\", \"Nietakty!, \"Przegląd Artystyczno - Literacki, Toruń, grudzień 1997) Zwłaszcza zbiór esejów doczekał się wysokiej (i płomiennej) recenzji autorstwa Leszka Żulińskiego (drukowany w sobotnim dodatku kulturalnym Trybuny; Nr 58 (5175)/ piątek, 9 III 2007 ) .   Grzegorz Król - artysta, rzeźbiarz ludowy, członek Stowarzyszenia Twórców Ludowych oraz Stowarzyszenia Ars Populi. Urodził się w 1953 roku w Olszówce. Rzeźbi od czternastego roku życia i są to rzeźby głównie w drewnie. Uczestniczył w wielu wystawach indywidualnych i zbiorowych w kraju i zagranicą m.in. Niemczech, Szwajcarii, Bułgarii czy Czechosłowacji. Artysta zadebiutował w konkursie jaki odbył się w 1972 roku w Muzeum Etnograficznym w Toruniu pod tytułem \" Mikołaj Kopernik w rzeźbie ludowej\". Jego prace można podziwiać w oficjalnych zbiorach następujących muzeów: Muzeum Etnograficznym w Toruniu, Muzeum Etnograficznym w Krakowie, Muzeum Narodowym w Kielcach, Muzeum Polskiego Ruchu Ludowego w Warszawie, Muzeum Wojska w Białymstoku, Muzeum Regionalnym w Pińczowie, Muzeum w Częstochowie, Muzeum Sztuki Ludowej w Otrębusach, Muzeum Wsi Kieleckiej oraz Izbie Regionalnej WDK w Kielcach, wielu zbiorach prywatnych w kraju i zagranicą.   Paweł Sztork - \"Pablo\" - mistrz fryzjerstwa. W roku 2007 brał udział w prestiżowym, międzynarodowym konkursie fryzjerskim w Berlinie w trakcje, którego zdobył tytuł mistrza świata w kategorii \"trend współczesny\". Siedziba zakładu mieści się w Końskich przy ulicy Piłsudskiego 15. W lutym 2008 roku zakład fryzjerski \"Pablo\" obchodził dziesięciolecie istnienia, z czego zarówno Paweł Sztork - właściciel, jak i wszyscy współpracownicy są bardzo zadowoleni i gotowi do dalszych wyzwań jakie przed nimi stawiają klienci.   NZOZ \"Południowa\" - to zakład podstawowej opieki zdrowotnej, który na terenie powiatu koneckiego działa od stycznia 2004 roku. Swoją działalnością obejmuje ponad 30 tys. osób zamieszkałych głównie na terenie Miasta i Gminy Końskie. W zakładzie funkcjonują następujące gabinety i poradnie: poradnia ogólna dla dorosłych, poradnia dla dzieci chorych, poradnia dla dzieci zdrowych z punktem szczepień dla dzieci, poradnia dla kobiet, punkt szczepień dla dorosłych, gabinety zabiegowe dla dorosłych i dzieci, laboratorium analityczne, pracownia rentgeno - diagnostyczna, gabinety kinezyterapii i fizjoterapii, pracownia ekg i usg. Zadania zakładu realizuje 69 osób. Zakład udziela średnio rocznie ponad 130 tys. porad lekarskich, wykonuje 36 tys. zabiegów oraz ponad 6 tys. szczepień. Od kilku lat zakład realizuje również programy profilaktyczne, a personel medyczny nieustannie podnosi swoje kwalifikacje uczestnicząc w różnego rodzaju szkoleniach i konferencjach. Dzięki wyremontowaniu i modernizacji oraz usprzętowieniu komórek organizacyjnych zakładu, placówka podniosła standard świadczonych usług, co procentuje wzrostem zaufania pacjentów.   Prasmet - firma powstała w 1982 roku i od początku działalności zajmowała się produkcja pras mimośrodowych oraz konstrukcji metalowych do autostrad, które eksportowane były do Niemiec. Od 1990 roku produkowane były w zakładzie elementy konstrukcyjne do kopalni węgla kamiennego. W 1996 roku dodatkowo uruchomiono kuźnię i zakład podjął produkcję maszyn rolniczych ze szczególną produkcją lemieszy. W 1999 roku firma rozszerzyła działalność o sprzedaż paliw. Początkowo stacja funkcjonowała w barwach Petrochemii Płock , a od 2003 roku jako jedna z pierwszych prywatnych stacji w Polsce, działa pod barwami Orlenu. Firma dzięki swej szerokiej gamie usług prowadzi skuteczną działalność gospodarczą pozwalającą zaspokajać potrzeby mieszkańców powiatu koneckiego, a także klientów krajowych i zagranicznych.  Gminna Spółdzielnia \"Samopomoc Chłopska\" w Radoszycach - prezesem spółdzielni jest Teresa Pietrusiewicz. Spółdzielnia w 2008 roku będzie obchodzić piękna rocznicę 100 - letniej działalności z czego prezes jak i cała załoga są bardzo dumni, gdyż w dobie gospodarki komercyjnej takim spółdzielniom wcale nie było i nie jest łatwo konkurować. Swój sukces, jak twierdzi Teresa Pietrusiewicz, spółdzielnia zawdzięcza ciągłej modernizacji, kuszącej ofercie ale przede wszystkim dzięki sumiennej i starannej pracy pracowników, którzy są esencją firmy, motorem napędowym jej działania.   Marek Werens - Zespół \"Panaceum\" - w 1983 roku z inicjatywy Marka Werensa skrzyknęło się kilku pasjonatów muzyki powołując do życia grupę pod nazwą \" Panaceum\". Już od początku swej działalności zespół starał się uczestniczyć we wszelkich konkursach, przeglądach i koncertach. W miarę upływu czasu zespół zaczął pokazywać się szerszej publiczności, co zaowocowało m. in. sesją nagraniową w Polskim Radiu Kielce. Od kilku lat skład zespołu wykrystalizował się i nic nie wskazuje na, to aby miały nastąpić jakieś zmiany w jego szeregach. Zespół ciągle pracuje nad nowymi kompozycjami, co procentuje częstymi wystąpieniami na antenach regionalnych rozgłośni radiowych oraz w towarzystwie takich twórców jak: Varius Manx, Szymon Wydra, Bracia Cugowscy, Trubadurzy, Żuki czy Krywań.", "url": "https://www.konecki.powiat.pl/index.php/marki-koneckie-kopia", "category": "świętokrzyskie", "sub_category": "Mięso świeże oraz produkty mięsne", "phrase": "Pasztetowa radoszycka"}