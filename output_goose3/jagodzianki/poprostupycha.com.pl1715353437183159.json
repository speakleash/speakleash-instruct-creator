{"meta_description": "Domowe jagodzianki przepis idealny! Wychodzą puchate, mięciutkie, z dużą ilością jagód i maślanej kruszonki. Takie jagodzianki uwielbiamy.", "title": "Jagodzianki", "content": "Domowe jagodzianki są naprawdę przepyszne, puchate i sprawdzają się świetne zarówno jako drugie śniadanie do szkoły, pracy czy na studia, jak i jako słodki dodatek do kawy lub herbaty. Zdecydowanie najlepsze są takie cieplutkie wyciągnięte prosto z piekarnika, ale na drugi dzień ciasto dalej jest sprężyste i miękkie. Jeżeli zamierzasz przygotować większą ilość jagodzianek to polecam je przykryć lub zamknąć w szczelnym pojemniku po ich całkowitym przestudzeniu. Muszę przyznać, że jagodzianki to jedne z moich ulubionych drożdżówek. U mnie oczywiście muszą być z grubą warstwą maślanej kruszonki i dużą ilością jagód… Tak smakują najlepiej! Ich połączenie intensywnego smaku owoców z delikatnymi i kruchymi dodatkami sprawia, że ciężko się od nich oderwać. Jeżeli zaczyna się tylko sezon na jagody to od razu zaczynam od przygotowania tych pysznych drożdżowych wypieków. Czy można użyć mrożonych owoców do jagodzianek? Tak, można. Sama czasami korzystam także z mrożonych owoców, tylko wtedy trzeba koniecznie je wcześniej całkowicie rozmrozić i pozbyć się nadmiaru soku z owoców.", "url": "https://poprostupycha.com.pl/przepis/jagodzianki-przepis/", "category": "podkarpackie", "sub_category": "Wyroby piekarnicze i cukiernicze", "phrase": "Jagodzianki"}