{"meta_description": "Sprawdzony przepis na pyszne, puchate, idealne jagodzianki z ciasta drożdżowego. Domowa jagodzianka z suchych lub świeżych drożdży do przygotowania zarówno ze świeżych jak i mrożonych jagód. Wypróbuj!", "title": "Jagodzianki", "content": "Szukasz sprawdzonego przepisu na domowe jagodzianki ? Moje bułeczki z jagodami są pyszne. Możesz je przygotować zarówno ze świeżych, jak i mrożonych jagód. Zapraszam o pieczenia. Szklanka ma u mnie pojemność 250 ml. Jajka, mleko i masło wyjmij wcześniej z lodówki, by nabrały temperatury pomieszczenia. Kalorie policzone zostały na podstawie użytych przeze mnie składników. Jest to więc orientacyjna ilość kalorii, ponieważ Twoje składniki mogą mieć inną ilość kalorii niż te, których użyłam ja. W kaloriach nie uwzględniłam posypki z cukru pudru. Przed szykowaniem jagodzianek zapraszam do przeczytania najpierw całego wpisu, by odpowiednio wcześniej przygotować się do kolejnych kroków szykowania bułeczek. Z podanej ilości składników otrzymasz pięć sporych jagodzianek. Zacznij od przygotowania rozczynu. Drożdże świeże w ilości około 20 gramów, dwie łyżki cukru, pół szklanki lekko ciepłego mleka i łyżkę mąki pszennej umieść w sporej misce i dobrze wymieszaj. Postaraj się rozetrzeć dokładnie wszystkie składniki. Otrzymasz dość rzadki płyn. Miskę przykryj ściereczką i odstaw w ciepłe, nieprzewiewne miejsce na 15-20 minut. Roczyn już po 15 minutach zacznie pracować i pięknie się napuszy. Porada: Z drożdżami suszonymi instant możesz zrobić dokładnie tak samo, jak z drożdżami świeżymi. Nie potrzebują one wyrastać, jednak warto rozetrzeć je z mlekiem i cukrem, by ładnie połączyły się z innymi składnikami. Z drożdżami suszonymi instant rozczyn puszy się tak samo ładnie, jak ze świeżymi.   Poniżej zdjęcie rozczynu po roztarciu, ale przed \"wyrastaniem\". Poniżej zdjęcie rozczynu po 15-20 minutach \"wyrastania\".Do większej miski wsyp około 220 gramów mąki pszennej (u mnie typ. 550). Dodaj też 20 gramów, czyli pełną łyżkę miękkiego lub roztopionego i przestudzonego masła oraz dwa żółtka średniej wielkości jajek (białka możesz użyć do innego przepisu - np. pavlova ). Do naczynia przełóż również cały puszysty rozczyn. Zamieszaj ciasto.Miskę z ciastem przenieś pod mikser z hakami do ciasta drożdżowego. Ciasto wyrabiaj tak około pięciu minut. Po wyrobieniu powinno być jednolite, jednak dość lepkie. Będzie się nadal lekko przyklejało do ścianek miski. Możesz też wyrobić masę ręcznie, ale potrwa to trochę dłużej. Wyrobione ciasto zostaw w tej samej misce. Przykryj je ściereczką bawełnianą lub folią przezroczystą. Wybierz ciepłe i nieprzewiewne miejsce. Po około 30-40 minutach powinno ładnie urosnąć. W razie potrzeby wydłuż czas wyrastania nawet o dodatkowe 20 minut. Poniżej ciasto po wyrobieniu, ale przed wyrastaniem. Poniżej ciasto po 40 minutach wyrastania.Wyjmij ciasto z miski i połóż na stolnicy lekko obsypanej mąką. Rozciągnij je na gruby sznurek. Podziel na 5 równych kawałków i uformuj z nich kule. Każdą chwilę wyrabiaj w dłoniach, by nabrała ładnego kształtu. W tym momencie możesz odstawić kule ciasta pod jagodzianki do lekkiego napuszenia. Wystarczy przykryć je ściereczką bawełnianą na około 10 minut, by ciasto odpoczęło i lekko się napuszyło.Potrzebujesz do 100 gramów jagód. W jednej jagodziance można umieścić minimum jedną, pełną łyżkę umytych i osuszonych jagód leśnych. Każdą kulę ciasta spłaszcz lekko na placek średnicy minimum 10 cm. Na środek każdej bułki kładź łyżkę umytych i osuszonych jagód (zazwyczaj daję ich więcej). Zamykaj jagody w bułce zupełnie tak samo, jak pieroga. Jagodziankę odwróć ja druga stronę i jeszcze lekko wydłuż jej kształt.Porada: Używam wyłącznie świeżych jagód leśnych. Można je też dodatkowo wymieszać z cukrem. Sprawdzą się też borówki lub jagody mrożone. Mrożone owoce należy wcześniej naturalnie rozmrozić, ocieplić i osuszyć z nadmiaru wody i soku. Gęsty dżem jagodowy również da radę.Surowe jagodzianki układaj na blaszce wyłożonej papierem do pieczenia. Bułeczki przykryj bawełnianą ściereczką i odstaw do ostatniego wyrastania na 20 minut. Można w tym czasie zacząć nagrzewać piekarnik. Przypominam, że ustawiamy 170 stopni z opcją pieczenia góra/dół.Poniżej jagodzianki przed wyrastaniem.Na zdjęciu poniżej wyrośnięte już jagodzianki. Posmarowałam je przed pieczeniem odrobiną lekko ciepłego mleka.Blaszkę z wyrośniętymi i posmarowanymi mlekiem jagodziankami umieść w piekarniku nagrzanym do 170 stopni. Wybierz środkową półkę w piekarniku. Jagodzianki piecz tak około 25 minut, aż zrobią się rumiane. Blaszkę z upieczonymi jagodziankami wyjmujemy od razu po upieczeniu. Polecam przełożyć je na kratkę do studzenia wypieków. Całkowicie przestudzone jagodzianki warto przed podaniem obficie oprószyć cukrem pudrem (ciasto na bułeczki z jagodami jest tylko lekko słodkie). Jeśli wolisz polukrować jagodzianki, to zapraszam po przepis na domowy lukier cytrynowy.", "url": "https://aniagotuje.pl/przepis/jagodzianki", "category": "podkarpackie", "sub_category": "Wyroby piekarnicze i cukiernicze", "phrase": "Jagodzianki"}