{"meta_description": "Kraków kocha jagodzianki! Ale z borówkami, no bo czym? W Krakowie jasnym jest, że małe, granatowe jagódki to leśne borówki. Będę tej tezy bronić jak", "title": "Gdzie Na Jagodzianki W Krakowie? Jagodzianki Kraków ⭐️ Kraków Food", "content": "Kraków kocha jagodzianki! Ale z borówkami, no bo czym? W Krakowie jasnym jest, że małe, granatowe jagódki to leśne borówki. Będę tej tezy bronić jak niepodległości, bo uważam, że małopolskie regionalizmy są piękne. Skupmy się jednak na samych jagodziankach – drożdżowych bułeczkach ze słodką kruszonką lub lukrem, które skrywają kwaskowate owocowe nadzienie. Z borówek. Co roku, na przełomie czerwca i lipca, w piekarniach, cukierniach i kawiarniach w całej Polsce zaczyna się szał na jagodzianki. Na czym polega ich fenomen? O to zapytałam Paulinę Nawrocką-Olejniczak, autorkę podcastu Zabawy Jedzeniem i dziennikarkę TOK FM. – Jagodzianki mocno bazują na emocjach i sentymencie – to wypieki kojarzone z ciepłym latem, kuchnią babci, bieganiem po podwórku, polu czy łące z drożdżówką w ręku. Są sezonowe, a przez to cudownie ulotne – sezon na świeże jagody jest stosunkowo krótki, więc nie sposób się nimi znudzić. Do tego doskonale wpisały się w rzemieślnicze trendy i stały się polem pewnej hedonistycznej rywalizacji – piekarki i piekarze nowej fali prześcigają się w tym, kto zrobi bardziej wypasioną jagodziankę, delikatniejsze ciasto, napakuje więcej jagód i zrobi większą kopę kruszonki. Ekscytująco jest to obserwować i oceniać ich wysiłk i – komentuje Paulina Nawrocka-Olejniczak. Zapraszam Was do poznania i zjedzenia najlepszych jagodzianek w Krakowie i życzę pysznego, udanego testowania. Uwaga: to nie jest plebiscyt, kolejność jest przypadkowa! 🙂 Solidne, wielkie drożdżowe buły wywołują kolejki, a nawet zamieszki! Każda kolejna drożdżówka u Świeżej budzi sensację. A sezon polowań na jagodzianki 2023 właśnie się zaczyna! Dostępne są oczywiście w limitowany, więc kto pierwszy, ten zajada jeszcze gorące bułeczki. Świeżo Upieczona Najpiękniejsze miejsce na jedzenie jagodzianek! A te są w Fornirze jak marzenie, napakowane masełkiem, borówkami i miłością. Niebo! Fornir Czy to nie od nich zaczęło się kilka lat temu wielkie jagodziankowe szaleństwo? Tak mi się coś wydaje! Przez kilka lat słyszałam legendy i ballady o ciepłych bułeczkach, które rozchodziły się w mgnieniu oka z samego ranka.  PS Wzorcowe jagodzianki z Zaczynu są wegańskie!  Zaczyn Jagodzianki ze Starego Podgórza mogą pretendować do miana najcięższych w mieście. Trzeba zajadać je ostrożnie, by hojna garść leśnych borówek (rzecz dzieje się w Krakowie) nie wylądowała na chodniku. Wielkie, kuliste bułeczki obsypane są obficie warstwą kruszonki. Miejska piecze wegańskie jagodzianki. 🙂 Piekarnia Miejska Piekarnia z krakowskich Grzegórzek często może pochwalić się ogonkiem klientów czekających po świeże pieczywo. W sezonie jagodziankowym też nie ma litości – rezerwacji nie ma, trzeba swoje odstać, ale naprawdę jest po co! W tym roku oprócz klasyków przygotowali jagodzianki fusion – z dodatkiem truskawek i białej czekolady. Breaking Bread W tej małej, uroczej drożdżówkarni jagodzianki i inne gorące bułeczki wychodzą z pieca przez cały dzień (aż do 20:00!). Jagodzianki nie są tutaj po prostu jagodziankami – można je kupić przynajmniej w trzech wydaniach. Klasycznym – wiadomo, Gucci – z białą czekoladą, a w tym roku również w formie rollsów, z dodatkiem kremu na bazie mascarpone. W każdej z nich aż 100 g leśnych borówek. Bun Bakery Z czego słynie Buka? Z Nadzianych, czyli ogromnych drożdżowych słodkich bułek, aż ciężkich od owoców. Nie inaczej jest w przypadku jagodzianek. Chyba nikt inny w Krakowie nie dodaje do drożdżowych wypieków aż tyle kruszonki! BUKA piekarnia Z lukrem czy z kruszonką? W kawiarence Słodko i czule nie trzeba wybierać. Ozdobione od serca jagodzianki kryją w swoim wnętrzu solidną porcję świeżych leśnych borówek. Połączenie kwaśnego, słodkiego, maślanego i chrupiącego zabierze was prosto do nieba! Słodko i czule Ta tradycyjna cukiernia od kilku lat postawiła na wegańskie wypieki. Właściciel, Wojtek Starowicz, opracował nawet swoje wegańskie jajko i nazwał je… wajko. U Starowicza zjecie więc stuprocentowo wegańskie jagodzianki w klasycznym, wrzecionowatym kształcie, pokryte cieniutkim, delikatnym lukrem. Cukiernia Starowicz 32 W 2023 roku zaczynamy świętować Dzień Jagodzianki, który odbywać się będzie co roku, w dniu 2 lipca. Inicjatorką Dnia Jagodzianki jest dziennikarka kulinarna Basia Starecka, która zachęca wszystkie lokale gastronomiczne do przygotowanie na 2 lipca specjalnej wersji jagodzianek dla swoich klientów. Więcej o inicjatywie przeczytacie na stronie https://dzienjagodzianki.pl/", "url": "https://krakowfood.pl/jagodzianki-krakow/", "category": "podkarpackie", "sub_category": "Wyroby piekarnicze i cukiernicze", "phrase": "Jagodzianki"}