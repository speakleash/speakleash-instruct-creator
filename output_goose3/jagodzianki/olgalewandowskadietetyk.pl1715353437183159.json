{"meta_description": "Przepis na przepyszne jagodzianki bez cukru z dodatkiem mąki pełnoziarnistej. Idealne nawet na diecie i dla Insulinoopornych.", "title": "JAGODZIANKI BEZ CUKRU Z MĄKĄ PEŁNOZIARNISTĄ", "content": "Jagodzianki bez cukru z mąka pełnoziarnistą to kolejny mój eksperyment zamiany tradycyjnego, przepysznego wypieku, pełnego białej mąki, masła i cukru, na zdrowszą jego alternatywę. Od razu też dodam – eksperyment zakończony sukcesem! Drugą taką misją była DOMOWA PIZZA Z DODATKIEM MĄKI PEŁNOZIARNISTEJ, na którą przepis znajdziecie TUTAJ. Jagodzianki bez cukru z mąką pełnoziarnistą w smaku były dużo smaczniejsze, niż oczekiwałam! Nie okłamie was, że to dokładnie to samo, co jagodzianka z Gigi (najlepsza wrocławska cukiernia), ale daje słowo – są po prostu bardzo dobre i gaszą jak najbardziej ochotę na drożdżówkę! Drożdżówka/Jagodzianka zrobiona jedynie z mąki pełnoziarnistej czy też gryczanej, owsianej, żytniej to zdecydowanie nie to samo… Zdrowotnie – super! Dużo niższy ładunek glikemiczy. Smakowo – przytwardawe coś do jedzenia jedynie udające słodką bułkę. Dlatego też ja wymieszałam mąką pszenną o niskim typie, z mąką pełnoziarnistą. Taki zabieg to kompromis między wpływem wypieku na nasz poziom cukru we krwi, a smakiem. Im więcej pełnoziarnistej tylko wyższe ryzyko, że wypieki będą klapą – mąka taka jest cięższa przez wyższą zawartość błonnika, minerałów, a drożdże ciężkich mąk nie lubią… Cukier – kolejny dodatek który bardzo mocno podnosi ładunek glikemiczny, a dodatkowo to dodatkowa porcja pustych kalorii. Kompromis? Użyj zaledwie 10-20g cukru – tyle jest konieczne, by drożdże pracowały. Całą resztę możesz przecież zamienić na naturalny, bezkaloryczny, słodki, ale obojętny w smaku erytrol! Co jeszcze? Kruszonkę zrobiłam całą na mące pełnoziarnistej i erytrolu i taka jest pyszna! Serio! Tu możecie być zupełnie spokojni i taką pełnoziarnista wersję tez popularnej posypki do ciast wykorzystywać w wielu innych wypiekach! Ach no i same jagody… Bogactwo polifenoli, antyoksydantów i substancji odżywczych! I należą do owoców niskocukrowych. Mam nadzieję, że już was namówiłam! Taka jagodzianka do kawki na drugie śniadanie przy weekendzie to ZŁOTO! Przepis co prawda czasochłonny, bo jak to z drożdżowym – musi swoje odstać, ale naprawdę prosty w wykonaniu! • W dużej misce wymieszaj mąki z cukrem, solą, erytrolem i drożdżami. Zrób dołek i wlej przestudzone mleko z masłem, dodaj jajko, śmietanę Creamo (lub zwykłą). Wyrabiaj, aż powstanie gładkie ciasto, czyli około 10 minut (ja robiłam to w robocie planetarnym ok 5 min). • Ciasto przykryj folią spożywczą i odstaw do wyrośnięcia w temperaturze pokojowej na około 2 – 3 h. Nie spodziewaj się jednak, że podwoi objętość! Ciasto jedynie nieco urośnie. A możesz też ciasto wstawić na noc do lodówki (temperatura nie niższa niż 6 stopni!) i skończyć wypieki kolejnego dnia – opcja najlepsza, ale najbardziej czasochłonna. • W tym czasie zrób kruszonkę – palcami mąkę z erytrolem, dość twardym masłem i szczyptą soli. Uformuj kulkę i wstaw do lodówki. • Po upływie ok 3h wymieszaj w misce jagody z mąką ziemniaczaną i erytrolem. Od razu przystąp do lepienia jagodzianek bo jagody zaczną puszczać sok. • Ciasto podziel na 8 równych kulek. Podsyp stolnicę mąką i rozwałkuj kulki na placek o średnicy ok 13-15cm. • Nadziewanie – tu polecam sposób z miseczką! Wyściel małą miseczkę do owsianki rozwałkowanym plackiem, wrzuć do niej ok 2 łyżki jago z mąką i erytrolem. Przeciwległe dłuższe boki nałóż na siebie, zlepiając. Następnie końcówki ciasta zawiń do środka i zlep je ich bocznymi krańcami, tak by przykryły końcówki (patrz zdjęcie). Ciasto nie było zbyt klejące, ale chwile zabawy i udało się zamknąć jagody! Nie martw się, gdy gdzieś będą ubytki – zrosną się przy pieczeniu! To samo zrób z pozostałymi 7 plackami drożdżowego. • Zawinięte jagodzianki połóż złączeniem do dołu na blaszce wyłożonej papierem do pieczenia, przykryj ja ściereczką i odstaw na min 1 h, do wyrośnięcia. • Rozgrzej piekarnik do 200 stopni Celsjusza. Wyrośnięte jagodzianki posmaruj delikatnie pędzelkiem roztrzepanym jajkiem z chlustem mleka i obsyp kruszonką. • Piecz przez 20 – 25 minut (sprawdź po 20min, u mnie 25 były troszkę już za ciemne, choć nie przypalone). Smakuj końcówką lata, wakacjami u babci i chwilą błogiego zapomnienia o jakiejś tam diecie! Nie zapomnijcie proszę zrobić swoim jagodzianką zdjęcia na Instagram i oznaczyć mnie jako @olgalewandowskadietetyk ! Naprawdę zrobicie mi tym dzień i super wynagrodzicie mi godzinę nad sklejeniem tego postu 😛 A jeżeli potrzebujecie krótkiego filmiku pomocnego – wrzucę go niedługo TUTAJ na moje IG! Dla fanów słodkości podsuwam też mój najnowszy jadłospis SŁODKI OBŁĘD, w którym znajdziecie prawie same słodkie receptury! I tak – jeżeli wybierzecie wariant z deficytem kalorycznym spokojnie może posłużyć wam jako dieta odchudzająca najsłodsza i najsmaczniejsza na świecie!", "url": "https://www.olgalewandowskadietetyk.pl/recipe/jagodzianki-bez-cukru/", "category": "podkarpackie", "sub_category": "Wyroby piekarnicze i cukiernicze", "phrase": "Jagodzianki"}