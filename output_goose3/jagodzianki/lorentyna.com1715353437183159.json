{"meta_description": "", "title": "Jagodzianki z kruszonką z palonego masła i rewelacyjna metoda na formowanie jagodzianek pełnych owoców.", "content": "Uwielbiam leśne jagody. Ten ich specyficzny aromat i smak. Słodycz i lekką kwaskowatość, która pogłębia się w trakcie pieczenia. Jagodzianki, crumble z masą kruszonki, placek drożdżowy (oczywiście z bogatą warstwą kruszonki), koktajle i owsianka na mleku kokosowym z jagodami do chyba moje ulubione jagodowe smakołyki w tym czasie. Większość z tych rzeczy ma w sobie kruszonkę :-) Ten maślany, chrupiący dodatek potrafi potrafi zdziałać cuda i najprostszą rzecz zamienić w uzależniający smakołyk. A pomyślcie jak będzie smakować kruszonka z dodatkiem palonego masła. Ten intensywnie maślano orzechowy aromat wnosi kruszonkę na wyższy poziom doznań. Upieczcie jagodzianki z dodatkiem takiej kruszonki, a zakochacie się w ich smaku. Ciasto na te bułeczki jest bardzo plastyczne i idealnie się formuje. Nie wymaga podsypywania mąką, więc formowanie bułeczek jest tylko przyjemnością. 8 g świeżych drożdży (lub 5 g jeżeli ciasto będzie rosło przez noc w lodówce) W małej miseczce wymieszać drożdże z letnim mlekiem, 1 łyżeczką cukru i 1 łyżeczką mąki. Odstawić na około 10 minut. Rozpuścić masło i odstawić do wystudzenia do letniej temperatury. Dodać rozbełtane jajko i zaczyn drożdżowy. Wymieszać szpatułką lub łyżką, żeby składniki lekko się połączyły. Miksować ciasto (końcówki haki) na średnich obrotach przez 5 minut. Cały czas miksując wlać cienkim strumieniem masło. Kiedy masło połączy się z ciastem, zwiększyć obroty i miksować kolejne 5 minut. Gotowe ciasto przykryć ściereczką lub czymś innym i odstawić do wyrastania. Ciasto powinno podwoić swoją objętość. Można je również wstawić do lodówki na całą noc (wtedy do ciasta dodajemy mniejszą ilość drożdży). Masło podgrzewać na średnim ogniu, aż rozpuści się, nabierze bursztynowo karmelowego koloru i zacznie pachnieć orzechowo. Masło przecedzić do miseczki (przypieczone drobinki powinny w większości zostać na sitku) i dodać cukier. Pozostawić do wystudzenia do letniej temperatury. Dodać mąkę i wymieszać do połączenia. Wstawić miseczkę do lodówki. Kiedy masło zastygnie, podzielić masę nożem na mniejsze kawałki, żeby powstała kruszonka i ponownie wstawić do lodówki. Jagody wymieszać z cukrem i ewentualnie skrobią ziemniaczaną. Przełożyć owoce na sito, żeby odsączyć ewentualny nadmiar soku, który może rozmoczyć ciasto. Ciasto odgazować i podzielić na osiem równych porcji. Z każdego kawałka uformować kulę, rozwałkować ją na placek grubości około 1/2, nadziać 2-3 łyżkami jagód, dobrze zakleić brzegi i uformować okrągłą lub owalną bułeczkę. Ja teraz formuję jagodzianki wykorzystując świetną metodę Moniki Waleckiej z piekarni \"Cała w mące\". Nadziane bułeczki ułożyć na blasze wyłożonej papierem do pieczenia zachowując odstępy. Odstawić bułeczki do ponownego wyrastania na około 1 godzinę. Wstawić jagodzianki na środkowy poziom piekarnika i piec 15 minut do zrumienienia ciasta i kruszonki.", "url": "http://www.lorentyna.com/2020/07/jagodzianki-z-kruszonka-z-palonego-masa.html", "category": "podkarpackie", "sub_category": "Wyroby piekarnicze i cukiernicze", "phrase": "Jagodzianki"}