{"meta_description": "Faszerowanie jagodzianek wydaje się zbyt trudne lub pracochłonne? To przepis dla was. Zakręcane jagodzianki na palonym maśle z białą czekoladą i cytrynowym", "title": "Zakręcane jagodzianki na palonym maśle z białą czekoladą i cytrynowym lukrem", "content": "Faszerowanie jagodzianek wydaje się zbyt trudne lub pracochłonne? To przepis dla was. Zakręcane jagodzianki na palonym maśle z białą czekoladą i cytrynowym lukrem to receptura na skróty, która oferuje nie mniej smakowitych sensacji. A może nawet więcej. Trwa jagodziankowy szał w najlepsze. Przepis na jagodzianki lux już po raz 5. idzie w wiral, stając się hitem internetu. Mam nadzieję, że to za sprawą dobrze rozpisanej receptury, zdjęć krok po kroku i metody na tzw. miseczkę, którą miałem przyjemność spopularyzować. Zdaje sobie jednak sprawę z waszej obecności – rozkosznych leniuchów, którzy od razu wolą przejść do pałaszowania (czasami też do nich dumnie się zaliczam). Stąd pomysł na ten przepisy, który mam być ułatwienie przygotowania jagodzianek. Zamiast faszerowania – posypywania i rolowanie. Żeby jednak nadgonić smakowe doznania (jagód będzie trochę mniej), ciasto przygotowuję na palonym maśle o cudnie orzechowym smaku, a jagody mieszamy z białą czekoladą przełamującą ich kwaśny czar. Zakręcane jagodzianki na palonym maśle z białą czekoladą i cytrynowym lukrem 9 sztuk Ciasto 100 g masła 2 szklanki (260 g) mąki pszennej ¼ szklanki (50 g) drobnego cukru + 1 łyżka 1 opakowanie (7 g) suszonych drożdży ¼ łyżeczki soli morskiej drobnoziarnistej ¼ szklanki (60 ml) mleka pełnotłustego + 1 łyżka 1 łyżka domowego ekstraktu waniliowego lub 1 łyżeczka sklepowego 2 jajka 1 żółtko 1 łyżka kwaśnej śmietany 300 g jagód, świeżych lub mrożonych 1 łyżeczka mąki ziemniaczanej 100 g białej czekolady, posiekanej drobno 1. Przed rozpoczęciem pieczenia doprowadź wszystkie składniki do temperatury pokojowej. 2. Roztop masło na patelni z jasnym dnem. Gotuj masło na średniej mocy, aż nabierze ciemno bursztynowego koloru i zacznie orzechowo pachnieć, około 6 minut. W trakcie gotowania z masła będzie wydzielał się osad i opadał na dno. Aby osad się nie przypalił, a masło równomiernie zbrązowiało, stale je mieszaj. Przelej do innego naczynia i przestudź. 3. W misce robota kuchennego wymieszaj mąkę, ¼ szklanki (50 g) cukru , drożdże i sól. Dodaj mleko, wanilię, 1 jajko, żółtko i kwaśną śmietanę. Zacznij wyrabiać na małej mocy, cały czas dodając po 1 łyżce palonego masła, czekając z dodaniem kolejnej, aż wcześniejsza połączy się z ciastem. Gdy zużyjesz już całe masło, wyrabiaj ciasto jeszcze około 8 minut, aż będzie gładkie i elastyczne. Przykryj ręcznikiem kuchennym i odstaw do wyrośnięcia, aż podwoi swoją objętość, na około 1 ½ godziny . 6. Ciasto drożdżowe wyłóż na blat oprószony mąką. Rozwałkuj je na prostokąt o wymiarach 30 x 40 cm. Wyłóż jagody, pozostawiając około 1 cm od brzegów (z każdej strony). Posyp całą powierzchnię białą czekoladą. Zaczynając od dłuższego brzegu, zroluj ciasto do przeciwległego brzegu, starając się zrobić to jak najciaśniej (ale przez przesady!). Odetnij krańce, a resztę rulonu pokrój na 9 równych kawałków. Przełóż je do dużej blachy wyłożonej papierem do pieczenia spiralkami ku górze, zachowując odstępy między jagodziankami. Jeśli przy przekładaniu na blaszkę część jagód wypadnie z jagodzianek nie przejmuj się, i dodaj je delikatnie do jagodowo-czekoladowego nadzienia. 7. Z pozostałego 1 jajka i łyżki mleka zrób glazurę, blendując je. Posmaruj glazurą ciasto drożdżówek. Przykryj je ręcznikiem kuchennym i odstaw na 30 minut do wyrośnięcia, aż wyraźnie się napuszą. 8. Rozgrzej piekarnik do 200 stopni Celsjusza (góra-dół). Posmaruj jagodzianki raz jeszcze glazurą. Piecz je przez około 15 minut, aż będą wyrośnięte i przyrumienione na złoty kolor. 9. Zagotuj sok z połowy cytryny w małym rondlu. Zdejmij go z ognia, cały czas mieszając, dodawaj cukier puder. Ma się całkowicie rozpuścić. Lukier powinien być lejący, ale dość gęsty. Dodaj więcej soku z cytryny lub cukru pudru, jeśli trzeba. Polej lukrem zawijane jagodzianki i podawaj, smakują jak lato! Nie zapomnij pochwalić się, wstawiając zdjęcie na Instagram, oznaczając mnie, abym Cię znalazł! Jeśli jeszcze nie śledzisz bloga na Instagramie, Facebooku, i TikToku, a chcesz być na bieżąco, koniecznie to nadrób.", "url": "https://www.rozkoszny.pl/zakrecane-jagodzianki-na-palonym-masle-z-biala-czekolada-i-cytrynowym-lukrem/", "category": "podkarpackie", "sub_category": "Wyroby piekarnicze i cukiernicze", "phrase": "Jagodzianki"}