{"meta_description": "» Jagodzianki z kremem budyniowym (creme patissiere) | i rozwiń swoje kulinarne umiejętności!", "title": "Jagodzianki z kremem budyniowym (creme patissiere)", "content": "Lato smakuje jagodziankami. Czy wiesz, że na moim blogu znajdziesz aż 9 przepisów na pyszne jagodzianki? Są to: • - pyszne jagodzianki, które po upieczeniu nadziane są bitą śmietaną. • i do tego grona dołączają czyli nadziane po upieczeniu aksamitnym budyniem. Kilka lat temu przygotowałam jagodzianki nadziane bitą śmietaną. Były to najlepsze jagodzianki na świecie. Wykorzystałam ten sam przepis na ciasto drożdżowe i moje dzisiejsze jagodzianki nadziałam francuskim kremem budyniowym czyli creme patissiere. Creme patissiere to podstawowy krem wywodzący się z kuchni francuskiej. Jest to gęsty budyń przygotowany ze sporą ilością żółtek. Kremowy, delikatny, pyszny. Można zjadać go łyżeczką prosto z miseczki, a można użyć jako nadzienie do tarty, tortu czy innego deseru lub ciasta. Budyń, jagody, miękkie, puszyste, maślane ciasto... nic dodać, nic ująć. Jagodzianki wyszły obłędne w smaku! • ziarenka z 1 laski wanilii lub 1 łyżeczka ekstraktu z wanilii, KREM BUDYNIOWY czyli CREME PATISSIERE: Do rondelka wlewamy 450 ml mleka oraz dodajemy cukier. Zagotowujemy. Pozostałe mleko miksujemy z żółtkami, mąką pszenną i mąką ziemniaczaną. Tak rozrobioną mieszankę wlewamy na gotujące się mleko. Energicznie mieszamy i zagotowujemy. Powinniśmy otrzymać gęsty budyń. Budyń całkowicie studzimy. Najlepiej przykryć go folią spożywczą, aby nie zrobił się na nim kożuch. *Krem możemy przechowywać do 3 dni w lodówce pod przykryciem. KRUSZONKA: W misce mieszamy suche składniki: mąkę pszenną i cukier puder. Do suchych składników dodajemy zimne masło i rozcieramy między palcami tworząc kruszonkę. CIASTO DROŻDŻOWE: Mleko podgrzewamy, żeby było ciepłe (ale nie gorące). Do mleka wkruszamy drożdże, dodajemy 1 łyżkę cukru oraz 2 łyżki mąki. Masę dokładnie mieszamy tak, aby nie było grudek. Przygotowany rozczyn przykrywamy ściereczką i odstawiamy w ciepłe miejsce na 10-15 minut, aby zaczął pracować. W tym czasie masło rozpuszczamy i odstawiamy do wystudzenia. Żółtka przekładamy do miski miksera. Dodajemy pozostały cukier i cukier wanilinowy. Ucieramy je razem mikserem przez 3-5 minut aż masa jajeczna stanie się jasna i puszysta. Dodajemy do niej podrośnięty rozczyn i sól, mieszamy. Stopniowo dodajemy mąkę i wyrabiamy ciasto. Pod koniec dodajemy roztopione masło i dalej wyrabiamy ciasto – powinno być gładkie i elastyczne. Ciasto przekładamy do miski, przykrywamy je ściereczką i odstawiamy na około 1h do podrośnięcia. Powinno po tym czasie podwoić swoją objętość. Wyrośnięte ciasto krótko wyrabiamy. Ciasto dzielimy na 16 równych części (po około 62g każda). Każdą z części ciasta rozpłaszczamy na okrągły placek. Na placek wykładamy 1/2 łyżeczki bułki tartej. Następnie wykładamy porcję jagód i około 2 łyżeczki cukru. Zlepiamy dokładnie boki i formujemy podłużny kształt bułeczki. Bułeczki układamy łączeniem do dołu na dwóch blaszkach z wyposażenia z piekarnika wyłożonych papierem do pieczenia. Bułeczki przykrywamy i odstawiamy na około 20-30 minut do napuszenia. W tym czasie piekarnik nagrzewamy do 180 stopni, góra-dół. Bułeczki tuż przed pieczeniem smarujemy jajkiem roztrzepanym z mlekiem i posypujemy porcją kruszonki. Bułeczki pieczemy około 20-22 minuty w piekarniku nagrzanym do 180 stopni, góra-dół. Gdy bułeczki ostygną to nadziewamy je kremem budyniowym. Krem budyniowy przekładamy do szprycy zakończonej podłużną końcówką do nadziewania. Jeśli przygotujesz jagodzianki z kremem budyniowym to koniecznie podziel się opinią i zdjęciem w komentarzu. Będzie mi bardzo miło jeśli oznaczysz mnie również na lub :", "url": "https://gotujzcukiereczkiem.pl/owoce/jagody/jagodzianki-z-kremem-budyniowym-creme-patissiere/", "category": "podkarpackie", "sub_category": "Wyroby piekarnicze i cukiernicze", "phrase": "Jagodzianki"}