{"meta_description": "", "title": "Wigilia na Kaszubach – Prasa Dzielnicowa Trójmiasta", "content": "Święta za pasem, dlatego też wzorem tradycji, którą jest spiewanie kolęd w języku kaszubskim proponujemy naukę jednej z nich. Wesoła nowina  Wesołą Nowinę wszëscë spiéwają,  bracô Kaszëbi do żłóbka gnają.  Wesołô Nowina, spieszta sę lëdze  do źłóbka, na sanie pokłón mu dejta.  W noc cemną, w noc mrozną wszëscë zdążają,  przed Panę, przed Panę, przed Nim pôdają.  Jak piękne, jak piękne, jak to wspaniale,  że przed Nim, że przed Nim naszi sę kłóniają.  Tam w żłóbku je Dzecę môłé  i Józef, i Marijô, i bëdło całé.  Jak miłe, jak miłe, jak to wspaniale,  Przed Panę, przed Panę wszëscë klëkają.  Wesołô Nowina, anielë grają,  z dôlekich lasów i z pustk zdążają;  żebë sę ceszëc i żebë weselëc,  z nawiedzonégo Jezuska môłégo. Tekst tej kolędy jest prosty do zrozumienia przy głośnym przeczytaniu, ponieważ większość wyrazów podobnych jest do polskich:  – spieszta sę lëdze – ludzie, śpieszcie się  – Dzecę môłé – małe Dziecię  – żebë sę ceszëc i żebë weselëc – aby cieszyć się i weselić.  Tradycje kaszubskie w naszym regionie są silnie związane z wsią i gospodarką. Dawniej, zanim rodzina zasiadła do stołu, sprzątano dom i zagrodę, ubierano choinkę i przygotowywano wigilijny stół, koniecznie z sianem pod obrusem. Kaszubska wigilijna kolacja była kiedyś bardzo skromna. Podawano zupę owocową z kluskami tzw. brzadową, smażone śledzie z ziemniakami oraz kawę zbożową, herbatę lub miętę.  Poniżej przedstawiamy tradycyjny przepis na kaszubską zupę wigilijną z książki kucharskiej Anny Siewert:  Zupa z brzadu  Brzad to suszone owoce z sadu: jabłka, śliwki, gruszki, czasami również wiśnie. Owocowy susz jest najlepszy, gdy całe owoce, z gniazdami nasiennymi, niepestkowane, podsusza się w ryrce, czyli w wnęce w piecu kaflowym, służącej do suszenia owoców i pieczenia jabłek.  Suszone owoce (brzad) należy ugotować w niewielkiej ilości wody z dodatkiem cukru. Po około kwadransie dodajemy nieco mąki wymieszanej w zimnej wodzie, jak przy przygotowywaniu tzw. zecyrki. Podparzyć. Po zdjęciu z ognia można zabielić śmietaną.  Życzymy smacznej wigilii!  o.", "url": "http://dzielnica.pl/2018/12/18/wigilia-na-kaszubach/", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Susz owocowy - dawniej \"brzad\""}