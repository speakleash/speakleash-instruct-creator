{"meta_description": "portal Gminy Podegrodzie", "title": "Publikacje", "content": "\"Kumosia kumosi\" to już trzecia książka ze wspólnie wydawanej przez Urząd Gminy Podegrodzie i Gminny Ośrodek Kultury w Podegrodziu serii dotyczącej kultury regionu Lachów Podegrodzkich. Opowiada o tradycyjnych wierzeniach i zwyczajach związanych z ciążą, porodem i połogiem oraz śmiercią i pochówkiem na terenie Podegrodzia i okolicznych wsi. Informacje zebrane w tej pracy oparte są na relacjach starszych ludzi, którzy przechowali jeszcze w pamięci pozostałości tradycyjnych praw i praktyk ludowych. Treść książki \"CO TO ZA GWIOZDECKA NAD OSOWIOM ŚWIYCI\" dotyczy dawnych zwyczajów kolędniczych, które ku uciesze przetrwały do dziś i są nadal kultywowane. Książka zawiera informacje dotyczące historii tej pięknej tradycji Bożonarodzeniowej, dodatkowo wzbogacona jest o aktualne informacje na temat grup kolędniczych z terenu naszej gminy biorących udział w różnego rodzaju przeglądach. Jest to kolejna publikacja, w której znacząco rolę odegrali mieszkańcy gminy, którzy podzielili się swoimi wspomnieniami. Książka \"Jo se Podegrodzok. jo se rodowity...\" została wydana z okazji jubileuszu 70- lecia istnienia Regionalnego Zespołu Pieśni i Tańca. W 2007 roku. Książka stanowi cenny zbiór informacji o zespole od przedwojennych początków do współczesności. Niezwykle bogata treść wzbogacona jest m.in. archiwalnymi zdjęciami pochodzącymi z prywatnych zbiorów. Książka stanowi część cyklu publikacji o historii Podegrodzia- kolebki Lachów Sądeckich, który jest w przygotowaniu. \"O pochodzeniu nazw miejscowych Gminy Podegrodzie i okolic\". Została wydana w 2009 roku z okazji Jubileuszu 60- lecia istnienia Gminnej Biblioteki Publicznej w Podegrodziu. Książka ta jest pracą naukową zbierająca toponimy czyli nazwy miejscowe m.in. gór, lasów, strumyków, pól itp. Stanowi kolejne już źródło wiedzy o historii Podegrodzia i jego okolic. W książce \"Chleb nasz powszedni czyli Kuchnia Lachów Sądeckich\" znajdziemy przepisy dawnej kuchni lachowskiej na tradycyjne posiłki. Dodatkowo można w niej przeczytać o starych zwyczajach i tradycjach związanych np. ze spożywaniem posiłków, obchodami Świąt Bożego Narodzenia, Zapustów, Wielkanocy co czyni książkę skarbnicą wiedzy o dawnych czasach.", "url": "https://www.podegrodzie.pl/pl/581/0/publikacje.html", "category": "małopolskie", "sub_category": "Wyroby piekarnicze i cukiernicze", "phrase": "Chleb podegrodzki"}