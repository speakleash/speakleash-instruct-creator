{"meta_description": "", "title": "Kultura w Podegrodziu – Wikipedia, wolna encyklopedia", "content": "Podegrodzie to stolica regionu Lachów Sądeckich. Wyróżnia się spośród innych miejscowości lachowskich własnym strojem ludowym, gwarą i folklorem fascynuje ludzi z zewnątrz bogactwem świątecznego stroju, swoistą gwarą i folklorem. Tradycję, folklor i kulturę lachowską rozsławiają zespoły: Podegrodzcy Chłopcy, Regionalny Zespół „Małe Podegrodzie”. Regionalny Zespół Pieśni i Tańca „Podegrodzie”. Uczestniczą one nie tylko w krajowych imprezach, ale także w konkursach o zasięgu międzynarodowym. Koordynatorem ruchu kulturalnego i artystycznego jest Gminny Ośrodek Kultury. W celu promowania kultury lachowskiej organizuje imprezy o ogólnopolskim zasięgu. Są to m.in. Druzbacka, Pastuszkowe Kolędowanie, Lachowskie Lato. W Podegrodziu organizowane są, przez GOK i UG Podegrodzie, imprezy cykliczne o zasięgu wojewódzkim, a nawet ogólnopolskim[1]: Regionalny Zespół Pieśni i Tańca „Podegrodzie” – zespół ludowy, powstały w 1937 roku. Obecnie kierownikiem jest Krzysztof Bodziony, a choreografem Krzysztof Sułkowski. Zespół czynnie uczestniczy w imprezach kulturalnych o zasięgu ogólnopolskim, a także międzynarodowym, zdobywając liczne nagrody. Zespół jest kontynuatorem bogatych tradycji kultury ludowej regionu. W swych programach prezentuje zwyczaje, obrzędy, tańce, pieśni, melodie i gwarę ludową. Repertuar zespołu obejmuje między innymi: wesele podegrodzkie, „Wizowiny”. „Zielone Świątki”. „Dożynki” oraz wiązankę tańców i pieśni tzw. „Grankę Podegrodzką”. We wrześniu 2002 roku zespół nagrał płytę CD. W 2003 roku został przyjęty na prywatnej audiencji przez Jana Pawła II[2][3]. • 1991 r. - I nagroda na III Krajowym Przeglądzie Zespołów Wiejskich w Kielcach. • 2004 r. - „Złote Serce Lachowskie” za kultywowanie i propagowanie autentycznej kultury lachowskiej (przyznane przez Stowarzyszenia Lachów Sądeckich w Podegrodziu) • Za całokształt swej działalności zespół został odznaczony złotą odznaką „Zasłużony dla Ziemi Sądeckiej\" Zespół Regionalny „Małe Podegrodzie” - dziecięcy zespół ludowy, powstały w 1954 roku przy Szkole Podstawowej w Podegrodziu, z inicjatywy Kazimierza Głuca. Obecnie opiekunem i choreografem zespołu jest Małgorzata Liber. Zespół uświetnia wszystkie uroczystości i imprezy, a także uczestniczy w konkursach zdobywając liczne nagrody. Zespół występował m.in. z zespołem „Mazowsze” w Licheniu oraz z Zespołem „Śląsk”, a także koncertował w kopalni soli w Wieliczce. „Małe Podegrodzie” trzykrotnie brało udział w Karpackim Przeglądzie Folklorystycznych Zespołów Dziecięcych w Rabce oraz jest stałym uczestnikiem „Święta Dzieci Gór” w Nowym Sączu. W 1999 r. zespół brał udział w uroczystości kanonizacji św. Kingi w Starym Sączu, której przewodniczył papież Jan Paweł II. W 2000 r. wydana została pierwsza płyta „Małego Podegrodzia”. Zespół promował kulturę Lachów Sądeckich m.in. na Słowacji, w Serbii, Turcji, Chorwacji i Grecji[4]. • I miejsce na Międzynarodowym Festiwalu Zespołów Folklorystycznych w Tulcei - nagroda: „Złota Rybka” (1995) Podegrodzcy Chłopcy – grupa wokalna, powstała w 1995 roku, wykonująca stare, ludowe przyśpiewki i piosenki, w nowym opracowaniu i aranżacji. Zespół tworzą: Krzysztof Bodziony, Stanisław Banach, Augustyn Pasoń, Stefan Wójcik, Leszek Migacz i Rafał Hasior. Biblioteka Gminna w Podegrodziu - publiczna biblioteka, działająca także jako instytucja kultury. W celu promowania kultury lachowskiej Biblioteka publikuje książki o tematyce lachowskiej. Zbiory biblioteczne obejmują literaturę piękną, polską i obcą, literaturę dla dzieci i młodzieży, popularnonaukową oraz książki regionalne. Gminny Ośrodek Kultury w Podegrodziu im. Stanisława Grudnia - instytucja kultury działająca na terenie Gminy Podegrodzie. GOK jest koordynatorem ruchu kulturalnego i artystycznego. W celu promowania kultury lachowskiej organizuje imprezy o ogólnopolskim zasięgu, współpracuje z regionalnymi zespołami oraz publikuje książki i prasę o tematyce lachowskiej. Muzeum Lachów Sądeckich im. Zofii i Stanisława Chrząstowskich – oddział Muzeum Ziemi Sądeckiej, jest największą na Sądecczyźnie regionalną placówką, powstałą ze zbiorów prywatnej kolekcji. Ekspozycja dotyczy losów dawnego Podegrodzia, ale przede wszystkim kultury materialnej Lachów Sądeckich. Zagroda Lachowska „Kubalówka” - to drewniana, lachowska zagroda składająca się aktualnie z chałupy, spichlerza i kuźni, wyposażonych w stare, tradycyjne sprzęty lachowskie. W celu promowania kultury lachowskiej Urząd Gminy Podegrodzie wraz z Biblioteką Gminną, GOK-iem podjęli się publikowania książek i prasy o tematyce lachowskiej: • „Wieści Podegrodzkie” - magazyn informacyjno-kulturalny ukazujący się w Podegrodziu od kilku lat. Dzięki niemu mieszkańcy gminy mają dostęp do aktualnych informacji dotyczących całej gminy. • „Chleb nasz powszedni, czyli Kuchnia Lachów Sądeckich” - książka wydana, w 2009 roku, przez Bibliotekę Gminną i UG Podegrodzie, autorstwa Zenona Szewczyka. Znajdziemy w niej przepisy na tradycyjne, lachowskie posiłki, a także informacje o starych zwyczajach i tradycjach związanych np. ze spożywaniem posiłków, obchodami Świąt Bożego Narodzenia, Zapustów, Wielkanocy. • „O pochodzeniu nazw miejscowych Gminy Podegrodzie i okolic” - książka wydana, w 2009 roku (z okazji 60-lecia istnienia Biblioteki Gminnej), przez Bibliotekę Gminną i UG Podegrodzie, autorstwa Zenona Szewczyka. Zawiera i wyjaśnia nazwy miejscowe m.in. gór, lasów, strumyków, pól, przysiółków, miejscowości itp. • „Jo se Podegrodzok. Jo se rodowity...” - książka wydana, w 2007 roku (z okazji 70-lecia istnienia Regionalnego Zespołu Pieśni i Tańca „Podegrodzie”), przez GOK i UG Podegrodzie. Zawiera informacje o zespole od czasów przedwojennych do współczesności, a także archiwalne zdjęcia. • „Co To Za Gwiozdecka Nad Osowiom Świyci” - książka wydana przez GOK i UG Podegrodzie. Znajdziemy w niej informacje dotyczące dawnych, podegrodzkich zwyczajów kolędniczych. • „Kościoły i kapliczki gminy Podegodzie” - album wydany, w 2004 roku, przez GOK i UG Podegrodzie. Zawiera zdjęcia i opisy obiektów sakralnych z gminy Podegrodzie. • „Kumosia Kumosi gorzołecke nosi” - książka wydana przez GOK i UG Podegrodzie, autorstwa Magdaleny Kroh. Opowiada o tradycyjnych wierzeniach i zwyczajach związanych z ciążą, porodem i połogiem oraz śmiercią i pochówkiem na terenie Podegrodzia i okolicznych wsi.", "url": "https://pl.wikipedia.org/wiki/Kultura_w_Podegrodziu", "category": "małopolskie", "sub_category": "Wyroby piekarnicze i cukiernicze", "phrase": "Chleb podegrodzki"}