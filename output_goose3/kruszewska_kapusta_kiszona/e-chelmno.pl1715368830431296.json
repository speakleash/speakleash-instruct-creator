{"meta_description": "Inne", "title": "Z kapustą w roli głównej - podsumowanie Imprezy w Brukach Unisławskich", "content": "Tegoroczne Święto Kapusty przyciągnęło tłumy mieszkańców z całego regionu. Do Bruków Unisławskich już po raz ósmy przybyli miłośnicy kapusty. Uczestnicy bawili się świetnie. Stoły lokalnych gospodyń uginały się od kapuścianych potraw. Do stoisk KGW ustawiały się długie kolejki. Potrawy z kapustą w roli głównej, w ramach konkursu kulinarnego (Kapusta w roli głównej) oceniła komisja w składzie: Józef Ramlau Wicewojewoda Kujawsko-Pomorski, Katarzyna Lubańska Radna Sejmiku Województwa Kujawsko-Pomorskiego oraz Przemysław Przybylski Radny Sejmiku Województwa Kujawsko-Pomorskiego. Oceniający przyznali wszystkim równe nagrody - bony o wartości 210 zł dla: KGW Gołoty, KGW Bruki Unisławskie, KGW Stablewice, KGW Błoto oraz Sołectwa Kokocko. Amatorzy zmagań sportowych z kapustą m.in. rzucali kapustą do celu i ścigali się z zieloną główką. Na scenie wystąpiły lokalne zespoły, których wysłuchała licznie zgromadzona publiczność. Każdy chciał zobaczyć Kapuścianą Paradę, do której poszczególne reprezentacje przygotowały się znakomicie. Komisja konkursowa najwyżej oceniała Sołectwo Głażewo, na drugim miejscu uplasowała się reprezentacja NSP Bruki Unisławskie, a trzecie miejsce przyznano Duetowi My. Nagrody za udział trafiły do: zespołu Unisławianki, grupy cyrkowej, Sołectwa Stablewice, Sołectwa Błoto, KGW Bruki Unisławskie oraz SP Kokocko. Wiedzę o kapuście sprawdziły zarówno dzieci, jak i młodzież i dorośli. Z pytaniami najlepiej poradzili sobie: Marta Kruszewska (dzieci), Paulina Dąbrowska (młodzież) i Iwona Kubala Zmuda (dorośli). Tradycyjnie nie brakowało widzów do oglądania pokazu szatkowania i ubijania kapusty. Najpierw swoich sił spróbowali Przemysław Termiński, senator RP oraz Józef Ramlau, Wicewojewoda Kujawsko- Pomorski. Uczestnicy kapuścianego święta wysłuchali pogadanki o zdrowotnych właściwościach kapusty oraz prezentacji projektu PROW 2014/2020 Poznaj Smak Doliny Wisły,Niech Cię Zakole. Można było również ogrzać się przy ognisku. Gwiazdą wieczoru Święta Kapusty w Brukach Unisławskich był zespół rockowo folkowy Enej, który zagrał wiele energetycznych utworów. Publiczność, która wypełniła każdy wolny kawałek boiska, bawiła się doskonale. Poza sceną rozstawiły się różnorodne stoiska. Każdy mógł wybrać coś dla siebie. Był m.in.: lunapark, wioska indiańska, wystawa zwierząt hodowlanych, twórcy ludowi, zakątek animacji GOK-u, stoisko z świeżą i kiszoną kapustą, kapuściane studio fotograficzne i wiele innych. Organizatorzy: Gmina Unisław, Gminny Ośrodek Kultury w Unisławiu, Sołectwa Gminy Unisław Sponsorzy: Starostwo Powiatowe w Chełmnie, Agromix, Arriva, Adamex, Vega Adam Mularz, Błażex, Maximus Broker, Bank Spółdzielczy w Toruniu, Gazmar Stacja Paliw i Myjnia, Pizzeria Barilla, Centrum Zabaw Rodzinnych Family Park, Unamel, Stolmar, Ziarno, Tor Pit Bike Głażewo, Uni Vet Gabinet Weterynaryjny, Klub Arena Kokocko, P.P.H.U Janus, Thai Union, Moli Milena Karczewska, Piekarnia K.S. Finc, Pośrednictwo Ubezpieczeń Sylwia i Dariusz Pliszka, Autogaz Janik Montaż Instalacji Gazowych, Sklep wielobranżowy Henryk Szatkowski, Sklep mięsny Krzyś, Auto Service Maciej Dudek, Restauracja Pod Żubrem, Pośrednictwo Ubezpieczeń Hanna Mularz, Unitrans Andrzej Dudek, Koparki Bartłomiej Antkiewicz, Sklep Meblowy Unisław Sławomir Zubała, Unitor, Kramik Renata Kamińska, Magiczny Stok w Unisławiu, Firma Handlowo Usługowa Marcin Dudek, Kazimierz Piotrowski, Sklep ogrodniczy Na działce Raciniewo, Hurtownia Kwiatów Florita, Kwiaciarnia Sasanka w Unisławiu Partnerzy: Niech Cię Zakole, Koła Gospodyń Wiejskich Gminy Unisław, Gminna Biblioteka Publiczna w Unisławiu, Towarzystwo Sportowo Kolekcjonerskie, Lokalna Grupa Działania Zakole Dolnej Wisły, OSP Unisław, Stowarzyszenie Na Rzecz Rozwoju Gminy Unisław Patroni medialni: Gazeta Pomorska, Czas Chełmna, TVP 3 Bydgoszcz, Radio PIK, Portal Informacyjny \"e-chelmno.pl\", Gazeta Chełmińska.", "url": "https://e-chelmno.pl/pl/15_fotorelacje/379_inne/2225_z_kapusta_w_roli_glownej_podsumowanie_imprezy_w_brukach_unislawskich.html", "category": "podlaskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kruszewska kapusta kiszona"}