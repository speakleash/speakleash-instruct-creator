{"meta_description": "", "title": "Czeski film o kiszeniu - Przedsiębiorczość", "content": "PRZEGLĄD PRASY: W unijnej poczekalni leży wniosek złożony przez Zemidilske drużstvo vlastnfku Nośovice o rejestrację produktu Nośovicke kysane żeli, czyli noszowickiej kapusty kiszonej. Nie różni się niczym od naszej. To taka sama drobno szatkowana kapusta białą dodatkiem soli, kminku i nasion gorczycy – pisze Rafał H. Szostak.     Na osłodę można dodać, że miejscowości Nośovice, Niżna Lhota, Vyśnf Lhota, Kamenite, Dobratice, Dolni Tośanovice, Dolni Domaslavice, Kocurovice, Pazder-na i Dobra, gdzie się noszowicką kapustę kisi, leżą w powiecie Frydek-Mistek, ok. 20 km od Polski, na Śląsku Cieszyńskim, gdzie Polacy stanową znaczny procent mieszkańców.     Kapusta jest tam uprawiana od wieków. W herbie Nośovic znajdują się kosz do kapusty i krajalnica. Czescy producenci postawili na Europę. A nasi na razie brylują na listach krajowych. Jak dotąd dziesięć z 418 produktów tradycyjnych to kiszone kapusta lub ogórki. (…)     Kiszenie to nie tylko domena Polaków, Rosjan i Niemców. Kiszoną kapustę zna większość narodów północnej Europy, ale także Alzatczycy, Holendrzy i... Włosi. Tę tzw. capuzi garbi je się w regionie Friuli, który znacznie dłużej należał do Cesarstwa Niemieckiego niż Włoch. W niemieckim Leinfelden-Echterdingen odbywa się w październiku festiwal kiszonej kapusty. Podobna impreza jest w Phelps w stanie Nowy Jork, gdzie zamieszkują potomkowie emigrantów z Niemiec. Chińczycy produkują suancai, która jest ich odpowiednikiem naszej kapusty kiszonej.     Kiszone dania znają też Szwedzi. To oni wymyślili surstrómminga, kiszonego... śledzia. Potrawa ta budzi skrajne emocje, od zachwytu (oryginalnym, pikantnym smakiem) po odrazę (z powodu ohydnego zapachu). Surstrómminga robi się z bałtyckiego śledzia, łowionego w kwietniu i maju. Oczyszczone ryby wkłada się do beczek i zalewa solanką, jak ogórki. Śledzie kiszą się do końca lipca w chłodnych pomieszczeniach. Potem się je przekłada do metalowych, bardzo solidnych puszek. Bo ryba dalej fermentuje.     Gotowy śledź kiszony sprzedawany jest od sierpnia w puszkach o wydętych denkach. Otwieranie puszki jest dużą sztuką; gdy sok dostanie się na ubranie, można je wyrzucić, obrzydliwego zapachu nie spierze żaden proszek. Dlatego najlepiej otworzyć pod wodą. Kiedyś było to popularne danie w całej Szwecji. Dziś zdecydowaną większość spożywają mieszkańcy Norrlandu, czyli północnej części kraju. W południowej jedzą go tylko koneserzy. W Polsce - osoby, które za ciężkie pieniądze kupią puszki na aukcji internetowej.     Surstrómming to efekt ubóstwa. Wielu Szwedów nie stać byto na kupienie dużej ilości soli do konserwacji śledzi. Dlatego dodawali tyle, ile mogli. Do niedawna w północnej Szwecji kiszono również płocie. Kiszone pstrągi są dość popularne w sąsiedniej Norwegii, rekiny - na Islandii. Na Syberii kisi się łososie. A na Grenlandii Eskimosi doszli do wprawy w kiszeniu mięsa fok i ptaków.     Jednak w większości krajów kiszenie jest nieznane. - Nasze produkty były dla oglądających ekspozycje wystawców i gości z krajów pozaeuropejskich egzotyką porównywalną z kamieniem z Księżyca -mówi Magdalena Stępień z firmy Dyspol z Dysa koło Lublina, która na targach rolnictwa ekologicznego w Norymberdze pokazywała całemu światu polskie kiszone ogórki i kapustę. - Takie produkty znali tylko Niemcy oraz ci, którzy mają w Polsce rodziny lub znajomych.     W Nowej Zelandii, jak pisze tygodnik „Angora\", produkty kiszone można kupić jedynie w kilku sklepach wyspecjalizowanych w sprzedaży produktów dla emigrantów z Europy Wschodniej. Ale już w Australii jest lepiej. - Kiszona kapusta i ogórki są dostępne w wielu sklepach -zapewnia Andre Zbiegniewski, mieszkający w okolicach Melbourne. - Jest to wyłącznie import z Europy. I kupują je niemal wyłącznie emigranci ze wschodu i północy Starego Kontynentu.     Produkty kiszone na krajowej liście produktów tradycyjnych:     Kapusta charsznicka (gm. Charsznica, pow. miechowski) Kapusta kruszewska (gm. Choroszcz, pow. białostocki) Kapusta z Bobrowy (gm. Rudniki, pow. oleski) Kapusta nadnotecka (gm. Santok, pow. gorzowski) Kapusta kraśnicka (gm. Trzydnik, pow. kraśnicki) Ogórek kołobrzeski (gm. Kołobrzeg) Ogórek osiecki (gm. Pakosław, pow. rawicki) Ogórki kraśnickie (gm. Trzydnik, pow. kraśnicki) Ogórki kruszewskie (gm. Choroszcz, pow. białostocki) Ogórki łowickie (pow. łowicki) Ogórki narwiańskie (gm. Choroszcz, pow. białostocki)     Produkty z nowych krajów UE oczekujące na rejestrację w Komisji Europejskiej (Czechy):   Jihoeeska Niva (ser pleśniowy z południowych Czech) Jihoeeska Zlata Niva (ser pleśniowy z południowych Czech) Chamomilla Bohemica (kwiat rumianku z Czech) Vśestarska cibule (cebula z północnych Czech) Karlovarske trojhranky (trójkątne wafle z Karlovych Var) Eesky kmin (kminek z Czech)     Chodske pivo (piwo jasne i ciemne z zachodnich Czech) Olomoucke tvaruźky (twarożki z Ołomuńca) Marianskolazeóske oplatky (wafle z Mariańskich Łaźni) Pardubicky pernik (piernik z Pardubic) Nośovicke kysane żeli (kapusta kiszona z Noszowic) Karlovarske oplatky (wafle z Karlovych Var)     Słowacja:   Slovensky ośtiepok (oscypek) Slovenska parenica (wędzony ser owczy) Slovenska bryndza (bryndza)     Polska:   Miód wrzosowy z Borów Dolnośląskich, Oscypek, Miód pitny półtorak, Miód pitny dwójniak, Miód pitny trójniak, Miód pitny czwórniak.", "url": "https://www.farmer.pl/biznes/przedsiebiorczosc/czeski-film-o-kiszeniu,7615.html", "category": "podlaskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kruszewska kapusta kiszona"}