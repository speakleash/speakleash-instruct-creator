{"meta_description": "", "title": "Blog", "content": "Uszka, pierogi, kapusta z grzybami, krokiety, czyli wigilijne must have. Wszystkie te potrawy bazują na kiszonej kapuście kruszewskiej, uprawianej na Podlasiu w dolinie Narwi w zgodzie z pradawną tradycją kiszenia, układana w beczkach i dociskana drewnianym ubijakiem, pozostawiona tak przy nagrzanym, wiejskim piecu - zaczyna swój proces fermentacji. Trzeba wiedzieć, że w otulinie Narwiańskiego Parku Narodowego panuje duża wilgotność gleby, co od zawsze sprzyjało uprawom kapusty w tym regionie, zresztą tak samo jak wyjątkowo czyste powietrze. Kruszewska kapusta herbowa to produkt zarejestrowany na Liście Produktów Tradycyjnych Ministra Rolnictwa i Rozwoju Wsi. Ciasto, z którego wyrabiamy nasze pierogi, czy też uszka, jest z dodatkiem ekologicznych jajek (w naszej kuchni nie wyobrażamy sobie używać innych!). Oprócz nich krokiety i wigilijna kapusta - wszystko z dodatkiem podgrzybków oraz borowików prosto z Borów Tucholskich, które są potocznie ochrzczone mianem ,,polskiej stolicy grzybobrania’’, zresztą nie bez powodu - odnotowano tam ponad 1000 gatunków grzybów. Tamtejsze obszary to jeden z największych kompleksów borów sosnowych w Polsce. W trosce o zdrowie i satysfakcję klientów do produkcji naszych potraw, wykorzystujemy wyłącznie jedne z najlepszych dostępnych na rynku surowców. Warto tutaj wspomnieć o dostawcach, bo to dzięki małym, lokalnym przedsiębiorstwom z różnych zakątków kraju mamy np. najlepszą kapustę kiszoną, jajka, czy grzyby. Zależy nam na tym, aby zasiadając do wigilijnego stołu mogli cieszyć się Państwo widokiem, smakiem oraz aromatem rdzennie polskich tradycyjnych dań, które starannie i z pasją przygotowywane są przez naszych kucharzy.", "url": "https://www.specjalyregionalne.pl/artykul/32/uszka-pierogi-i-kapusta-wigiljna", "category": "podlaskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kruszewska kapusta kiszona"}