{"meta_description": "Przed świętami zabrałem się za robienie bigosu. Gdy rozglądałem się za kapustą kiszoną, wpadła mi w oko paczkowana \"Kapusta kwaszona ślężańska\". Ani chwili się nie wahałem.", "title": "Na dobry bigos trzeba poświęcić sporo czasu", "content": "Bigos dolnośląski - już na sam jego widok cieknie ślinka Przed świętami zabrałem się za robienie bigosu. Gdy rozglądałem się za kapustą kiszoną, wpadła mi w oko paczkowana \"Kapusta kwaszona ślężańska\". Ani chwili się nie wahałem. Przed świętami zabrałem się za robienie bigosu. Gdy rozglądałem się za kapustą kiszoną, wpadła mi w oko paczkowana \"Kapusta kwaszona ślężańska\". Ani chwili się nie wahałem. Pewnie nie wszyscy wiedzą, ale w lipcu ubiegłego roku właśnie ta kapusta spod starosłowiańskiej góry Ślęży została wpisana na ministerialną Listę Produktów Tradycyjnych w towarzystwie kwaszonych ogórków ślężańskich. Autorami tych przysmaków są Magdalena i Radosław Góreccy, którzy w Maniowie Wielkim prowadzą gospodarstwo \"Gór-Pak\". To jest już szósta kiszona kapusta wpisana na ministerialną listę. Z tej listy można się ubiegać o przyznanie unijnego certyfikatu. Pierwsza znalazła uznanie u ministerialnych ekspertów od produktów regionalnych \"Kapusta kwaszona kraśnicka\" ze wsi Rzeczyca Ziemiańska w województwie lubelskim. Wpisana na listę została w styczniu 2006 roku. Druga w kolejności w tym samym roku na listę trafiła \"Kwaszona kapusta charsznicka\" z województwa małopolskiego. Kiszą ją według tej samej receptury kapustnicy w aż 18 gminach. Kiedyś podbiła podniebienia Rosjan, Czechów i Niemców z NRD, a dwa złote medale zdobyła na światowej wystawie w Londynie. Krakowski dziennikarz, Brunon Rajca, w książce \"Niedaleko od Miechowa\" tak napisał: \"Charsznica jest wsią. Nie spotkasz nigdzie w kraju lepszych specjalistów od kwaszenia kapusty, którzy próbują - przez Spółdzielnię Ogrodniczą - zdobywać ponoć zagraniczne rynki...\". Po sąsiedzku od północy, w województwie lubuskim, a dokładnie we wsi Wielkie Lipki chwalą się \"Kapustą kwaszoną nadnotecką\". Do kiszenia używają odmiany białej kapusty \"Kamienna głowa\", ale o jej smaku decyduje głównie mikroklimat Doliny Noteci. W województwie podlaskim najlepsza jest \"Kruszewska kapusta kiszona\", nawiązująca do staropolskich tradycji kresowych. Można ją jeść już po trzech dniach kiszenia. \"Kapusta kiszona z Bobrowy\" jest chlubą województwa opolskiego. Jest najpikantniejsza z tych sześciu kiszonek i ma wyraźny kminkowy cień w smaku. Zastosowanie mają, jak wiedzą wszystkie panie domu, bardzo wszechstronne - można z nich robić surówki, dusić z różnymi dodatkami i budować na nich smak bigosu. Nie będę się chwalił, ale mój bigos na kwaszonej ślężańskiej udał się bardzo. Ma dwie wady - nie jest taki tani i trzeba mu poświęcić sporo czasu. * 1 kg białej kapusty * 800 g kapusty kwaszonej ślężańskiej * 400 g winnych jabłek * 300 g mięsa wieprzowego bez kości * 300 g mięsa z dziczyzny bez kości * 300 g dobrej kiełbasy * 100 g suszonych grzybów * 8 kurzych skrzydełek * 4 łyżki koncentratu pomidorowego * 3 cebule * 3 duże jabłka winne * 2 łyżki masła * 2 łyżki dobrego oleju * 1 butelka czerwonego wytrawnego wina * sól, pieprz, cukier i majeranek do smaku Mięso wieprzowe i z dziczyzny kroimy w kostkę, podsmażamy na oleju, podlewamy wodą, dusimy na małym ogniu do miękkości. W dużym garnku łączymy podduszone kapusty, mięso i mieszamy. Przecier pomidorowy rozcieńczamy szklanką wina i wlewamy do garnka. Dalej dusimy na małym ogniu i taki już on będzie do końca gotowania. Po godzinie dodajemy pokrojoną w kostkę kiełbasę. Dalej dusimy. Suszone grzyby zalewany ciepłą wodą i odstawiamy. Dodamy je następnego dnia. Kiedy gar z kapustą przestygnie, wystawiamy go na mróz albo wsadzamy do zamrażarki. Następnego dnia odsączone grzyby kroimy na mniejsze kawałki. Wodę po grzybach zostawiamy do podlewania bigosu. Do gara z kapustą i mięsem, postawionym na małym ogniu, dodajemy grzyby i pokrojone na kawałki jabłka. Mieszamy i dusimy przynajmniej przez trzy godziny, podlewając wodą po grzybach. Przykrywamy i co jakiś czas mieszamy pilnując, by bigos się nie przypalił. Wieczorem wystawiamy gar na mróz i jeśli temperatura jest poniżej zera, nie zaglądamy do niego przez dwa-trzy dni. Piątego dnia po odmrożeniu gara stawiamy go na małym ogniu i wrzucamy umyte i sprawione skrzydełka. Po dwóch godzinach wyciągamy jedno skrzydełko i sprawdzamy, czy mięso odchodzi od kości. Jeśli tak, wyjmujemy pozostałe skrzydełka, luzujemy z kości. Mięso kroimy na mniejsze kawałki, dorzucamy do gara, mieszamy i podlewamy szklanką wina. Po trzech, czterech godzinach zdejmujemy gar z gazu, kiedy ostygnie, wystawiamy wieczorem na mróz. Sądzę, że już samym czytaniem bardzo się wszyscy zmęczyli, toteż od razu chcę zaproponować coś lżejszego i łatwiejszego w przygotowaniu z tej samej kiszonej kapusty. Na chwilę chcę wrócić jeszcze do bigosu, który nigdy nie był sztandarowym daniem śląskiej czy też dolnośląskiej kuchni. Serwowano go w znacznie skromniejszej formie w zajazdach i knajpach gorszej kategorii. Zerkając w stare receptury, łatwo wydedukować, że najczęściej była to pokrojona na mniejsze kawałki kiełbasa z kapustą, która także w całości duszona w kapuście cieszyła się dużym powodzeniem. Kiedyś przepis na taką kapustę przywoływałem na tych łamach, ale znalazłem trochę inny. Najpierw jednak obiecałem coś lekkiego... Kapustę pokroić na mniejsze kawałki, wymieszać z drobno posiekaną cebulą i startym na dużych oczkach jabłkiem, doprawić, wymieszać i skropić oliwą. Wyłożyć do salaterki, dodać cukru, pieprzu, wyłożyć na półmisek i skropić olejem. Udekorować posiekaną natką pietruszki. Kapusta na Śląsku, kiedy jeszcze nie dzielił się na Dolny i Górny, dominowała, zwłaszcza na stołach biedaków. To oni odkryli, że dzięki kiszeniu można z niej robić zapasy. W wielu zagrodach kiszono całe głowy kapusty. Nie wiem, czy ktoś z Państwa próbował liści takiej kiszonej w całości. Jadano ją pod różnymi postaciami, na ciepło często pomieszaną z grochem. W finale miała jednak być.... Kapustę drobno poszatkować, cebulę pokroić w plastry. W dużym rondlu roztopić masło i zeszklić na nim cebulę. Kiełbasę pokroić w grube plastry i wrzucić do rondla. Zmniejszyć ogień, wrzucić poszatkowaną kapustę, podlać bulionem, dodać wszystkie przyprawy, wymieszać dokładnie i dusić pod przykryciem. Kiedy kapusta będzie miękka, danie jest gotowe.", "url": "https://dolnoslaskie.naszemiasto.pl/na-dobry-bigos-trzeba-poswiecic-sporo-czasu/ar/c8-235573", "category": "podlaskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kruszewska kapusta kiszona"}