{"meta_description": "", "title": "Stowarzyszenie Mroga - serwis informacyjny", "content": "Nalewki w medycynie ludowej miały właściwości lecznicze i tak np. malinówka, listkówka była na przeziębienie, z dzikiego bzu na gorączkę, orzechówkę stosowano w zaburzeniach przewodu pokarmowego. [Rogala 2003:6] ?Ratafie to słodkie wódki sporządzane od dawna w gospodarstwach domowych z mieszaniny soków i nalewów owocowych. Przez zmianę wzajemnego stosunku ilości pobieranych składników oraz regulowania zawartości cukru i alkoholu można otrzymać wielką rozmaitość tych wyrobów, wspaniałych niekiedy, jak to mówiły nasze babki <nalewek domowych>?. [Cieślak 1978:271] Wśród nalewek wyróżnić należy: owocowe (słodkie i wytrawne), np. ratafie, jagodzianki, jagodówki, dereniówki, jeżynowi, morelówki, wiśniówki, malinówki; korzenne, np. cytrynówki, imbirowi; ziołowe, np. piołunówki, miętówki, żubrówki; miodowe, np. krupnik, i rożne inne. [Rogala 2005] Jeśli chodzi o malinówki, to duże znaczenie ma jakość owoców. ?Wyróżniano dwa rodzaje malin: maliny właściwe i kamionki. Chociaż te ostatnie były kwaśne i miały mało miąższu, zbierano je podobnie jak właściwe i przeznaczano głownie na soki?. [Dekowski 1979:186] Rośliny, kwiaty i owoce aromatyczne należy zawsze zbierać po wschodzie słońca, gdy jego ciepło wyciągało zbytnią wilgoć okrywającą rośliny, nigdy zaś w czasie deszczu?. [za: Rogala 2005:6] Przepis na ratafię malinową był przekazywany w rodzinie Pani Marii Sadzewicz-Nowak wraz z książką kucharską z 1906 roku, a nalewkę wykorzystywano w okresie deszczowych dni, jako środek zapobiegający przeziębieniom.", "url": "http://mrogapoleca.pl/mroga-strona-80.html", "category": "łódzkie", "sub_category": "Napoje (alkoholowe i bezalkoholowe)", "phrase": "Nalewka owocowa z Nagawek"}