{"meta_description": "", "title": "„Kolory Polski” – 13 Wędrowny Festiwal Filharmonii Łódzkiej i Gmina Dmosin", "content": "21 lipca 2012 r. w Buczku k/Brzezin w Ogrodach Firmy INTER SOLAR, w ramach 13 Wędrownego Festiwalu Filharmonii Łódzkiej KOLORY POLSKI odbył się Jarmark Produktów Tradycyjnych. Organizatorzy przygotowali wiele atrakcji. Było tanecznie i smakowicie. Z okazji Jarmarku zorganizowano konkurs na „Najlepszy Produkt Regionalny i Najlepszą Nalewkę Powiatu Brzezińskiego”. Celem była identyfikacja i promocja produktów wytwarzanych tradycyjnymi metodami, stanowiących element dziedzictwa kulinarnego naszego regionu i element tożsamości społeczności lokalnych. Dookoła ogrodu rozstawiono stoiska lokalnych przedsiębiorców i kół gospodyń wiejskich. Wystawcy, którzy zgłosili swój udział zaprezentowali wyśmienite potrawy i wyroby kulinarne oraz nalewki, których można było skosztować i degustować przy dźwiękach dobrej muzyki. Jury miało trudny wybór zwycięzców konkursów ponieważ wszystkie zgłoszone produkty były wyśmienite. Najwyżej punktowaną potrawą został „bigos na słodko” przygotowany przez Koło Gospodyń Wiejskich z Woli Cyrusowej Kolonii, tym samym zajmując pierwsze miejsce, a spośród nalewek – „nalewka Aroniówka” również produkt Koła Gospodyń Wiejskich z Woli Cyrusowej Kolonii. - pierogi z grzybami i kapustą - Koło Gospodyń Wiejskich z Osin", "url": "https://dmosin.pl/wiadomosci/1/wiadomosc/48484/kolory_polski__13_wedrowny_festiwal_filharmonii_lodzkiej_i_gmina", "category": "łódzkie", "sub_category": "Napoje (alkoholowe i bezalkoholowe)", "phrase": "Nalewka owocowa z Nagawek"}