{"meta_description": "Schab po sztygarsku to absolutna klasyka i nie lada gratka dla wszystkich miłośników polskiej kuchni. To solidne i bardzo sycące danie sprawdzi się", "title": "Gratka dla miłośników swojskich smaków. Genialny pomysł na schab", "content": "Przygotuj marynatę w małej misce. Wymieszaj olej rzepakowy lub oliwę z oliwek wraz z musztardą dijon. Dopraw majerankiem, oregano i papryką słodką w proszku. Obierz czosnek i przeciśnij go przez praskę. Dodaj do reszty składników marynaty. Na końcu dopraw solą i pieprzem. Schab w całości możesz przygotować na dwa sposoby. Jednym z nich jest wydrążenie w środku otworu na wylot. Drugi to nacięcie mięsa wzdłuż, aż do samego środka, a po włożeniu kiełbasy, zawinięcie sznurkiem przeznaczonego do pieczenia. Niezależnie od wybranego sposobu, w środku schabu umieść kiełbasę. Jeśli jest zbyt długa, przytnij końcówki. Teraz dobrze posól i popieprz schab z jednej i drugiej strony. Natrzyj mięso marynatą i włóż do lodówki na godzinę. Po tym czasie przełóż schab do naczynia żaroodpornego. Owiń go boczkiem w plasterkach. Podlej go wodą. Piecz mięso przez około godzinę w 180 stopniach Celsjusza bez termoobiegu. Jeśli zacznie się przypalać, przykryj folią aluminiową. Co jakiś czas podlej mięso wodą.", "url": "https://smaker.pl/przepisy-dania-glowne/przepis-schab-po-sztygarsku,1915569,smaker.html", "category": "śląskie", "sub_category": "Gotowe dania i potrawy", "phrase": "Schab sztygarski"}