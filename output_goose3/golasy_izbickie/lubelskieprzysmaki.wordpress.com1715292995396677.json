{"meta_description": "", "title": "Smaczne, bo lubelskie", "content": "Gryczaki, nazywane też pierogami gryczanymi, to przekąska, której głównym składnikiem jest kasza gryczana. Gryczaki mają nadzienie z kaszy i białego sera, czasem też ziemniaków bądź innych dodatków w zależności od lokalnej odmiany. Nadzienie otoczone jest ciastem. Gryczaki piecze się w blaszanych formach, można je jeść na zimno albo podsmażyć. Występuje jeszcze słodsza odmiana tego przysmaku – jaglak, z kaszy jaglanej i sera. Ziemniaki obieramy, gotujemy w osolonej wodzie ok. 18 minut. Odlewamy wodę i dusimy na puree, dodajemy kaszę (surową ), masło i smalec, wszystko mieszamy łyżką do gniecenia ziemniaków. Zostawiamy do wystudzenia ok. 15 min. Kiedy masa jest letnia możemy dodać pokruszony ser ( dałam półtłusty i też wyszło bardzo dobre ), śmietanę, wymieszane 2 całe jajka i 1 białko, sól, pieprz i opcjonalnie suszoną miętę ( dodałam ok. łyżki ). Tortownicę o wymiarach ok. 26cm. wykładamy papierem do pieczenia i wykładamy masę ( można upiec w 2 keksówkach )  Górę smarujemy żółtkiem. Wstawiamy do piekarnika nagrzanego do 180 stopni na ok. 90 minut (góra / dół ). Ja po 70 minutach zmniejszyłam do 160 stopni.  Po upieczeniu podajemy z kwaśną śmietaną lub sosem grzybowym.", "url": "https://lubelskieprzysmaki.wordpress.com/", "category": "lubelskie", "sub_category": "Gotowe dania i potrawy", "phrase": "Golasy izbickie"}