{"meta_description": "", "title": "RODZYNEK I JEGO GOLASY- , Zamość, Biłgoraj, Tomaszów", "content": "Koło Gospodyń Wiejskich w Stryjowie jest wyjątkowe. A to dlatego, że wśród gospoś jest jeden pan. Stanisław Wiącek (70 l.) uwielbia śpiewać, udzielać się społecznie i piec golasy izbickie. – Nauczyłem się tego od mojej babci i mamy – mówi. Poza panem Stasiem w skład KGW w Stryjowie wchodzą: Wanda Paradowska, Teresa Troć, Karolina Sobolewska, Jagoda Chojan, Maria Furman, Zofia Mazurek, Elżbieta Solan, Urszula Solan, Teresa Molas, Zuzanna Czugała. Niedługo szeregi gospoś zasili kolejny pan – Rafał Kalman. Przy KGW działa też zespół śpiewaczy, kieruje nim Adam Barański. Koło specjalizuje się w pieczeniu golasów izbickich, które znalazły się na liście produktów tradycyjnych województwa lubelskiego.", "url": "http://www.tygodnikzamojski.pl/artykul/85611/rodzynek-i-jego-golasy.html", "category": "lubelskie", "sub_category": "Gotowe dania i potrawy", "phrase": "Golasy izbickie"}