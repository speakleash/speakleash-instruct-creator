{"meta_description": "Produkt wpisany na listę produktów tradycyjnych w dniu 2010-03-23\nW kategorii Produkty mięsne\nW województwie woj. mazowieckim", "title": "Kiełbasa staropolska szydłowiecka - - Portal Gov.pl", "content": "Kiełbasa ma wygląd wianka, którego oba końce związane są sznurkiem. Na przekroju widoczne duże kawałki mięsa. Kiełbasa kształtem przypomina spłaszczony wianek, na przekroju owal o średnicy około 40-50 mm. Dość ścisła i krucha w dotyku, lekko pomarszczona z połyskiem. Zapach charakterystyczny dla kiełbas wędzonych drzewem olchowym, smak dość ostry, wyczuwalne przyprawy naturalne takie jak pieprz, czosnek, gorczyca, kolendra. Szydłowiec oraz jego okolice słynęły z chowu trzody chlewnej. Rolnicy często ubijali świnie sposobem gospodarczym i przerabiali na różnego rodzaju wyroby. Jednym ze specjałów wyrabianych na tych terenach była kiełbasa staropolska szydłowiecka.", "url": "https://www.gov.pl/web/rolnictwo/kielbasa-staropolska-szydlowiecka", "category": "mazowieckie", "sub_category": "Mięso świeże oraz produkty mięsne", "phrase": "Kiełbasa staropolska szydłowiecka"}