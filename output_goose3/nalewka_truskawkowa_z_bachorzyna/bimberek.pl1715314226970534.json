{"meta_description": "Nalewka z truskawek - Poznaj najlepszy przepis, właściwości i wskazówki wykonania, aby była jeszcze lepsza! | Bimberkowy blog >>", "title": "Nalewka z truskawek - przepis, właściwości i wskazówki wykonania! | Blog", "content": "Nalewka z truskawek to niezaprezeczalny smak lata, zamknięty w butelce! Wyjątkowy smak, aromat, kolor a do tego prozdrowotne właściwości, czynią nalewkę z truskawek jedną z najchętniej przygotowywanych nalewek w naszych domach od wielu lat. Domowa truskawkówka stanowi idealnie dopełnienie długich, jesiennych i zimowych wieczorów z dobrą książką i ciastem. Poznaj najlepsze przepisy na nalewkę z truskawek, sposób przygotowania, proporcje, właściwości i sposób jej przechowywania aby zachowała smak, aromat i swoje właściwości. Przetwory z truskawek przygotowujemy głównie w lecie, kiedy mamy do dyspozycji polskie, świeże truskawki. O przetworach z truskawek już pisaliśmy na naszym blogu w artykule „Przetwory z truskawek, czyli jak cieszyć się ich smakiem przez cały rok?”. Dziś jednak skupimy się głównie na domowej nalewce z truskawek. Truskawkówka domowa ma między innymi dobroczynny wpływ na układ trawienny, system krążenia i pomaga w chorobach reumatycznych. W truskawkach znajduje się bardzo wartościowy potas, fosfor, wapń, magnez, sód, żelazo, cynk i mangan oraz fitocydy które słyną z właściwości bakteriobójczych. Dodany do nalewki alkohol dodatkowo wzmacnia działanie zawartych w truskawkach przeciwutleniaczy. Co będzie potrzebne do wykonania nalewki z truskawek? Niezależnie od wybranego przepisu, do wykonania nalewki truskawkowej niezbędne będzie wykorzystanie kilku naczyń i narzędzi. Nalewkę truskawkową można przygotować na wiele sposobów. Między innymi nalewka, przygotowywana ze świeżych owoców albo z truskawek mrożonych, lub nalewka z soku z truskawek, jak i taka w połączeniu innymi owocami lub dodatkami jak miód, wanilia, mięta czy cytryna. Wariacji jest mnóstwo, ale my dziś przedstawimy dwa najbardziej popularne przepisy. Będzie to nalewka z truskawek na spirytusie i wódce, nalewka z truskawek na wódce oraz nalewka z truskawek na samym spirytusie. Ewentualny wybór dodatków, jakie zastosujesz zależy od Ciebie. Nalewka z truskawek na spirytusie – przepis, proporcje i sposób przygotowania Przepis na tradycyjną nalewkę z truskawek na spirytusie nie jest trudny do wykonania. Należy pamiętać, że powinna być przygotowana z dużych, świeżych owoców ze znanego źródła. • 300ml wody (ilość wody uzależniona będzie od tego jak mocne nalewki lubisz) Truskawki należy opłukać i obrać ze szypułek. Co ważne, nigdy nie robimy tego odwrotnie, aby nie straciły cennego soku. Owoce wrzucamy do słoja i zasypujemy cukrem. Słój należy szczelnie zakręć i wymieszać dokładnie jego zawartość – właśnie dlatego warto mieć słoik o większej pojemności. Tak wymieszane truskawki z cukrem pozostawiamy ciepłym miejscu na minimum 2h (lub na dobę). Słoneczny parapet będzie do tego odpowiednim miejscem. Następnie spirytus mieszamy z wodą i zalewamy owoce w których powinna pojawić się spora ilość soku. Zawartość mieszamy i zakręcamy słój. Tak przygotowaną mieszankę pozostawiamy na ok. 30 dni. Po tym czasie przecedzamy powstałą nalewkę za pomocą sitka i znów pozostawiamy na ok. 2/3 tygodnie do klarowania. Następnie sklarowaną nalewkę należy zlać znad osadu do innego naczynia. Tę czynność możesz powtórzyć, aby mieć pewność uzyskania krystalicznie czystej nalewki. W celu przyspieszenia procesu możesz użyć środka do klarowania nalewek Turbo Klar. Po sklarowaniu nalewki pozostaje już rozlanie do butelek na nalewki, nakleić etykietkę na truskawkówkę aby oznaczyć zawartość i datę produkcji i odłożyć do dojrzewania. Minimalny czas leżakowania to 3 miesiące, ale zachęcamy aby pozostawić na okres 12 miesięcy. Po tym czasie uzyskasz pełnię smaku i aromat, który zaskoczy nie tylko Ciebie, ale i każdego, kogo poczęstujesz domową nalewką z truskawek. Nalewka z truskawek na spirytusie i wódce – Innym sposobem jest przygotowanie nalewki z truskawek na spirytusie i wódce jednocześnie. Sposób przygotowania jest dokładnie taki sam, jak wyżej. Jedyną różnicą jest zalanie owoców roztworem spirytusu, wody i wódki. Dla amatorów delikatniejszych alkoholi polecamy nalewkę z truskawek na wódce. Bez dodatku spirytusu. Tak przygotowana nalewka będzie równie aromatyczna lecz delikatniejsza w smaku przez mniejsze stężenie alkoholu. Umyte, obrane i pokrojone na kawałki truskawki wsypujemy do słoja zasypując cukrem i odstawiamy na minimum 2h – idealnie na 1 dobę, by truskawki puściły sok. Po tym czasie zalewamy owoce wódką na okres 3 tygodni. Po tym czasie zlewamy przez gęste sitko i rozlewamy do butelek. Przed zabutelkowaniem możesz dodać zaprawkę truskawkową dla wzmocnienia smaku i aromatu. Co zrobić aby podbić smak nalewki z truskawek? – wskazówki • Aby podbić smak i aromat nalewki z truskawek, warto przed zabutelkowaniem dodać odpowiednią ilość zaprawki do alkoholu o smaku truskawki. A co z truskawkami z nalewki? Odcedzone z nalewki truskawki możesz z powodzeniem użyć ponownie. W żadnym wypadku ich nie wyrzucaj! Możesz dodać je do różnego rodzaju słodkich deserów, lodów lub wypieków, choć z przeznaczeniem tylko dla dorosłych, ponieważ zawierają dużą ilość mocnego alkoholu! Domowa nalewka z truskawek to na pewno jedna z nalewek które zdecydowanie warto przygotować. Ma nie tylko wyjątkowe właściwości, ale i smakuje niesamowicie! Doskonale sprawdza się również na prezent. Wystarczy rozlać ją do ozdobnych butelek na nalewki i przewiązać kokardką. Taki prezent z pewnością ucieszy każdego solenizanta!", "url": "https://bimberek.pl/nalewka-z-truskawek-przepis-wlasciwosci-i-wskazowki-aby-byla-jeszcze-lepsza/", "category": "łódzkie", "sub_category": "Napoje (alkoholowe i bezalkoholowe)", "phrase": "Nalewka truskawkowa z Bachorzyna"}