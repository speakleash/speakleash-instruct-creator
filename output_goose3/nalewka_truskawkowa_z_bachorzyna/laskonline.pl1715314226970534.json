{"meta_description": "", "title": "Głosujemy na Bachorzyn!", "content": "Stowarzyszenie Gospodyń Wiejskich z Bachorzyna bierze udział w plebiscycie \"Najpopularniejsze Koło Gospodyń Wiejskich 2016\". Zachęcamy do głosowania wysyłając SMS o treści: KA.11 na numer 72355. Gospodynie z zagłębia truskawek – tak można o nich mówić. Z czego słynie Bachorzyn? Oprócz tego, że można tam zjeść najsmaczniejsze truskawki w Polsce, wieś może się pochwalić energicznymi, pomysłowymi gospodyniami, które postanowiły reaktywować Koło Gospodyń Wiejskich pierwotnie założone tuż po wojnie. Dzięki zapałowi i determinacji kobiet plan się powiódł. Gospodynie rozpoczęły swoją działalność na wsi jeszcze raz od nowa. Dla kobiet z Bachorzyna, tradycja zawsze była największą wartością polskiej wsi, dlatego postanowiły, po niespełna trzydziestu latach przerwy, wznowić działanie koła i kultywować polskie zwyczaje W przededniu Dnia Kobiet, w marcu 2010 roku, zebrały się i postanowiły reaktywować działalność. Skutecznie wzięły sprawy w swoje ręce, bo już miesiąc później koło uzyskało wpis do KRS jako Stowarzyszenie Gospodyń Wiejskich w Bachorzynie. Liczebność Stowarzyszenia – 22 kobiety. Panie dorobiły się logo, w którym umieszczono dwa symbole: gospodyni oraz - oczywiście - truskawki. Kobiety zawsze były ostoją polskiej wsi, odgrywają ogromną rolę w kultywowaniu tradycji ludowych, dlatego zdecydowały się na symbol gospodyni. A truskawka? No cóż, wieś Bachorzyn jest położona w gminie Buczek – truskawkowym zagłębiu Polski, więc wybór wydał się oczywisty.. Jednak pomysł na koło to tylko połowa sukcesu, a gospodynie z Bachorzyna zaczynały wszystko od zera. Na szczęście władze gminy dostrzegły ogromne zaangażowanie kobiet w reaktywację działalności – panie pozyskały salę w budynku byłej szkoły podstawowej, którą wyremontowały dzięki dotacjom z Urzędu Gminy oraz pomocy darczyńców. Dokonały we własnym zakresie kapitalnego remontu, kupiły meble, a sala służy obecnie również innym mieszkańcom wsi. Niestety, nie jest zbyt duża, więc – korzystając z uprzejmości władz gminy i dyrekcji Gminnego Ośrodka Kultury i Sportu w Buczku - większe obrady czy warsztaty rękodzieła odbywają się w udostępnionej siedzibie GOKiS-u w Buczku. Na owoce pracy nowo powstałego koła nie trzeba było długo czekać. Owoce – nie tylko w sensie przenośnym. Gospodynie postanowiły wykorzystać do komponowania przysmaków to, co mają najlepszego, czyli soczyste i słodkie truskawki, z których słynie okolica. Przepyszne owoce w połączeniu z talentem kulinarnym gospodyń musiały… zaowocować (!) licznymi nagrodami. Nie mogło być inaczej. Największym świętem, które rokrocznie odbywa się w naszej gminie, jest Krajowe Święto Truskawki. Na takiej imprezie oczywiście nie może zabraknąć stoiska gospodyń z Bachorzyna. Przygotowują się panie bardzo starannie, a w swoją pracę wkładają całe serce. Na stoisku gospodynie wystawiają wszystko, co truskawkowe: wypieki, konfitury, zupy, koktajle. Już w pierwszym roku działalności przygotowały dla gości broszurę pt. „Słodkie pyszności z truskawką w roli głównej”, która znakomicie promuje walory „truskawkowego regionu”. Gospodynie Stowarzyszenia otrzymały bardzo dużo nagród, m. innymi : kuchenkę mikrofalową za Konfiturę Bachorzańskich Babek, ramkę cyfrową za truskawkę o… najdziwniejszym kształcie, śpiwór za babeczki truskawkowe, czy też w br. robot kuchenny za najlepsze ciasto ( I miejsce – spośród 83 ) na Zjeździe z okazji 150 – lecia KGW w Licheniu. Jednak naszą największą dumą członkiń Stowarzyszenia jest uzyskanie w kwietniu 2013 roku wpisu Nalewki Truskawkowej z Bachorzyna na Listę Produktów Tradycyjnych, prowadzoną przez Ministra Rolnictwa i Rozwoju Wsi. Jest to pierwszy i jedyny produkt z takim wyróżnieniem na terenie gminy. Tradycję sporządzania wyrobów z truskawek kultywują głównie kobiety, przekazywana jest z pokolenia na pokolenie. Teraz gospodynie z koła swoje umiejętności przekazują własnym dzieciom, żeby była ciągłość tego pięknego zwyczaju. Gospodynie z Bachorzyna wiele robią. Chociaż umiejętności kulinarne gospodyń wysuwają się na pierwszy plan, warto podkreślić ich zaangażowanie w inne przedsięwzięcia oraz docenić talenty, które rozwijają również na innych polach. Co potrafią ? Z okazji Dnia Kobiet tańczyły… „Jezioro Łabędzie” w białych, tiulowych spódniczkach .Zrobiły prawdziwą furorę! A mówiąc poważnie, angażują się w wiele projektów. Jak co roku, biorą udział w dożynkach, prezentacjach stołów wielkanocnych, prezentacjach stołów bożonarodzeniowych. Nawet w 2012 roku podczas Centralnych Dożynek w Spale na wizji TVP plotły wieniec dożynkowy i udzielały wywiadu dotyczącego tradycji tego święta. Gospodynie chętnie uczestniczą również w różnego rodzaju zajęciach, na których mogą się czegoś nauczyć. Otrzymały dotacje m.in. na naukę wykonywania stroików, decoupage’u, brały udział w warsztatach rękodzieła artystycznego poprzez haft krzyżykowy czy origami. Są również świetnymi organizatorkami. Pozyskały środki na zakup strojów – spódnic, kamizelek, bluzek (oczywiście z wyhaftowanym motywem truskawki na kieszonce kamizelki). Dzięki wsparciu Europejskiego Funduszu Integracyjnego udało im się zorganizować wyjazd do Władysławowa i Wisły. Uczestniczyły również w licznych wycieczkach, dzięki którym poznawały kulturę i piękno naszego kraju. Będąc na terenie innych województw nawiązują kontakty z tamtejszymi Kołami Gospodyń Wiejskich. Zaprzyjaźnionymi Kołami, z którymi gospodynie utrzymują kontakt to : Biorą również czynny udział w targach turystyki wiejskiej i wszelkiego rodzaju działaniach mających na celu kultywowanie tradycji oraz promowanie własnej gminy. Zainteresowaniem cieszą się niezmiennie ich stoiska – ostatnio prezentowały wystawę haftu „Obrazy sercem haftowane”, obrazy malowane farbą olejną, obrazy malowane na szkle, liczne rękodzieła – kwiaty z bibuły, szkatułki, serwety i obrusy oraz karty okolicznościowe, wykonane techniką quling, haftem matematycznym, wyklejane. Był to piknik rękodzieła artystycznego od 2010 roku oraz produktu regionalnego sołectwa Bachorzyn. Jakie gospodynie z Bachorzyna mają plany? Poczynią wszelkie starania, żeby wreszcie w Bachorzynie pojawiła się świetlica z zapleczem kuchennym i WC. Jak zwykle będą promować swoją wieś, gminę - na targach, dożynkach czy kiermaszach - nie tylko w obrębie województwa, ale także kraju. Będą także doskonaliły swoje umiejętności kulinarne oraz rękodzielnicze . Otóż bardzo dużo. Przede wszystkim zapobieganiu wykluczeniu społecznemu, wsparcie kobiet znajdujących się w trudnej sytuacji, ze szczególnym uwzględnieniem ich aktywizacji, kultywowania tradycji swoich poprzedniczek tj. babć i mam. Działanie Koła jest wsparciem wyjazdów na integracyjne wycieczki , połączone ze spotkaniem z członkiniami KGW z województwa, a także kraju, promowanie naszego regionu między innymi na : Międzynarodowych Targach Łódzkich, MIXERZE Łódzkim, Smakach Łódzkich czy Targach Agroturystyki zwiększą poziom zaradności i przedsiębiorczości kobiet. Działalność Koła przyczynia się do zwiększenia aktywności społeczności lokalnej, mobilizując ją do prac społecznych i kulturalnych, aktywnego wypoczynku i integracji. Stowarzyszenie Gospodyń Wiejskich w Bachorzynie planuje swoją dalszą działalność kulturalną, dziedzictwo kulturowe i kulinarne. Działalność Stowarzyszenia z Bachorzyna pozwala kobietom nie tylko na integracje kobiet wiejskich i wzrostu aktywności innych grup społecznych, ale też stwarza możliwość realizowania się i uczestniczenia w życiu społecznym. Prezentacja dorobku kulinarnego w postaci sporządzonych i upieczonych ciast, sporządzanie nalewki truskawkowej i konfitury z truskawką przyczynia się do wymiany doświadczeń, nawiązywania bezpośrednich kontaktów. Działania takie pozwalają do stworzenia warunków, do rozwijania aktywności kulinarnej, integracji środowiska lokalnego, zainteresowania okolicznej ludności produktami gospodyń. Kobiety oprócz zainteresowań kulinarnych rozwijają zainteresowanie śpiewem, tańcem. Gospodynie swoje umiejętności reprezentują podczas imprez lokalnych ( Krajowe Święto Truskawki, Dzień Kobiet, Wigilia ) oraz na wyjazdach w województwie czy kraju. Ponadto zmiana postaw wobec własnej osoby, przełamanie poczucia bezradności nie tylko ma pozytywny wyraz w postaci kobiet, ale też przyczynia się do zwiększenia mobilności i aktywności innych grup społecznych na wsi, a także do promocji gminy, powiatu, województwa.", "url": "https://www.laskonline.pl/art1481566213,glosujemy-na-bachorzyn", "category": "łódzkie", "sub_category": "Napoje (alkoholowe i bezalkoholowe)", "phrase": "Nalewka truskawkowa z Bachorzyna"}