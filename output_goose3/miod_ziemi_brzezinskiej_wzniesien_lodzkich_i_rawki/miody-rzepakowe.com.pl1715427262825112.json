{"meta_description": "Piotrkowski miód wielokwiatowy znalazł się na prowadzonej przez Ministerstwo Rolnictwa i Rozwoju Wsi Liście Produktów Tradycyjnych.", "title": "Piotrkowski miód wielokwiatowy wpisany na Listę Produktów Tradycyjnych", "content": "Piotrkowski miód wielokwiatowy znalazł się na prowadzonej przez Ministerstwo Rolnictwa i Rozwoju Wsi Liście Produktów Tradycyjnych. Piotrkowski miód jest produkowany tradycyjnymi metodami, a jego początki sięgają okresu średniowiecza. Piotrkowski miód wielokwiatowy swoją wyjątkowość zawdzięcza bliskości Sulejowskiego Parku Krajobrazowego oraz rezerwatu przyrody Wolbórka. Te czyste ekologicznie tereny są wyjątkowym miejscem do uprawiania pszczelarstwa. Piotrowskie miody są czwartym miodem powstającym w województwie łódzkim wpisanym na Listę Produktów Tradycyjnych MRIRW. Pozostałymi “łódzkimi” miodami na liście są miody z doliny rzeki Bzury, miody z doliny rzeki Mrogi, miody z gminy Żelechlinek oraz miody Ziemi Brzezińskiej, Wzniesień Łódzkich i Rawki. W sumie na Liście Produktów Tradycyjnych znajduje się obecnie blisko 2 tysiące produktów regionalnych, w tym zaledwie 91 miodów. Miody stanowią więc jedynie 5% wszystkich wpisanych produktów żywnościowych.", "url": "https://miody-rzepakowe.com.pl/piotrkowski-miod-wpisany-na-liste-produktow-tradycyjnych/", "category": "łódzkie", "sub_category": "Miody", "phrase": "Miód Ziemi Brzezińskiej, Wzniesień Łódzkich i Rawki"}