{"meta_description": "", "title": "Stowarzyszenie Mroga - serwis informacyjny", "content": "Władysław Kopaliński pisze, że ?miód symbolizuje związek ze Słońcem (przez swój złocisty kolor), łączność z bóstwem, boską miłość, jadło niebiańskie, pełne szczęście, nirwanę, najwyższe dobro ziemskie, życie i śmierć.? [Kopaliński 1990:226] ?Już u starożytnych Hebrajczyków obfitość miodu i mleka była wyrazem największego błogosławieństwa ziemi [?]. Dla greckich i rzymskich poetów miód i mleko oznaczały również bogactwo i ponętę kraju [?]. W Polsce miód i piwo znane były przed wprowadzeniem chrześcijaństwa, [?]. Miód przaśny w Polsce średniowiecznej był wielkim źródłem dochodu i przedmiotem wywozu do zachodniej Europy.? [Gloger 1972:218] Pszczoły w tradycyjnej kulturze otaczano szczególnym szacunkiem, by nie powiedzieć kultem. Na całej Słowiańszczyźnie ich pochodzenie wywodzono ze sfer niebieskich, od istot boskich. W 1961 roku na terenie powiatu Brzezińskiego, przeprowadzono badania etnograficzne, w których główny nacisk położono na tradycję hodowli pszczół oraz na zakres wiedzy pszczelarskiej i jej źródeł. Stąd wiemy, że na tym terenie miód i hodowla pszczół to stara tradycja. Do 1939 roku pasieki mieli tylko zamożniejsi gospodarze, ubożsi mieli tylko od jednego do trzech uli. W czasie drugiej wojny światowej hodowla pszczół na tym terenie stała się opłacalna, ponieważ Niemcy kupowali każdą ilość miodu. [Dorywalska1963:66] Sprzyjającymi warunkami pozysku miodu były i są dorzecza rzek Mrogi i Rawki, łąki, zakrzaczenia śródpolne miododajne wierzby, lipy i akacje. Również znaczne obszary leśne są miododajne i atrakcyjne dla pszczół. Z obszarów leśnych w dogodnych okresach pochodzi miód nektarowo-spadziowy. Większość pszczelarzy zrzeszonych jest w działającej tu od 1946 roku organizacji pszczelarskiej, gdzie wdrażane są zasady prawidłowej hodowli pszczół i pozyskiwania produktów. Podstawowym podręcznikiem stosowanym przez pszczelarzy jest praca zbiorowa z 1972 roku ?Hodowla pszczół? i wydany przez Polski Związek Pszczelarski ?Kalendarz pszczelarza? z 1974 roku. Niektórzy pszczelarze posiadają wydawnictwa jeszcze z lat 30-tych XX wieku i z wielkim szacunkiem korzystają z tego wydawnictwa. Bardzo ważną zasadą wdrażaną od lat i utrzymująca się wśród ?braci? pszczelarskiej jest zasada uczciwości pszczelarzy wzajemnej pomocy i rzetelności.", "url": "http://mrogapoleca.pl/mroga-strona-64.html", "category": "łódzkie", "sub_category": "Miody", "phrase": "Miód Ziemi Brzezińskiej, Wzniesień Łódzkich i Rawki"}