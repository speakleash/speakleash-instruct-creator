{"meta_description": "Przyłączamy się do akcji przekazania miodu dla medyków walczących z koronawirusem!Na miarę skromnych możliwości postanowiliśmy podzielić się tegorocznymi miodami z personelem medycznym skupionym wokół Powiatowego - Szpitala Specjalistycznego / Centrum Zdrowia w Brzezinach.Dziękujemy za Waszą pracę i wysiłek!Na ręce pani Renaty Mikołajczyk, Prezes Zarządu Powiatowego Centrum", "title": "MIÓD DLA MEDYKÓW - DZIELMY SIĘ TYM CO NAJLEPSZE! | Starostwo Powiatowe w Brzezinach", "content": "Przyłączamy się do akcji przekazania miodu dla medyków walczących z koronawirusem! Na miarę skromnych możliwości postanowiliśmy podzielić się tegorocznymi miodami z personelem medycznym skupionym wokół Powiatowego - Szpitala Specjalistycznego / Centrum Zdrowia w Brzezinach. Na ręce pani Renaty Mikołajczyk, Prezes Zarządu Powiatowego Centrum Zdrowia w Brzezinach, przekazaliśmy 14 lipca 2020 r. kilkanaście egzemplarzy wydanej w roku ubiegłym przez nas książki \"Są pszczoły - jest życie\", porcje pyłku kwiatowego, pierzgi oraz słoików z tegorocznymi Miodami Ziemi Brzezińskiej, Wzniesień Łódzkich i Rawki wraz z podziękowaniami składanymi wspólnie przez Starostę Powiatu Brzezińskiego, Panią Renatę Kobierę oraz nasze Rejonowe Koło Pszczelarzy w Brzezinach i Stowarzyszenie Rejonowe Koło Pszczelarzy w Brzezinach. W okolicznościowym dyplomie-podziękowaniu napisaliśmy: \"W imieniu pszczelarzy Rejonowego Koła Pszczelarzy w Brzezinach wyrażamy słowa uznania i podziękowania dla Powiatowego Centrum Zdrowia w Brzezinach oraz Podstawowego Zespołu Wyjazdowego Ratownictwa Medycznego w Brzezinach za zaangażowanie i ofiarność na rzecz ratowania zdrowia i życia ludzkiego w obliczu pandemii koronawirusa {covid-19]\" Jeszcze raz wszystkim pracownikom służby zdrowia dziękujemy i życzymy osobistej satysfakcji z pełnionej misji.", "url": "https://powiat-brzeziny.pl/content/mi%C3%B3d-dla-medyk%C3%B3w-dzielmy-si%C4%99-tym-co-najlepsze", "category": "łódzkie", "sub_category": "Miody", "phrase": "Miód Ziemi Brzezińskiej, Wzniesień Łódzkich i Rawki"}