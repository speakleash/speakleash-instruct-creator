{"meta_description": "", "title": "Wojewódzki Związek Pszczelarzy w Łodzi | XX WOJEWÓDZKI DZIEŃ PSZCZELARZA - 21. 08. 2022 r. - RADOMSKO", "content": "Bardzo serdecznie zapraszamy na obchody XX Wojewódzkiego Dnia Pszczelarza w Radomsku. Będzie to największe w naszym województwie święto pszczół i pszczelarzy obchodzone w ramach Dożynek Województwa Łódzkiego. Po raz pierwszy od wielu lat wspólnie świętują 3 największe organizacje w naszym województwie: Wojewódzki Związek Pszczelarzy w Łodzi , Regionalny Związek Pszczelarzy Ziemi Piotrkowskiej w Piotrkowie Trybunalskim i Regionalny Związek Pszczelarzy w Sieradzu. O 11.00 odprawiona zostanie uroczysta msza święta, którą uświetni obecność pszczelarskich pocztów sztandarowych (zapraszamy do udziału wszystkie poczty!!!). Następnie rozpocznie się obrzędowa część dożynkowa uroczystości, a około godziny 15.00 odbędzie się wręczenie pszczelarskich odznaczeń, po którym wszystkich pszczelarzy zapraszamy na poczęstunek. Wszystkich kochających pszczoły zapraszamy serdecznie do strefy pszczelarskiej, gdzie przewidzieliśmy konkurs na najlepszy miód jubileuszowego, XX Wojewódzkiego Dnia Pszczelarza, degustację miodów z najlepszych pasiek naszego województwa, w tym miodów wpisanych na listę produktów Tradycyjnych Ministerstwa Rolnictwa i Rozwoju Wsi ( np. Miód z Doliny Rzeki Bzury, Miód Ziemi Brzezińskiej, Wzniesień Łódzkich i Rawki, Miody z gminy Żelechlinek) czy warsztaty pszczelarskie dla dzieci prowadzone przez nasze pasieki edukacyjne.", "url": "https://wzp-lodz.com.pl/news/1d7ff8c4-0a4d-11ed-8bd6-525400e16d32", "category": "łódzkie", "sub_category": "Miody", "phrase": "Miód Ziemi Brzezińskiej, Wzniesień Łódzkich i Rawki"}