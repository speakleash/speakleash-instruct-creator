{"meta_description": "W niedzielę (16 września br.) 2018 roku Fundacja Dobrych Serc „tak” przy współpracy z Gminą Miasta Gostynina, Miejskim Centrum Kul", "title": "Kulinarne i kulturalne Dziedzictwo Mazowsza. Radość dla duszy i ciała na Zamku [ZDJĘCIA]", "content": "Kulinarne i kulturalne Dziedzictwo Mazowsza. Radość dla duszy i ciała na Zamku W niedzielę (16 września br.) 2018 roku Fundacja Dobrych Serc „tak” przy współpracy z Gminą Miasta Gostynina, Miejskim Centrum Kultury w Gostyninie i Gostynińskim Uniwersytetem Trzeciego Wiek na Zamku Gostynińskim zrealizowała zadanie publiczne pod hasłem „Gostynińskie grzyby smażone”z zakresu: kultura, sztuka, ochrona dóbr kultury i dziedzictwa narodowego - Zadanie 16 - Propagowanie idei Sieci Dziedzictwa Kulinarnego Mazowsze poprzez organizowanie lub uczestnictwo w szkoleniach, festiwalach, warsztatach, konferencjach i imprezach plenerowych. Cele projektu realizowane były podczas imprezy ogólnomiejskiej w ramach Europejskich Dni Dziedzictwa pod nazwą\" Cudze chwalicie .... skarby dziedzictwa Ziemi Gostynińskiej\". Efektem projektu było przygotowanie potraw tradycyjnych i lokalnych Mazowsza a zwłaszcza Ziemi Gostynińskiej, stworzenie stoiska promocyjnego, na którym popularyzowano produkty tradycyjne i lokalne Mazowsza - gostynińskie grzyby smażone, które zostały wpisane dnia 24 lipca 2018 roku na Listę Produktów Tradycyjnych pod nazwą „grzyby smażone gostynińskie”. Słuchacze GUTW przygotowali między innymi: smażone grzyby, grzyby z kaszą lub ryżem, śledzie z grzybami, grzyby smażone w muszelkach, zupa grzybowa babci Balbiny, sałatka z grzybów, grzyby smażone (konserwowe), pierogi z grzybami, krokiety z grzybami, wątróbka, grzybowe serca, grzyby smażone w śmietanie, grzyby smażone z jajkiem, kopytka z grzybami smażonymi, kotleciki grzybowe, grzyby z kapustą, pasztecik domowy, pierogi z grzybkami i mięsem oraz jaja faszerowane z grzybami. W drugiej, muzycznej części spotkania wystąpił Kwartet Kolbergowski z koncertem pt. „Kolberg Re:Wizja”. Muzycy zaprezentowali dwanaście wybranych pieśni ludowych Mazowsza spisanych i zinterpretowanych przez Oskara Kolberga, entomuzykologa, badacza kultury ludowej i autora zbiorów pieśni oraz tańców ludowych z różnych obszarów Polski. Koncert został uzupełniony komentarzem autorskim wykonawcy.", "url": "https://gostynin.info/informacje/kulinarne-i-kulturalne-dziedzictwo-mazowsza-zdjecia/", "category": "mazowieckie", "sub_category": "Gotowe dania i potrawy", "phrase": "Grzyby smażone gostynińskie"}