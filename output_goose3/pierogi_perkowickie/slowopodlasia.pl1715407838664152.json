{"meta_description": "W Perkowicach podsumowano dwa projekty, które przez ostatni rok prowadził samorząd. Na warsztatach kulinarnych uczestnicy zgłębiali tradycyjne przepis...", "title": "Gmina Biała Podlaska: Rządziły ginące zawody i tradycyjne potrawy", "content": "Nadszedł czas na podsumowanie projektów: „Warsztaty kulinarne – potrawy tradycyjne i regionalne Południowego Podlasia” oraz „Warsztaty na szlaku pracowni ginących zawodów”. Oba były realizowane w ramach Programu Rozwoju Obszarów Wiejskich na lata 2014-2020. W warsztatach, które odbywały się w Pracowni Kulinariów Regionalnych Gminnego Ośrodka Kultury w Białej Podlaskiej oraz w klubach kultury i świetlicach wiejskich na terenie całej gminy, od marca 2019 roku do lutego 2020 roku, wzięło udział 116 osób, głównie pań, choć na udział w projekcie skusiło się także kilku panów. W ramach programu odbywały się trzydniowe zajęcia, każdego dnia po osiem godzin. Uczestnicy, wśród których znaleźli się także radni i sołtysi, poznawali przepisy, przekazywane z pokolenia na pokolenie na terenie południowego Podlasia m.in. na kulebiaka jaglanego, pierogi perkowickie, bliny królewskie, oładki z serem, wiśniami i miętą oraz korowaja. – Myślę, że ten czas był niezwykle przyjemny i owocny. Poznałyśmy naszych mieszkańców bliżej, ich potrzeby. Okazuje się, że mamy w gminie wiele osób, które mają zamiłowania kulinarne. Uczestnicy poznawali potrawy dawne, tradycyjne i te wpisane na listę ministerstwa kultury i dziedzictwa narodowego. Okazało się, że pomimo tego że miejscowości znajdują się blisko siebie to znacznie różnią się pod względem kulinarnym. Było też mnóstwo śmiechu i dobrej zabawy – mówi koordynatorka warsztatów kulinarnych, Katarzyna Mikiciuk. – Wspaniale, że ludzie nie zamykają się w domach, przed telewizorami. To jest niezwykle potrzebne, żeby mieszkańcy ze sobą przebywali, wymieniali się poglądami i doświadczeniami, bo najważniejsze jest to, by znaleźć porozumienie i ze sobą współpracować – dodaje. (...) Cały artykuł przeczytacie w papierowym i elektronicznym wydaniu Słowa Podlasia, z 3 marca", "url": "https://www.slowopodlasia.pl/artykul/8384,gmina-biala-podlaska-rzadzily-ginace-zawody-i-tradycyjne-potrawy", "category": "lubelskie", "sub_category": "Gotowe dania i potrawy", "phrase": "Pierogi perkowickie"}