{"meta_description": "W serii podróżniczych filmów Karol Okrasa, jeden z najbardziej rozpoznawalnych i cenionych kucharzy w Polsce, wyrusza w najpiękniejsze zakątki Polski samochodem elektrycznym. Odwiedza niebanalne miejsca na Kaszubach, Podlasiu i Mazurach, smakuje zeroemisyjnych podróży i zdradza przepis na udany weekend w zgodzie z naturą. Zachęcamy do obejrzenia filmów, które powstały w ramach kampanii „Każda podróż ma", "title": "Elektromobilność od kuchni z Karolem Okrasą", "content": "W serii podróżniczych filmów Karol Okrasa, jeden z najbardziej rozpoznawalnych i cenionych kucharzy w Polsce, wyrusza w najpiękniejsze zakątki Polski samochodem elektrycznym. Odwiedza niebanalne miejsca na Kaszubach, Podlasiu i Mazurach, smakuje zeroemisyjnych podróży i zdradza przepis na udany weekend w zgodzie z naturą. Zachęcamy do obejrzenia filmów, które powstały w ramach kampanii „Każda podróż ma znaczenie” i do wyruszenia śladem Karola. Samochód elektryczny to coś więcej niż ekologiczny środek transportu. To również magazyn energii, który można wykorzystać do różnych celów. Udowodnił to Karol, który w swoją pierwszą kulinarną podróż bez emisji wyruszył na Kaszuby. Ten urokliwy region kraju ma wiele do zaoferowania. Karol rozpoczął swoją przygodę od odwiedzenia gospodarstwa o nazwie Kaszubska Koza. Pan Tomasz – właściciel – opowiedział o procesie produkcji kozich serów oraz o tym, co w całym procesie jest najważniejsze. W tej agrokulturowej podróży nie zabrakło samochodu elektrycznego. Za kierownicą zeroemisyjnego pojazdu usiadł właściciel Kaszubskiej Kozy, który podzielił się swoimi wrażeniami z elektromobilnej przejażdżki. – Elektromobilność, to przyszłość. Mówię to z perspektywy człowieka lasu, człowieka natury – podkreślił Pan Tomasz, który chętnie zasiadł za kierownicą „elektryka.” Kolejnym przystankiem restauratora był Kaszubski Park Etnograficzny we Wdzydzach Kiszewskich, po których Karol został oprowadzony przez przewodnika, opowiadającego m.in. o tajnikach gwary kaszubskiej. Te niezwykłe muzeum położone jest na obszarze 22 hektarów i łącznie liczy ponad 40 zabytkowych budynków z terenu Kaszub i Kociewia, które cały czas są budowane. ­– Turyści na Kaszubach szukają języka kaszubskiego, który jest bardzo kultywowany. Kaszubskie abecadło jest zabawą – mówi Wojciech Myszk. W ekologicznej eskapadzie nie zabrakło też Kaszubskiego Domu Rękodzieła Ludowego w Swornegaciach. Przewodniczka była Pani Bożena, która wprowadziła Karola w tajniki wypieku regionalnego chleba. Następnie wyprawa przeniosła się do Hotelu Notera. To miejsce stworzone z myślą o ekologii. Czego dowodem jest, że elektryczny pojazd Karola był w między czasie ładowany. – Stowarzyszyliśmy swój regionalny żytnio-pszenny chleb z dodatkiem ziemniaka. A po co taki dodatek? Składnik ten przedłuża żywotność pieczywa – podkreśla Bożena Szwal -Gemba. Zwieńczeniem kaszubskiej wyprawy był biwak z szefem kuchni Hotelu Notera. Nie była to jednak klasyczna, plenerowa przygoda. Dania zostały przygotowane przy wykorzystaniu kuchenek indukcyjnych zasilanych z baterii samochodu elektrycznego. Było to możliwe dzięki specjalnemu rozwiązaniu, które za pośrednictwem dedykowanej funkcji pozwala podłączyć zewnętrzne urządzenia elektryczne. Do ich zasilania służy prąd zgromadzony w akumulatorze trakcyjnym pojazdu. Kaszubska przygoda Karola Okrasy to nie tylko wyjątkowe miejsca, ale także praktyczny przewodnik po możliwościach i zaletach, jakie skrywają samochody elektryczne – brak emisji, cicha praca, możliwość jazdy po buspasach, darmowe parkowanie w płatnych strefach oraz dotacje do nowych, zeroemisyjnych pojazdów. Kulinarna i ekologiczna przygoda utalentowanego restauratora to energetyczny miks nowoczesnych technologii, historycznych smaczków, podlanych sosem lokalnej kuchni, której każdy powinien spróbować. Zapraszamy do przeżycia wspólnej przygody z Karolem Okrasą i jego gośćmi, którzy pokazują piękno, które skrywa ten region, nie tylko przed ekranami, ale również na żywo. Pod poniższym linkiem znajduje się mapa trasy jaką mistrz kulinariów pokonał samochodem elektrycznym. To pokazuje, że zeroemisyjne i komfortowe podróżowanie nie jest mrzonką, a każda podróż ma znaczenie! W kolejnym odcinku serii Karol odwiedza Podlasie. Jego przygoda zaczyna się od miejscowości Husinka. To niewielka wioseczka położona w malowniczej dolinie przepływającej nieopodal rzeki Krzny. W budynku starej szkoły znajduje się Dom Pracy Twórczej Bożenny i Janusza Maksymiuków. Pani Bożena stworzyła sieć pracowni ginących zawodów, a w 2013 roku założyła Fundację Nadbużański Uniwersytet Ludowy. To właśnie tam opowiedziana jest historia zanikających zawodów, malarstwa, szkolnych rytuałów oraz pokazane są perebory. Tłem tych niezwykłych opowieści jest wątek ekologiczny. Karol dowiaduje się m.in. od Pani Bożeny i Pana Janusza, jakie są korzyści z posiadania własnej instalacji fotowoltaicznej. Droga do kolejnej lokalizacji, to idealny moment by zmienić na chwilę temat i porozmawiać o elektromobilności. Wraz z Panią Bożeną Maksymiuk z Husinki dyskutowali o zaletach samochodów elektrycznych i korzyściach z jego eksploatacji. Następnym przystankiem jest miejscowość Perkowice. Tam gospodynie z koła gospodyń wiejskich pojawiają się na jarmarkach, festynach i targach rękodzieł organizowanych w powiecie bialskim czy na pokazach kulinarnych dla zagranicznych gości. Karol poznaje tajniki ich popisowych dań, do których należą m.in. zupa z dyni, kulebiak (ciasto drożdżowe faszerowane mięsem mielonym i kaszą jaglaną), pierogi perkowickie oraz napój żniwny (oparty na mieszance miodu, rabarbaru i mięty). Trzecim miejscem, które odwiedza Karol, to dwór Zaścianek w miejscowości Borsuki. To staropolski majątek ziemski nad Bugiem, który jako hotel spełnia wyjątkowe zadanie. W jego murach goście zapominają o troskach codziennego życia i oddają się jego magii. Szczególne znaczenie przywiązują do kulinarnej strony wypoczynku, dzięki czemu na stołach zawsze znajdziemy pyszne domowe jedzenie oraz znakomite napitki. Wiele wyrobów, takich jak: chleby, wędliny czy nalewki, zostały własnoręcznie przygotowane przez samych gospodarzy. O tradycji, wyjątkowości tego miejsca, Karol rozmawia ze Zbigniewem i Elą Aftaruk – właścicielami Dworu Zaścianek, a o kulinarnych smakołykach z szefem kuchni – Agatą Wojda. Podróż po urokliwych zakątkach Podlasia zapada w pamięć. Zapraszamy do przeżycia tej wspólnej przygody z Karolem Okrasą i jego gośćmi, którzy pokazują piękno, które skrywa ten region, nie tylko przed ekranami, ale również na żywo. Pod poniższym linkiem znajduje się mapa trasy jaką pokonał Karol samochodem elektrycznym. To pokazuje, że zeroemisyjne podróżowanie jest możliwe, a każda podróż ma znaczenie! W ostatnim odcinku serii Karol odwiedził piękne Mazury. Swoją przygodę rozpoczął od Willi Dwa Jeziora na półwyspie Kal, nieopodal Węgorzewa, gdzie spotykają się Mamry i Święcajty – dwa jeziora szlaku Wielkich Jezior Mazurskich. To właśnie tam Karol Okrasa rozmawia z właścicielem obiektu Krzysztofem Gawrychem, który w swojej posiadłości pokazuje rozwiązania ekologiczne, m.in. fotowoltaikę, ładowarkę aut elektrycznych, pompę ciepła. Następnie panowie wybierają się wspólnie w podróż po okolicy. – W okresie posezonowym warto do nas też przyjechać elektrycznym samochodem. W tym okresie można naprawdę odpocząć w ciszy na łonie natury. Żyjemy zgodnie z naturą. Mamy fotowoltaikę, pompę ciepła oraz ładowarkę do aut elektrycznych – podkreśla Krzysztof Gawrych. Docierają m.in. do Osady Wolności w Nowym Sztynorcie. W tym magicznym miejscu Karol rozmawia z Markiem Makowskim na temat rekonstrukcji historycznej osady. – Tworzymy miejsce pracy zdalnej, oraz muzeum żeglarstwa. Wszystko na bazie starych budynków, które w ten sposób chcemy ocalić – mówi Markiem Makowski. Następnie Karol przenosi się do Kamionek Wielkich, gdzie znajduje się garncarnia. Tam toczona czarka znana jest od momentu zagarnięcia w dłonie bryłki gliny i przywiezienia z lasu szczapy drewna, gdzie krąg popycha się bosą stopą a piec zaklina się przed rozpaleniem. Efektem tego dawnego procesu jest czarna ceramika. Na drodze Karola znalazło się też Siedlisko nad łąkami we wsi Siedlisko. To miejsce, gdzie znajduje się stary poniemiecki dom z 1920 roku, a przewodnikiem po tym historycznym budynku jest sam właściciel. – Odtworzyliśmy dom rolnika pochodzący z ok. 1900 roku, który jest bardzo ciekawym obiektem. Gotowanie jest moją pasję i zawsze chętnie witam gości w naszych progach – mówi Mirosław Magadzia. W podróży po urokliwych zakątkach Mazur, wpisanych na Listę Światowego Dziedzictwa UNESCO, Karolowi towarzyszy cały czas jego cichy i ekologiczny kompan – samochód elektryczny. Zapraszamy do przeżycia wspólnej przygody z mistrzem kulinarni i jego gośćmi, którzy pokazują piękno, które skrywa ten region, nie tylko przed ekranami, ale również na żywo. Pod poniższym linkiem znajduje się mapa trasy jaką pokonał Karol samochodem elektrycznym. To pokazuje, że zeroemisyjne podróżowanie jest możliwe, a każda podróż ma znaczenie!", "url": "https://elektromobilni.pl/biuro_prasowe/elektromobilnosc-od-kuchni-z-karolem-okrasa/", "category": "lubelskie", "sub_category": "Gotowe dania i potrawy", "phrase": "Pierogi perkowickie"}