{"meta_description": "", "title": "Najlepsze w Województwie Lubelskim! : Gmina Wyryki", "content": "Kulinarny sukces Pań z Koła Gospodyń Wiejskich Swańki z Wyryk. We wrześniu będą reprezentowały naszą gminę w ogólnopolskim finale w Poznaniu. Gratulujemy i życzymy zdobycia „Perły” w finałowym konkursie. Wojewódzki Finał XXI edycji ogólnopolskiego konkursu „Nasze Kulinarne Dziedzictwo – Smaki Regionów” na najlepszy regionalny i lokalny produkt żywnościowy oraz na najlepsze danie i potrawę regionalną i lokalną rozstrzygnięty! Konkurs na najlepszy regionalny i lokalny produkt żywnościowy oraz na najlepsze danie i potrawę regionalną i lokalną odbył się w niedzielę, 26 czerwca 2022 roku, w Janowcu, na terenie Muzeum Nadwiślańskiego w Kazimierzu Dolnym, Oddział Zamek w Janowcu. Organizatorem konkursu był Urząd Marszałkowski Województwa Lubelskiego w Lublinie wspólnie z Polską Izbą Produktu Regionalnego i Lokalnego. W kategorii „Najlepsza potrawa regionalna” uczestnicy prezentowali zestaw składający się z przystawki lub zupy oraz dania głównego. W tej kategorii nagrody zdobyli: • Justyna Torbicz, Marta Benabderrahmane, Agnieszka Jaroszyńska – Lao i Aniela Leszczyńska (KGW Swańki z Wyryk) za żurek wielkanocny i szynkę Paschę pod kołderką z kapusty kiszonej (I miejsce i nagroda specjalna); • Łukasz Skowyra (restauracja „Czarna Dama” w Janowcu) za nadwiślańską zupę z suma oraz gulasz barani z Janowca z plackami słomianymi (I nagroda); • Jolanta Gawryluk i Teresa Puzia (Koło Aktywnych Kobiet w Łobaczewie Małym) za zupę kluszczankę i sakiewki z ziołami (II nagroda); • Katarzyna Mikiciuk i Urszula Nowicka (Pracownia Kulinariów Regionalnych w Perkowicach) za chłodnik na kwaśnym mleku i pierogi perkowickie (III nagroda); • Lena Helena Śliwka (restauracja „Maćkowa Chata” w Janowcu) za chłodnik szczawiowy i klekoty (wyróżnienie). Równorzędne I nagrody w tej kategorii otrzymali: • Marianna Płachta (Gospodarstwo Agroturystyczne „Gościniec nad Wieprzem”) za rybę marynowana z Wieprza; • Jolanta Gawryluk (Koło Aktywnych Kobiet z Łobaczewa Małego) za grzyby po wiejsku; • Urszula Nowicka (Pracownia Kulinariów Regionalnych w Perkowicach) za kołacz zaparzany z suszonymi owocami; • Łukasz Tomasz Falba („Lessowa Pięciolinia Turystyczna”) za żur ziemiański z czosnkiem niedźwiedzim, jałowcem i krajanką chlebową. • KGW w Aleksandrowie – Kobiety Wiejskie za sałatkę aleksandrowską (wekowaną w słoiku) wyróżnienie połączone z nagrodą specjalną; • Tomasz Balas z Destylerni Kamień sp. z o.o. za V-One wiśnia; • Halina Gontarz z KGW Chłaniów za pierogi z bobem; • Łukasz Skowyra za nadwiślańską zupę z suma + gulasz barani z Janowca z plackami słomianymi; • KGW Swańki z Wyryk (Justyna Torbicz, Marta Benabderrahmane, Agnieszka Jaroszyńska – Lao, Aniela Leszczyńska) za żurek wielkanocny + Szynka Pascha pod kołderką z kapusty kiszonej; • Gminne Stowarzyszenie Aktywnych Kobiet z Fajsławic za pieróg (pieczony) z makiem i marchewką; • Urszula Nowicka z Pracowni kulinariów regionalnych w Perkowicach GOK Biała Podlaska za kulebiak jaglany.", "url": "https://wyryki.eu/najlepsze-w-wojewodztwie-lubelskim/", "category": "lubelskie", "sub_category": "Gotowe dania i potrawy", "phrase": "Pierogi perkowickie"}