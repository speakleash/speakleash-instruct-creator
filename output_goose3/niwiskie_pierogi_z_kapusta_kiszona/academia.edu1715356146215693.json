{"meta_description": "Wesele się kończy, bieda się zaczyna, Pani młoda płacze, że wianuszka nie ma. To już nie wesele, tylko poprawiny, Za rok, za półtora pójdziemy na chrzciny 414. Wielkie przygotowania, niegdyś skumulowane w okresie jednego miesiąca, współcze śnie", "title": "A. S. Więch, Rodzinne spotkania przy stole, [w:] Puszcza Sandomierska od kuchni. Między tradycją w współczesnością, red. K. Smyk, T. Pudłocki, I. Wodzińska, Kolbuszowa 2017, s. 289-300.", "content": "Wesele się kończy, bieda się zaczyna, Pani młoda płacze, że wianuszka nie ma. To już nie wesele, tylko poprawiny, Za rok, za półtora pójdziemy na chrzciny 414. Wielkie przygotowania, niegdyś skumulowane w okresie jednego miesiąca, współcze śnie rozłożone są na co najmniej dwa lata. Wesele-uroczystość rodzinna, ale obchodzona w szerszej społeczności wsi-stanowiło wtedy wyraz obrzędowej wspólnoty, począwszy od pomocy materialnej, przez pomoc fizyczną, aż do wspólnej uczt y i zabawy. Oczekiwano na wesele w radosnym uniesieniu, bo niosło same pozytywne treści: śpiewy wzruszające i komiczne, odświętne stroje i rekwizyty, smaczne i sute jedzenie, muzykę i tańce: Piękne to było... 415. Wszystkie te niezbędne elementy prawdziwego wesel a składają się na niezwykły czas obrzędu i święta, wytchnie nia od codziennej, znojnej pracy. Kucharka weselna, masarz, starościna z tortem, kawalerowie, drużki, postronka, bramanci, dzieci łapiące cukierki-ich obecność była obowiązkowa, by obrzęd weselny odbył się, by wesele było \"prawdziwe\". Czym różni się współczesne wesele od tego \"prawdziwego\", wiemy wszyscy z włas nej obserwacji: No teraz są bardzo fajne wesela, w knajpach. Płaci się za osobę. Nic nikogo nie interesuje-mówi Zofia Compała z Orlisk 416. Aspekt materialny, standaryzacja i anonimowość, zarówno jeśli chodzi o standard menu weselnego, jak i faktyczne minimalne zaangażowanie w wesele rodziców, rodzeństwa, krewnych, znajomych, sąsiadów-stały się głównymi celami wesel. Standardowo do siebie podobnych. Gdzieś po drodze zagubiło się poczucie spełnienia, satysfakcji, a może pojawił niepokój, czy obrzęd wesela naprawdę się dokonał, gdyż państwo młodzi za bardzo odeszli od tradycji rodzinnej i regionalne j na rzecz nowoczesności i unifikacji. Niepodważalne dane, które wyłoniły się z badań terenowych, jednoznacznie mówią o powrocie do tradycji, czyli o kolejnych, coraz częstszych przykładach podejmo wania wspólnego trudu przygotowania \"wesela wiejskiego\": w remizie, z pro duktów pochodzących z własnego gospodarstwa, z udziałem kucharki weselnej. To oczywiście tylko strona kulinarna weselnego obrzędu. Naszym zadaniem, etnografów, historyków kultury, kulturoznawców, jest dbałość o ciągłość kulturową, dokumentacja tradycji i popularyzowanie jej przez atrakcyjną publikację, aby w przy szłości jak najwięcej par młodych chciało mieć \"prawdziwe wesele\".", "url": "https://www.academia.edu/49597436/A_S_Wi%C4%99ch_Rodzinne_spotkania_przy_stole_w_Puszcza_Sandomierska_od_kuchni_Mi%C4%99dzy_tradycj%C4%85_w_wsp%C3%B3%C5%82czesno%C5%9Bci%C4%85_red_K_Smyk_T_Pud%C5%82ocki_I_Wodzi%C5%84ska_Kolbuszowa_2017_s_289_300", "category": "podkarpackie", "sub_category": "Gotowe dania i potrawy", "phrase": "Niwiskie pierogi z kapustą kiszoną"}