{"meta_description": "Od ponad 60 lat produkujemy najwyższej jakości zioła takie jak tymianek, cząber, melisa oraz szałwia.", "title": "Produkty ziołowe Thympol", "content": "Przyprawa o charakterystycznym gorzkim i pikantnym smaku , która dzięki zawartości olejków eterycznych ma szerokie zastosowanie w wielu dziedzinach. Działa bakterio i grzybobójczo, leczy schorzenia górnych dróg oddechowych. Stosowany jest także do produkcji kosmetyków. Na terenie gminy Fajsławice tymianek uprawia się od początku lat 50 ubiegłego wieku. Do dzisiaj uprawiany jest metodami tradycyjnymi w małych rodzinnych gospodarstwach, na ekologicznie czystych obszarach pozbawionych przemysłu. O jego unikalności świadczy wpisanie z dniem 12.06.2013 „Tymianku z Fajsławic” na Listę Produktów Tradycyjnych. Tymianek oferowany przez naszą firmę pozyskujemy od plantatorów, z którymi współpracujemy od wielu lat. Miejscowy mikroklimat, warunki glebowe i unikalne tradycyjne metody uprawy sprawiają, że zawartość olejków eterycznych jest bardzo wysoka (waha się od 1,8% do nawet 2,5%). Jesteśmy w stanie przygotować duże partie jednolitego surowca odpowiadającego wymaganiom klientów, zarówno dla przemysłu spożywczego, kosmetycznego jak i dla potrzeb firm farmaceutycznych. Od fixu o rozdrobnieniu 0,5-1mm po liść tymianku o rozdrobnieniu 0,5-4,0mm.", "url": "http://thympol.com/nasze-produkty/", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Tymianek z Fajsławic"}