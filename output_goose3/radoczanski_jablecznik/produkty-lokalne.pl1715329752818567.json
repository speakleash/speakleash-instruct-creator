{"meta_description": "", "title": "Smacznie i zdrowo. Jabłka w roli głównej", "content": "Jabłka, jak już wiecie, są zdrowe, smaczne a w kuchni dają nieograniczone możliwości. Polecamy je w każdej postaci i podpowiadamy kilka przepisów. Nasz ulubiony deser, który można dowolnie modyfikować tak by nawet osoby bardzo dbające o figurę mogły pałaszować go ze smakiem. Równie smaczny jest z piekarnika i z mikrofalówki. Jabłka – ilość zależy od ilości osób, które chcemy poczęstować lub naszego apetytu Masło – 60 gramów (można zrezygnować, wtedy będzie mniej kaloryczny) Orzechy i suszone owoce siekamy. Wrzucamy do roztopionego masła połączonego z sokiem i skórką otartą z cytryny (osoby dbające o linię mogą zrezygnować z masła i owoce oraz bakalie podprażyć na patelni). Wszystko doprawiamy cynamonem, gałką muszkatołową i zagotowujemy (w wersji z masłem, bez masła podprażamy lekko na patelni). Łączymy z płatkami owsianymi. Jabłka odcinamy na górze i drążymy. Faszerujemy i przykrywamy odciętą częścią. Wkładamy do nagrzanego do 180 stopni piekarnika. Długość pieczenia zależy od rodzaju jabłek. Muszą być miękkie a nawet lekko się rozwalać. Pieczenie w mikrofalówce trwa około 5 minut. Możemy zrezygnować z takiego farszu i do wydrążonego jabłka wrzucić orzechy lub suszone owoce bez obróbki i zapiec. Podajemy posypane cynamonem i polane miodem. Możemy też podać z gałką ulubionych lodów. Jedno z ulubionych ciast. I każdy ma swój ulubiony przepis, bo tutaj ogranicza nas tylko fantazja. Jabłka możemy dodać do drożdżowca lub eksperymentować z przepisami albo sięgnąć po sprawdzone, a nawet opatrzone certyfikatem. Ciastem, w którym te owoce grają główną rolę i jest na liście produktów tradycyjnych od 2016 roku Jabłecznik Radoczański. Sprawdźcie sami. Polecamy też nasz domowy jabłecznik. Może bez certyfikatów, ale za to z zeszytu z przepisami naszej babci więc przepis sprawdzony przez pokolenia i często wykorzystywany. 1,5 kostki miękkiej margaryny (warto ją wyjąć z lodówki kilka godzin przed pieczeniem) Jabłka – odmiana, która dobrze się praży, czyli kwaśne o twarde jak antonówka lub reneta Mąkę siekamy z margaryną. Dodajemy resztę składników i szybko zagniatamy (jeśli ciasto jest bardzo suche można dodać jeszcze jedno całe jajo). Ciasto dzielimy na dwie części. Każdą rozwałkujemy na kształt blachy do pieczenia. Jedną kładziemy na spód. Układamy na niej obrane, przekrojone na pół (jeśli wolimy mniejsze kawałki to na mniejsze) i pozbawione gniazd nasiennych jabłka (możemy je wcześniej uprażyć, ale nie ma takiej potrzeby). Owoce posypujemy cynamonem i zakrywamy drugą połową rozwałkowanego ciasta. Możemy je też pociąć na paski i ułożyć na wierzchu kratkę. Pieczemy w nagrzanym do 175 stopni piekarniku około 45 minut. Możemy podać ciepłe z gałką ulubionych lodów, ale równie dobrze smakuje kiedy wystygnie.", "url": "https://produkty-lokalne.pl/smacznie-i-zdrowo-jablka-w-roli-glownej,398", "category": "małopolskie", "sub_category": "Wyroby piekarnicze i cukiernicze", "phrase": "Radoczański jabłecznik"}