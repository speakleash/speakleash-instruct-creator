{"meta_description": "", "title": "Zespół Szkół RCKU w Radoczy promuje produkt lokalny", "content": "„Radoczański jabłecznik” jako produkt lokalny zaprezentowały Katarzyna Kowalczyk oraz Klaudia Kwartnik – uczennice Zespołu Szkół Rolnicze Centrum Kształcenia Ustawicznego w Radoczy podczas seminarium „Edukacja w zakresie produktu lokalnego – skierowana do młodzieży kształcącej się w profilach gastronomicznych”. Spotkanie odbyło się 5 października 2013 r. w ośrodku wypoczynkowym River Park w Zatorze, a jego organizatorem było Stowarzyszenie Europejski Instytut Rozwoju Regionalnego wraz z partnerami: Stowarzyszeniem Collegium Iuvenum, Stowarzyszeniem Na Śliwkowym Szlaku, Stowarzyszeniem Dolina Karpia, Podhalańską Lokalną Grupą Działania, Verein Genuss Region Österreich, Miestna Akčná Skupina Horny Liptov. Seminarium było okazją do obejrzenia ciekawych prezentacji z zakresu edukacji oraz promocji produktu lokalnego, pod kierunkiem regionalnego eksperta w dziedzinie marketingu produktów lokalnych oraz budowania sieci współpracy lokalnej – Moniki Zawady-Miski.", "url": "https://powiatwadowicki.pl/aktualnosci/zespol-szkol-rcku-w-radoczy-promuje-produkt-lokalny/", "category": "małopolskie", "sub_category": "Wyroby piekarnicze i cukiernicze", "phrase": "Radoczański jabłecznik"}