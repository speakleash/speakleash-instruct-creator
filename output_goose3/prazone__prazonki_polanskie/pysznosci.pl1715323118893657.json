{"meta_description": "Ziemniaki, kiełbasa, boczek stanowią bazę tradycyjnego dania, wpisanego na listę produktów tradycyjnych dla województwa…", "title": "Niby przaśne, a światowe. To polskie danie znają nawet w Japonii i USA", "content": "Przepis Proste przepisy Niby przaśne, a światowe. To polskie danie znają nawet w Japonii i USA Niby przaśne, a światowe. To polskie danie znają nawet w Japonii i USA Porębskie prażonki to prosta potrawa, z którą wiąże się zwyczaj biesidaniowania przy ognisku Ziemniaki, kiełbasa, boczek stanowią bazę tradycyjnego dania, wpisanego na listę produktów tradycyjnych dla województwa śląskiego. Tam od pokoleń przyrządza się prażonki - mieszaninę prostych składników upieczonych, a konkretniej uprażonych nad ogniem w kociołku. Jednak prażonki to nie tylko danie, a też zwyczaj biesiadowania wśród najbliższych przy ognisku znany nawet za oceanem. Danie to powiązane jest z regionem zawierciańskim (województwo śląskie), a w szczególności z Porębą. Od 200 lat produkuje się tam specjalnych garnki (zwane kociołkami) przeznaczone do pieczenia, a konkretniej - prażenia ziemniaków z dodatkiem kiełbasy, boczku, cebuli, smalcu, soli i pieprzu. Tak przygotowana potrawa to specyficzny lokalny przysmak znany jako porębskie prażonki. W Porębie i okolicach prażonki tradycyjnie przyrządza się w specjalnym żeliwnym kociołku, czyli dużym garnku na trzech nóżkach z grubą hermetycznie przykręcaną pokrywą. Według starych kronik pierwsze garnki dla potrzeb lokalnych zaczęto odlewać w 1799 roku. Produkcja przerodziła się w masową - na przełomie XIX i XX wieku w Porębie produkowano najwięcej żeliwnych garnków w całym Królestwie Polskim. Prażonki powiązane są z kulturą biesiadowania. W latach przedwojennych, a później w latach 50. i 60. odbywały się niedzielne festyny, na które przychodziły całe rodziny. W latach 70. i 80. organizowano \"prażonki\" połączone z zabawą taneczną i zwyczaj ten kontynuowany jest do dzisiaj. Co ciekawe, potrawa ta uważana za prostą i przaśną, dzięki powiązaniom rodzinnym znana jest w prawie w całej Europie oraz w Japonii, Australii i USA. Tradycyjne porębskie prażonki. Przepis na kociołek z ziemniakami i mięsem • Ziemniaki pokrój w grube plastry lub półplastry, kiełbasę w kostkę, a boczek w słupki. • Ułóż wszystko cienkimi warstwami w kociołku: ziemniaki, sól i pieprz, kiełbasa, ziemniaki, sól i pieprz, boczek – i tak do wykorzystania składników. • Cebulę pokrój w plastry i ułóż na wierzchu, a następnie przykryj liśćmi kapusty. • Piecz prażonki ok. 60 minut (w piekarniku powinno wystarczyć ok. 45-50 minut w temperaturze 180 st. C).", "url": "https://pysznosci.pl/niby-przasne-a-swiatowe-to-polskie-danie-znaja-nawet-w-japonii-i-usa,6930496833399584a", "category": "małopolskie", "sub_category": "Gotowe dania i potrawy", "phrase": "Prażone – prażonki polańskie"}