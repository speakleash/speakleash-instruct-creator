{"meta_description": "Polskie Radio Katowice Wiadomości | Weekendowa atrakcja dla smakoszy. Festiwal Prażonek.", "title": "Weekendowa atrakcja dla smakoszy. Festiwal Prażonek.", "content": "Atrakcją weekendu na Jurze jest XVI Festiwal Prażonek zorganizowany w Porębie. Uczestnicy zmierzą się w konkursie pieczenia ziemniaków w kociołkach na ognisku, a następnie je skonsumują. Ggwiazdą wieczoru Festiwalu Prażonek będzie zespół SOLEO. Wśród atrakcji dla najmłodszych: obieranie ziemniaków na czas i malowanie twarzy sadzą z ogniska. Jurajskie Prażonki to mniej więcej to samo danie co pieczone znane z kuchni zagłębiowskiej. Tam dodaje się do ziemniaków marchewkę i ziemniaki. Jeszcze inny przepis odnajdziemy w kuchni śląskiej, gdzie ziemniaki w żeliwnym garnku wyłożonym liścimi kapusty dusi się na ogniu, skąd nazwa \"duszonki\". W śląskim w garnku zawsze musi znaleźć się kiełbasa lub boczek, czyli \"szpyrka\".", "url": "https://www.radio.katowice.pl/zobacz,38593,Weekendowa-atrakcja-dla-smakoszy-Festiwal-Prazonek.html", "category": "małopolskie", "sub_category": "Gotowe dania i potrawy", "phrase": "Prażone – prażonki polańskie"}