{"meta_description": "Prażonki, duszonki, pieczonki. Polska ziemniaczana zapiekanka prosto z piekarnika.", "title": "Prażonki – bardzo polskie ziemniaki duszone w piekarniku", "content": "Na dnie naczynia rozkładamy kilka pasków słoniny, kładziemy warstwę ziemniaków, solimy, pieprzymy. Rozkładamy na nich równomiernie po kilka plastrów kiełbasy, buraka, marchwi, cebuli, czosnku. Pieprzymy, posypujemy szczodrze majerankiem. I znowu ziemniaki, sól, pieprz, reszta składników… i tak do wykończenia wszystkiego, co wcześniej sobie naszykowaliśmy. Każdą warstwę dość mocno solimy, pieprzymy i nie boimy się używać naprawdę sporej ilości majeranku. Po wykończeniu składników na wierzch kładziemy kilka plasterków słoniny. Żeby uszczelnić moje naczynie, kładę dodatkowo 3-4 liście kapusty. Tym razem w lodówce trafiło na pekińską, ale tak samo dobra będzie zwykła kapusta biała czy kapusta włoska. Zatrzyma wilgoć w naczyniu i zmniejszy odparowywanie płynów.", "url": "https://www.karointhekitchen.com/z-miesem/prazonki-bardzo-polskie-ziemniaki-duszone-w-piekarniku/", "category": "małopolskie", "sub_category": "Gotowe dania i potrawy", "phrase": "Prażone – prażonki polańskie"}