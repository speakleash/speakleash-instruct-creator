{"meta_description": "", "title": "Masło tradycyjne", "content": "Masło Tradycyjne o zawartości tłuszczu 82% produkowane metodą tradycyjną z surowca pozyskiwanego z terenów wolnych od przemysłu. Charakteryzuje się bardzo dobrą smarownością, posiadające wyśmienity smak i zapach przypominający masło wiejskie. Nasze masło zawiera jedynie najszlachetniejszy tłuszcz mleczny, będący doskonałym źródłem witamin i energii. Aromatyczny smak bez dodatków tłuszczów roślinnych, to zasługa naturalnych składników oraz stosowanej od lat tradycyjnej technologii. Powstające w Okręgowej Spółdzielni Mleczarskiej w Międzyborzu masło tradycyjne to jeden z najbardziej naturalnych produktów. Takim masłem pokolenia Polaków tradycyjnie smarowały pieczywo oraz wykorzystywały jako składnik kremów i ciast, a także dodatek do innych potraw. Poza oczywistymi walorami smakowymi masło dostarcza konsumentom energię do codziennego działania, zawierając jednocześnie całą gamę witamin rozpuszczalnych w tłuszczach (w tym A, D, E i K). Ich prawidłowy poziom w organizmie jest gwarancją zdrowych oczu, skóry, odpowiedniej krzepliwości krwi i budowy ścian naczyń krwionośnych. Nasze „masło tradycyjne” zdobyło wiele cennych nagród i wyróżnień. W 2011 roku, podczas majowej, XV. Krajowej Oceny Masła i Produktów Wysokotłuszczowych w Lublinie, I miejsce w Polscei złoty medal zdobyło międzyborskie „masło tradycyjne”, w kategorii „masła tradycyjnego”. W lipcu 2011 roku, kolejny już raz, uzyskujemy certyfikat ogólnopolski „Poznaj Dobrą Żywność” na „masło tradycyjne”, które Minister Rolnictwa i Rozwoju Wsi wręczył uroczyście podczas programu „Kocham cię Polsko” 30 września ubiegłego roku. W 2011 roku złożyliśmy wniosek o uznanie i zastrzeżenie nazwy „masło tradycyjne”, produkowane w oparciu o proces technologiczny niezmienny od ponad 50 lat. Eksperci podkreślili, że masło tak w swoim smaku, zapachu i konsystencji, nie odbiega od masła produkowanego za pomocą tradycyjnej maselnicy ręcznej. Ważnym osiągnięciem było nominowanie w kwietniu 2012 roku „masła tradycyjnego” do Godła „Teraz Polska” przez Kapitułę Polskiego Godła Promocyjnego. W dniach 8-11 październik 2012 roku „masło tradycyjne”wyróżniono złotym medalem na Targach „POLAGRA – FOOD” w Poznaniu, a twarogi i maślanka po raz kolejny otrzymały polski znak jakości „POZNAJ DOBRĄ ŻYWNOŚĆ”. W listopadzie 2012 roku na „XXI Targach Mleczarskich MLEKO-EXPO 2012” nasza OSM uhonorowana została następującymi nagrodami i tytułami: 20 kwietnia 2013 roku nasze masło tradycyjne zdobyło „Złoty medal” w kategorii „SKARBY NATURY” II Targów Produktów Regionalnych „REGIONALIA 2013” w Warszawie. W połowie roku 2013 „masło tradycyjne” otrzymało znak „JAKOŚĆ I TRADYCJA” promujący produkty wysokiej jakości oraz posiadające szczególną jakość, reputację lub inne cechy odróżniające je od innych należących do tej samej kategorii, produkowane przez co najmniej dwa pokolenia (ok. 50 lat!!!). 23 lutego 2014 roku w Poznaniu, masło tradycyjne, za walory smakowe i jakościowe, otrzymało tytuł „KRYSZTAŁOWY HIT”, statuetkę i dyplom, w konkursie „GOSPODARCZO SAMORZĄDOWY HIT REGIONÓW 2013”. 10 maja 2014 roku, podczas XVI Krajowej Oceny Masła i Mlecznych Produktów Wysokotłuszczowych we Wrocławiu, nasze „masło tradycyjne” otrzymało I. miejsce i złoty medal.", "url": "https://mleczarniamiedzyborz.pl/Produkty/maslo-tradycyjne/", "category": "dolnośląskie", "sub_category": "Oleje i tłuszcze (masło, margaryna itp.)", "phrase": "Masło tradycyjne"}