{"meta_description": "", "title": "Paczki dla Rodaków na Wileńszczyźnie rozdane - - Portal gov.pl", "content": "Akcja „Paczka dla rodaka na Wileńszczyźnie”, w którą włączyło się Starostwo Powiatowe w Końskich zakończyła się w miniony weekend. W zbiórkę zainicjowaną przez powiat kielecki włączyły się powiaty jędrzejowski, włoszczowski, opatowski oraz konecki. Starosta konecki Grzegorz Piec , jako delegat z naszego powiatu, pojechał na Litwę z pokaźną ilością paczek- prezentów dla rodzin potrzebujących. Pierwszy dzień delegacji rozpoczął się uroczystą mszą świętą . Następnie po spotkaniu z Merem Rejonu Wileńskiego przystąpiono do rozwożenia podarunków. Miłym akcentem były odwiedziny w Polskiej Szkole im. Jana Śniadeckiego, gdzie wspólnie kolędowano, a dzieci otrzymały słodkie upominki. „Jestem dumny, że udało się zorganizować razem tak piękną akcję. Mogliśmy włączyć się w realną pomoc dla naszych rodaków, a uśmiechów i wzruszeń nie było końca. Jestem szczęśliwy, że mogliśmy choć w niewielki sposób pomóc tym ludziom, a ja osobiście bardzo miło będę wspominał wizytę” – mówi starosta konecki Grzegorz Piec.", "url": "https://samorzad.gov.pl/web/powiat-konecki/paczki-dla-rodakow-na-wilenszczyznie-rozdane", "category": "świętokrzyskie", "sub_category": "Wyroby piekarnicze i cukiernicze", "phrase": "Pączek opatowski"}