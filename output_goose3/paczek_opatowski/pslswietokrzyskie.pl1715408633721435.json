{"meta_description": "BeHR | Best WordPress theme for human resources management", "title": "Paczka dla kombatanta", "content": "Związek Młodzieży Wiejskiej RP „Wici” jest inicjatorem akcji „Paczka dla Kombatanta”. Partnerem realizacji tego przedsięwzięcia jest Ogólnopolski Związek Żołnierzy Batalionów Chłopskich z siedzibą w Kielcach. Dzięki takim akcjom pomoc otrzymują Ci, którzy w przeszłości walczyli za nasz kraj, a my jako spadkobiercy historii powinniśmy pamiętać o kombatantach. W akcję zaangażowały się dzieci ze Szkół Podstawowych im. Batalionów Chłopskich w Kołaczkowicach, Łagowie, Czarnocinie, Stopnicy. W dniach 29 – 31 maja ZMW odwiedził w sumie siedem powiatów (kazimierski, buski, sandomierski, opatowski, starachowicki, jędrzejowski, kielecki), a paczki trafiły do rąk wyjątkowych osób. Dla kombatantów ogromnie ważna jest świadomość, że wartości, które im przyświecały znajdują oddźwięk w młodym pokoleniu.", "url": "https://pslswietokrzyskie.pl/paczka-dla-kombatanta-trwa-akcja-pomocy/", "category": "świętokrzyskie", "sub_category": "Wyroby piekarnicze i cukiernicze", "phrase": "Pączek opatowski"}