{"meta_description": "W Opatowie od kilkudziesięciu już lat myśląc o pączku w tłusty czwartek przychodzi do głowy Cukiernia u Szarego. Niezwykły smak, przepyszna marmolada i jasna obwódka dookoła. Pączek od Szarego od prawie sześćdziesięciu lat smakuje doskonale i cieszy się niezwykłą popularnością. W czym tkwi tajemnica? Jaka jest ich receptura?", "title": "Tłusty czwartek 2024. Gdzie najlepsze pączki w Opatowie? Te kultowe, na pewno u Szarego! Sprawdziliśmy ceny", "content": "Gdzie w Opatowie zjemy najlepsze pączki na tłusty czwartek? Jakie ceny? Zobacz na kolejnych slajdach >>> W Opatowie od kilkudziesięciu już lat myśląc o pączku w tłusty czwartek przychodzi do głowy Cukiernia u Szarego. Niezwykły smak, przepyszna marmolada i jasna obwódka dookoła. Pączek od Szarego od prawie sześćdziesięciu lat smakuje doskonale i cieszy się niezwykłą popularnością. W czym tkwi tajemnica? Jaka jest ich receptura? Jeśli się myśli o pączkach w Opatowie w tłusty czwartek, to oczywiście każdy ma jedno w głowie – pączek od Szarego. Nie jest w stanie go żaden inny zastąpić. Cukiernia u Szarego powstała w Opatowie w latach 60- tych. Założył ją Edward Szary z żoną. - Mój ojciec był cukiernikiem w Radomiu. Uczył się tego zawodu i pracował w firmach państwowych. Później postanowili, z moją mamą, znaleźć takie miasteczko, w którym nie ma cukierni i padło na Opatów – opowiadał nam w ubiegłym roku pan Jarosław Szary. Przeprowadzili się w 1966 roku do Opatowa i tutaj postanowili spełnić swoje marzenie o cukierni. Od tego czasu, przez niemal sześćdziesiąt lat, codziennie, oprócz niedziel i świąt, w cukierni powstaje przepyszny pączek, który zachwyca podniebienia nie tylko Opatowian. Kiedyś w rodzinnej cukierni powstało około tysiąca pączków dziennie. Dzisiaj mniej. Tłusty czwartek to niezwykły dzień dla cukierni u Szarego, wówczas powstaje nawet kilka tysięcy pączków. - Parę lat temu, pracując na nocną zmianę, smażyliśmy nawet 10 - 12 tysięcy pączków! W tym dniu zapotrzebowanie na pączka nadal jest ogromne. Mieliśmy zawsze bardzo duże ilości zamówień z różnych stron województwa – mówił właściciel. Pączki od Szarego powstają według starej receptury. Do ich produkcji używane są naturalne składniki, prawdziwe jaja, dobrej jakości mąka, śliwkowe powidła. Dzięki temu smak uwielbianego pączka jest niepowtarzalny. Pączek opatowski od kilku lat jest wpisany na listę produktów tradycyjnych. Jeśli marzycie o tym, by zjeść pączka od Szarego to trzeba wstać rano i stanąć w kolejce. Na pewno będzie, bo tak bywa już od wielu, wielu lat. W tym roku każdy klient może kupić 20 pączków. O \"Cukierni u Szarego\" pisaliśmy tutaj: Niepowtarzalny smak pączków w \"Cukierni u Szarego\" Gdzie jeszcze zjemy pączki w Opatowie? Oczywiście w marketach również zjemy smaczne pączki. Sprawdziliśmy jakie smaki i w jakiej cenie. Zobaczcie w galerii zdjęć: Mamy dla Was także porcję MEMÓW o tłustym czwartku na poprawę humoru:", "url": "https://echodnia.eu/swietokrzyskie/tlusty-czwartek-2024-gdzie-najlepsze-paczki-w-opatowie-te-kultowe-na-pewno-u-szarego-sprawdzilismy-ceny/ar/c17-18294875", "category": "świętokrzyskie", "sub_category": "Wyroby piekarnicze i cukiernicze", "phrase": "Pączek opatowski"}