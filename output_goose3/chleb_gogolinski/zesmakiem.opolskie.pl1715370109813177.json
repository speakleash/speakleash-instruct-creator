{"meta_description": "", "title": "Piekarnia DROST Krzysztof Drost", "content": "Piekarnia „Drost” została założona w 1928 roku. Nasza firma jest silnie związana z rodzinną tradycją piekarniczą przekazywaną z pokolenia na pokolenie.  Korzystamy z własnych receptur, które stanowią podstawową bazę oferowanych produktów. Nasze produkty są dostępne w sklepie znajdującym się przy piekarni. Od początku nasz chleb wytwarzany jest według tych samych tradycyjnych metod i technik, na naturalnym zakwasie, bez konserwantów, co gwarantuje wysoką jakość produktów. Wszystkie wyroby wypiekane są w piecu ceramicznym węglowym liczącym tyle samo lat co piekarnia. Wypiekany przez nas chleb gogoliński został wpisany na Ministerialną Listę Produktów Tradycyjnych. Logo Opolskie ze smakiem posiadają produkty: krajanki (z serem, makiem, jabłkiem, jagodami), ślimaki (sznerki) z marmoladą, makowiec z posypką, amerykanki, szplitry z marmoladą (ciastka z ciasta francuskiego), ciastka przez maszynkę, kokosanki i koksbergi, ciastka Luizy, pączki zawijane z marmoladą, torty tradycyjne z kremem budyniowym.", "url": "https://zesmakiem.opolskie.pl/piekarnia-drost-krzysztof-drost/", "category": "opolskie", "sub_category": "Wyroby piekarnicze i cukiernicze", "phrase": "Chleb gogoliński"}