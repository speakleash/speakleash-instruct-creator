{"meta_description": "Na krakowskim Kazimierzu znów będzie pachniało świeżym chlebem i innymi rarytasami regionalnej kuchni.Już dziesiąty raz Stowarzyszenie Małopolska Izba Produktów Regionalnych, Tradycyjnych i Ekologicznych zaprasza na plac Wolnica na Święto Chleba. Jubileuszowa edycja pod hasłem Chleb i wino zaprezentuje bogate tradycje krakowskich piekarzy, niepowtarzalny smak krakowskich wypieków i odtwarzane z pietyzmem winiarskie tradycje Małopolski. Przewodnikami w…", "title": "Chleb i wino w Krakowie", "content": "Na krakowskim Kazimierzu znów będzie pachniało świeżym chlebem i innymi rarytasami regionalnej kuchni. Już dziesiąty raz Stowarzyszenie Małopolska Izba Produktów Regionalnych, Tradycyjnych i Ekologicznych zaprasza na plac Wolnica na Święto Chleba. Jubileuszowa edycja pod hasłem Chleb i winonapój uzyskiwany na drodze całkowitej lub częściowej fer... (...) zaprezentuje bogatebogate – termin degustacyjny na określenie wina, w który... (...) tradycje krakowskich piekarzy, niepowtarzalny smak krakowskich wypieków i odtwarzane z pietyzmem winiarskie tradycje Małopolski. Przewodnikami w podróży po kulturze kulinarnej regionu będą jego wielcy znawcy i miłośnicy, redaktorzy Mieczysław Czuma i Leszek Mazan. Wśród degustowanych i sprzedawanych produktów pojawią się zarejestrowane w Unii Europejskiej małopolskie specjały takie jak: chleb prądnicki, krakowski obwarzanek, wyborna kiełbasa lisiecka, karp zatorski, znakomite sery – bryndza podhalańska i oscypek oraz inne, mniej utytułowane, ale równie wspaniałe przysmaki. W tym roku gościem specjalnym będzie wino z małopolski, m.in. z winnicy Uniwersytetu Jagiellońskiego. Sobotni wieczór uświetni koncert muzyki wiedeńskiej „Kobieta, Wino i Śpiew” Orkiestry Straussowskiej Obligato.", "url": "https://czaswina.pl/artykul/chleb-i-wino-w-krakowie/", "category": "opolskie", "sub_category": "Wyroby piekarnicze i cukiernicze", "phrase": "Chleb gogoliński"}