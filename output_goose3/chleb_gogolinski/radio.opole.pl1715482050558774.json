{"meta_description": "Gogoliński żniwniok już jutro (10.09). Tegoroczne gminne uroczystości rozpoczną się od mszy o 10.00 w kościele parafialnym w Gogolinie-Karłubcu. O 14.00 wystartuje korowód dożynkowy, który przejdzie ulicami Wyzwolenia, Kościelną, Św. Urbana…", "title": "Dożynki gminne w Gogolinie. Jubileuszowa parada, przekazanie chleba i występy", "content": "Gogoliński żniwniok już jutro (10.09). Tegoroczne gminne uroczystości rozpoczną się od mszy o 10.00 w kościele parafialnym w Gogolinie-Karłubcu. O 14.00 wystartuje korowód dożynkowy, który przejdzie ulicami Wyzwolenia, Kościelną, Św. Urbana na Plac Benedyktyński. - Tegoroczny korowód będzie wyjątkowy z racji tego, że obchodzimy 800-lecie miasta – mówi Joachim Wojtala, burmistrz Gogolina. - Szczególny prezent można powiedzieć ten jubileuszowy można powiedzieć - \"Jadą goście jadą\". Specjalna prezentacja poszczególnych sołectw, które będą akcentować to, w jaki sposób przedstawić to, co ich zdaniem jest wyjątkowego w ich miejscowościach. Pokazać jak bogata jest ta różnorodność, a 9 sołectw tworzy naszą gminę, 2 dzielnice, jeszcze stowarzyszenia, więc 15 takich prezentacji - dodaje.Po przywitaniu gości i przekazaniu chleba przyjdzie pora na wspólną zabawę. Na scenie zaprezentują się m.in. mażoretki, Szwarne Dziołchy czy Zespół Magurzanie z Łodygowic.Organizatorami dożynek są burmistrz Gogolina i dyrektor Gminnego Ośrodka Kultury w Gogolinie. Radio Opole objęło imprezę patronatem medialnym.", "url": "https://radio.opole.pl/100,743006,dozynki-gminne-w-gogolinie-jubileuszowa-parada-p", "category": "opolskie", "sub_category": "Wyroby piekarnicze i cukiernicze", "phrase": "Chleb gogoliński"}