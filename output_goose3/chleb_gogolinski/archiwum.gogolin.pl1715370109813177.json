{"meta_description": "", "title": "GOGOLIŃSKI ŻNIWNIOK 2000 - Urząd Miejski w Gogolinie", "content": "Mam wielki zaszczyt powitać serdecznie wszystkich uczestni­ków dożynek na Gogolińskim Żniwnioku w Roku Jubileuszowym 2000. Dożynki w Gogolinie były zawsze wielkim wydarzeniem w gmi­nie. Należy już do tradycji, że w czasie dożynek oprócz prezentacji korowodów, koron żniwnych i dobrej zabawy rolnicy prezentują swoje osiągnięcia i cieszą się z zebranych plonów. Od kilku lat nasi rolnicy nie mają jednak powodów do radości. Gospodarstwa rolne ubożeją, rośnie na wsi bezrobocie i zniechęcenie. W tym roku do tych wszystkich problemów, które trapią naszego rolnika, dołączy­ła susza, która w drastyczny sposób obniżyła plony. Ilość gospo­darstw rolnych kurczy się, mamy w niektórych sołectwach po kilku zaledwie rolników. A przecież ten region był wybitnie rolniczy, świad­czy o tym chociażby patronat sprawowany nad gminą przez świę­tego Urbana, patrona rolników. Nie ma dzisiaj rolnik dużo powodów do radości. Tym bardziej się cieszymy i cenimy sobie to, że pomimo tych trudności nasi rolnicy nie zawiedli i możemy dzisiaj znowu oglądać te piękne korony i korowody. Świadczy to o wielkim przywiązaniu rolnika do tradycji, daje to gwarancję, że w nowe tysiąclecie wejdziemy z pięknym dorobkiem naszej śląskiej rodzimej kultury, że w nowym tysiącle­ciu ten piękny zwyczaj czczenia tego co dala nam matka Ziemia poprzez ręce rolnika nie zaginie, l choć ciężko rolnikowi, nasze wioski z roku na rok zmieniają swoje oblicza. Wejście Kamienia Śląskiego do ścisłej czołówki europejskiej pięknych wiosek jest tego dowodem. Na to wyróżnienie złożyła się praca wielu ludzi, szcze­gólnie Zarządu Gminy i mieszkańców Kamienia na czele z sołty­sem, panią Bronisławą Kałużą, księdzem proboszczem Hermanem Piechotą. Z tego miejsca pragnę złożyć wszystkim tym, którzy w jakikolwiek sposób przyczynili się do tego wielkiego wyróżnienia przez Unię Europejską naszego Kamienia najgorętsze podzięko­wania. Drodzy rolnicy, z tego miejsca pragnę podziękować w imieniu własnym, Zarządu, pana przewodniczącego Rady i radnych za wasz trud, za to co w tym trudnym roku wypracowaliście dla nas, za chleb na naszych stołach. Dziękuję wszystkim sołtysom, Radom Sołeckim i tym wszyst­kim, którzy przygotowali te przecudne korony, które są zawsze największą ozdobą Święta Plonów. Dziękuję za przepięknie ude­korowane wozy korowodowe. Dziękuję dyrektorom szkół i przed­szkoli, młodzieży i dzieciom za czynny udział w obchodach tego naszego pięknego święta. Dziękuję starostom i ich asystentom za obecność tutaj z nami. Ponieważ dzisiejsze święto to również święto tych, którzy zaj­mują się ogrodnictwem i pracą na swych działkach, także i dla nich przesyłam podziękowania. Dziękuję właścicielom pięknych ogród­ków za przyozdabianie naszego miasta i naszej gminy. Dziękuję pracownikom Urzędu za pomoc w organizacji dzisiej­szego święta plonów. Dziękuję jurorom naszych dożynkowych kon­kursów na czele z wielkim przyjacielem naszego miasta panią pro­fesor Teresą Smolińską. Dziękuję wszystkim radnym, którzy po­mogli mi i nadal pomagają w organizacji życia kulturalnego naszej samorządowej społeczności. Dziękuję prasie, radium i telewizji za życzliwość, za dostrzeganie naszych wysiłków, dziękuję służbom porządkowym, opiece medycznej i wszystkim handlowcom. W szczególny sposób pragnę podziękować wszystkim zespołom wy­stępującym na naszym święcie plonów, kapelmistrzom i orkiestrom. Życzę wszystkim udanego spędzenia czasu na Gogolińskim Żniwnioku. Święto Plonów '2000 uważam za otwarte. Niech nas opatrzność Boska ma w swojej opiece. Gminne święto plonów - ŻNIWNIOK '2000 - rozpoczęło się tak jak każe tradycja. Najpierw była więc uroczysta msza święta odpra­wiona w intencji wszystkich rolników gminy. A potem, punktual­nie o godzinie trzynastej, w stronę kompleksu sportowego wyru­szył barwny korowód dożynkowy. Radosne i kolorowe w swoim założeniu widowisko zostało jed­nak już na wstępie zakłócone nieszczęśliwym wypadkiem, jakiego doznał stały uczestnik a w przeszłości organizator gogolińskich do­żynek - Jan Krzyża. Spłoszony koń przewrócił go na jezdnię i już leżącego stratował kopytami. Pana Jana Krzyże w stanie ciężkim przewieziono do szpitala w Opolu. Mamy wszakże nadzieje, że kon­sekwencje tego wypadku nie okażą się zbyt tragiczne. Jak zwykle dożynkowemu korowodowi towarzyszyła, ubrana w odpowiednie na tę okoliczność stroje, orkiestra dęta ZCW \"Górażdże Cement\" S.A. W ustrojonych bryczkach burmistrz, przewodni­czący Rady Miejskiej i wice starosta krapkowicki a także starosto­wie dożynek i ich asystenci. Na korowodowych wozach poszcze­gólnych sołectw misternie poukładano plony tegorocznych zbiorów i okazałe korony żniwne - tradycyjne symbole zakończenia żniw. Przejazd wozów korowodowych wzbudził żywą reakcję licznie zgromadzonej publiczności. Bo było na co popatrzeć: na koloro­wych wozach ułożono te najbardziej dorodne głowy kapusty, pęka­te dynie, czerwone marchwie i buraki, złociste cebule, kiście wino­gron, specjalnie na tę okazję przebrane ziemniaki. W wszystko to ułożone w przemyślne piramidy i ozdobne sterty. Uczestnicy zaś korowodu prześcigali się w pomysłach, prezentując zabawne scen­ki rodzajowe. Rolnicy z Karłubca przedstawili pracę rolnika na polu, sołectwo Kamień Śląski - zamek i grafów, Odrowąż - izbę śląską. Główne uroczystości dożynkowe odbyły się w gogolińskim am­fiteatrze. Tam też starostowie dożynek, z godnym takiej uroczy­stości ceremoniałem, wręczyli burmistrzowi pierwszy bochen chle­ba, wypieczony już z tegorocznych plonów: żeby dzielony był tak, aby cała gmina piękniała jeszcze bardziej i aby tego chleba niko­mu nie zabrakło. Dożynkowe wieńce ułożono obok estra­dy w gogolińskim amfiteatrze. Obok nich, na scenie, odbyła się prezentacja dorobku kulturalnego poszczególnych sołectw. Kolej­no wystąpili: Młodzieżowa Orkiestra Dęta z Gogolina i Zespół Akordeonistów \"Akord\" Szkoła Podstawowa z Zakrzowa Zespół taneczny \"Iskierki\" z Odrowąża - \"Szwame Dziołchy\" z Górażdży Zespół Śpiewaczy z Obrowca Zespół taneczny \"Freundschaft\" z Gogolina. Na zakończenie programu artystycznego wystąpiły jeszcze: zespół big band \"Reinhardt Reissner\" i owacyjnie przyjęty grec­ki zespół \"Akropolis\". Gospodaruje wraz z mężem na 30 hek­tarach w Obrowcu. W gospodarstwie do­minuje produkcja roślinna i produkcja żywca wieprzowego. Pani Teresa wzo­rowo prowadzi gospodarstwo i zajmuje się wychowaniem dzieci. Młody rolnik - prowadzi gospodarstwo rolne o powierzchni 80 hektarów. Pro­dukcja wielokierunkowa: uprawa zbóż, buraków cukrowych oraz hodowla trzo­dy chlewnej. Gospodarstwo w pełni zmechanizowane - osiąga bardzo dobre wyniki. Asystentami starostów byli młodzi rol­nicy: Anna Wolska z Karłubca i Zyg­munt Gabor z Odrowąża. I m. - sołectwo Kamionek (600 zł) -\"Karolinka\" i \"Kuchnia z plackami\" I m. - dzielnica Gogolin-Karłubiec (600 zł) -\"Prace rolnika na polu\" i \"Kuchnia śląska\" Pomimo zróżnicowanego poziomu Komisja Kon­kursowa postanowiła wyróżnić wszystkie zespo­ły (po 300 zł): PSP z Zakrzowa, Zespól Tanecz­ny \"Iskierki\" z Odrowąża, PSP z Malni, Zespół Śpiewaczy z Obrowca, Zespół Folklorystyczny z Kamienia Śląskiego, \"Szwarne Dziołchy\" z Górażdży, Zespół Taneczny \"Freundschaft\" z Gogolina.", "url": "http://archiwum.gogolin.pl/214/gogolinski-zniwniok-2000.html", "category": "opolskie", "sub_category": "Wyroby piekarnicze i cukiernicze", "phrase": "Chleb gogoliński"}