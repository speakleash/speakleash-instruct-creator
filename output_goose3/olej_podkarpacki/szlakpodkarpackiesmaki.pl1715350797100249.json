{"meta_description": "", "title": "Szlak kulinarny podkarpackie smaki", "content": "Olej z lnianki czyli rydzowy należy do grupy olejów, które wykazują właściwości prozdrowotne. Nadaje się wyłącznie do stosowania na zimno. Jest bogatym źródłem witaminy A, B, mikro i makroelementów, lecytyny i przeciwutleniaczy. Chroni wątrobę, trzustkę, serce oraz nerki, osłabia objawy artretyzmu, reumatyzmu i alergii, reguluje poziom lipidów, cukru i cholesterolu we krwi. Nadaje się do warzywnych sałatek, surówek czy śledzi w oleju, a także kasz, białego sera i pieczywa. Olej konopny jest cennym źródłem nienasyconych kwasów tłuszczowych. Bogaty jest w witaminę K niezbędna do syntezy ważnych białek i enzymów oraz witaminę E. Pomaga w chorobach skórnych, jak łuszczyca, egzema, trądzik, owrzodzenie. Olej można stosować bezpośrednio na skórę, nie wywołuje alergii. Poprawia przemianę materii i wzmacnia system odpornościowy. Można stosować go do ziemniaków, kasz, gotowanych warzyw, surówek, sera. Olej kokosowy jest tłuszczem bogatym w cenne właściwości. Zawiera dużą ilość nasyconych kwasów tłuszczowych. Zawiera witaminy B1, B2, B3, B6, C, E, kwas foliowy, a także potas, wapń, magnez, żelazo, fosfor i cynk. Można go stosować profilaktycznie lub przy różnego rodzaju dolegliwościach. Wzmacnia odporność, ma działanie przeciwwirusowe i antybakteryjne, wspomaga pracę układu pokarmowego, przyśpiesza przemianę materii. Obniża ryzyko cukrzycy, chorób serca i poprawia poziom cholesterolu. Zawiera naturalne antyoksydanty - zwalcza wolne rodniki przyczyniając się tym samym do opóźnienia procesów starzenia się skóry. Chroni ją także przed szkodliwym działaniem promieni słonecznych.", "url": "https://szlakpodkarpackiesmaki.pl/pl/events/w-malawie-tlocza-super-oleje", "category": "podkarpackie", "sub_category": "Oleje i tłuszcze (masło, margaryna itp.)", "phrase": "Olej podkarpacki"}