{"meta_description": "Podkarpacki Urząd Wojewódzki w Rzeszowie | ul. Grunwaldzka 15 | 35-959 Rzeszów | tel: 17 867-10-00 | fax: 17 867-19-50", "title": "Kontrola sanitarna oleju słonecznikowego pochodzącego z Ukrainy - Podkarpacki Urząd Wojewódzki w Rzeszowie", "content": "14 marca, w godzinach popołudniowych, Podkarpacki Państwowy Wojewódzki Inspektor Sanitarny zgłosił do systemu RASFF (System Wczesnego Ostrzegania o Niebezpiecznej Żywności i Paszach) powiadomienie o niezgodności wystosowane przez Państwowego Powiatowego Inspektora Sanitarnego w Rzeszowie. Chodziło o nierafinowany olej słonecznikowy (24 540 kg) importowany z Ukrainy, którego odbiorcą miała być firma bułgarska a miejscem przeznaczenia – Niemcy. W dokumentach towarzyszących przesyłce zauważono rozbieżności dotyczące podania kodów celnych, mogące sugerować spożywcze przeznaczenie produktu, choć w oświadczeniu spółki znajdowała się informacja, że jest to olej słonecznikowy surowy do celów technicznych. – Tenże produkt, który był przedmiotem kontroli PPIS w Rzeszowie nie będzie wprowadzony do produkcji i obrotu w zakładach żywnościowych na trenie kraju. Zgłoszenie do systemu RASFF da możliwości śledzenia towarów w krajach docelowych: Bułgarii i Niemczech – informuje dr inż. Adam Sidor, Podkarpacki Państwowy Wojewódzki Inspektor Sanitarny.", "url": "https://rzeszow.uw.gov.pl/komunikaty/kontrola-sanitarna-oleju-slonecznikowego-pochodzacego-z-ukrainy", "category": "podkarpackie", "sub_category": "Oleje i tłuszcze (masło, margaryna itp.)", "phrase": "Olej podkarpacki"}