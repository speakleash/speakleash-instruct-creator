{"meta_description": "Pełna gama produktów i usług Zakład Tłuszczowy Białoboki Jadwiga Kuźniar, Os. fiz.. Wszystkie informacje o Zakład Tłuszczowy Białoboki Jadwiga Kuźniar, Os. fiz. w Przeworsk (Polska).", "title": "Zakład Tłuszczowy Białoboki Jadwiga Kuźniar, Os. fiz. w Przeworsk | Sklep internetowy Zakład Tłuszczowy Białoboki Jadwiga Kuźniar, Os. fiz. Przeworsk (Polska)", "content": "Jadwiga i Lucjan Kuźniar są właścicielami gospodarstwa rolnego o powierzchni 80 ha położonego w miejscowości Gać koło Przeworska. Rozwój gospodarstwa rolnego następował stopniowo od roku 1978. Głównymi kierunkami produkcji była uprawa zbóż i kukurydzy przeznaczonej na paszę oraz hodowla drobiu mięsnego. Celem ekonomicznego wzmocnienia prowadzonego gospodarstwa w 1993 roku została wybudowana i uruchomiona wytwórnia pasz i koncentratów. Firma uczestniczy w wielu konkursach o charakterze agrobiznesu i może poszczycić się zajęciem czołowych miejsc na szczeblu wojewódzkim oraz krajowym. Mając spore doświadczenie w prowadzeniu działalności gospodarczej, jak również umiejętność współpracy z wieloma dostawcami płodów rolnych, właściciele firmy podjęli decyzję o budowie zakładu przeznaczonego do skupu rzepaku oraz przerobu ziarna na olej rzepakowy oraz makuch. W przedsięwzięciu tym wykorzystano sprawdzone technologie, gwarantujące zgodność produktów z normami obowiązującymi w Unii Europejskiej. I tak w roku 2002 powstał zakład produkcji oleju „Bio-Pal” w Białobokach. W roku 2010 zakład otworzył linię do rozlewu oleju jadalnego tłoczonoego na zimno 100% z rzepaku i zmienił nazwę na Zakład Tłuszczowy \"BIAŁOBOKI\". Z każdym rokiem zakład powiększa wielkość kontraktacji, którą w chwili obecnej prowadzi głównie na terenie czterech powiatów tj: przeworskiego, jarosławskiego, lubaczowskiego oraz przemyskiego. Wyjątkowe warunki przyrodnicze oraz czystość środowiska gwarantuje nam pozyskiwanie surowca o najlepszych parametrach.", "url": "https://28912-pl.all.biz/", "category": "podkarpackie", "sub_category": "Oleje i tłuszcze (masło, margaryna itp.)", "phrase": "Olej podkarpacki"}