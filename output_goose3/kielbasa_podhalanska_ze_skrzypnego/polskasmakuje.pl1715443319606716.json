{"meta_description": "", "title": "Firma MAJERCZYK SJ", "content": "Zakład Masarski Majerczyk z siedzibą w Skrzypnem powstał w 1994 roku. Jest to firma rodzinna założona przez Marię i Zygmunta Majerczyk. Początkowo była to mała Masarnia zatrudniająca kilka osób, jednak szybko uzyskana dobra pozycja na rynku lokalnym pozwoliła na znaczny rozwój Zakładu. Obecnie Firmą kieruje Artur Majerczyk, Dorota Wilczek i Zygmunt Majerczyk. Jakość produkowanych przez Zakład wyrobów jest bardzo wysoka, oparta na tradycyjnych rodzinnych recepturach i naturalnym sposobie wędzenia - ( drzewo bukowe, olchowe z dodatkiem drzew owocowych). Technologia produkcji wyrobów opiera się na łączeniu tradycyjnych metod produkcyjnych - warunkujących określony smak i aromat z nowoczesnymi technologiami, zapewniającymi odpowiednie standardy smakowe i higieniczne. Zakład posiada linię rozbiorową i produkcyjną a dzięki odpowiedniej bazie samochodowej może szybko, higienicznie i w odpowiednich warunkach chłodniczych dostarczyć Państwu produkty. Surowce do produkcji pochodzą od lokalnych, zaufanych dostawców, sprawdzonych podczas wieloletniej współpracy, dzięki czemu firma utrzymuje kontrolę nad całym cyklem produkcyjnym. Zakład jest dostosowany do wymogów Unii Europejskiej oraz posiada system służący zapewnieniu bezpieczeństwa żywności - HACCP. Od 2008 roku Firma posiada również uprawnienia do handlu z wszystkimi krajami Unii Europejskiej.", "url": "https://www.polskasmakuje.pl/author/firma-majerczyk/", "category": "małopolskie", "sub_category": "Mięso świeże oraz produkty mięsne", "phrase": "Kiełbasa podhalańska ze Skrzypnego"}