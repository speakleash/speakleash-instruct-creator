{"meta_description": "", "title": "Olej rzepakowy tłoczony na zimno nierafinowany | Sklep Targroch", "content": "Obowiązkowy produkt w każdej polskiej kuchni, uznawany za jeden z najzdrowszych tłuszczów, uniwersalny i ogólnodostępny. Powstaje z nasion rzepaku – charakterystycznej, oleistej rośliny o żółtych kwiatach. W Polsce, pod względem powierzchni upraw, rzepak jest wyprzedzany jedynie przez pszenżyto i pszenicę. Tłoczony na zimno, czyli nierafinowany, zyskuje jeszcze więcej smaku i prozdrowotnych właściwości. Do produkcji 1 litra oleju rzepakowego wykorzystuje się aż 3 kilogramy nasion! Olej rzepakowy jest obecnie najpopularniejszym tłuszczem roślinnym. Ze względu na prawidłowy stosunek omega-6 i omega-3 oraz niską zawartość nasyconych kwasów tłuszczowych, uznawany jest za bardzo zdrowy i zalecany w zbilansowanej diecie. Wśród wszystkich tłuszczów roślinnych charakteryzuje się najwyższą zawartością kwasu linolenowego i oleinowego. Dlatego olej rzepakowy – tłoczony na zimno lub nie – jest bardziej rekomendowany do codziennego spożycia niż np. olej słonecznikowy. Na naszej szerokości geograficznej szczególnie istotny jest obecny w oleju rzepakowym kwas linolenowy. To wielonasycony kwas tłuszczowy z grupy omega-3, którego organizm nie jest w stanie samodzielnie wyprodukować. Jego niedobory wpływają na złą kondycję skóry – przesuszenie, brak elastyczności oraz szybsze starzenie i pojawianie się zmarszczek. Z kolei kwas oleinowy jest przedstawicielem grupy NNKT, czyli niezbędnych nienasyconych kwasów tłuszczowych, z grupy omega-9. Jego prawidłowy poziom wpływa na odpowiednie funkcjonowanie całego organizmu – od układu pokarmowego, przez sercowo-naczyniowy, aż po wsparcie profilaktyki wielu chorób, także nowotworowych. Najbogatszym źródłem kwasu oleinowego, choć niekoniecznie najzdrowszym tłuszczem roślinnym w ogóle, jest podstawowy składnik kuchni śródziemnomorskiej – oliwa. Olej rzepakowy dzięki wysokiej zawartości tego organicznego związku chemicznego bywa nazywany Oliwą Północy. Pod tym względem znacznie przewyższa pozostałe tłuszcze roślinne, gdyż kwas oleinowy występuje w nich raczej w ilościach śladowych. Na co dzień i na diecie Olej rzepakowy przez wielu konsumentów traktowany jest przede wszystkim jako produkt do smażenia – do czego zresztą doskonale się nadaje dzięki wysokiej temperaturze dymienia. Sięgając po niego warto kierować się nie tylko względami praktycznymi, ale też prozdrowotnymi. Ten popularny tłuszcz roślinny zawiera witaminy A, E i K oraz sterole roślinne – składniki szczególnie ważne dla osób borykających się z wysokim poziomem cholesterolu. Oleju rzepakowego zdecydowanie nie należy unikać i nie łączyć z problemem nadwagi. Kwasy tłuszczowe są niezbędne dla rozwoju i prawidłowego funkcjonowania ludzkiego organizmu, a zawarte jedynie w wąskiej grupie produktów. Najważniejsze, by wybrać dobrej jakości olej rzepakowy i spożywać go w zalecanych ilościach. Warto także pamiętać, że naturalny olej nierafinowany najlepiej spożywać na zimno – do sałatek, dipów czy bruschetty – a rafinowany stosować w przypadku obróbki termicznej. Wtedy zachowuje najwięcej dobroczynnych składników. Olej z nasion rzepaku sam w sobie jest niezwykle cenny. Najlepszym wyborem będzie jednak naturalny olej rzepakowy tłoczony na zimno, z rzepaku bezerukowego. Proces tłoczenia w temperaturze nieprzekraczającej 40°C pozwala zachować niemal wszystkie wartości odżywcze. Jego dodatkowym walorem jest bogatszy smak, głębszy kolor i wyraźny aromat. Produkowany w ten sposób olej rzepakowy jest nierafinowany, czyli nieoczyszczony, a więc uznawany za bardziej wartościowy. Powstaje z wyselekcjonowanych ziaren rzepaku, poddawanych zgniataniu lub wyciskaniu – bez użycia wysokiej temperatury. Na jakość każdego tłuszczu roślinnego wpływa także sposób przechowywania. Dlatego proponowany przez nas olej rzepakowy tłoczony na zimno przechowujemy w szklanych, ciemnych butelkach, w chłodnym i zacienionym miejscu. Olej rzepakowy doskonale nadaje się do sałatek, surówek oraz innych dań serwowanych na zimno. Przechowywać w suchym, chłodnym i zaciemnionym miejscu. Po otwarciu przechowywać w temperaturze 4-10°C nie dłużej niż 3-4 tygodnie. Może wytrącić się naturalny osad lub zmętnienie - jest to zjawisko naturalne, które nie wpływa na wartość odżywczą oleju. W zakładzie pakowane są również: produkty zawierające różne . Pomimo dołożenia wszelkich starań nie można w 100 % wykluczyć wystąpienia w produkcie tych surowców. Staramy się aktualizować na bieżąco wszystkie informacje zawarte na naszej stronie, jednak dane zawarte w powyższej tabeli mogą różnić się nieco, w zależności od partii produktu. Podane wartości zostały wyliczone z receptur według danych naszych dostawców i/lub literatury fachowej.", "url": "https://targroch.pl/pl/oleje/239-olej-rzepakowy-tloczony-na-zimno.html", "category": "opolskie", "sub_category": "Oleje i tłuszcze (masło, margaryna itp.)", "phrase": "Olej głubczycki rzepakowy tłoczony na zimno"}