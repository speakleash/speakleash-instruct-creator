{"meta_description": "Olej rzepakowy tłoczony na zimno z własnych upraw. Olej rzepakowy nierafinowany, niefiltrowany. Oleje Wielkie Rychnowo - producent oleju rzepakowego.", "title": "Olej rzepakowy tłoczony na zimno - Sklep", "content": "Bezerukowy olej rzepakowy od producenta – wolny od GMO, glifosatu i roundupu Olej rzepakowy od producenta dostępny w naszym sklepie charakteryzuje się łagodnym, wyraźnym orzechowo-słonecznikowym smakiem. Jako jedni z nielicznych nadzorujemy proces produkcji już od zasiewu roślin oleistych, dlatego nasz olej rzepakowy charakteryzuje się najwyższą jakością. Jest tłoczony na zimno i wytwarzany z wyselekcjonowanych zdrowych i pełnych nasion pochodzących z własnych upraw.  Uprawiamy tylko sprawdzone odmiany rzepaku “00” podwójne ulepszone, które nie zawierają szkodliwego dla zdrowia kwasu erukowego i nie są genetycznie modyfikowane (bez GMO). W niektórych odmianach rzepaku kwas erukowy stanowi aż 50% zawartości tłuszczu, co przyczynia się do otłuszczenia serca i wątroby. Jako producent gwarantujemy, że nasze uprawy nie są dosuszane chemicznie i dojrzewają naturalnie bez chemicznej ingerencji. To znaczy, że w naszym gospodarstwie nie stosujemy środków zawierających glifosat takich jak roundup, które bardzo negatywnie oddziałują na zdrowie i mogą być przyczyną chorób nowotworowych. Po zbiorach nasiona przechowujemy w szczelnym magazynie, który chroni je przed wilgocią, szkodnikami czy temperaturą. Olej rzepakowy tłoczymy na zimno w temperaturze poniżej 35 stopni Celsjusza na prasach ślimakowych własnej konstrukcji. Olej nie jest rafinowany ani filtrowany, ulega jedynie naturalnemu procesowi sedymentacji (opadaniu). Dzięki temu jest źródłem prozdrowotnych substancji takich jak kwasy omega 3, lecytyna, sterole czy przeciwutleniacze. Olej tłoczymy na świeżo małymi partiami co kilka dni, dlatego do momentu sprzedaży przechowywany jest w chłodni bez dostępu światła. Nie zawiera żadnych dodatków konserwujących. Tak przeprowadzony proces produkcji pozwala nam pozyskać olej charakteryzujący się wysokimi parametrami biochemicznymi w formie niezmienionej, czyli w takiej samej, w jakiej naturalnie zalega w komórkach roślinnych. Olej charakteryzuje się delikatnym smakiem i bogactwem wartości odżywczych. Dzięki temu, że pozyskujemy własne nasiona i nie jesteśmy uzależnieni od dystrybutorów, nasze ceny są stabilne. Możemy pochwalić się najwyższym stosunkiem jakości do ceny. Zakup nierafinowanego oleju rzepakowego z naszego gospodarstwa to rozsądna inwestycja. O jakości produktu świadczą liczne prestiżowe nagrody i wyróżnienia, między innymi Perła 2021, ,,Nasze Kulinarne Dziedzictwo – Smaki Regionów”, ,,Smak Roku” i ,,Smaki Regionu”. Ponadto uczestniczymy w krajowych systemach jakości takich jak ,,Jakość i Tradycja” i ,,Dziedzictwo Kulinarne”. Olej rzepakowy nie bez powodu nazywany jest oliwką północy, w ponad 90% składa się z nienasyconych kwasów tłuszczowych i tylko 7% jego wartości odżywczej stanowią nasycone kwasy tłuszczowe. Jest źródłem kwasów wielonienasyconych: omega-3 i omega-6. Posiada odpowiedni stosunek kwasów omega-3 do omega 6. Ponadto olej rzepakowy jest bogatym źródłem steroli, przeciwutleniaczy z grupy tokoferoli (witamina E), witaminy K i A. – Pozytywnie wpływa na poziom cholesterolu  – Pomaga w utrzymaniu zdrowej skóry  – Może wpływać na obniżenie ryzyka cukrzycy  – Wpływa na obniżenie ryzyka rozwoju nowotworów  – Opóźnia procesy starzenia  – Wspomaga koncentrację Stosowanie oleju rzepakowego – na zimno i do smażenia Właściwości oleju rzepakowego wykorzystamy najlepiej, używając go na zimno. Warto spożywać przynajmniej 1 łyżkę dziennie, np. na czczo. Jeszcze lepiej przyjmować olej po śniadaniu lub pomiędzy posiłkami. Zalecamy jednak dodawanie go do potraw, ponieważ doskonale wzbogaca smak:  – surowych warzyw  – sałatek  – kanapek  – past  – ziemniaków  – kasz  – serów  – zup  – jaj  – ryb  – jogurtów i kefirów Olej rzepakowy tłoczony na zimno świetnie odnajdzie się w roli smacznego i zdrowego dressingu do surówek. Możesz polewać nim ciepłe potrawy i niektóre z gotowanych warzyw (np. kalafiora czy brokuły). Olej ten wykorzystasz też do zrobienia domowego majonezu. Zważywszy na stosunkowo wysoką temperaturę dymienia (ponad 185°C) nasz olej nadaje się również do pieczenia, gotowania i smażenia. Nada potrawom charakterystyczny smak i aromat. Olej rzepakowy tłoczony na zimno jest bardzo trwałym olejem, jednak przechowywanie go w temperaturze poniżej 7°C znacząco wydłuży jego trwałość. Warto więc trzymać produkt w chłodnym miejscu, takim jak lodówka. Olej rzepakowy powinien pozostać w szczelnie zamkniętej, oryginalnej buteleczce. Najlepiej spożyć go w ciągu 6 miesięcy po wytłoczeniu. Data otwarcia nie ma tutaj znaczenia. Jeśli zauważyłeś osad na dnie oleju lub jego zmętnienie, to bez obaw. To naturalny proces sedymentacji, więc produkt wciąż nadaje się do spożycia.", "url": "https://olejewielkierychnowo.pl/produkt/olej-rzepakowy-tloczony-na-zimno/", "category": "opolskie", "sub_category": "Oleje i tłuszcze (masło, margaryna itp.)", "phrase": "Olej głubczycki rzepakowy tłoczony na zimno"}