{"meta_description": "Insefarm to dwie nowoczesne stacje produkcji nasienia wyposażone w nowoczesny sprzęt, aby nasienie knurów było w pełni zabezpieczone laboratoryjnie.", "title": "Krzyżowanie ras", "content": "Jest zakwalifikowana w systematyce jako podgatunek wywodzący się od dzika (Sus). Jest to zwierzę: parzystokopytne , monogastryczne (o jednokomorowym żołądku ), wszystkożerne oraz poliestralne ( cykl płciowy powtarza się regularnie średnio co 21 dni w okresie całego roku ) . Rodzaj Sus pojawił się podczas zmian klimatycznych w późnym Pliocenie około 5-3 milionów lat temu na terenach południowo-wschodniej Azji. Przez wiele setek tysięcy lat w toku ewolucji i doboru naturalnego wyodrębniły się trzy podstawowe formy dzika: europejski (Sus scrofa), azjatycki (Sus indicus ) oraz o mniejszym znaczeniu śródziemnomorski. Przystosowały się one do różnych warunków klimatycznych i topograficznych zamieszkiwanych terenów co wpłynęło na i ich odmienny wygląd i tryb życia. Około 500 tysięcy lat temu w trakcie dalszych zmian ewolucyjnych będących wynikiem ciągłego dostosowywania się organizmów do zmieniających się warunków środowiskowych dzik europejski i azjatycki uległy zróżnicowaniu na 25 podgatunków które dały początek powstania prymitywnych ras świń europejskich i azjatyckich. Według wielu różnych źródeł proces domestykacji (udomawiania ) rozpoczął się 10 – 7 tysięcy lat temu ( Mezopotamia) i objął tereny całej Euroazji. Schematyczne przedstawienie podstawowych jednostek używanych w klasyfikacji biologicznej. Kolejno od góry: życie, domena, królestwo, typ (w zoologii) lub gromada (w botanice), gromada (w zoologii) lub klasa (w botanice), rząd, rodzina, rodzaj i gatunek Domena: eukariota – organizmy eukariotyczne to organizmy jądrowe czyli takie, których komórka posiada jądro komórkowe np. rośliny, grzyby, zwierzęta i protisty. Protisty (łac. Protista) – jedno z pięciu królestw, wyróżnianych w ostatnich, hierarchicznych systemach klasyfikacji organizmów (np. w podziałach Whittakera i Margulis oraz Cavaliera-Smitha). Obejmuje wszystkie jądrowce, które pozostały po wyłączeniu organizmów zaliczonych do monofiletycznych kladów zwierząt, roślin i grzybów.", "url": "https://insefarm.pl/krzyzowanie-ras/", "category": "lubelskie", "sub_category": "Mięso świeże oraz produkty mięsne", "phrase": "Świnia rasy wielkiej białej polskiej (wbp)"}