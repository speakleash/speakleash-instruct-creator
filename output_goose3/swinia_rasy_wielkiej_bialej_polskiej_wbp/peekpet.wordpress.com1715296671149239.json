{"meta_description": "Wielka Biała Polska (WBP) to jedna z najpopularniejszych i najbardziej mięsnych ras trzody chlewnej w Polsce. Białe umaszczenie oraz krótkie, stojące uszy wyróżniają tą rasę. Ze względu na brak genu wrażliwości na stres oraz dobrą plenność jest głównym komponentem matecznym.", "title": "Rasa Wielka Biała Polska (WBP)", "content": "Pogłowie rasy Wielkiej Białej Polskiej wzrasta. W 2006 roku wynosiło około 34%, zaś 5 lat później ponad 38%. Najwięcej świń tej rasy, bo aż 75% pogłowia całego kraju, można znaleźć w województwach: Nazwa rasy Wielka Biała Polska oficjalnie funkcjonuje od 1962 roku. Prace hodowlane na tym typie trzody chlewnej zmierzały do uzyskania świni mięsnej bekonowej. Rasa powstała poprzez krzyżowanie świń miejscowych z wielką i średnią białą angielską oraz niemiecką białą szlachetną. Rezultatem jest rasa charakteryzująca się mocną konstytucją nadająca się na chów wielkostadny w systemie bezściółkowym. Obecnie nadal prowadzona jest praca hodowlana mająca na celu poprawienie cech tucznych oraz rzeźnych. Świnie tej rasy są późno dojrzewające, co znaczy że dojrzałość fizyczną osiągają w wieku 3 – 4 lat. Lochy osiągają masę ciała powyżej 300 kg, a knury są o 50 kg cięższe. Ta rasa mięsna wyróżnia się dobrą plennością, to znaczy że w jednym miocie może być od 10 do 12 prosiąt. Dobra mleczność, wysoka odporność oraz przystosowanie do warunków środowiskowych Polski sprawia, że ta rasa jest najczęściej wybierana. Lochy wykorzystywane są do krzyżowania towarowego jako komponent mateczny. Świnie nie przekazują pokoleniom genu wrażliwości na stres.", "url": "https://peekpet.wordpress.com/2016/02/24/rasa-wielka-biala-polska-wbp/", "category": "lubelskie", "sub_category": "Mięso świeże oraz produkty mięsne", "phrase": "Świnia rasy wielkiej białej polskiej (wbp)"}