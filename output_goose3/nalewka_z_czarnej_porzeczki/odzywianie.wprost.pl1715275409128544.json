{"meta_description": "Pomoże przy przeziębieniach i infekcjach gardła. Nalewka z czarnej porzeczki jest łatwa do przygotowania: wystarczą tylko cztery składniki i odrobina cierpliwości.", "title": "Lecznicza nalewka z czarnej porzeczki. Sprawdzony przepis", "content": "Wielu uważa, że to najzdrowszy specyfik spośród leczniczych nalewek owocowych. Czarne porzeczki to prawdziwe polskie super food, a ich właściwości zdrowotne są wręcz nieocenione. Czarna porzeczka zawiera witaminy A, C, E, witaminy z grupy B, a także fosfor, wapń, magnez czy potas. Warto dodać, że czarna porzeczka bije na głowę cytrynę, jeśli chodzi o zawartość witaminy C. Wystarczy 100 g tych owoców, aby pokryć dzienne zapotrzebowanie na witaminę C aż w 260 procentach! Ponadto czarna porzeczka jest bogata w błonnik, flawonoidy i przeciwutleniacze (to także wspomniana witamina C). Owoce czarnej porzeczki są niezastąpioną pomocą przy wspieraniu odporności, wspomaganiu leczenia infekcji górnych dróg oddechowych, mają pozytywny wpływ pracę serca i układu krwionośnego. Do zrobienia nalewki najlepiej wykorzystać wódkę oraz spirytus w równych proporcjach. Zasada jest wówczas taka, że najpierw owoce zalewa się wódką, a dopiero w drugiej kolejności spirytusem. Można wykorzystać do zrobienia nalewki samą wódkę, wówczas będzie po prostu dużo słabsza. Ważne, aby owoce, które wykorzystasz do zrobienia nalewki, były dobrze oczyszczone i nie były zepsute i spleśniałe. Według tego samego przepisu możesz zrobić nalewkę z czerwonej porzeczki, albo wymieszać różne rodzaje porzeczek. Ilość cukru zależy od indywidualnych upodobań. Z 500 g cukru na kilogram owoców wyjdzie dość słodka nalewka. RADA: jeśli chcesz uzyskać bardziej wytrawną nalewkę, nie tylko zmniejsz ilość cukru, ale dodaj do nalewki liść czarnej porzeczki. Jest bogaty w cenne garbniki i nada nalewce bardziej szlachetnego smaku. WAŻNE: nalewki nie należy podawać dzieciom i młodzieży do 18 roku życia, kobietom w ciąży oraz innym osobom, które z różnych powodów nie mogą spożywać alkoholu. Według Światowej Organizacji Zdrowia nie ma bezpiecznej ilości alkoholu. Czytaj też: Zrób herbatkę z liści porzeczki. To jedna z najcenniejszych ziołowych herbatCzytaj też: Najlepsze ciasto z jagodami. Sprawdzony i prosty przepis", "url": "https://odzywianie.wprost.pl/przepisy/11300233/lecznicza-nalewka-z-czarnej-porzeczki-sprawdzony-przepis.html", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Nalewka z czarnej porzeczki"}