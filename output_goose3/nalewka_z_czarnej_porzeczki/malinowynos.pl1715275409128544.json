{"meta_description": "Nalewka z czarnej porzeczki stanowi pozycję obowiązkową w piwniczce każdego smakosza domowych trunków", "title": "Nalewka z czarnej porzeczki", "content": "Na nalewkę z czarnej porzeczki mówi się także smorodinówka, co jest zapożyczeniem z języka rosyjskiego. Niech nas jednak nie zmyli geograficzne skojarzenie, ponieważ bohaterka tego wpisu nie niesie ze sobą aż tak wysokiej zawartości procentowej, jakiej oczekiwaliby towarzysze ze Wschodu. Tak czy inaczej, nalewka z czarnej porzeczki stanowi pozycję obowiązkową w piwniczce każdego smakosza domowych trunków. Czarna porzeczka to kolejna z obficie występujących w Polsce roślin, które doskonale nadają się na wyśmienitą nalewkę. Krzewy swój rodowód wywodzą z Azji, natomiast na Stary Kontynent dotarły w XV wieku na statkach duńskich i holenderskich kupców, przemierzających nieznane oceany w poszukiwaniu nowych smaków. Owoce czarnej porzeczki posiadają zastosowanie równie szerokie, jak rozłożyste potrafią być krzewy agrestowatych. Okrągłe ciemne porzeczki można spożywać na świeżo lub wykorzystać do przetworów, takich jak dżemy, soki i galaretki. Znane jest także użycie czarnych porzeczek jako rośliny ozdobne w parkach i ogrodach. Liście i owoce odznaczają się także właściwościami leczniczymi - są bogate w witaminy oraz skutecznie poprawiają przemianę materii, a ponadto posiadają zbawienny wpływ na odporność organizmu. Zawdzięczają to dużej zawartości flawonoidów. Przeciwdziałają one rozwojowi toksyn w organizmie, spowalniają proces starzenia się oraz mają własności przeciwnowotworowe. Z kolei zawarte w owocach czarnej porzeczki antyoksydanty, ograniczają poziom cholesterolu, hamują rozwój miażdżycy i regulują ciśnienie tętnicze. Smorodinówka sprawdza się także w przypadku leczenia infekcji górnych dróg oddechowych, a także ułatwia zasypianie. Nas jednak najbardziej interesować będzie zastosowanie owoców czarnej porzeczki do przyrządzania ulubionych napojów alkoholowych. Podobnie jak w przypadku każdej innej domowej nalewki, najlepiej wykorzystać dojrzałe i świeże owoce z własnej plantacji. Jeżeli jednak nie dysponujemy krzewami czarnej porzeczki, to może akurat ktoś z naszych znajomych bądź rodziny wspomoże nas owocami pewnego pochodzenia. By zapełnić nalewką 2 litrowy słój, potrzebujemy 1 litr spirytusu, 1 kg dojrzałych owoców czarnej porzeczki oraz syrop cukrowy w proporcji 0,5 kg cukru na 0,5 l wody. Nasz przepis pozwala na przygotowanie z tego nalewki z czarnej porzeczki o objętości 1,5 litra. Zaleca się zastosowanie spirytusu o wartości 70%. Taki alkohol możesz uzyskać z rozcieńczenia 500 ml spirytusu 200 ml wody. O ile w przypadku wiśniówki czy ajerkoniaku, przygotowanie surowców nie nastręcza problemów, to czarna porzeczka jest w tym względzie o wiele bardziej wymagająca. Smorodinówka to nalewka dla ludzi dokładnych i cierpliwych. Owoce czarnej porzeczki solidnie obierz z ogonków i opłucz z wszelkich zanieczyszczeń, które mogłoby zmącić smak nalewki. Na tym etapie odrzuć owoce uszkodzone lub nadpsute, ale podczas przygotowania nie musisz zadręczać się szypułkami. Ich usunięcie jest wprawdzie możliwe, niemniej jednak jest to zadanie karkołomne. Owoce dokładnie w ten sposób przygotowane należy zaaplikować do słoja i zalać rozcieńczonym wcześniej alkoholem. Według przepisu słój powinien być następnie szczelnie zamknięty i odstawiony w ciepłe i ciemne miejsce na okres kilku tygodni (najlepiej od 5 do 7). Nie ma tutaj specjalnych wymagań, równie dobrze sprawdza się kuchenna szafka, co domowa piwniczka lub spiżarnia - ważne żeby słoik znajdował się w ciemnym miejscu. Po czasie potrzebnym na macerację weź słoik i olej z niego do butelki płyn potrzebny do dalszego etapu przepisu. Następnie kolej na przygotowanie syropu - mając 0,5 l wody i 1/2 1 kg cukru, wymieszaj ze sobą składniki, przestudzić płyn i dodaj do nalewu ze słoja. Zawartość przelej do butelek o wygodnej dla Ciebie pojemności. Tak przygotowana nalewka z czarnej porzeczki powinna leżakować przez kilkanaście tygodni - jednak butelek nie powinniśmy otwierać wcześniej niż po upływie pół roku od ostatniego etapu przygotowania naszej ulubionej nalewki. To właśnie wówczas smorodinówka uzyskuje perfekcyjny smak i aromat. Kiedy zlewamy syrop, możemy jeszcze na kilka sposobów wykorzystać pozostałe z dużego słoja owoce porzeczek. Doskonale nadają się na przykład do przygotowania likieru porzeczkowego. Aby to zrobić, wystarczy zalać je jeszcze raz wódką. Owoce te mogą również służyć jako składniki farszu do ciast lub słodkich naleśników. Jeszcze bardziej intensywny smak i zapach, nalewka z czarnej porzeczki uzyskuje, jeśli doda się do niej dokładnie umyte liście. Wariant przepisu na nalewkę, oparty głównie o liście, zwany jest jako listówka. Nie ma lepszego czasu do jej przygotowania, jak wczesna wiosna, a zatem okres poprzedzający dojrzewanie owoców porzeczki, a nawet zanim krzew zacznie kwitnąć. Składniki, jakie musimy zgromadzić to dwie szklanki liści czarnej porzeczki, szklanka cukru, pół łyżeczki kwasku cytrynowego oraz 1 l wódki (niektóre przepisy pozwalają na zamienne zastosowanie spirytusu). Najpierw umyte i wysuszone liście wkładamy do dużego słoja i zalewamy 0,5 l wódki. Szczelnie zamknięty słój umieszczamy na około 7 dni w ciemnym miejscu. Następnie, płyn zlewamy do butelek, a liście czarnej porzeczki kolejny raz zalewamy 500 ml wódki i odstawiamy słoik na okres około 2 tygodni w ciemne i chłodne miejsce. Po tym czasie znowu dokładnie zlewamy płyn, natomiast liście zasypujemy cukrem i odstawiamy składniki na czas potrzebny do całkowitego rozpuszczenia się cukru. Po upływie kilku dni znów zlewamy syrop, natomiast liście możemy już spokojnie wyrzucić, ponieważ nie będą już potrzebne. W dalszej kolejności trzy powyższe płyny zlewamy do jednego pojemnika, dokładnie mieszamy i wsypujemy kwasek cytrynowy. Kolejnym etapem przygotowania nalewki jest zlanie klarownej cieczy do butelek i odstawienie ich na następne trzy miesiące. Alkoholem, który najlepiej się z nią komponuje, jest dobrze znana nam smorodinówka. Nasz ulubiony domowy trunek będzie jeszcze smaczniejszym alkoholem, jeśli umieścimy go w odpowiedniej oprawie. Świetnie do tego celu nadają się nie tylko ozdobne butelki, ale także karafki z pogrubionego szkła z interesującymi wzorami na korpusie. Będą one podkreślać intensywny kolor owoców, których użyliśmy do przygotowania nalewek. Wprawdzie żadne przepisy o tym nie mówią, ale odpowiednie opakowanie pomoże zrobić na naszych gościach jeszcze lepsze wrażenie.", "url": "https://malinowynos.pl/Nalewka-z-czarnej-porzeczki", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Nalewka z czarnej porzeczki"}