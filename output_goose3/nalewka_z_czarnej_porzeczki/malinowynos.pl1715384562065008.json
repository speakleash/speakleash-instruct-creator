{"meta_description": "Czarna porzeczka słynie ze swych dobroczynnych właściwości. Już 100 g tych niepozornych owoców pokrywa niemal 260% dziennego zapotrzebowania\r\nna witam", "title": "Nalewka porzeczkowa (smorodinówka) - przepis", "content": "Czarna porzeczka słynie ze swych dobroczynnych właściwości. Już 100 g tych niepozornych owoców pokrywa niemal 260% dziennego zapotrzebowania na witaminę C. Porzeczki to także źródło antocyjanów o właściwościach antybakteryjnych, rutyny wspomagającej wchłanianie witaminy C i uszczelniającej naczynia krwionośne oraz kwercetyny o działaniu moczopędnym i antyalergicznym. To właśnie dzięki swojemu leczniczemu zastosowaniu, czarna porzeczka stała się głównym bohaterem tej nalewki. Smorodinówka wywodzi się bowiem z Kresów Wchodnich, gdzie ze smacznym skutkiem utrwalano korzystne właściwości porzeczek za pomocą alkoholu. Niemniej, warto zrobić tę nalewkę nie tylko ze względu na wartości odżywcze, ale i wyrazisty, orzeźwiający smak. Owoce czarnej porzeczki pozbawiamy ogonków i szypułek. Następnie wrzucamy je do słoja, zalewamy alkoholem i odstawiamy na miesiąc do ciepłego pomieszczenia. Zlewamy nalew, a porzeczki zasypujemy cukrem. Odstawiamy owoce na ok. 1 tydzień, aż do uzyskania syropu. Od czasu do czasu mieszamy słojem, żeby cukier szybciej się rozpuścił. Odsączamy syrop i łączymy z nalewem. Mieszamy, filtrujemy i rozlewamy nalewkę do butelek. Smorodinówkę warto spożywać po półrocznym leżakowaniu. Smakuje jeszcze lepiej, jeśli wymieszamy ją z listkówką na liściach czarnej porzeczki. Z umytych, wysuszonych owoców usuwamy szypułki i ogonki. Wrzucamy porzeczkę do słoja, lekko rozgniatamy. Dorzucamy przyprawy, zalewamy całość wódką i spirytusem. Zakręcony słój odstawiamy do ciepłego, nasłonecznionego pomieszczenia. Maceracja powinna trwać 2 miesiące, w tym czasie co 3 dni potrząsamy słojem dla lepszej ekstrakcji składników. Po dwóch miesiącach zlewamy nalew, a do owoców dodajemy cukier i miód. Odstawiamy na tydzień, regularnie potrząsając słojem, by cukier lepiej się rozpuścił. Otrzymany syrop zlewamy i łączymy z nalewem. Całość filtrujemy i butelkujemy. Nalewka powinna dojrzewać pół roku. Zobacz też smaczny przepis na nalewkę wiśniową i sprawdź nasze filmy poradnikowe dla domowych producentów win. Zapraszamy również do lektury naszego bloga i działu z artykułami!", "url": "https://malinowynos.pl/nalewka-porzeczkowa-smorodinowka-przepis", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Nalewka z czarnej porzeczki"}