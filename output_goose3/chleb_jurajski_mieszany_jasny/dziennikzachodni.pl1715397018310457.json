{"meta_description": "2840 litrów zalewajki, jaką w niedzielę ugotowano na czeladzkim rynku, pozwoliło jej znaleźć się w Księdze Polskich Rekordów i Osobliwości.", "title": "W Czeladzi gotowali zagłębiowską zalewajkę", "content": "Już 104. potrawa z województwa śląskiego znalazła się na liście produktów tradycyjnych Ministerstwa Rolnictwa i Rozwoju Wsi. Zaledwie kilka dni temu, czternastego lipca, do listy dołączył chleb jurajski mieszany jasny a w czerwcu pierniki żywieckie. Prawo do wpisania na listę mają potrawy, charakteryzujące się znaną od przynajmniej 25 lat metodą wytwarzania, których wyjątkowe właściwości wynikają ze stosowania tradycyjnych metod produkcji. Nasz region jest niekwestionowanym liderem wśród producentów potraw regionalnych - w sumie w całym kraju jest ich ponad 662. Za nami jest województwo pomorskie, które ma ich 100. Wśród najbardziej znanych i popularnych z Śląska jest oczywiście modra kapusta i rolady śląskie, a wśród typowo zagłębiowskich wątróbki gęsie po siewiersku, siewierskie: żurek, gęś i kaczka, chleb sławkowski, prażuchy, zacierka zagłębiowska, bób zwany bobrem. Zalewajka, która była gotowana wczoraj na czeladzkim rynku, choć uznawana przez ogół za typowo zagłębiowską zupę, na liście produktów tradycyjnych jeszcze się jeszcze nie znalazła. Trafiła natomiast do księgi Polskich Rekordów i Osobliwości. Wszystko za sprawą ilości tego dania.", "url": "https://dziennikzachodni.pl/w-czeladzi-gotowali-zaglebiowska-zalewajke/ar/145571", "category": "śląskie", "sub_category": "Wyroby piekarnicze i cukiernicze", "phrase": "Chleb jurajski mieszany jasny"}