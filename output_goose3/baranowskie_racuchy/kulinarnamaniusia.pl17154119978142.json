{"meta_description": "", "title": "Racuchy z jabłkami", "content": "Zachciało mi się racuchów z jabłkami. Bardzo dawno ich nie robiłam, a że teraz jestem przez jakiś czas w domu to mogę poszaleć w kuchni z pysznymi śniadaniami. Takie racuszki można oczywiście zrobić także na obiad czy kolację, a także zabrać ze sobą do pracy czy do szkoły. Pamiętam jak mama takie nam robiła na śniadanie. Polewała miodem lub posypywała cukrem. Jejku jak one smakowały. Albo jak wracałyśmy z dworu to czekała na nas taka kolacja, mniam pyszności. Jabłka ja zazwyczaj ścieram na tarce, ale jak chcecie to możecie je pokroić w drobną kostkę. I koniecznie dodajcie cynamon. Miłego dnia kochani i smacznego. Do miski wbijamy jajka i ubijamy je trzepaczką razem z cukrem. Dodajemy jogurt, mleko i olej i ponownie mieszamy. Wsypujemy mąkę i cynamon, mieszamy dokładnie, aż składniki się ze sobą połączą. Jabłka obieramy ze skórki i ścieramy je na tarce na dużych oczkach. Dodajemy do ciasta i mieszamy łyżką. Rozgrzewamy patelnię i nakładamy łyżką porcję ciasta, smażymy racuchy na niewielkim ogniu, na rumiano z dwóch stron. Gotowe racuchy posypujemy cukrem pudrem.", "url": "https://www.kulinarnamaniusia.pl/2018/01/racuchy-z-jabkami.html", "category": "lubelskie", "sub_category": "Wyroby piekarnicze i cukiernicze", "phrase": "Baranowskie racuchy"}