{"meta_description": "Lubisz gotować, piec ciasta, eksperymentować w kuchni? Podziel się swoim przepisem...", "title": "Przepisy pomorskiej kuchni. Racuchy pani Krysi", "content": "Zapraszamy do współpracy osoby lubiące spędzać czas w kuchni na gotowaniu, pieczeniu, eksperymentowaniu. Wspólnie możemy stworzyć niepowtarzalną książkę kucharską, w której znaleźć będzie można przepisy na różne specjały i dania proste, których nie powstydzi się żadna gospodyni. Od dziś we wszystkich tygodnikach \"Polski Dziennika Bałtyckiego\" ukazywać się będzie kącik Przepisy Pomorskiej Kuchni. Jego współtwórcą może być każdy! Wystarczy na adres redakcji \"Dziennika Tczewskiego\" (83-110 Tczew, ul. Obr. Westerplatte 28) nadesłać swój przepis na tradycyjne danie podając do siebie kontakt. Reporter przyjedzie zrobi zdjęcie autorce, autorowi przepisu. Zwieńczeniem akcji będzie specjalny prezent dla naszych Czytelników - atrakcyjny dodatek z najlepszymi przepisami kulinarnymi z Pomorza. Składniki: 0,5 kg mąki, 2,5 szkl. mleka, 3 jaja, 1 paczka cukru waniliowego, 1 łyżka cukru, 5 dag drożdży, 0,5 kostki masła, 2 jabłka, 0,5 l oleju do smażenia, 0,5 łyżeczki soli Przygotowanie: Drożdże wymieszać z cukrem i 3 łyżkami ciepłego mleka i odstawić do wyrośnięcia. Pozostałe mleko wlać do miski, podgrzać i wsypać cukier waniliowy oraz sól. Wsypać mąkę i wymieszać drewnianą łyżką. Następnie dalej mieszając dodać jaja i roztopione masło. Jabłka obrać i pokroić w kostkę włożyć do ciasta i połączyć. Na koniec wlać wyrośnięte drożdże i wymieszać. Tak przygotowane ciasto przykryć i odstawić do wyrośnięcia. Kłaść łyżką małymi porcjami na patelnię z rozgrzanym olejem. Smażyć z obu stron. Oprószyć cukrem-pudrem.", "url": "https://warszawa.naszemiasto.pl/przepisy-pomorskiej-kuchni-racuchy-pani-krysi/ar/c17-26023", "category": "lubelskie", "sub_category": "Wyroby piekarnicze i cukiernicze", "phrase": "Baranowskie racuchy"}