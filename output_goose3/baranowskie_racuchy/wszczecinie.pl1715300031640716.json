{"meta_description": "Sprawdziliśmy, co w weekend dzieje się w Szczecinie. Festyny, pikniki i liczne atrakcje dla dzieci, premiera w teatrze lalek, do tego spacery z przewodnikami szlakiem pracowni szczecińskich artystów czy śladami przedwojennych gier i zabaw, zwiedzanie gabinetu prezydenta i liczne koncerty, w tym sanah, Taco Hemingwaya, Sławka Uniatowskiego i urodzinowy szczecińskiej BNO. Jest w czym wybierać!", "title": "Dzieje się w weekend w Szczecinie! Najciekawsze atrakcje na 27 – 29 MAJA 2022 [LISTA] - Szczecin", "content": "W weekend warto wybrać się na spacer wzdłuż Wałów Chrobrego, gdzie zacumowało kilka okrętów wojennych wchodzących w skład Stałego Zespołu Sił Obrony Przeciwminowej NATO SNMCMG1. W Szczecinie zacumowały m.in.: niszczyciel min HNOMS Hinnov (Norwegia), stawiacz min LVNS Virsaitis (Łotwa), niszczyciel min EML Sakala (Estonia), niszczyciel min BNS Primula (Belgia). Przypłynął też ORP Xawery Czernicki. Jednostki pozostaną w naszym mieście do poniedziałku do ok. godz. 10:00. Zwiedzać będzie można tylko polski okręt. ORP Xawery Czernicki udostępni swój pokład dla zwiedzających w piątek w godz. 17.00-19.00 oraz sobotę i niedzielę w godz. 13.00-17.00. Wstęp wolny. Szczegóły tutaj Weekend to też okazja, by wziąć udział w atrakcjach przygotowanych z okazji trwającego w Szczecinie Tygodnia Otwartej Sztuki. Poza możliwością zwiedzenia niedostępnych na co dzień pracowni szczecińskich artystów w programie znalazły się rozmaite spotkania, wystawy, warsztaty, koncerty. Co ważne, jak podkreślają organizatorzy, plan wydarzenia został ułożony w taki sposób, by każdy znalazł w nim coś dla siebie – zarówno starsi, jak i młodsi miłośnicy sztuki. Szczegółowy program tutaj W ten weekend, 27 – 29 maja, w Szczecinie odbywa się również 6. edycja Stress Off Festiwal. Warsztaty, wykłady i pokazy – wszystko z udziałem ekspertów, którzy podzielą się swoimi doświadczeniami i wiedzą. To propozycja dla każdego, kto poszukuje skutecznych metod radzenia sobie ze stresem. Wydarzenie odbywa się przy ul. 3 Maja 1a. Szczegóły tutaj Prezentacja fragmentów codzienności niepolitycznej z lat 1952-1989, przykłady znakomitego wzornictwa, kultowych przedmiotów. Strefy tematyczne na ponad 100 m kw.: Szczecin (miejsca, zakłady pracy, kultura, muzyka, smaki), dzieciństwo, gabinet działacza partyjnego, mieszkanie, handel, rzemiosło, sport i wypoczynek. Opisy w trzech językach: polskim, angielskim i niemieckim. Adres: ul. Śląska 51/LU1A (po sąsiedzku z bramą ul. Śląska 52) – kamienica przy Parku gen. Andersa, skrzyżowanie z ul. Więckowskiego. W piątek otwarte w godzinach 11.00-18.00. Cennik: bilet normalny 20 zł, ulgowy 15 zł. Szczegóły: http://facebook.com/muzeumszczecinwprl, https://szczecinwprl.pl/ W Jego ostatni występ wzbudził tak wielkie zainteresowanie, że sala GOKSiR w Przecłąwiu pękała w szwach! Już w piątek, 27 maja, Magik Markus odwiedzi ponownie Przecław. Tym razem ze swoim nowym show! Wstęp na to fantastyczne wydarzenie jest bezpłatny, ale w recepcji GOKSiR należy pobrać darmowe wejściówki. Początek o 16:00. Szczegóły: https://www.facebook.com/events/1459344574514703 Dom Kultury Krzemień w piątek zaprasza na szóstą już odsłonę autorskiego programu „Rezydua Pasji”, w którym goszczą osobowości Szczecina i opowiadają o swoim życiu i twórczości. Tym razem spotkanie zatytułowano „Rodem z Tolkiena, czyli Puszcza Bukowa w aplikacji mobilnej”, a gościem będzie Grzegorz Koralewski, twórca interaktywnej mapy szczecińskiej Puszczy Bukowej w aplikacji na smartfony. Początek o 18:00. Wstęp bezpłatny. Szczegóły: https://www.facebook.com/events/281659694159335/ Dom Kultury Słowianin i duet After Blues, w ramach Tygodnia Otwartej Sztuki, w piątek po południu zapraszają na koncert pn. „Mała Akademia Bluesa”. Jest to autorski projekt rewelacyjnych muzyków – Waldemara Baranowskiego i Leszka Piłata. „Mała Akademia Bluesa” to godzinna lekcja muzyki, która oprócz teorii, łączy się z koncertem w wykonaniu duetu After Blues oraz praktycznymi ćwiczeniami z publicznością. Usłyszymy przykłady bluesa wiejskiego, miejskiego, boogie, swingującego. To również nauka umiejętnego klaskania „na dwa”. Początek w piątek o godz. 16:00 naprzeciwko restauracji „Lokalna” obok Dworca Głównego przy ul. Kolumba 2D. Wstęp wolny. Szczegóły: https://www.facebook.com/events/950150229187165 W piątek w Klubie Delta w Dąbiu odbędzie się koncert Chóru Hejnał, najdłużej i nieprzerwanie działającego zespołu chóralnego na Pomorzu Zachodnim. Podczas koncertu zostaną zaprezentowane utwory muzyki sakralnej, współczesnej i ludowej. Początek o 17:00. Wstęp wolny. Szczegóły: https://www.facebook.com/events/373315034854650 Z kolei zespół wokalny „Srebra na obcasach” zaprasza w piątek do Sali Kominkowej w Domu Kultury „13 Muz” na koncert zatytułowany „Kobieta zmienną jest”. Podczas koncertu usłyszymy znane piosenki o tematyce bliskiej płci pięknej, m.in. „Małgośka” M. Rodowicz, „Wielka dama tańczy sama” A. Jantar czy „Sex appeal” E. Bodo. Początek o 19:00. Bilety 15 i 20 zł. Szczegóły: https://www.facebook.com/events/841084367283506 W piątek w złotej sali szczecińskiej Filharmonii usłyszymy kompozycje Charliego Chaplina w wykonaniu skrzypka Philippe'a Quinta oraz Orkiestry Symfonicznej Filharmonii pod batutą Rune Bergmanna. Wśród utworów znajdziemy muzykę z filmów Chaplina, Tańce symfoniczne z musicalu West Side Story Leonarda Bernsteina oraz Symfonia z Nowego Świata Antonina Dvořaka. Początek koncertu o godzinie 19:00. Bilety 25-55 zł. Szczegóły: https://www.facebook.com/events/551015486419772 „My Fair Lady” to jeden z najbardziej znanych i kasowych musicali. W Polsce był wystawiany ponad dwadzieścia razy, a po ponad 25 latach dramat George’a Bernarda Shawa powrócił na scenę Opery na Zamku w Szczecinie w nowej interpretacji realizowanej przez Jakuba Szydłowskiego. Historia bezpardonowego i egocentrycznego profesora Henry’ego Higginsa, opowiedziana tu z punktu widzenia trzech kobiet: Jego matki, gospodyni – pani Pearce i uczennicy Elizy Doolittle, zmuszonych dzielić z nim losy, daje możliwość nowego odczytania tej znanej nam wszystkim historii. W ten weekend sztukę będzie można obejrzeć w piątek i sobotę o 19:00 oraz w niedzielę o 18:00. Bilety 45 – 120 zł. Teatr Współczesny w Szczecinie w ten weekend zaprasza na uwielbiany spektakl pt. „Przyszedł mężczyzna do kobiety”. To przezabawna komedia na aktorski duet tworzony przez Arkadiusza Buszko i Joannę Matuszak. On i ona spotykają się na randce, która zaczyna się… fatalnie. Po serii kłótni i obelg, włączają płytę „Love story” i… zaczynają jeszcze raz. Oboje muszą przecież dokonać wyboru pomiędzy dalekim od doskonałości partnerem a samotnością. Spektakl zostanie wystawiony wyjątkowo na Dużej Scenie w piątek, sobotę i niedzielę o godz. 19:00. Bilety 30-45 zł. „Chwila nieuwagi” to farsa, której bohaterem jest neurotyczny i nudny księgowy. Całkowicie oddany swojej pracy, sumienny, uporządkowany i bez życia towarzyskiego. Wystarczy jednak - tytułowa - chwila nieuwagi, aby to poukładane życie wywróciło się do góry nogami. Biedaczek wplątuje się w aferę z rosyjską mafią w tle. W jego mieszkaniu pojawia się tajemniczy nieznajomy, którego w żaden sposób nie może się pozbyć, a który - dodatkowo - systematycznie opróżnia mu barek. Policja nie reaguje. Do tego, w skromnej dotychczas sekretarce budzi się dzika lwica, która próbuje go uwieść. I na to wszystko zjawia się mamusia zatroskana o losy biednego, nieporadnego syneczka... A to dopiero początek... W ten weekend Teatr Polski w Szczecinie zaprezentuje spektakl pt.: „Chwila nieuwagi”. Przedstawienie zostanie wystawione na tymczasowej scenie Dekadencja na pierwszym piętrze w Nowym Browarze Szczecin przy ul. Partyzantów 2. Sztukę będzie można obejrzeć w piątek, sobotę i niedzielę o godz. 19:00. Bilety 50 i 40 zł. Czy po czterdziestce warto zaczynać od nowa? Shirley – kobieta dojrzała, której rytm życia wyznaczają praca, obiady i mąż – w dowcipnym monologu przekonuje, że czasami nie tylko warto, ale wręcz należy. Ciska kuchenny fartuch w kąt i decyduje się na podróż, która odmienia wszystko. Bo, jak mówi, nie ma większej zbrodni, niż życie, którego nie wykorzystało się w pełni. Spektakl w wykonaniu Joanny Sadłowskiej. Początek w piątek o godz. 20:00 na scenie Teatru „nie ma” przy ul. Szwoleżerów 18a. Wstęp wolny. Szczegóły: https://www.facebook.com/events/463078668923721 W Netto Arenie w piątek wystąpi Taco Hemingway. Podczas koncertu artysta przypomni swoje największe hity z płyty pt. „Pocztówka”, a także albumów „Jarmark” i „Europa”. Początek o 18:00. Bilety od 99 zł. Szczegóły: https://www.facebook.com/events/1026632767919911 W Klubie Muzycznym ZOO w piątek zagra klasyka polskiego punk rocka. Mowa o zespole Uliczny Opryszek. Początek o 19:00. Bilety 40 zł. Szczegóły: https://www.facebook.com/events/996134264363553/ W klubie Jazzment w piątek odbędzie się kolejne jam session organizowane przez Fundację Generator Sztuki. Tym razem sceną zawładnie szczecińska jazzowa młodzież, która jest nie tylko coraz liczniejsza, ale przede wszystkim radzi sobie znakomicie. Początek o 21:00. Wstęp wolny. Szczegóły: https://www.facebook.com/events/1061516147727845/1061516181061175/ Free Blues Club w piątkowy wieczór szykuje jam session w rytmie bluesa, soulu, funky i jazzu. Start o 20:00. Wstęp wolny. Szczegóły: https://www.facebook.com/events/1289605178196678 Jeden parkiet, dwóch DJ-ów i słuchawki, dzięki którym można samemu decydować, przy których dźwiękach chcemy się aktualnie bawić! W piątek na Łące Kany odbędzie się Silent Disco. Równocześnie zagrają dj CZŁOWIEK, który zabierze Was w muzyczną podróż po świecie disco, afro i jazzu oraz Michael Modoolar, który wyśle do wszystkich porządną dawkę słonecznej aury i funkowego groova! Start o 20:30. Wstęp wolny. Szczegóły: https://www.facebook.com/events/398975625286343 KYNING oraz JUKE COVE z Lipska + szczecińska ANTUMBRA – koncert w Klubie Muzycznym ZOO W Krzywym Gryfie w piątkowy wieczór zaplanowano koncert dwóch zespołów z Lipska – Kyning i Juke Cove oraz szczecińskiego projektu heavy psychedelic Antūmbra. Początek o 19:00. Bilety 30 zł. Szczegóły: https://www.facebook.com/events/3027200980923617 Jako DJ zwiedził najważniejsze kluby techno na świecie, a jego występ w HÖR BERLIN ma już status kultowego. Jest rezydentem w Synoid, a swoją muzykę wydawał już w takich labelach jak R-Label Group czy Sacred Court. Jest to zdecydowanie jeden z najmocniejszych bookingów w naszym mieście od dawna. W piątek w Hali Odra zagra Tham! Start o 23:00. Wstęp 30/40 zł. Szczegóły: https://www.facebook.com/events/396884575621012/ W sobotę (28 maja) na Jasnych Błoniach w Szczecinie odbędzie się duża impreza z okazji Dnia Dziecka organizowana przez europarlamentarzystę Bartosza Arłukowicza. W programie Europejskiego Dnia Dziecka przewidziano wiele atrakcji dla dzieci, w tym: dmuchańce, bańki mydlane, baloniarza, strefę animacji, fotobudkę, występy artystyczne jak pokazy tańca, śpiewu czy iluzji, a także darmowy poczęstunek popcornem i watą cukrową. Festyn odbędzie się w godz. 10:00-16:00. W tym czasie na miejscu obecny będzie też poseł Arłukowicz, z którym każdy chętny będzie mógł porozmawiać. Wstęp wolny. Więcej tutaj CHR Galaxy w sobotę, 28 maja, zaprasza dzieci na Truskawkowy Dzień Dziecka. Dla najmłodszych zostanie przygotowane truskawkowe pole, a w nim moc atrakcji: warsztaty z uprawy truskawek i zdobienia doniczek, pole truskawek-gigantów – selfie point, balonowe animacje, brokatowe tatuaże, malowanie buziek i truskawkowa wata cukrowa. Wydarzenie zaplanowano w godz. 12:00-18:00. Wstęp wolny. Szczegóły: https://www.galaxy-centrum.pl/aktualnosci/truskawkowy-dzien-dziecka Tego samego dnia (28 maja) w Galerii Kaskada najmłodsi będą mogli się spotkać z bohaterami popularnej kreskówki „Psi Patrol”. Na fanów bohaterskich piesków czekać będzie wiele atrakcji: zagadki, łamigłówki, warsztaty taneczne, edukacyjne pogadanki, kreatywne aktywności z udziałem animatorów i okazja do pamiątkowych fotek z Chase'm i Marshall'em. Wydarzenie zaplanowano w godz. 11:00-19:00. Wstęp wolny. Szczegóły: https://www.galeria-kaskada.pl/wydarzenia/psi-patrol-dzien-dziecka-w-kaskadzie-e34239/ Z kolei Galeria Turzyn w sobotę zaprasza dzieci na Kosmiczny Dzień Dziecka. W godz. 11:00-16:00 na odwiedzających będą czekać eksperymenty, roboty, kosmiczne pojedynki i turbo zabawa. Wstęp wolny. Na zajęcia Laboratorium Małego Inżyniera w strefie Roofa obowiązują zapisy. Wystarczy wejść w link: bit.ly/DzieńDzieckawTurzynie. Szczegóły: https://www.facebook.com/events/3247049218887688 Z okazji trwających w Szczecinie Dni Samorządu w sobotę, 28 maja, na Jasnych Błoniach odbędzie się piknik samorządowy dla najmłodszych. Wydarzenie zaplanowano w godz. 11:00-16:00. Wstęp wolny. Więcej: https://wiadomosci.szczecin.eu/ Również w ramach Dni Samorządu w sobotę w godz. 16:00-18:00 będzie można zwiedzić gabinet prezydenta Szczecina Piotra Krzystka. Wstęp wolny. Więcej: https://wiadomosci.szczecin.eu/ CH Ster w sobotę, 28 maja, otwiera swoje patio i zaprasza mieszkańców na festyn. Zaplanowano moc atrakcji, m.in.: food trucki, grill z pysznymi kiełbaskami, watę cukrową i popcorn, warsztaty i animacje dla dzieci, kąciki tematyczne, warsztaty rękodzielnicze prowadzone przez Mierzynianki - Koło Gospodyń Wiejskich w Mierzynie, zabawy, konkursy i wiele innych. Wydarzenie zaplanowano w godz. 15:00-19:00. Strefa food trucków dostępna będzie od godz. 11:00. Wstęp wolny. Szczegóły: https://www.chster.pl/pl/wydarzenia/item/2614-wpadnij-po-sasiedzku-28-05 Podziemne Trasy Szczecina to relikt historii, kolorowo oświetlone tunele i dziesiątki pomieszczeń przenoszą w czasie. Obecnie w cenie jednego biletu są udostępnione wszystkie trzy trasy. Połączone chronologicznie opowiadają całą historię tego miejsca. Trasa II Wojna Światowa to długie i wysokie tunele, Zimna Wojna to oryginalne miejsce ćwiczeń formacji obrony cywilnej, a na koniec zabawna i ciesząca się największym powodzeniem wśród dzieci trasa Selfie z PRL-em, gdzie poza wieloma eksponatami z epoki PRL-u, można sfotografować się z Misiem z filmu „Miś” Stanisława Barei oraz ponadczasowymi symbolami Szczecina – wielką puszką Paprykarza Szczecińskiego i wielką taśmą Wiskord. Zwiedzanie indywidualne odbywa się samodzielnie. Trasy są oznakowane tak, że nie sposób się zgubić. Przejście i zapoznanie się ze wszystkimi wystawami wraz z czasem na zdjęcia i zabawę na Selfie z PRL-em zajmuje ok. 1,5 h. Na zwiedzających czeka wiele atrakcji. Bilet normalny na wszystkie trzy trasy wynosi 35 zł, ulgowy dla dzieci i opiekunów, studentów, rencistów 30 zł. Zwiedzanie indywidualne jest możliwe codziennie przez 7 dni w tygodniu od 11:00 do 16:00, rezerwacja nie jest wymagana. Szczegóły: https://schron.szczecin.pl/  Prezentacja fragmentów codzienności niepolitycznej z lat 1952-1989, przykłady znakomitego wzornictwa, kultowych przedmiotów. Strefy tematyczne na ponad 100 m kw.: Szczecin (miejsca, zakłady pracy, kultura, muzyka, smaki), dzieciństwo, gabinet działacza partyjnego, mieszkanie, handel, rzemiosło, sport i wypoczynek. Opisy w trzech językach: polskim, angielskim i niemieckim. Adres: ul. Śląska 51/LU1A (po sąsiedzku z bramą ul. Śląska 52) – kamienica przy Parku gen. Andersa, skrzyżowanie z ul. Więckowskiego. W sobotę otwarte w godzinach 11.00-16.00. Cennik: bilet normalny 20 zł, ulgowy 15 zł. Szczegóły: http://facebook.com/muzeumszczecinwprl, https://szczecinwprl.pl/ Zamek Książąt Pomorskich w sobotę zaprasza maluchy na spektakl pt. „Misiaczek”. To sztuka dla dzieci od 18. miesiąca do 6 lat, która powstała na podstawie materiału literackiego Marty Guśniowskiej. Mali widzowie poznają opowieść o mieszkającym w lesie niedźwiadku, który miał kochającą mamusię i oddanych przyjaciół, ale pewnego dnia coś w jego życiu się zmieniło. Przedstawienie będzie można obejrzeć w sobotę o godz. 09:30 w sali 101 w Zamku (wejście A). Bilety kosztują 10 zł (ulgowy) i 20 zł. Dom Kultury 13 Muz w sobotę zaprasza dzieci w wieku 3-8 lat na widowisko „LED play”. To niezwykły, niesamowity, zaskakujący i efektowny, świetlny plac zabaw dla dzieci, w trakcie którego animatorzy zabiorą widzów do bajkowego świata pełnego podświetlanych bajkowych postaci, przejdą z nimi przez ścieżkę pełną laserów i wykonają świetlne misje niczym „Mission Impossible” po to, by na końcu zatańczyć z bajkowymi hologramami. Inspirowana popularnymi grami komputerowymi, pełna elektronicznego uroku animacja wypełniona zabawami ruchowymi i z elementami LED zachwyci widzów w każdym wieku! Wydarzenie realizowane przez szczecińskich animatorów ze „Światłogień Kids”. Pokazy zaplanowano w kilku grupach: g. 11:00 (3-5 lat), g. 12:10 (6-8 lat), g. 13:20 (3-5 lat), g. 14:30 (6-8 lat). Bilety 20 zł. Szczegóły: https://www.facebook.com/events/1040569013527662/ MISTRZOSTWA POLSKI W ULTIMATE FRISBEE na boiskach przy ul. Nehringa 69 Ultimate frisbee to widowiskowa dyscyplina, zdobywająca coraz większą popularność w Polsce. Zawodnicy podają między sobą dysk frisbee (nie można z nim biegać), w taki sposób, by dostarczyć go do zony przeciwnika (bronionej przez niego strefy punktowej). Rozgrywka jest dynamiczna, a najefektowniejsze akcje kończą się złapaniem dysku tuż nad ziemią przez zawodników rzucających się „szczupakiem\" w pole punktowe. Po raz pierwszy do Szczecina przyjadą najlepsi zawodnicy. Rywalizować będą w mistrzostwach Polski w kategorii open i w kategorii kobiet. Szczecin reprezentują UltiSzmulki. Rozgrywki na czterech boiskach zaplanowano w sobotę od godziny 9 do 17.20 i w niedzielę od godziny 8.30. Finał kobiet w niedzielę o godzinie 14.30. Finał kategorii open w niedzielę o godzinie 15.30. Wstęp bezpłatny. To jedna z atrakcji trwającego w Szczecinie Tygodnia Otwartej Sztuki. W sobotę, 28 maja, będzie można wziąć udział w spacerze po pracowniach szczecińskich artystów, który poprowadzi Sabina Wacławczyk. Jego trasa będzie przebiegać przez Galerię ZPAP – pracownię Lewińskich – galerię SAIE – galerię i pracownię ceramiki Art Galle Jolanty Szczepańskiej – pracownię Kingi Dalskiej – pracownię Jarosława Eysymonta oraz pracownię Ryszarda Korżanowskiego. Zbiórka o 11:40 przy ul. Koński Kierat 14/15. Szczeciński Spacer Miejski w tę sobotę, 28 maja, poświęcony będzie Cmentarzowi Centralnemu. Uczestnicy poznają unikatowe piękno jednej z największych nekropolii na świecie. Nie zabraknie ciekawostek i opowieści o postaciach pochowanych w tym miejscu. Będzie to okazja, by przekonać się, jak ważne jest to miejsce zarówno dla polskiej, jak i niemieckiej historii Szczecina. Spacer poprowadzi przewodniczka Joanna Olszowska. Start o 11:00. Zbiórka przy Bramie Głównej przy ul. Ku Słońcu 125. Bilety 20 zł. Szczegóły: https://visitszczecin.eu/pl/kultura/125-transgraniczne-spacery-miejskie-po-polsku-i-niemiecku W Książnicy Pomorskiej w sobotę odbędzie się prezentacja antologii „Prozatory Zachodniopomorskie 2021” wydanej w tym roku przez Wydawnictwo Książnicy Pomorskiej w ramach konkursu Prozatory Zachodniopomorskie 2021. W ramach wydarzenia zaplanowano czytanie fragmentów wyróżnionych oraz nagrodzonych tekstów przez autorów oraz rozmowy z laureatami. Początek o godz. 12:00 w Sali im. Zbigniewa Herberta. Wstęp wolny. Szczegóły: https://www.facebook.com/events/1365914733929767 Dom Kultury Krzemień w sobotę zaprasza na pokazy filmowe. Na wielkim ekranie będzie można obejrzeć zdobywcę 6 Oscarów – obraz „Diuna”. To o godz. 16:00, wstęp jest bezpłatny. Natomiast o godz. 19:00 zaprezentowany zostanie „Ludzki głos” Pedro Almodóvara. Na ten seans obowiązują wejściówki w cenie 10 zł. Przed każdym pokazem, do świata filmu wprowadzi krytyk filmowy Krzysztof Spór. Szczegóły: https://www.facebook.com/events/5181300235262845 W Willi Lentza w sobotę, 28 maja, będzie rozbrzmiewać oczekiwany w walc. Wszystko w ramach wydarzenia Walc & Willa, w programie którego znalazły się m.in. pokaz filmowy, koncert ORKIESTRY SALONOWEJ DEUTSCHE OPER BERLIN pod kierunkiem prof. Tomasza Tomaszewskiego, panel dyskusyjny o walcu, pokazy taneczne, a także degustacja austriackich specjałów. Początek o godz. 16:00. Na część wydarzeń wstęp jest darmowy, na pozostałe bilety kosztują 89 i 109 zł. Szczegóły: https://www.facebook.com/events/1000745063910264/ Teatr Piwnica przy Krypcie w sobotę i niedzielę zaprasza do sali Kina Zamek (wejście A) na najnowszy spektakl pt. „Burmistrz”. To kolejny już w zamkowym teatrze monodram w wykonaniu znakomitego Adama Dzieciniaka na podstawie tekstu Tomasza Jachimka, artysty kabaretowego, konferansjera, publicysty i tekściarza. Nie zabraknie anegdot, przebojów muzycznych oraz historii o kulisach władzy. Reżyserem jest Waldemar Patlewicz, którego widzowie Teatru Piwnica przy Krypcie znają już z cenionego od lat (wciąż na afiszu!) spektaklu „Kolega Mela Gibsona”. Sztukę będzie można obejrzeć w oba dni o godz. 17:00. Bilety: 25 i 30 zł. Szczegóły: https://zamek.szczecin.pl/wydarzenie/teatr/burmistrz-2/ Natomiast na scenie Teatr Małego w ten weekend wystawiony zostanie spektakl pt. „Dobry wieczór Fogg”. To klasyka polskiej piosenki w aktorskich interpretacjach. Zrealizowany z lekkością i poczuciem humoru spektakl nawiązuje do klimatu przedwojennych kabaretów. Bawi błyskotliwym dowcipem i piosenką z zaskakującą puentą. Po barwnym świecie piosenek i anegdot z życia artysty prowadzi nas sam Mieczysław Fogg. Sztukę będzie można obejrzeć w sobotę i niedzielę o godz. 17:00. Bilety 35 i 45 zł. Na deskach Teatru Kana w ten weekend premierę będzie mieć spektakl pt. „Arytmia” grupy Połowisko. Sztukę będzie można obejrzeć w sobotę o 19:00 i w niedzielę o 17:00. Bilety 20 zł. Szczegóły: https://www.facebook.com/events/568381757896316/568381767896315/ W Netto Arenie w sobotę odbędzie się koncert sanah. Artystka będzie promowała w Szczecinie album pt. „Uczta”. Początek o 20:00. Bilety wyprzedane. Szczegóły: https://www.facebook.com/events/663596251747370/ DUET JACKPOT – KONCERT „NIE MA JAK U MAMY” w klubie Jazzment W klubie Jazzment w sobotę odbędzie się przepiękny koncert z okazji Dnia Mamy w wykonaniu duetu Jackpot, który tworzą Kasia Buja Kazuba – wokal i Maciej Kazuba – gitara. Artyści zaprezentują utwory najwybitniejszych polskich poetów i kompozytorów muzyki rozrywkowej oraz piosenki autorskie. Początek o 20:00. Bilety 50 zł. Szczegóły: https://www.facebook.com/events/473764454500898/ W lokalu winyle.fm przy ul. Jagiellońskiej 86 w sobotę wystąpi „trzyosobowy duet” Dziaders In Arms, który tworzą Świetlicki, Czubaj i Marszałek. Usłyszymy minimalistyczne podejście do rocka symfonicznego z elementami bluesa i zjadliwymi tekstami. Początek koncertu o 20:00. Bilety 49 i 59 zł. Szczegóły: https://www.facebook.com/events/665638131402987 Free Blues Club w sobotę zaprasza na jam session w rytmie bluesa, soulu, funky i jazzu. Start o 20:00. Wstęp wolny. Szczegóły: https://freebluesclub.pl/wydarzenie/jam-session-night-20/ W klubie After Ego w sobotę impreza z cyklu Bass Planet. Jak zapowiadają organizatorzy, szykuje się piękne party przepełnione kosmiczną ilością dobrych dźwięków. Zagrają: JAYKOSY, CHERRY, PLAY_PAUL, SCHOCKTECH, LUKE.W, MYSTERIOUS VIBE oraz EMKA. Początek o 22:00. Bilety 30-40 zł. Szczegóły: https://www.facebook.com/events/698008068115260 W Klubie Muzycznym ZOO w sobotę odbędzie się druga edycja minifestiwalu muzyki black/ death/trash pod nazwą Faces of death. Tym razem na jednej scenie zaprezentuje się trzech przedstawicieli tych gatunków. Początek o 18:30. Bilety 18 zł. Szczegóły: https://www.facebook.com/events/1363186090820525/ Tego samego wieczoru w Krzywym Gryfie impreza z muzyką synthwave. Na scenie pojawi się czterech wykonawców łączących elektronikę inspirowaną brzmieniami lat 80. z mocniejszymi, przesterowanymi dźwiękami, również gitarowymi. Początek o 19:00. Wstęp 30 zł. Szczegóły: https://www.facebook.com/events/376920330926920/ Natomiast kolektyw Deep in My Soul w sobotę, 28 maja, zaprasza na wyjątkowe wydarzenie, podczas którego połączą się dwa muzyczne żywioły: deep i progressive z techno. Fanów tych brzmień usatysfakcjonują występy polskich i zagranicznych gwiazd. Wśród nich będzie m.in. pochodzący z Niemiec duet Kyau & Albert, który zagra specjalnego seta z okazji 25-lecia działalności artystycznej. Impreza odbędzie się w Hali Odra. Start o 18:00. Bilety od 79 zł. Szczegóły: https://www.facebook.com/events/474580067686573 Na Jasnych Błoniach w niedzielę (29 maja, od godz. 11:00) odbędzie się sportowy festyn z udziałem piłkarzy Pogoni, a także zawodników Pogoni Basket Szczecin i Pogoni Handball. W treningach i zabawach ruchowych dla najmłodszych będą elementy piłki nożnej, koszykówki oraz piłki ręcznej. Na pewno będzie ciekawie i wesoło. Przygotowywane są również konkursy, pokaz sztuczek piłkarskich i inne niespodzianki. Scenariusz imprezy został tak skonstruowany, aby zachęcić dzieci do udziału w licznych wyzwaniach sportowych, za które otrzymają specjalną pieczątkę, potwierdzającą wykonanie danego etapu. Na starcie każdy z uczestników pobierze kartę zadań i okolicznościową koszulkę. Warto podkreślić, że w zajęciach organizowanych przez Pogoń Szczecin Football Schools będą mogły wziąć udział nawet maluchy w wieku 1-3 lata. Początek o godz. 11:00. Wstęp wolny. W niedzielę o godz. 10:00 w OFF Marinie przy ul. Chmielewskiego 18 na Pomorzanach rozpocznie się kolejna edycja uwielbianego przez mieszkańców Szczecińskiego Bazaru Smakoszy. Na kilkudziesięciu stoiskach na odwiedzających czekać będzie mnóstwo smakołyków, m.in.: warzywa prosto od rolników, domowe ciasta, wiejskie jaja, ekologiczne sery, masło i jogurty, tradycyjne wędliny, prawdziwy chleb na zakwasie, miody, racuchy, wyśmienity paprykarz, dziczyzna, przetwory i wiele, wiele więcej. Oprócz stałych wystawców z ekologiczną żywnością, w OFF Marinie spotkacie też lokalnych rękodzielników prezentujących swoje prace w „Strefie Designu”. Jak zawsze najsmaczniejszy ekobazar w mieście zaprasza do godz. 15:00. Wstęp i parking bezpłatne. Szczegóły: https://www.facebook.com/SzczecinskiBazarSmakoszy Na bardzo ciekawie zapowiadający się spacer w niedzielę, 29 maja, zapraszają Stowarzyszenie Chowaniec oraz znany szczeciński przewodnik Michał Rembas. Tym razem oprowadzą po mieście śladami przedwojennych gier i zabaw. Będzie to okazja, by zobaczyć miejsca, w których niegdyś bawili się szczecinianie: kabarety, teatrzyki, kasyna. Były wśród nich zarówno eleganckie lokale, ale też i zwykłe, lecz popularne „mordownie”. Trasa spaceru wiedzie od pętli tramwajowej przy ul. Potulickiej, przez Bramę Portową i Kaskadę do ulicy ul. Bohaterów Getta Warszawskiego. Zbiórka o godz. 12:00 na pętli tramwajowej przy ulicy Potulickiej. Czas trwania spaceru: 2-2,5 godziny. Wstęp wolny. Szczegóły: https://www.facebook.com/events/414723380151236/ W niedzielę, 29 maja, na Miejskim Stadionie Lekkoatletycznym im. Wiesława Maniaka w Szczecinie przy ul. Litewskiej o godz. 9:15 rozpocznie się Kids Run – największy w Polsce cykl imprez sportowych dla całych rodzin. Kids Run to po pierwsze zawody biegowe dla dzieci i młodzieży w wieku od 1-14 lat, a po drugie rodzinny piknik z szeregiem sportowych atrakcji takich jak konkurencje sprawnościowe, zabawy z piłką, skok w dal, pchnięcie kulą, slalomy, konkurencje rzutowe, mecze piłki nożnej i koszykówki. Udział w zawodach biegowych wymaga wcześniejszego zapisu. Szczegółowe informacje na stronie www.kidsrun.pl Gra terenowa Para na Zamek, koncert legendarnej szczecińskiej grupy artystycznej Arfik, rodzinne oprowadzanie po zamkowych dziedzińcach, wielkie bańki mydlane, bezpłatna wata cukrowa – m.in. takie atrakcje przygotował Zamek Książąt Pomorskich w Szczecinie z okazji Dnia Dziecka. Impreza odbędzie się w niedzielę, 29 maja, w godz. 12:00-16:00 na Dużym Dziedzińcu. Wstęp wolny. Szczegóły i program: https://www.facebook.com/events/405891834371507 DLA DZIECI: ZUZU i LULU w Pleciudze Na scenie Teatru Lalek Pleciuga w niedzielę dwukrotnie wystawiony zostanie spektakl pt. „Zuzu i Lulu”. To urocza opowieść o dwóch lalkach, które bawią się, uczą i psocą wraz z dziećmi. Przedstawienie dla dzieci od 2 lat. Spektakl zostanie wystawiony o godz. 12:30 i 13:30. Bilety kosztują 22 i 26 zł. PREMIERA DLA DZIECI: ORKIESTRA ŚWIATA, CZYLI BAJKI LEŚNEJ SZAJKI w Pleciudze W Teatrze Lalek Pleciuga w tę niedzielę, 29 maja, odbędzie się również premiera spektaklu dla najmłodszych dzieci. To sztuka „Orkiestra świata, czyli bajki leśnej szajki” w reż. Przemysława Żmiejko i na podstawie tekstu Magdaleny Mrozińskiej. Rozśpiewana, familijna „Orkiestra świata” jest ciepłą i arcyzabawną opowieścią o dźwiękach natury, cykliczności, niezwykłości świata w skali mikro. Premierowo spektakl zostanie wystawiony w niedzielę o godz. 17:00. Szczegóły tutaj DLA DZIECI: SPEKTAKL „KAMYK I PATYK” w DK 13 Muz Dom Kultury 13 Muz w niedzielę zaprasza rodziny z dziećmi w wieku 4+ na familijny spektakl „Kamyk i Patyk”, w którym na jednej scenie wystąpią żongler i iluzjonista. Początek o godz. 14:00. Bilety 25 i 30 zł. Szczegóły: https://www.facebook.com/events/706635603823609/ Prezentacja fragmentów codzienności niepolitycznej z lat 1952-1989, przykłady znakomitego wzornictwa, kultowych przedmiotów. Strefy tematyczne na ponad 100 m kw.: Szczecin (miejsca, zakłady pracy, kultura, muzyka, smaki), dzieciństwo, gabinet działacza partyjnego, mieszkanie, handel, rzemiosło, sport i wypoczynek. Opisy w trzech językach: polskim, angielskim niemieckim. Adres: ul. Śląska 51/LU1A (po sąsiedzku z bramą ul. Śląska 52) – kamienica przy Parku gen. Andersa, skrzyżowanie z ul. Więckowskiego. W niedzielę otwarte w godzinach 11.00-16.00. Cennik: bilet normalny 20 zł, ulgowy 15 zł. Szczegóły: http://facebook.com/muzeumszczecinwprl, https://szczecinwprl.pl/ Podziemne Trasy Szczecina to relikt historii, kolorowo oświetlone tunele i dziesiątki pomieszczeń przenoszą w czasie. Obecnie w cenie jednego biletu są udostępnione wszystkie trzy trasy. Połączone chronologicznie opowiadają całą historię tego miejsca. Trasa II Wojna Światowa to długie i wysokie tunele, Zimna Wojna to oryginalne miejsce ćwiczeń formacji obrony cywilnej, a na koniec zabawna i ciesząca się największym powodzeniem wśród dzieci trasa Selfie z PRL-em, gdzie poza wieloma eksponatami z epoki PRL-u, można sfotografować się z Misiem z filmu „Miś” Stanisława Barei oraz ponadczasowymi symbolami Szczecina – wielką puszką Paprykarza Szczecińskiego i wielką taśmą Wiskord. Zwiedzanie indywidualne odbywa się samodzielnie. Trasy są oznakowane tak, że nie sposób się zgubić. Przejście i zapoznanie się ze wszystkimi wystawami wraz z czasem na zdjęcia i zabawę na Selfie z PRL-em zajmuje ok. 1,5 h. Na zwiedzających czeka wiele atrakcji. Bilet normalny na wszystkie trzy trasy wynosi 35 zł, ulgowy dla dzieci i opiekunów, studentów, rencistów 30 zł. Zwiedzanie indywidualne jest możliwe codziennie przez 7 dni w tygodniu od 11:00 do 16:00, rezerwacja nie jest wymagana. Szczegóły: https://schron.szczecin.pl/    CONCERTO BREVE | YEVGENIY KOSTRYTSKYY I BALTIC NEOPOLIS ORCHESTRA – KONCERT Z OKAZJI 14. URODZIN BNO w Willi Lentza W Willi Lentza w niedzielę odbędzie się koncert z okazji 14. urodzin Baltic Neopolis Orchestry. Gościem specjalnym będzie Yevgeniy Kostrytskyy, wieloletni koncertmistrz Filharmonii w Odessie, a obecnie koncertmistrz Bilkent Symphony Orchestra w Ankarze w Turcji. Podczas koncertu zabrzmią utwory mistrzów XIX wieku i dzieła współczesnych twórców ukraińskich. Usłyszymy m.in. Serenadę na smyczki op. 20, Salut d'amour na skrzypce i orkiestrę smyczkową Edwarda Elgara, Silent Music Valentina Silvestrova czy Concerto Breve na orkiestrę smyczkową Romualda Twardowskiego. Początek o 19:00. Bilety 55-65 zł. Szczegóły: https://www.facebook.com/events/2172443382906647 W niedzielę na scenie Filharmonii wystąpi Sławek Uniatowski z nowym projektem „Love Story”. Artysta wykona nowy materiał oraz specjalnie przygotowane aranżacje w premierowej odsłonie. Zabrzmią utwory z repertuaru m.in. Zbigniewa Wodeckiego, Edyty Geppert, Krzysztofa Krawczyka i Franka Sinatry. Gościem specjalnym koncertu będzie Ania Rusowicz. Początek o 19:00. Bilety 119-149 zł. W niedzielę, 29 maja, odbędzie się koncert finałowy najlepszych amatorskich wokalistów. Przez ostatnie 6 miesięcy wyłonionych zostało ponad 20 unikalnych głosów, które właśnie w ten weekend zabrzmią w Centrum Kultury Krzywy Gryf przy ulicy Kolumba 5. Nagrodą będzie występ na dużej scenie festiwalu Miasto na Fali, który odbędzie się 18 czerwca. Podczas finału, wśród zgromadzonej publiczności, zostaną rozlosowane bilety na MIASTO NA FALI oraz wejściówki na Męskie Granie 2022. Na zakończenie imprezy odbędzie się koncert zaproszonych zespołów. Początek o 15:00. Bilety 20 zł. Szczegóły: https://www.facebook.com/events/720377902292678/", "url": "https://wszczecinie.pl/index.php/aktualnosci,dzieje_sie_w_weekend_w_szczecinie_najciekawsze_atrakcje_na_27_29_maja_2022_lista,id-41288.html", "category": "lubelskie", "sub_category": "Wyroby piekarnicze i cukiernicze", "phrase": "Baranowskie racuchy"}