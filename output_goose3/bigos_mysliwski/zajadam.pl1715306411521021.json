{"meta_description": "", "title": "Bigos myśliwski", "content": "Bigos to tradycyjna potrawa znana w każdym polskim domu. Ilu kucharzy tyle samo różnych wersji przepisu. Jednym z nich jest bigos myśliwski, który wyróżnia się swoim smakiem i aromatem. Koniecznie sprawdź poniższy przepis na tę wyjątkową potrawę i spróbuj przyrządzić ją we własnej kuchni. Smak bigosu zależy w dużym stopniu od jakości i różnorodności dodanych mięs i wędlin. Podstawą bigosu myśliwskiego są takie gatunki mięsa jak: wieprzowina, trochę wędzonki i kiełbasa myśliwska. Smak całej potrawy wzbogacają dodatkowo suszone grzyby i śliwki oraz owoce jałowca. • None Grzyby namocz przez ok. godzinę w 500 ml zimnej wody. Ugotuj, a następnie pokrój (zachowaj wywar). • None Suszone śliwki przekrój na połówki zalej czerwonym winem i odstaw do namoczenia. • None Kiełbasę i boczek pokrój na 1 cm kawałki, mięso pokrój w kostkę o boku ok. 2 cm, a cebulę obierz i posiekaj. • None Kapustę kiszoną pokrój w krótsze wstęgi (jeśli jest zbyt kwaśna, opłucz w zimnej wodzie i dokładnie odciśnij). • None Kapustę umieść w garnku i zalej połową bulionu i wywarem z moczenia grzybów. Gotuj razem z przyprawami ok. 30 minut. • None W szerokim rondlu rozpuść smalec, dodaj pokrojone i przyprawione mięso oraz boczek i smaż na rumiany kolor. • None Dodaj cebulę i podsmaż, aż się zrumieni. • None Podlej resztą bulionu, dodaj śliwki, namoczone grzyby i duś do miękkości. Pod koniec dodaj kiełbasę . • None Kiedy mięso będzie miękkie dodaj je do gotującej się kapusty i duś ok. 2 godziny. • None Na koniec gotowania sprawdź czy bigos jest odpowiednio słony. Dopraw solą, pieprzem i łyżeczką cukru (w razie potrzeby dodaj więcej do uzyskania pożądanego smaku). • None Bigos przestudź, odstaw w chłodne miejsce na noc. Kolejnego dnia odsmaż bigos przez ok. 20 minut.", "url": "https://www.zajadam.pl/obiad/bigos-mysliwski", "category": "lubuskie", "sub_category": "Gotowe dania i potrawy", "phrase": "Bigos myśliwski"}