{"meta_description": "Bigos z dzika to tradycyjna polska potrawa, bez której nie obejdą się żadne święta. Wiele osób myli jednak bigos myśliwski z kapustą z kiełbasą. Czym różnią się", "title": "Bigos myśliwski", "content": "Kapustę kiszoną pokroić przełożyć do garnka, zalać rosołem i sosami, które zostały po upieczeniu mięs. Gotować pod przykryciem na małym ogniu około 50 minut. Grzyby namoczyć w zimnej wodzie. Odstawić na 2 godziny. Ugotować w tej samej wodzie osączyć i pokroić w paseczki. Wywar z grzybów zachować. Niektórzy mylą prawdziwy bigos myśliwski z kapustą ugotowaną z kiełbasą. Nie jest to jednak tradycyjny bigos myśliwski – przepis na niego podaje, że proporcje mięsa do kapusty powinny być prawie równe. W przeciwieństwie do kapusty z kiełbasą, bigos z dzika nie lubi mącznych zasmażek i tłuszczów roślinnych. Jeżeli bigos myśliwski jest dobrze odparowany, właściwie nie wymaga zagęszczania. W takim razie jak ugotować prawdziwy bigos myśliwski? Należy zacząć od ugotowania kapusty w bulionie i sosach z pieczenia mięsa. Do tak przygotowanej aromatycznej kapusty należy dodać pokrojone w duże kawałki upieczone: dziczyznę, wieprzowinę i wołowinę oraz boczek i pozostałe dodatki. Całość dusić razem minimum godzinę. Bigos myśliwski jest daniem o wyraźnym smaku. Można spokojnie dodać do niego dużo pieprzu – nawet dwie łyżeczki na garnek. Warto jednak ostrożniej podchodzić do tematu soli. Kapusta kiszona jest słona, szczególnie, jeśli nie została wygotowana w wodzie przed rozpoczęciem gotowania bigosu z dzika. Inne przyprawy, które świetnie uzupełnią smak potrawy to na przykład liść laurowy, ziele angielskie, kminek, owoce jałowca czy tymianek. Ważne jest, by po ugotowaniu wszystkie składniki bigosu z dzika tworzyły harmonijną kompozycję smaków i aromatów – żaden nie powinien dominować.", "url": "https://www.mojegotowanie.pl/przepis/bigos-mysliwski", "category": "lubuskie", "sub_category": "Gotowe dania i potrawy", "phrase": "Bigos myśliwski"}