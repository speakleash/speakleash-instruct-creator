{"meta_description": "", "title": "Przepisy dla myśliwych", "content": "Składniki: Bigos jesienią można przygotować wyłącznie z kapusty kiszonej. Później niezbędna jest domieszka kapusty słodkiej  a pod koniec zimy trzeba mieszać oba rodzaje kapusty pół na pół. (dla 12 biesiadników) 2 kg kapusty  50 dag cebuli  50 dag kwaśnych jabłek  po 10 dag suszonych śliwek i grzybów  2 kg różnych mięs  np. udźca dzika  sarniny  zająca (polecam też kawałek pieczonej kaczki lub gęsi - im więcej różnego rodzaju składników  tym lepiej)  60 dag kiełbasy  np. z dziczyzny i wieprzowej jałowcowej  25 dag boczku  4 łyżki koncentratu pomidorowego  2 łyżki smalcu  1 szklanka czerwonego wytrawnego wina  10 jagód jałowca  10 ziaren pieprzu  10 ziaren ziela angielskiego  3 liście laurowe  3 goździki  2 łyżki majeranku  po 1 łyżeczce kminku i cukru  sól  mielony pieprz  Sposób przygotowania: Kiszoną kapustę siekamy, białą kapustę szatkujemy i wkładamy je razem do garnka, dolewamy dwie szklanki przegotowanej wody. Dusimy pod przykryciem, często mieszając. W tym czasie wszystkie przyprawy, oprócz majeranku, zmielonego pieprzu, cukru i soli zalewamy w garnuszku 0,5 1 wody i gotujemy 20 minut, przecedzamy i ten aromatyczny wywar dodajemy do kapusty pod koniec duszenia. Cebulę obieramy i kroimy w kostkę. Jabłka myjemy, obieramy, usuwamy gniazda nasienne i kroimy w ćwiartki. Boczek kroimy w kostkę, podsmażamy, dodajemy cebulę, aby się zeszkliła. Kiełbasę obieramy z osłonek, kroimy w kostkę i dodajemy do zeszklonej cebuli. Mięso myjemy. Część dusimy osobno, podobnie jak pieczeń (np. kawałek udźca z dzika), a pozostałe mięso kroimy w kostkę tak jak na gulasz. Obsmażamy na smalcu, posypujemy pieprzem, majerankiem oraz cukrem, mieszamy i dusimy około20 minut. Następnie razem z kiełbasą i jabłkami dodajemy do duszącej się na małym ogniu kapusty. Część uduszonej pieczeni (także np. pieczoną kaczkę lub gęś) kroimy w kostkę i dodajemy do kapusty, a pozostały kawałek pieczeni kroimy w plastry. Pamiętajmy, że im dłużej kapusta dusi się z dodatkami, tym bigos jest smaczniejszy. Myjemy grzyby i śliwa i wkładamy do bigosu. Pod koniec duszenia dodajemy koncentrat pomidorowy i wlewamy wino. Całość dokładnie mieszamy i ewentualnie doprawiamy solą i pieprzem. Gotowy bigos przekładamy do misy i obkładamy plastrami pieczeni. Podajemy z pieczywem.", "url": "http://lowiecki.pl/przepisy.php?prz=384&zw=15&po=14&zr=0", "category": "lubuskie", "sub_category": "Gotowe dania i potrawy", "phrase": "Bigos myśliwski"}