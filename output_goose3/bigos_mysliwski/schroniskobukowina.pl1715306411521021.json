{"meta_description": "Sprawdź w sklepie internetowym Schronisko Bukowina ➤ Bigos myśliwski ✓ Pyszny, wyłącznie z naturalnych składników, ze sprawdzonego przepisu na bigos. Kup teraz!", "title": "Bigos myśliwski - sklep online Schronisko Bukowina", "content": "Jednogarnkowe dania to specjalność staropolskiej kuchni. Choć są stosunkowo proste do przygotowywania, wymagają starannej kompozycji składników do osiągnięcia idealnego smaku. Podobno każda gospodyni ma swój niepowtarzalny przepis, ale bigos po myśliwsku jest tylko jeden! przekonaj się, jak świetnie smakuje – wystarczy, że sięgniesz po bigos myśliwski ze spiżarni Schroniska Bukowina. Danie jest dostępne w szczelnie zamkniętym słoiku, który możesz przechowywać w temperaturze pokojowej, zaś po otwarciu – w lodówce. Nasz bigos myśliwski powstał w oparciu o tradycyjną recepturę opracowaną przez znamienitych kucharzy, którzy pasjonują się regionalnymi smakami. Produkt zawiera wyłącznie naturalne składniki, więc nie znajdziesz w nim chemicznych polepszaczy smaku, barwników ani konserwantów. Dzięki temu smakuje dokładnie tak, jak dawniej, a jego walory wynikają bezpośrednio z odpowiednich proporcji składników i przypraw. Bigos po myśliwsku przygotowujemy z białej kapusty kiszonej i kilku rodzajów wysokiej jakości mięsa (kiełbasa wiejska, boczek wędzony, szybka wędzona). Dodatek suszonych grzybów oraz przypraw uszlachetnia smak, zaś smalec wieprzowy i naturalne masło zapewniają odpowiednią konsystencję potrawy. Bigos myśliwski to smakowity przysmak, który warto podawać na ciepło. Posiłek możesz odgrzać np. w rondelku, mikrofalówce lub na patelni – ze względu na wysoką zawartość tłuszczu nie wymaga dodawania oleju ani oliwy. Jeżeli jednak nie masz czasu ani ochoty na podgrzewanie, naszym bigosem możesz delektować się również na zimno – jest gotowy do spożycia bezpośrednio po otwarciu słoika. Bigos po myśliwsku najlepiej smakuje z tradycyjnie wypieczonym chlebem, który również znajdziesz w naszej ofercie. Ponadto możesz podawać go z ulubionym rodzajem kaszy lub ziemniakami, np. gotowanymi bądź pieczonymi. W ten sposób uzyskasz sycący i pełnowartościowy posiłek. Bigos to typowa staropolska potrawa, która na dobre zadomowiła się w tradycyjnej polskiej kuchni. To przysmak, który gości na naszych stołach na co dzień, ale także podczas świątecznych spotkań. Przepełniony jest aromatem jałowca, kiszonej kapusty oraz najlepszej jakości mięsa. To danie, które rozgrzewa i jest syte. Chcesz wiedzieć, jak przyrządzamy nasz wyborny bigos? Kapustę kiszoną zalewamy aromatycznym bulionem i gotujemy. Dodajemy pieczone mięsa, podsmażony boczek wędzony, kiełbasę i cebulę. To jednak nie wszystkie sekrety naszego przepisu na bigos, bo do całości dorzucamy również suszone grzyby, ziarna jałowca, kminek, ziele angielskie oraz liście laurowe. Oprócz najlepszych przypraw, wlewamy do naszego bigosu czerwone wino i wszystko dokładnie mieszamy, by składniki przeniknęły swoim aromatem. Tak przygotowane danie trafia do słoików, abyś w domowym zaciszu mógł delektować się jego niepowtarzalnym smakiem. Bigos to potrawa, po którą najchętniej sięgamy zimową porą, kiedy to nasz organizm łaknie treściwych posiłków. Ten kapuściany przysmak powstał prawdopodobnie w XV wieku, kiedy pewna gospodyni chciała zużyć resztki pozostałe po świętach. Z racji tego, że w dawnej polskiej kuchni nie brakowało rozmaitych kiszonek, postanowiono połączyć je razem z mięsem. Bigos jedzono w czasie podróży i polowań, stąd też wzięła się jego nazwa “myśliwski”. Bigos staropolski przygotowywany był z dziczyzny, dziś częściej do tego celu wykorzystuje się mięso wieprzowe lub wołowe. Obecnie, aby szybciej wydobyć głębie jego smaku, można dodać do niego rwównież kilka łyżek koncentratu pomidorowego lub suszone śliwki. Nie ma jednej odpowiedzi na to pytanie - cenimy sobie wygodę i dobre smaki. Nasze dania jednogarnkowe to z pewnością jedno z takich zgranych połączeń. Znajdziesz w nim aromatyczną potrawę, która wyśmienicie smakuje, ma naturalny skład, a do tego jeszcze możesz przygotować ją w ciągu zaledwie kilku minut. Jeśli nie masz pomysłu na obiad dla rodziny, to dania jednogarnkowe idealnie sprawdzą się w roli smacznego, ciepłego posiłku. Bigos myśliwski ze sporymi kawałkami mięsa, w połączeniu ze świeżym pieczywem sprawi, że najesz się do syta. Kolejną zaletą bigosu w słoiku jest to, że możesz zabrać go niemal wszędzie. Ten staropolski przysmak najlepiej będzie smakował podgrzany w żeliwnym kociołku na łonie natury.", "url": "https://schroniskobukowina.pl/bigos-mysliwski", "category": "lubuskie", "sub_category": "Gotowe dania i potrawy", "phrase": "Bigos myśliwski"}