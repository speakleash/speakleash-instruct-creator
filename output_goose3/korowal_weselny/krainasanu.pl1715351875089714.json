{"meta_description": "", "title": "Festiwal Podkarpackich Smaków – Stowarzyszenie Kraina Sanu", "content": "16 czerwca br. w Górnie odbyły się już po raz 7 Targi Żywności Tradycyjnej „Festiwal Podkarpackich Smaków”. Podczas tegorocznej edycji targów po raz pierwszy pod szyldem naszego Stowarzyszenia, które od kilku lat aktywnie wspiera promocję lokalnych produktów kulinarnych wytwarzanych metodami tradycyjnymi, prezentowane były produkty z terenu naszego LGD. Festiwal co roku skupia ponad stu wystawców – głównie Kół Gospodyń Wiejskich, Stowarzyszeń i producentów lokalnej żywności. Stowarzyszenie „Kraina Sanu” – LGD reprezentowane było w I kategorii przez: Marię Drapała – „Barszcz biały czysty”, Lidię Mróz – „Pierożki leżachowskie” , Marię Żak – „Korowal weselny”, Koło Gospodyń Wiejskich Grodzisko Dolne – „Gołąbki z kaszą gryczaną i tartymi ziemniakami”, II kategorii przez: Alicję Wawryszko – „Kapuśniak leżachowski”, KGW „Leszczynka” – „Kapusta z kogutkiem”, KGW Grodzisko Dolne – „Kasza Jaglana z marchwią”.", "url": "http://www.krainasanu.pl/2305", "category": "podkarpackie", "sub_category": "Wyroby piekarnicze i cukiernicze", "phrase": "Korowal weselny"}