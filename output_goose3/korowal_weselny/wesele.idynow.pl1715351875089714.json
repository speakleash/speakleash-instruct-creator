{"meta_description": "", "title": "", "content": "Młodzi (Natalia Wandas i Dariusz Tymowicz) po ślubie udają się wraz z liczną rodziną z kilku wsi sąsiadujących z Dynowem do chaty wiejskiej, gdzie odbędzie się wesele. Oczywiście większość gości idzie pieszo. Na naszym weselu Młodzi i ich rodzina wieziona jest wozem. Dziękujemy P. Ostafińskiemu za przygotowanie wozu i koni. Korowód weselny prowadzony przez Drużbę Jacka Stochmala oraz kapelę „Młoda Harta” i „Pogórzanie” napotyka na swojej drodze bramę weselną przygotowaną przez członków Towarzystwa Gimnastycznego „Sokół” w Dynowie oraz grupę artystyczną Uniwersytetu Złotej Jesieni (reż.: Krystyna Dżuła). Brama, to nic innego jak pewnego rodzaju „przeszkoda” na drodze Młodych, którą muszą pokonać sprytem (jak to w życiu), ale i przekupstwem. Na Pogórzańskim weselu bramę przygotowali dynowscy mieszczanie udając alternatywne wesele. Stąd pojawia się druga Para Młoda i jej rodzina. Wspaniała inscenizacja kończy się zgodą po obydwu stronach. Następnie Korowód weselny udaje się pod drzwi chaty, gdzie odbędzie się wesele, Na progu domu Młodych witają rodzice: chlebem, solą i odrobiną wiejskiej gorzałki.", "url": "http://wesele.idynow.pl/", "category": "podkarpackie", "sub_category": "Wyroby piekarnicze i cukiernicze", "phrase": "Korowal weselny"}