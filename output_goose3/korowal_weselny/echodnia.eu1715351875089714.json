{"meta_description": "Jubileuszowy X Królewski Jarmark Pysznica 2017 odbył się w weekend przy Gminnym Centrum Sportowo-Rekreacyjnym i Kulturalnym. Organizatorami byli wójt Gminy Pysznica Tadeusz Bąk i dyrektor Domu Kultury Barbara Żywczak.", "title": "X Królewski Jarmark Pysznica 2017. Działo się!", "content": "ZOBACZ TAKŻE: Buzek: Niskie bezrobocie to mit. Wystarczy, że Polacy wrócą z zagranicy... Przez tydzień trwał turniej piłki plażowej nad zalewem „Nasze Piaski”. W sobotę odbył się turniej piłki nożnej z drużynami żeńskimi i męskimi o Puchar Wójta Gminy Pysznica i Puchar Przewodniczącego Rady Gminy Pysznica. W upalną niedzielę jarmark rozpoczął się od turnieju szachowego o Puchar Dyrektora Domu Kultury. O godzinie 14 zagrała Orkiestra Dęta z Miejskiego Domu Kultury w Stalowej Woli pod dyrekcją Mieczysława Parucha, a atrakcją był występ „Mażoretek” z Niżańskiego Centrum Kultury „Sokół” w Nisku. W konkursie kulinarnym w kategorii I produkty i dania mięsne I miejsce zajęła Sabina Herdzik za pasztet z karpia, II miejsce – Barbara Kuśmider za pasztet z królika, III miejsce – Stanisława Sudoł za forszmak, IV miejsce – Stowarzyszenie Kobiet Słomianej za gołąbki; Kategoria II produkty i dania jarskie: I miejsce – Anna Herdzik za gołąbki z kaszą, II miejsce – Koło Gospodyń aktywnych z Sadowia za kolorowe kopytka, III miejsce – Stowarzyszenie „Razem dla Kleczanowa” za chleb swojski z ziarnami, IV miejsce – Sabina Herdzik za sałatkę z kozim serem.", "url": "https://echodnia.eu/podkarpackie/x-krolewski-jarmark-pysznica-2017-dzialo-sie/ar/12216591", "category": "podkarpackie", "sub_category": "Wyroby piekarnicze i cukiernicze", "phrase": "Korowal weselny"}