{"meta_description": "Serwis internetowy Gminy Tereszpol", "title": "KGW \"Stokrotka\" na I Wojewódzkim Konkursie \"Kobieta Gospodarna Wyjątkowa\" - Aktualności - Gmina Tereszpol", "content": "29 września Koło Gospodyń Wiejskich \"Stokrotka\" w Szozdach reprezentowało gminę Tereszpol na I Wojewódzkim Konkursie \"Kobieta Gospodarna Wyjątkowa\", który odbył się w Lublinie. W wydarzeniu uczestniczyły tylko trzy KGW z terenu powiatu biłgorajskiego. Jak podkreślają członkinie Koła już sama nominacja do tego wydarzenia była dla nich nagrodą i wyróżnieniem. Podczas Konkursu Panie prezentowały tradycyjne placki fajerczaki, korowal weselny oraz konfiturę z żurawiny. Konkurencja była ogromna, ponieważ w wydarzeniu uczestniczyło pięćdziesiąt Kół z terenu województwa lubelskiego. Mimo, że nie udało się zdobyć nagród i wyróżnień dla Pań z KGW \"Stokrotka\" było to wspaniałe doświadczenie oraz miło spędzony czas, dzięki panującej rodzinnej atmosferze. Wydarzenie to na długo pozostanie w ich pamięci. Celem spotkania było ukazanie potencjału kobiet polskiej wsi oraz aprezenacja dorobku kulinarnego oraz sztuki ludowej.", "url": "https://tereszpol.pl/aktualnosci/1131,kgw-stokrotka-na-i-wojewodzkim-konkursie-kobieta-gospodarna-wyjatkowa", "category": "podkarpackie", "sub_category": "Wyroby piekarnicze i cukiernicze", "phrase": "Korowal weselny"}