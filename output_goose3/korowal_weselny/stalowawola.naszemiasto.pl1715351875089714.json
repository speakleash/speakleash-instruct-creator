{"meta_description": "Były rozgrywki sportowe, koncerty i mnóstwo dobrej zabawy. Przy Gminnym Centrum Sportowo-Rekreacyjnym i Kulturalnym w Pysznicy odbył się w weekend X Królewski Jarmark Pysznica 2017.", "title": "Wiele atrakcji na jubileuszowym X Królewskim Jarmarku Pysznica 2017", "content": "ZOBACZ TAKŻE: Buzek: Niskie bezrobocie to mit. Wystarczy, że Polacy wrócą z zagranicy... Przez tydzień trwał turniej piłki plażowej nad zalewem „Nasze Piaski”. W sobotę odbył się turniej piłki nożnej z drużynami żeńskimi i męskimi o Puchar Wójta Gminy Pysznica i Puchar Przewodniczącego Rady Gminy Pysznica. W upalną niedzielę jarmark rozpoczął się od turnieju szachowego o Puchar Dyrektora Domu Kultury. O godzinie 14 zagrała Orkiestra Dęta z Miejskiego Domu Kultury w Stalowej Woli pod dyrekcją Mieczysława Parucha, a atrakcją był występ „Mażoretek” z Niżańskiego Centrum Kultury „Sokół” w Nisku. W konkursie kulinarnym w kategorii I produkty i dania mięsne I miejsce zajęła Sabina Herdzik za pasztet z karpia, II miejsce – Barbara Kuśmider za pasztet z królika, III miejsce – Stanisława Sudoł za forszmak, IV miejsce – Stowarzyszenie Kobiet Słomianej za gołąbki; Kategoria II produkty i dania jarskie: I miejsce – Anna Herdzik za gołąbki z kaszą, II miejsce – Koło Gospodyń aktywnych z Sadowia za kolorowe kopytka, III miejsce – Stowarzyszenie „Razem dla Kleczanowa” za chleb swojski z ziarnami, IV miejsce – Sabina Herdzik za sałatkę z kozim serem.", "url": "https://stalowawola.naszemiasto.pl/wiele-atrakcji-na-jubileuszowym-x-krolewskim-jarmarku/ar/c8-4167488", "category": "podkarpackie", "sub_category": "Wyroby piekarnicze i cukiernicze", "phrase": "Korowal weselny"}