{"meta_description": "", "title": "Konfitura z żurawiny 200g, z Bieszczad, Beskidów - Sklep Jasiowa Piwniczka", "content": "Z żurawiny zbieranej w czystych, bieszczadzkich terenach*, podczas słonecznych dni, powstaje wyrabiana w wyjątkowy sposób konfitura. Cierpliwe ręce pieczołowicie mieszają kwaskowate owoce, aby zachować ich smak, aromat i kształt. Już od pierwszego skosztowania kubki smakowe przeniosą Was w podróż do najdzikszych zakątków naszej niezwykłej, bieszczadzkiej krainy. Wszystko to zamknięte w słoiczku - bez konserwantów, barwników i szkodliwych dodatków - dostajecie samo zdrowie. * Tereny zbierania są czyste, oddalone od dróg i zanieczyszczeń. Żurawina ma właściwości regulujące przemianę materii i pomaga usunąć toksyny z organizmu. Zawiera skondensowane taniny (naturalne barwniki wytwarzane przez rośliny), które mogą powstrzymywać osadzanie się bakterii Helicobacter pylori na ściankach żołądka i dwunastnicy (m.in. ta bakteria jest odpowiedzialna za choroby wrzodowe). Jest najpopularniejszym pokarmem wspierającym leczenie zakażeń dróg moczowych i zapobiega nawrotom zapaleń pęcherza. Ponadto wpływa na higienę jamy ustnej, ponieważ hamuje osadzanie się bakterii na dziąsłach i wokół zębów oraz ogranicza rozwój płytki nazębnej.  Jeśli jednak zażywasz leki przeciwzakrzepowe (żurawina ma naturalne właściwości przeciwzakrzepowe i może za bardzo nasilać działanie tych leków) lub masz problem z kamicą nerkową (zawiera kwas szczawiowy, który może wytrącać się w nerkach i nasilać powstawanie kamieni), to unikaj nadmiernego spożywania żurawiny, bo wtedy nie będzie ona sprzyjać zdrowiu. Sporządzona z nie mniej niż 83 g owoców na 100 g produktu.  Nie zawiera konserwantów, barwników, ani innych szkodliwych polepszaczy. Przechowywać w suchym i chłodnym miejscu. Po otwarciu słoiczka przechowywać go w lodówce.", "url": "https://jasiowapiwniczka.pl/konfitura-z-zurawiny-200g.html", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura z żurawiny z Osse"}