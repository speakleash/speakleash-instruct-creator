{"meta_description": "Idealna na rozgrzanie nalewka z pędów sosny, zachwyca smakiem i właściwościami. Znakomicie sprawdzi się gdy dopada nas przeziębienie i łagodzi infekcje górnych dróg oddechowych", "title": "Nalewka z pędów sosny", "content": "Do przepisu na nalewkę potrzebne są nam odzyskane pędy sosny z przygotowanego wcześniej syropu. Przepis na syrop sosnowy znajdziecie . Po zlaniu syropu, pozostawiamy pędy w dużym słoju i zalewamy je wódką. Powinny być one całe zanurzone w alkoholu. Słój szczelnie zakręcamy i odstawiamy w chłodne i ciemne miejsce na 2 - 3 tygodnie. Słojem co jakiś czas wstrząsamy lub mieszamy jego zawartość.Po upływie tego czasu filtrujemy nalewkę przez drobne sitko lub gazę i rozlewamy do butelek. Nalewkę możemy wzmocnić spirytusem, należy jednak dodawać go stopniowo, aby sosnówka nie wyszła za mocna. Następnie butelki dobrze zamykamy i odstawiamy w ciemne miejsce na około 3 miesiące, aby nalewka doszła, a smaki dobrze się przegryzły. Nalewka będzie gotowa na początek sezonu gryp i przeziębień. Pamiętajmy nalewka to trunek tylko dla dorosłych!", "url": "https://www.obzarciuch.pl/2016/05/nalewka-z-pedow-sosny.html", "category": "lubuskie", "sub_category": "Napoje (alkoholowe i bezalkoholowe)", "phrase": "Nalewka sosnowa \"sosnówka\""}