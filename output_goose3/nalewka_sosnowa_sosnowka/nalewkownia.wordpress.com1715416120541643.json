{"meta_description": "To już ostatnia chwila, by chwycić za koszyk i udać się do lasu na skubanie choinek. Pogoda sprzyja, więc: gotowi do spaceru, start! SKŁADNIKI 2 szklanki młodych pędów sosnowych* 50 dag cukru 2 szklanki przegotowanej wody źródlanej 3/4 l spirytusu *Przygotujmy się na to, że skończymy z łapami oklejonymi żywicą. ZASADY Świeżo zerwane pędy sosnowe*…", "title": "Nalewka sosnowa", "content": "To już ostatnia chwila, by chwycić za koszyk i udać się do lasu na skubanie choinek. Pogoda sprzyja, więc: gotowi do spaceru, start! *Przygotujmy się na to, że skończymy z łapami oklejonymi żywicą. Świeżo zerwane pędy sosnowe* wkładamy do słoja, przesypujemy warstwowo cukrem, przykrywamy gazą i odstawiamy w ciepłe, słoneczne miejsce aż cukier zupełnie się rozpuści (około 3 tygodni). Wytworzony syrop łączymy z gorącą wodą i odstawiamy na kilka dni. Kiedy się ładnie sklaruje – filtrujemy przez bibułę filtracyjną lub filtr do kawy i mieszamy ze spirytusem. Rozlewamy do butelek i odstawiamy na pół roku w chłodne, ciemne miejsce. *W Polsce, na mocy Rozporządzenia Ministra Środowiska z dnia 9 lipca 2004 r. w sprawie gatunków dziko występujących roślin objętych ochroną (Dz. U. z dnia 28 lipca 2004 r.) pod ścisłą ochroną gatunkową znajduje się sosna błotna (P. x rhaetica), sosna górska (P. mugo) i sosna limba (P. cembra).", "url": "https://nalewkownia.wordpress.com/2012/05/20/nalewka-sosnowa/", "category": "lubuskie", "sub_category": "Napoje (alkoholowe i bezalkoholowe)", "phrase": "Nalewka sosnowa \"sosnówka\""}