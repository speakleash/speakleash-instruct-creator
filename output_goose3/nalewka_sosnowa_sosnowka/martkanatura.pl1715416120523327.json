{"meta_description": "", "title": "Nalewka z młodych pędów sosny - przepis na nalewkę sosnową", "content": "Nalewka z młodych pędów sosny towarzyszy nam już od kilku sezonów. W tym czasie udoskonaliliśmy przepis na nalewkę sosnową, który lekko odbiega od standardowego − przede wszystkim nie używamy cukru do sosnówki tylko miód, a pędy gotujemy. Wiosną oprócz popularnego syropu z młodych pędów sosny, warto przyrządzić też pyszną nalewkę, tzw. sosnówkę. W sezonie jesienno-zimowym (i zawsze, kiedy czuje, że dopada mnie jakaś infekcja) sięgam po kieliszek nalewki sosnowej i kubek ciepłej herbaty. Zawsze pomaga, a przy tym doskonale rozgrzewa w chłodne dni. Nalewka nie może się nie udać − przepis jest sprawdzony zarówno przez mojego tatę (domowego mistrza nalewek „dla zdrowotności”, jak i mnie). Sosnówka ma charakter leczniczy i jest przygotowana tak, aby nie stracić cennych właściwości pędów sosny. Nalewka ma bursztynowy, herbaciany kolor (dokładnie taki, jaki powinien być) i jest klarowna, dzięki gotowaniu pędów sosny, ale za chwilę opiszę ten proces 🙂 Właściwości nalewki z pędów sosny − na co pomaga sosnówka? Nalewka sosnowa jest niezastąpiona przy infekcjach górnych dróg oddechowych − działa wykrztuśnie oraz łagodzi chrypkę (za sprawą znajdujących się w niej olejów naturalnych: pinenu i borneolu). Nalewka działa antybakteryjnie i zawiera dużą dawkę witaminy C, co jest nieocenione przy wszelkich infekcjach, oraz flawonoidy wzmacniające odporność. Działa napotnie i dobrze jest ją zastosować, gdy czujemy pierwsze symptomy przeziębienia: mamy dreszcze, cieknie nam z nosa i odczuwamy ból gardła. Najczęściej w maju (ale można i pod koniec kwietnia, gdy jest ciepły), zbieramy młode pędy sosny (czyli niezdrewniałe i bez rozwiniętych igieł). Dojrzalsze pędy powodowałyby nieprzyjemną nutkę goryczki w nalewce bądź syropie. Uwaga! Młode pędy warto zrywać i kroić w rękawiczkach, ponieważ spływającą na palce żywicę ciężko jest potem domyć. 3. Rozpuścić miód w przegotowanej wodzie i podgrzewać do momentu początku wrzenia (nie gotować!). 4. Następnie szybko wrzucić nasze przygotowane pędy do wody z miodem , które należy doprowadzić ponownie do początku wrzenia (nie gotować!) 6. Po przelaniu do słoja dodajemy spirytus i po nałożeniu zakrętki przekręcić słój dwa, trzy razy celem rozprowadzenia (dzięki gotowaniu wywaru osad z młodych pędów sosny osiądzie potem na dnie i potem będzie łatwo zlać wyklarowaną ciecz do butelek, ale możemy też przy zlewaniu skorzystać z pomocy lejka lub gazy, które zatrzymają mętną część). 7. Ostawiamy do ciemnego chłodnego pomieszczenia na min. 1 miesiąc w celu sklarowania i nasycenia aromatem.", "url": "https://martkanatura.pl/nalewka-z-mlodych-pedow-sosny-przepis-na-nalewke-sosnowa/", "category": "lubuskie", "sub_category": "Napoje (alkoholowe i bezalkoholowe)", "phrase": "Nalewka sosnowa \"sosnówka\""}