{"meta_description": "Nalewka z pędów sosny, nazywana również potocznie sosnówką. Inne, równie popularne nazwy to: \"a fuj\" i \"ale trąci żywicą\". Łagodzi kaszel.", "title": "Nalewka z pędów sosny (sosnówka)", "content": "Przed zabraniem się do jakiekolwiek pracy z pędami sosny zakładamy rękawiczki, bo inaczej będziemy czyścić ręce z żywicy przez następny tydzień. Pędy w miarę możliwości czyścimy, płuczemy i lekko osuszamy. Następnie rwiemy je na mniejsze kawałeczki i wrzucamy do słoja. W miarę chęci i fantazji można je jeszcze lekko ubić. Do pojemnika wlewamy uprzednio wymieszaną wódkę ze spirytusem. Alkohol powinien nam zakryć wszystkie pędy, ale jeśli się tak nie stało, to zostawiamy sosnę w spokoju i co najwyżej obiecujemy sobie poprawę przy następnej nalewce. Przyszłą sosnówkę szczelnie zamykamy i zostawiamy w ciepłym miejscu do maceracji na 2 miesiące. Co kilka dni energicznie potrząsamy słojem, aby pędy sosny nie zapadły nam w sen zimowy i dokładnie wymieszały się z alkoholem.", "url": "https://all-exclusive.pl/nalewka-z-pedow-sosny/", "category": "lubuskie", "sub_category": "Napoje (alkoholowe i bezalkoholowe)", "phrase": "Nalewka sosnowa \"sosnówka\""}