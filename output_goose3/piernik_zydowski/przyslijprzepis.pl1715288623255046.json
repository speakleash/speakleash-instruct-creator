{"meta_description": "", "title": "piernik żydowski z marcepanem i marmoladą (7 dniowy)", "content": " • Jaja całe ubijamy z cukrem na pianę, dodajemy miód, mąkę przesianą z sodą, przyprawę do piernika. Wszystko miksujemy do połączenia składników.    Kwadratową foremkę o boku 24 cm lub tortownicę o analogicznej średnicy wykładamy papierem do pieczenia, wylewamy ciasto, wyrównujemy powierzchnię. Wkładamy do piekarnika nagrzanego do 180 stopni i pieczemy 50 - 55 minut, do suchego patyczka.    Studzimy przez 20 minut przy uchylonych drzwiczkach piekarnika, następnie wyjmujemy go na blat kuchenny.  Kiedy piernik będzie lekko ciepły (nie gorący!) przekrawamy go na 3 płaty. • Masę marcepanową przekładamy do foliowego woreczka, zawiązujemy go szczelnie, marcepan zamaczamy na 10 minut w ciepłej (nie gorącej!) wodzie, wtedy zmięknie i łatwiej będzie nam go formować.    Pierwszy, spodni blat smarujemy lub może bardziej wykładamy masą marcepanową, wyrównujemy ją, żeby była jednakowa na całej powierzchni.    Masę marcepanową pokrywamy konfiturą wiśniową. • Następnie przykrywamy drugim, środkowym blatem, lekko dociskamy.    Potem smarujemy go marmoladą, dość sowicie, jej część nawilży nam piernik.    Marmoladę przykrywamy trzecim blatem. • W wodzie rozpuszczamy cukier puder i sok z cytryny, mieszamy dokładnie by nie było grudek. Lukier ma być tak gęsty, że będzie wolno skapywał z łyżki, pokrywamy nim ciasto.  Lukrem pokrywamy ciasto, posypujemy posypką, odstawiamy do zastygnięcia. • Ja przechowuję go pokrojonego w szerokie pasy i zawiniętego w folię.", "url": "https://www.przyslijprzepis.pl/przepis/piernik-zydowski-z-marcepanem-i-marmolada-7-dniowy-3", "category": "lubelskie", "sub_category": "Wyroby piekarnicze i cukiernicze", "phrase": "Piernik żydowski"}