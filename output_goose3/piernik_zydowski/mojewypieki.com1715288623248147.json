{"meta_description": "Piernik po żydowsku to słodki, aromatyczny piernik, bogaty w orzechy, z dodatkiem skórki pomarańczowej. Po upieczeniu lepki i wilgotny.", "title": "Piernik po żydowsku", "content": "Piernik po żydowsku (lekakh) wywodzi się z okresu międzywojennego, kiedy społeczność żydowska była liczna na ziemiach polskich. Ciasto było symbolem nadziei na dostatni rok… Do tej pory jest wypiekany w niektórych rejonach kraju, stanowi rodzaj spuścizny kulturowej pozostawionej Polakom (jakże smacznej!). Lekakh – w języku jidysz oznacza ciasto miodowe. Tradycyjnie jadany był na weselach, z okazji narodzin dziecka, nawet na Nowy Rok – w myśl powiedzenia, że jaki pierwszy dzień, taki cały przyszły rok… ale też ogólnie przy wszystkich szczęśliwych okazjach. Słodki, bardzo aromatyczny piernik, bogaty w orzechy, rodzynki, często z dodatkiem skórki pomarańczowej lub cytrynowej. Z dodatkiem kawy, która nadaje mu ciemniejszego koloru i aromatu. Po upieczeniu lepki od miodu, sprężysty i bardzo wilgotny. Jest bardzo smaczny i nie potrzebuje większych dekoracji. Polecam! Uwaga: 1 szklanka na blogu Moje Wypieki ma zawsze pojemność 250 ml. • 1,5 szklanki posiekanych orzechów włoskich lub pekan (lub w wersji bogatszej: pół szklanki posiekanych orzechów, pół szklanki rodzynków, pół szklanki kandyzowanej skórki pomarańczowej/cytrynowej) Wszystkie składniki powinny być w temperaturze pokojowej. W misie miksera umieścić jajka i cukier. Lekko ubić rózgą kuchenną, tylko do dokładnego rozkłócenia jajek i połączenia się składników. Dodać olej, płynny miód, przestudzoną kawę i brandy, a następnie wymieszać rózgą kuchenną, do połączenia się składników. Bezpośrednio do mieszanki przesiać mąkę pszenną, sól, proszek do pieczenia, sodę oczyszczoną, przyprawy i wymieszać rózgą kuchenną tylko do połączenia się składników, nie dłużej. Dodać posiekane orzechy i wymieszać. Dwie formy keksówki, każda o wymiarach 23 x 12 cm wysmarować masłem i wyłożyć papierem do pieczenia. Rozdzielić pomiędzy nie ciasto, wyrównać. Piernik po żydowsku piec w temperaturze 160ºC, najlepiej bez termoobiegu, przez 60 – 70 minut lub do tzw. suchego patyczka. Wyjąć z piekarnika i wystudzić. Piernik po żydowsku można upiec już tydzień przed świętami. Bardzo dobrze się przechowuje, długo zachowuje świeżość. Można mrozić.", "url": "https://mojewypieki.com/przepis/piernik-po-zydowsku", "category": "lubelskie", "sub_category": "Wyroby piekarnicze i cukiernicze", "phrase": "Piernik żydowski"}