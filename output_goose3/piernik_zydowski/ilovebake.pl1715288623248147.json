{"meta_description": "Piernik żydowski to przepis, który wykonujemy na dwa tygodnie przed świętami i przechowujemy w chłodnym miejscu. Ciasto po leżakowaniu będzie delikatne, mięciutkie i niesamowicie aromatyczne.", "title": "Piernik żydowski", "content": "Piernik żydowski to przepis, który wykonujemy na dwa tygodnie przed świętami i przechowujemy w chłodnym miejscu. Ciasto po leżakowaniu będzie delikatne, mięciutkie i niesamowicie aromatyczne. Piernik po żydowsku wykonujemy na miodzie, oleju lub roztopionym maśle z odrobiną alkoholu i soku z pomarańczy. Do środka dodajemy posiekane orzechy włoskie oraz kandyzowaną skórkę pomarańczową, natomiast na wierzch wylewamy polewę z gorzkiej czekolady. Przepyszny, wilgotny i delikatny piernik, który będzie doskonałym dopełnieniem świątecznego stołu. Mąkę przesiewamy do miseczki razem z cynamonem, przyprawą do piernika, sodą i proszkiem. Jajka miksujemy razem z cukrem na jasną i puszystą masę. Następnie dodajemy miód, olej, ostudzoną herbatę, rum i sok z pomarańczy. Dodajemy suche składniki i mieszamy łyżką lub szpatułką tylko do połączenia. Na koniec wsypujemy orzechy i skórkę i ponownie mieszamy. Formę o wym. 30×12 cm lub podobną wykładamy papierem do pieczenia i przekładamy ciasto. Pieczemy w temp. 170 C przez około 50-60 min. do tzw. suchego patyczka. Wyciągamy i zostawiamy do wystudzenia. Śmietankę mocno podgrzewamy, dodajemy kawałki czekolady i mieszamy do roztopienia. Wylewamy na ciasto i zostawiamy na 15 min do stężenia.", "url": "https://ilovebake.pl/przepis/piernik-zydowski", "category": "lubelskie", "sub_category": "Wyroby piekarnicze i cukiernicze", "phrase": "Piernik żydowski"}