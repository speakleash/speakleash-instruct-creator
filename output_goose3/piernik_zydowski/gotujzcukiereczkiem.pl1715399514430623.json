{"meta_description": "» Piernik żydowski | i rozwiń swoje kulinarne umiejętności!", "title": "Piernik żydowski", "content": "W \"Weekendowej Cukierence\" prezentuję Wam kolejny świąteczny przepis. Tym razem jest to prosty i szybki do przygotowania piernik, który po upieczeniu musi poleżeć kilka tygodni w chłodnym miejscu. Im dłużej piernik leży tym jest smaczniejszy. Piernik przygotujemy kilka tygodni przed świętami, a w święta delektujemy się jego smakiem. Piernik jest bardzo aromatyczny, z każdym kęsem odkrywamy jego inny smak. Ma jedną wielką zaletę: jest szybki i prosty do przygotowania. Polecam go osobom zabieganym. Do miski wsypujemy mąkę, dodajemy proszek do pieczenia, sodę, cynamon, ziele angielskie, goździki, mieszamy. Do miski wbijamy jajka, dodajemy cukier i ucieramy kilka minut. Następnie dodajemy sok z pomarańczy, wódkę, wystudzoną herbatę, olej i miód i mieszamy. Stopniowo dodajemy i mieszamy aż do połączenia składników. Na koniec dodajemy orzechy i kandyzowaną skórkę i delikatnie całość mieszamy. Ciasto przelewamy do keksówki (30x12cm) wyścielonej papierem do pieczenia i pieczemy do suchego patyczka w 160 stopniach (około 60-75 minut). Jeśli ciasto zacznie się przypiekać należy przykryć je folią. Ciasto studzimy i owijamy dokładnie w bawełnianą ściereczkę i wkładamy w foliową torebkę. Przechowujemy w suchym i chłodnym miejscu od 1 do 4 tygodni. Piernik jest tym lepszy im dłużej stoi. Przed podaniem możemy go przełożyć np. powidłami śliwkowymi, marcepanem oraz polać polewą czekoladową. • Ciasto można upiec z 1,5 porcji w dwóch keksówkach mniejszych 9x28cm. Czas pieczenia bez zmian, ale pieczemy 145 stopni, termoobieg.", "url": "https://gotujzcukiereczkiem.pl/ciastka/piernik-zydowski/", "category": "lubelskie", "sub_category": "Wyroby piekarnicze i cukiernicze", "phrase": "Piernik żydowski"}