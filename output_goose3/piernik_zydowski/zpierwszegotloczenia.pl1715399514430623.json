{"meta_description": "Przepis na Piernik żydowski dla NieAlergika. \n\n\nPiernik &oacute;w powstał na życzenie mego tatusia, bo szanownemu rodzicielowi ilość miodu do wyobraźni przem&oacute;wiła.…", "title": "Piernik żydowski dla NieAlergika", "content": "Piernik ów powstał na życzenie mego tatusia, bo szanownemu rodzicielowi ilość miodu do wyobraźni przemówiła. Przepis wziął się z vintagowej książki \"Kuchnia żydowska\", z której to pochodzi także nasza ulubiona szarlotka, zwnana pieszczotliwie żydlotką. No cóż, piernik jak piernik, dobry, ale staropolski nadal bije wszystkie inne korzenne wypieki na głowę. Ale jak piernik to i miód. Kajzer był kiedyś tak nań uczulony, że plam dostał bo dotknął nakrętki po słoiku, a jak się piernik piekł, to kichał (kichał syn, nie piernik). Zatem postanowiłam o miodzie, tak jak i o orzechach zapomnieć na długie lata. Zapomniałam na tak długie, że syn mój nawet pierniczki z miodem jadł, bo już tyle lat minęło, że prawie zapomniałam, że na miodek trzeba uważać. Pierniczki nie szkodziły, no ale miodem ze słoika to syna nie odważyłam się częstować. I tak ze 2 lata temu dziecię wróciło z obozu i przyznało się, jak gdyby nigdy nic smarując sobie chałkę złocistym syropem, że przez całe dwa tygodnie wyżerało cały miód na stołówce. Prawdziwy miód, nie sztuczny. I tak to właśnie. Dlatego nic się nie przejmujcie, wasze dzieciaki też będą mogły jeść to, czego teraz nie mogą.Należy posiadać:260 g mąkiszklanka miodu (płynnego)90 g cukru2 duże jajka1/4 szklanki mocnego naparu z kawy2-3 łyżki przyprawy do piernika2 łyżki oleju3/4 szklanki pokrojonych bakalii (figi, rodzynki, orzechy, skórka pomarańczowa)łyżeczkę proszku do pieczeniałyżeczkę sodyszczypta soliJajka z cukrem ubić na jasny, gęsty i puszysty kogel-mogel. Dodać miód, kawę i olej miksując dalej, a następnie mąkę wymieszaną z solą, przyprawą, sodą i proszkiem - mąkę najlepiej dodawać stopniowo, w 2-3 porcjach. Gdy ciasto będzie jednolite, dodać oprószone mąką bakalie i wymieszać. Keskówkę wysmarować masłem i wysypać bułką tartą. Przelać ciasto i wstawić formę do piekarnika nagrzanego do 150 stopni (termoobieg). Piec ok. godzinę, do suchego patyczka - patyczek bedzie suchy, ale odrobinę klejący: to przez ilość miodu w przepisie. Gotowy piernik przestudzić, wyjąć z formy, posypać cukrem pudrem, a gdy całkowicie wystygnie, owinąć pergaminem i ściereczką, i odstawić w chłodne miejsce na 2-3 dni.", "url": "https://zpierwszegotloczenia.pl/przepis/piernik-zydowski-dla-niealergika", "category": "lubelskie", "sub_category": "Wyroby piekarnicze i cukiernicze", "phrase": "Piernik żydowski"}