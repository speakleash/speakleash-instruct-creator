{"meta_description": "", "title": "Piernik żydowski", "content": "Jest to wersja piernika \"na szybko\", ekspresowy w wykonaniu. W pierwszym dniu jest mięciutki jak ciasto ucierane, następneo dnia łatwiej się kroi i zyskuje na zwartości i bardziej przypomina tradycyjny piernik. Nic nie zmieniłam w przepisie, jest idealny. Za wyjątkiem temperatury pieczenia:) przynajmniej w moim piecyku- 180 stopni na termoobiegu to zdecydowanie za dużo. Ciasto zbyt mocno przypiekło się od spodu, co możecie zobaczyć na zdjęciu, przyznaję się bez bicia. Ale po sesji zdjęciowej delikatnie obkroiłam ostrym nożem spód. Lepiej zmniejszyć temperaturę, bo ciasto ma tendencje do łatwego karmelizowania bo zawiera miód. W tym roku kontynuuję tradycję wypieków bez miodu prawdziwego, nie używam go do wypieków, aby jak najlepiej skorzystać z jego właściwości, a szkoda mi biednych pszczół których coraz mniej, dlatego miód jest dla mnie płynnym złotem. Da się piec pierniki bez miodu, można zastąpić go sztucznym miodem (syropem słodowym), melasą, golden syroupem, daktylowym itp. Nie tracą nic na smaku, a słój miodu pozostaje dla nas na wzmocnienie odporności czy przeziębienie. Podgrzewamy masło w rondelku, dodajemy miód i przyprawy aż do rozpuszczenia składników, nie zagotowujemy. Studzimy.  W jednej misce przesiewamy mąkę z sodą. W drugiej misce ubijamy jajka na jasną i puszystą masę.  Przesiana mąkę wsypujemy powoli do ubitych jajek, na przemian z mąką wlewamy płynne przestudzone składniki. Mieszamy widelcem krótko, wsypujemy posiekaną w paseczki śliwkę i orzechy włoskie. Mieszamy ciasto, wlewamy je do natłuszczonej/ wyłożonej papierem keksówki. Pieczemy w 180 stopniach ( polecam mniej ) 55 minut albo do tzw. suchego patyczka.", "url": "http://zufikowo.blogspot.com/2014/11/piernik-zydowski.html", "category": "lubelskie", "sub_category": "Wyroby piekarnicze i cukiernicze", "phrase": "Piernik żydowski"}