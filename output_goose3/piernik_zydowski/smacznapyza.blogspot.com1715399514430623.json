{"meta_description": "Piernik żydowski, bardzo łatwy", "title": "Piernik żydowski, bardzo łatwy", "content": "Pokazuję Wam go już dzisiaj bo może ktoś też zechce spróbować a wykończonym pochwalę się jak dojrzeje :) Przepis z książeczki z serii Biblioteczka Poradnika Domowego: \"Ciasta na święta i inne okazje\" do miski przesiałam mąkę i pozostałe składniki sypkie. W drugim naczyniu roztrzepałam jajka wlewając do nich olej, miód, kawę, sok i rum. Mokre składniki wlałam do suchych i wymieszałam dokładnie wielką łychą. Dosypałam orzechy i pokrojoną drobno skórkę pomarańczową, ponownie wymieszałam. Dwie keksówki ( jedna 31x12 cm druga nieco krótsza ale za to szersza) posmarowałam masłem i wysypałam mąką. Do tak przygotowanych foremek wlałam ciasto, mniej więcej do połowy wysokości. Wstawiłam do piekarnika nagrzanego do 160 st. C grzanie góra/dół i piekłam 75 minut - przed wyjęciem sprawdziłam stan ciasta patyczkiem. Jeśli wierzch rumieniłby się za bardzo to trzeba formy przykryć arkuszem folii aluminiowej. Jak widzicie pierniki rosły mocno i nawet popękały, ale myślę że na smak to negatywnie nie wpłynie.  Gdy piernik lekko przestygł wyjęłam go z foremek i pozwoliłam zupełnie ostygnąć. Następnie każdy zawinęłam w czystą ściereczkę a następnie dokładnie w folię spożywczą i odłożyłam aby sobie spokojnie dojrzewał. Przed samymi Świętami wyjmę z opakowania i udekoruję - nie wiem jeszcze jak, ale pewnie coś wymyślę :) Przed udekorowaniem można przekroić i przełożyć powidłami. Macie jakiś swój sprawdzony przepis na dobry piernik ? Bo ja debiutuję w tym temacie i bardzo chętnie poznam inne wersje :) Przepis dostałam od Edyty, właścicielki bloga Przy stole . Wedle przepisu powinniśmy upiec ciasto już 4 tygodnie przed Świętami chociaż można czas leżakowania skrócić nawet do 1 tygodnia. Przyznam, że ja się zagapiłam i upiekłam je dopiero w niedzielę więc mam nadzieję, że 2 tygodnie mu wystarczą. Jeżeli nie to będziemy delektować się nim później i już :)Zapraszam na bardzo łatwy piernik dojrzewający po żydowsku.", "url": "https://smacznapyza.blogspot.com/2012/12/piernik-zydowski-bardzo-atwy.html", "category": "lubelskie", "sub_category": "Wyroby piekarnicze i cukiernicze", "phrase": "Piernik żydowski"}