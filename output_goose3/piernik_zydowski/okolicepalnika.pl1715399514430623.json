{"meta_description": "Przepis na piernik z marcepanem Ciasta na Boże Narodzenie. Jak zrobić piernik z marcepanem. Czym jest piernik żydowski? Ciasto na Wigilię.", "title": "Piernik z marcepanem (piernik żydowski) - przepis - Okolice Palnika", "content": "To chyba najbardziej świąteczne ze wszystkich świątecznych ciast. Nic więc dziwnego, że kiedy zaczynamy planować ciasta święta, piernik z marcepanem jako pierwszy wskakuje na naszą listę. Poza nim na naszym stole pojawia się oczywiście sernik, cytrynowiec i makowiec oraz kilka innych propozycji dla łasuchów, ale najbardziej wyczekiwanym jest zdecydowanie piernik. Może dlatego, że gości u nas w zasadzie tylko i wyłącznie z okazji Bożego Narodzenia? Sądzę, że gdyby robiło się go częściej, ciasto straciłoby całą swoją magię. A w ten sposób możemy naprawdę się nim nacieszyć. Dzisiaj prezentuję wam przepis na piernik z marcepanem, nazywany też czasem piernikiem żydowskim. Jest przełożony pyszną konfiturą oraz grubą warstwą marcepanu. Jak wiele tego typu ciast musi on dojrzewać, ale dzieje się to już po jego upieczeniu. Piernik z marcepanem powinien dojrzewać od 5 do 7 dni, ale tak na dobrą sprawę nadaje się do jedzenia już kilkadziesiąt godzin po zrobieniu. Jest to ciasto wręcz idealne na święta, bo całą robotę (łącznie z dekorowaniem) możecie wykonać z naprawdę sporym wyprzedzeniem. • 4 łyżeczki przyprawy do piernika (przepis na domową przyprawę do piernika znajdziesz >> tutaj) Na samym początku przygotuj ciasto. Do dużej miski wbij jajka i dodaj do nich cukier, a następnie zacznij je ucierać przy pomocy miksera, do momentu aż otrzymasz puszystą, jasną pianę. Do masy jajecznej dodaj miód. Przez sitko przesiej do masy mąkę, przyprawę do piernika oraz sodę. Wszystko dokładnie zmiksuj, do momentu uzyskania gładkiego i jednolitego ciasta. Ciasto przelej do blaszki wyłożonej papierem do pieczenia (kwadratowa 25cm x 25cm). Piecz przez około 50 minut w piekarniku nagrzanym do temperatury 180 stopni. Po tym czasie patyczek wbity w ciasto powinien wyjść czysty. Jeśli tak się nie dzieje, potrzymaj ciasto w piekarniku jeszcze około 5-10 minut. Studź ciasto w piekarniku przy uchylonych drzwiczkach. Kiedy lekko przestygnie, ale nadal będzie ciepły, podziel piernik na 3 równe blaty (możesz w tym celu wykorzystać długi nóż lub np. dratwę) Przygotuj marcepan: masę marcepanową przełóż do foliowego woreczka odpornego na temperaturę. Zawiąż szczelnie i zanurz w gorącej wodzie na około 10-15 minut. Marcepan powinien zmięknąć i dać się łatwo formować. Złóż ciasto. Pierwszy z blatów obficie posmaruj połową powideł. Następnie rozłóż na niej cienką warstwę marcepanu (możesz go rozwałkować na odpowiedniej wielkości plaster, lub „wyklejać” nim ciasto). Przykryj marcepan drugim blatem. Posmaruj go konfiturą wiśniową i przykryj ostatnim blatem. Wierzch ciasta posmaruj pozostałymi powidłami. Przygotuj polewę. W metalowej miseczce umieszczonej nad garnkiem z gotującą się wodą rozpuść czekoladę razem z miodem. Kiedy czekolada będzie płynna, dodaj do niej łyżkę śmietany. Dokładnie wymieszaj. Tak przygotowaną polewą udekoruj wierzch ciasta. Na samym końcu ozdób piernik z marcepanem suszoną żurawiną i śliwkami. Piernik powinien dojrzewać około 5-7 dni. Dojrzewa już po przełożeniu, więc nie musicie się martwić jego późniejszym składaniem. Aby dojrzał, owińcie go folią aluminiową i przechowujcie w temperaturze pokojowej. Będzie dobrze smakował już po około 48 godzinach od upieczenia, jednak warto poczekać nieco dłużej. Zobacz też inne przepisy na Boże Narodzenie", "url": "https://okolicepalnika.pl/przepis/piernik-z-marcepanem-piernik-zydowski/", "category": "lubelskie", "sub_category": "Wyroby piekarnicze i cukiernicze", "phrase": "Piernik żydowski"}