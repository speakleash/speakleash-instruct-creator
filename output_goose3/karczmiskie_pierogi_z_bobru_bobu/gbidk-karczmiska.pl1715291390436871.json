{"meta_description": "", "title": "VII Święto bobru – relacja | GBiDK w Karczmiskach", "content": "Tegoroczne, siódme już Święto Bob(r)u upłynęło pod znakiem dobrej zabawy, pysznego jedzenia oraz występów lokalnych artystów. Burzowe chmury nas ominęły, dzięki czemu Dni Karczmisk trwały do późnych godzin nocnych. Święto Bob(r)u obchodzone jest corocznie na terenie Zespołu dworsko – parkowego. Na festyn przybywają zarówno mieszkańcy gminy, jak i nasi bliżsi czy dalsi sąsiedzi oraz przyjezdni goście. Tegoroczne Dni Karczmisk przyciągnęły mnóstwo ludzi, z godziny na godziny karczmiski park coraz bardziej się zaludniał. Goście spacerujący po alejkach parku mogli zasmakować wielu potraw i produktów regionalnych, jak również obejrzeć stoiska promocyjne z wytworami rękodzieła artystycznego. Na dzieci czekało zaś mnóstwo atrakcji: dmuchane zamki, kolorowe warkoczyki, brokatowe tatuaże, malowanie twarzy oraz animatorzy, którzy zachęcali najbardziej nieśmiałe maluchy do wspólnej zabawy. Bogaty program artystyczny obejmował występy m.in.: Chórów „Dmuchawce” i „Corda Cantando”, zespołu wokalnego ZS w Karczmiskach, zespołu skrzypcowego Kapeli Ludowej „Karczmiaki”, zespołu śpiewaczego „Ale Babki” KGW z Karczmisk, zespołu śpiewaczego KGW „Bez Granic”, grup tanecznych i akrobatycznych działających przy GBiDK w Karczmiskach, a także zespołów: Junior Band, Fraglesi oraz grupy Melo. Zabawę pod gwiazdami poprowadził Dj Stinexo. Tradycyjnie odbył się konkurs łuskania bobu na czas – dla małych i dużych, który wzbudził wielkie zainteresowanie i emocje, a także VII edycja konkursu kulinarnego „Apetyt na bobrowe przysmaki”. Nowością tegorocznego Święta Bob(r)u był konkurs na wiersz i przyśpiewkę pt. „Na karczmiską Bob(r)ową Nutę”. Wielkie podziękowania składamy Sponsorom VII Święta Bob(r)u – a byli nimi:  FURT-POL PHU – Piotr Furtak  PAWTRANS HOLDING sp. z o. o.  POWIATOWY BANK SPÓŁDZIELCZY w Opolu Lubelskim  MAX ELEKTRO – Grzegorz Wosik  ROB-ROL PHU – Robert Siedliski  MONDI POLSKA Sp. z o. o. – Christer Drottson  NAŁCZEOWSKIE STOWARZYSZENIE ROZWOJU I PROMOCJI  ZENON RODZIK – radny powiatu opolskiego  KOPALNIA WOLICA – Tadeusz Sobczak  KANCELARIA ADWOKACKA – adwokat Michał Bania  OLIWIA – pracownia artystyczno-florystyczna – Monika Wyroślak  MIKAMEL STUDIO – Malwina Merska-Kazanowska  MULTI GAMA FHU – Krzysztof Adamczyk  BORKOP ZPU – Jan Boroch Wszystkim zwycięzcom konkursów, wykonawcom i osobom zaangażowanym w przygotowanie „Dni Karczmisk – VII Święta Bob(r)u” składamy serdeczne podziękowania i już dziś zapraszamy na kolejną edycję imprezy, za rok. Mówił kiedyś bóbr do wójta: wy się wójcie Boga bójta. Wokół stawu rosną dęby, gryźć nie idzie, bolą zęby. Składam prośbę od rodziny by z dębami coś zrobili, no bo przecież bóbr gryźć musi, bo bez tego się udusi. A wójt wcale nie był gapa, mądrze w głowę się podrapał i do bobra tak powiada: to rozsądzić musi rada. Wnet się rada zgromadziła. Trochę trwało, bo radziła i wydała zarządzenie aby przenieść te żeremie. Tam gdzie inny ptaszek śpiewa, tam gdzie rosną miękkie drzewa, gdzie są olchy i topole i nie będą zęby boleć. Jak mówili, tak zrobili- mądre bobry przesiedlili. teraz chwalą wójta bobry, że jest z niego człowiek dobry. Z dawien dawna w Karczmiskach pola bobrem obsiewano i dlatego mieszkańców Karczmisk „bobrami” nazwano. Kobiety karczmiskie szybko stanęły na nogi bo zaczęły lepić z bobru pierogi. Co tam szynki i inne kiełbasy, kiedy z bobru najlepsze są rarytasy. Karczmiska bobrem stoją i każdy ci to powie: jedzcie i smakujcie więc bober na zdrowie! O Bobrze, Bobrze jak w Karczmiskach dobrze! Karczmiaki Cię sieją, plewią i zbierają, a później się Tobą wszyscy zajadają. Rośniesz sobie w polu, do góry wysoko i cieszysz swą pięknością każde ludzkie oko. Strąki twe zielone, obłe, zwisające, przepyszne nasiona zawierające. Wiele potraw z Ciebie można przygotować lecz najlepiej będą pierogi smakować. Wspierasz nasze zdrowie od świtu do nocy, dodajesz nam siły, wigoru i mocy. Tyś Karczmiaków dumą i w karczmiskiej gminie Twoja wielka sława niechaj nie zaginie! Zgotowała moja miła bobu całą miskę  I tak se przysiadłem blisko – patrzę bobu nima  Mniam, mniam, mniam boberek zjadam  Bo za nim wprost przepadam Zgotowała moja żonka drugą bobu misę  Siedze se przy stole , smakuje, kosztuje i tak myślę sobie  Chcesz być zwinny jak wiewiórka ?  Chcesz być szybki jak zajączek ?  Chcesz być silny jak miś ?  Więc boberek jedz od dziś ! Siedzę łuskam bober, w głowie 100 pomysłów  Jakże się tu skupić – tyle smakołyków !  Jedz boberek , do śniadania , do obiadu  Jedz codziennie , żeby zdrowie mieć niezmienne! I tak za godziną mijają godziny  Ciągłe obieranie , ciągle te łupiny  Żona patrzy z boku na męża żarłoka  Czas już do roboty ty moja niecnota ! Siedzę tak przy stole , dzieci cała chmara  Oczy wytrzeszczają na ojca żarłoka  Jedz Boberek, lecz pamiętaj zawsze go myć  Aby długo i zdrowo żyć ! Puka ktoś do drzwi, tam cała rodzina  Ja patrzę do miski a bobu w niej nima  Nagle czuję coś we mnie zarumoliło, coś we mnie się poruszuło!!! Morał z tego taki….  Nie jedz tyle bobu , podziel się z rodziną  Nie będziesz stał z boku nie będziesz gadziną !! Dzisiaj w naszej gminie są uroczystości  serdecznie witamy tu przybyłych gości. Cieszymy się bardzo z dzisiejszego święta  niech to nasze święto każdy zapamięta. Nasza piękna gmina w plony jest obfita  Wszystkich naszych gości boberkiem dziś wita. W naszej małej gminie kobiety są fajne  Bardzo gospodarne i bardzo ofiarne. Na to święto bobu piekły, gotowały  A naszego bobu nie pożałowały Pierogi, pasztety, co której się uda  z naszego boberku porobiły cuda. Aby wypróbować te nasze specjały  na nasze stoiska ślicznie zapraszamy. Mają w naszej gminie koła gospodynie  Dzięki takim kołom tradycja nie zginie. Tu przyznać należy i powtarzać stale,  Że w kołach gospodyń kobiety jak lale Wszystkie nasze koła prężnie tu działają  Każde na działalność inny pomysł mają. Koło nasze młode w koło wciąż się kręci  My pracować w kole zawsze mamy chęci. Kończymy powoli to nasze śpiewanie,  Niechaj i dla innych czasu coś zostanie. Bo Pani Dyrektor czasu tu pilnuje  Jak czas przekroczymy to nas eksmituje.", "url": "https://gbidk-karczmiska.pl/vii-swieto-bobru-relacja/", "category": "lubelskie", "sub_category": "Gotowe dania i potrawy", "phrase": "Karczmiskie pierogi z bobru (bobu)"}