{"meta_description": "Produkt wpisany na listę produktów tradycyjnych w dniu 2017-02-01 w kategorii Produkty mleczne w woj. podkarpackim.", "title": "Śmietana lasowiacka - - Portal Gov.pl", "content": "W zależności od naczynia, w którym się znajduje. W zależności od naczynia, w którym się znajduje, np. opakowania 200 g, 360 g. Śmietana lasowiacka przygotowywana była już na początku XX wieku. Jej nazwa pochodzi od grupy etnograficznej, tj. Lasowiaków, która zamieszkiwała tereny dawnej Puszczy Sandomierskiej. Mleko do jej wyrobu pozyskiwane jest do dziś od krów wypasanych na terenach województwa podkarpackiego. Dzięki odpowiedniemu klimatowi, jaki panuje na tych terenach oraz specyficznej roślinności, mleko pozyskiwane do wyrobu śmietany jest bogate w wartości odżywcze. Śmietana przygotowywana jest według starej niezmiennej receptury. Bardzo ważnym etapem produkcji śmietany jest dodatek zakwasu roboczego z mleka odtłuszczonego, pasteryzowanego, w którym znajdują się odpowiednie szczepy bakterii. Śmietana wykorzystywana jest do wyrobu masła, a także do różnych dań, owoców, deserów i sosów. „(…) mało która zupa nie była podbijana śmietaną, chyba tylko rosół nie i krupnik. Reszta – obowiązkowo. A w lecie to i samą się jadło, jak zostało: z chlebem, z ziemniakami, z pierogami ruskimi. Latem jadło się mizerie” (Wywiad przeprowadzony z mieszkańcami Stalowej Woli).", "url": "https://www.gov.pl/web/rolnictwo/smietana-lasowiacka", "category": "podkarpackie", "sub_category": "Sery i inne produkty mleczne", "phrase": "Śmietana lasowiacka"}