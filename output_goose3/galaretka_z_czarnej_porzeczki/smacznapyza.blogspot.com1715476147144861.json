{"meta_description": "delikatna galaretka z czarnej porzeczki bez dodatku środków żelujących , przetwory , moja spiżarnia , czarna porzeczka , przepis Babci", "title": "Domowe przetwory. Galaretka z czarnej porzeczki i kompot z pestek", "content": "Galaretka z czarnej porzeczki i kompot na pestkach • ok. 1,5-1,75 kg zwykłego cukru do galaretki + kilka łyżek do kompotu . Taka żelazna pozycja na półce i dlatego jej smak dobrze pamiętam. Smak dzieciństwa. Słodko kwaskowa rozkosz rozsmarowana bezpośrednio na chlebie albo grubym plastrze białego, lekko solonego sera - długo była tylko wspomnieniem. Któregoś roku postanowiłam sama ją zrobić i teraz jest żelazną pozycją wDziwne jest to, że właściwie nie lubię czarnej porzeczki. Zniechęca mnie już sam zapach tego owocu. Jednak galaretka jest magiczna i po prostu ją kocham ! Według przepisu mojej Babci robi się ją całkiem łatwo więc koniecznie przygotujcie chociaż kilka słoiczków a Wasza rodzina będzie Wam wdzięczna. Potrzebne są tylko owoce, zwykły cukier i trochę wody - żadnego środka żelującego bo porzeczki zawierają dużo naturalnej pektyny.Przy okazji robienia galaretki zostało mi ok. 1,5 szkl. pestek z resztkami miąższu i na tej bazie powstało jeszcze 2 litry esencjonalnego kompotu czas przygotowania : 30-45 minutZebrane porzeczki przesypałam na durszlak i przepłukałam zimną wodą, osączyłam dokładnie. Następnie dokładnie je przebrałam usuwając szypułki i resztki listków, owoce przekładając do dużego garnka. Dolałam wodę i doprowadziłam całość do wrzenia. Gotowałam może ze kilka minut, zestawiłam. W tym czasie porzeczki powinny popękać, ale dla pewności potraktowałam je zgniataczem do ziemniaków. Masę przekładałam partiami na sito żeby odcedzić cały sok i przetarłam dokładnie aż na sicie zostały prawie same pestki.Zawiesisty sok z porzeczek odmierzyłam - było go 8 szklanek, każda poj. 250 ml. Tą samą szklanką odmierzyłam taką samą ilość cukru - wagowo będzie go ok. 1,5-1,75 kg. Cukier wsypałam do soku i doprowadziłam do wrzenia, gotowałam znowu kilka minut. Właściwie wystarczy, że cukier się rozpuści a całość zagotuje i już. W czasie zagotowywania na wierzchu może tworzyć się piana i tę starannie zbierałam na talerzyk. Gorącą, płynną galaretkę przelałam do wyparzonych słoików. Od razu zakręcałam i odstawiałam do góry dnem. Zostawiłam tak żeby zupełnie wystygły. Niech Was nie martwi rzadka konsystencja - porzeczki zawierają tyle naturalnej pektyny, że stygnąc galaretka ładnie zastygnie.Kiedy przetarłam owoce, pestki jakie zostały na sitku przełożyłam do oddzielnego garnka, zalałam dwoma litrami wody, dosypałam kilka łyżek cukru i zagotowałam. Po ostudzeniu ponownie przecedziłam a otrzymany kompot schłodziłam.Z podanej ilości składników wyszło 6 słoików 0,3 l + 6 słoiczków 150 ml galaretki porzeczkowej i 2 litry pysznego kompotu.", "url": "https://smacznapyza.blogspot.com/2014/06/domowe-przetwory-galaretka-z-czarnej.html", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Galaretka z czarnej porzeczki"}