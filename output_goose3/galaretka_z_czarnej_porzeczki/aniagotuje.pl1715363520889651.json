{"meta_description": "Zapraszam po banalnie prosty przepis na świetną, domową galaretkę z czarnej porzeczki do słoiczków na zimę. Zrobisz ją błyskawicznie a do tego tylko z owoców i cukru. Możesz też użyć porzeczki czerwone.", "title": "Galaretka z czarnej porzeczki", "content": "Super pyszna i bardzo prosta do zrobienia galaretka z czarnej porzeczki to idealny dodatek do naleśników lub placków. Można ją też zrobić z porzeczki czerwonej i z agrestu. Podałam wagę owoców przed ich oczyszczeniem. Do zrobienia galaretki można też użyć porzeczek mrożonych. Należy je przed użyciem tylko naturalnie rozmrozić (wyjąć z zamrażalnika na kilka godzin przed szykowaniem przepisu). W tym przepisie podam mój ulubiony sposób na przygotowanie tej owocowej galaretki. Pod koniec wpisu podam jednak również i drugą metodę na jej przyrządzenie. Wybierz tę, która bardziej Ci odpowiada.   Użyte słoiki: 8 x 160 ml. Kalorie policzone zostały na podstawie użytych przeze mnie składników. Jest to więc orientacyjna ilość kalorii, ponieważ możesz dodać odrobinę więcej lub miej cukru niż ja. Otrzymałam około 1300 ml gęstej galaretki porzeczkowej. Czarne porzeczki zawierają bardzo dużo naturalnych pektyn. Ważne jest jednak to, by do zrobienia galaretki nie używać mocno dojrzałych owoców. Im starszy i bardziej dojrzały owoc, tym mniej naturalnych pektyn zawiera. Polecam wybierać owoce, które dopiero co dojrzały. Moje owoce były już dość mocno dojrzałe, więc otrzymałam nieco luźniejszą galaretkę. Jeśli tak jak ja macie już bardzo dojrzałe porzeczki a zależy Wam na gęstej galaretce, to polecam zakup naturalnej pektyny. Pektyna sprzedawana jest w saszetkach/torebkach. Pozyskiwana jest zazwyczaj z cytrusów i według mnie to najzdrowszy wybór, aby zagęścić domowe przetwory na słodko.  Kilogram czarnej porzeczki umyj pod zimną, bieżącą wodą. Owoce zdejmij z ogonków i dokładnie oczyść z innych zanieczyszczeń. Porzeczki umieść w garnku. Jeśli szykujesz galaretkę z czerwonej porzeczki, to postępuj z nią dokładnie tak samo. Nie wyrzucaj pulpy ze skórek i pestek. Możesz je wykorzystać na kilka sposobów. Do garnka z owocami wsyp całe 800 gramów cukru (zwykłego lub trzcinowego). Poświęć kilka minut na to, by dokładnie ugnieść wszystkie owoce z cukrem a następnie odstaw garnek na bok na jakieś 20-60 minut. Po tym czasie owoce puszczą więcej soku. Dzięki temu proces gotowania owoców skracamy do minimum.Ustaw średnią moc palnika i doprowadź owoce do wrzenia. Zmniejsz moc do takiej, by zawartość garnka tylko delikatnie się gotowała. Parę razy zamieszaj owoce z cukrem przy pomocy drewnianej łyżki i rozcieraj owoce, które nie pękły. Od zagotowania do wyłączania palnika nie powinno minąć więcej niż 10 minut. W tym czasie cukier powinien się całkowicie rozpuścić a owoce puścić cały sok. Pod koniec gotowania wygładzaj powierzchnię galaretki wypukłą stroną łyżki, by zminimalizować ilość powstałej pianki.Całą zawartość garnka przecedź do drugiego garnka przez większe i gęste sitko. Sitko musi być na tyle gęste, by nie przepuściło pestek. Rozcieraj bardzo dokładnie pulpę ze skórek i pestek, by cały gęsty sok przeszedł do nowego garnka. Polecam na koniec przełożyć pulpę na podwójnie złożoną i czysta gazę i wycisnąć resztę gęstego syropu.Porada:Kompot - Zagotuj pulpę z litrem wody a następnie przecedź kompot z wykorzystanych skórek i pestek. Do kompotu dodaj dwie łyżki soku z cytryny i ewentualnie trochę cukru lub syropu.Napój porzeczkowy - Do naczynia z pulpą wlej litr ulubionej wody butelkowanej a następnie przecedź płyn z wykorzystanych skórek i pestek. Do napoju dodaj dwie łyżki soku z cytryny i ewentualnie trochę cukru lub lekkiego syropu. Można też dodać kostki lodu, plasterki cytrusów i listki mięty.Lekki sok do drinków - Do naczynia z pulpą wlej pół szklanki przegotowanej, ale zimnej wody a następnie przecedź płyn z wykorzystanych skórek i pestek. Sok można dodawać do wódki z lodem.Cały odcedzony i gęsty sok ponownie zagotuj a następnie jeszcze wrzący przelewaj do przygotowanych słoiczków. Nie martw się, że galaretka ma konsystencję rzadkiego kisielu. Po przestudzeniu zetnie się i zgęstnieje. Przygotowałam osiem czystych słoików o pojemności około 160 ml każdy. Idealne będą jeszcze gorące słoiki (np. wyjęte prosto z piekarnika /temperatura nie wyższa niż 110 stopni/ lub z garnka z wrzątkiem). Możesz tez użyć innych pojemności słoików. Ważne by łącznie miały one około 1300 ml pojemności (lub więcej). Słoiki powinny być idealnie czyste, a najlepiej odparzone wrzątkiem. Tak samo zakrętki. Używaj tylko nieuszkodzonych słoików i zakrętek. Jeszcze wrzącą galaretkę z czarnej porzeczki przelewaj do słoików i od razu mocno je zakręcaj. Nie wlewaj galaretki do pełna. Zostaw minimum 1 cm wolnej przestrzeni. Słoiki odwracaj do góry dnem i zostaw tak na 10 minut. Słoiki można dodatkowo otulić ręcznikiem, (by wolniej się studziły). Po 10 minutach odstaw je do \"normalnej\" pozycji, ale cały czas trzymaj pod ręcznikiem, aż do całkowitego przestudzenia. Po przestudzeniu wszystkie zakrętki powinny się zassać. Pasteryzacja nie jest potrzebna. W razie potrzeby podaję jednak jak to zrobić.  Pasteryzacja na dwa sposoby. Wybierz ten, który bardziej Ci odpowiada: 1. Pasteryzacja słoików w piekarniku  Dobrze zakręcone słoiki (gorące) umieść w piekarniku nagrzanym do 110 stopni. Nie ustawiaj wyższej temperatury, by nie uszkodzić gumek w zakrętkach. Słoiki pasteryzuj do 15 minut. Zakrętka po naciśnięciu palcem powinna być wklęśnięta - nie powinna się odkształcać/odbijać. Jeśli w piekarniku umieszczasz ostudzone już słoiki, to umieść je w zimnym piekarniku i dopiero zacznij nagrzewać piec do 110 stopni. Czas pasteryzacji odliczasz od nagrzania się piekarnika. 2. Pasteryzacja słoików w garnku z gotującą się wodą  Na dnie szerokiego garnka umieść ściereczkę bawełnianą lub nową pieluchę tetrową. Słoiki ułóż jeden obok drugiego, ale tak, by nie stykały się ze sobą. Wlej wodę do maksymalnie 3/5 wysokości słoików. Ustaw średnią moc palnika i doprowadź wodę do wrzenia. Zmniejsz moc do małej i pasteryzuj tak słoiki przez około 15 minut. A teraz obiecany wcześniej, szybki przepis na galaretkę z czarnej porzeczki według drugiego sposobu Słoiki z galaretką porzeczkową wynieś do ciemnej i suchej piwniczki lub też do innego zacienionego i chłodnego miejsca i trzymaj tak śmiało przynajmniej do kolejnego sezonu. Jeśli któryś ze słoików nie zassał się, to odłóż go do lodówki i używaj na bieżąco.. Taka sama ilość owoców oraz cukru.Umyte i oczyszczone owoce umieść w garnku i dokładnie ugnieć np. widelcem (można dodać do 50 ml wody). Owoce zagotuj i zmniejsz moc palnika do minimum. Cały czas mieszaj zawartość garnka, by nie przypalić owoców. Po pięciu minutach gotowania zdejmij garnek z palnika. Całą zawartość przecedź dokładnie przez sitko. Pulpę z pestek i skórek raz jeszcze dokładnie odciśnij, tym razem przy pomocy gazy. Do zlanego soku wsyp cały cukier. Sok gotuj tylko do momentu, gdy cukier całkowicie się rozpuści. Jeszcze wrzącą galaretkę przelewaj do słoików i zakręcaj. Postępuj z nimi tak samo, jak przy pierwszej metodzie szykowania.będzie świetnym dodatkiem do naleśników na słodko oraz wszelkich placków i racuszków. Można nakładać ją na kanapki zamiast dżemu oraz stosować jako dodatek do owocowych deserów w pucharkach, do lodów czy, też serników na zimno.Smacznego!", "url": "https://aniagotuje.pl/przepis/galaretka-z-czarnej-porzeczki", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Galaretka z czarnej porzeczki"}