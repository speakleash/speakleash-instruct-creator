{"meta_description": "Karmnik to sklep ze zdrową żywnością. Znajdziesz w nim setki pysznych, sprawdzonych, naturalnych produktów i  przetworów sprowadzanych na zamówienie bezpośrednio od rolników i producentów z dolin Liwca i Bugu", "title": "Szynka domowa 0,25 kg", "content": "Wędliny rustykalne z Żurobic pod Siemiatyczami pochodzą z rodzinnej masarni. Założył ją ponad 30 lat temu pan Tadeusz Firlej i rozsławił firmę, powracając do wyrobu tradycyjnych podlaskich wędlin, m.in. nadbużańskiego kumpa, czyli szynki z kością z golonką (w 2009 roku wyrób ten został wpisany na listę produktów tradycyjnych). Krążąca w rodzinie anegdota opowiada o tym, że pan Tadeusz powiesił jeden z pierwszych uwędzonych przez siebie kumpów w rzadko używanej spiżarni i o nim zapomniał – odnaleziona po roku szynka wciąż była pyszna! Dziś masarnię prowadzi syn pana Firleja Tomasz, który ma ambicję kontynuowania dzieła taty. Domowa szynka to klasyczna szynka kulka. Jej mięso jest kruchutkie, ale soczyste, w papierze wytrzyma nawet 10 dni.", "url": "https://karmnik.org/szynka-domowa-z-zurobic-0-25-kg", "category": "łódzkie", "sub_category": "Mięso świeże oraz produkty mięsne", "phrase": "Szynka domowa z Bilskiej Woli"}