{"meta_description": "Pandemia. Wirus. Przybywa chorych i zmarłych. Marszałek województwa lubelskiego udzielił medykom pomocy. Przekazał im produkty regionalne.", "title": "Miód, sok i suszone owoce. Tak marszałek wspiera lubelskich medyków", "content": "– Samorząd Województwa Lubelskiego podejmuje różnego rodzaju działania mające na celu wsparcie szpitali i pracującego tam personelu medycznego – tak zaczyna informację prasową Remigiusz Małecki, rzecznik prasowy marszałka województwa. Urzędnik informuje o tym, że władze regionu, z marszałkiem Jarosławem Stawiarskim na czele, lubelskim szpitalom przekazały „zestawy składające się z produktów tradycyjnych pochodzących z województwa lubelskiego”. – Są to wyroby wpisane na prowadzoną przez Ministra Rolnictwa i Rozwoju Wsi Listę Produktów Tradycyjnych – informuje rzecznik, który w mailu cytuje Stawiarskiego: –Pandemia koronawirusa zmieniła życie każdego z nas. Mam nadzieję, że przekazane dziś produkty sprawią naszym medykom odrobinę radości w tym trudnym czasie. Te dary trafiły do szpitala im. Jana Bożego w Lublinie i zostaną też przekazane kolejnym placówkom. Małecki dodaje, że takie działania mają też służyć promocji żywności tradycyjnej   i regionalnej lokalnych producentów. Co znalazło się w pudełkach.", "url": "https://www.dziennikwschodni.pl/lublin/miod-sok-i-suszone-owoce-tak-marszalek-wspiera-lubelskich-medykow,n,1000279120.html", "category": "lubelskie", "sub_category": "Miody", "phrase": "Miód wielokwiatowy - majowy z Karczmisk"}