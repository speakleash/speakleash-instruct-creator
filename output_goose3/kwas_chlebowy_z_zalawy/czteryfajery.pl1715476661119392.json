{"meta_description": "Kwas chlebowy nie tylko doskonale gasi pragnienie, ale jest także bogatym źródłem witamin z grupy B. Zawiera również witaminę C wspomagającą odporność organizmu oraz bakterie kwasu mlekowego regulujące mikroflorę jelitową i wspomagające trawienie.\n\nDoskonały kwas chlebowy możemy w prosty sposób przygotować w domu, przepis na Kwas chlebowy, bread kvas", "title": "Kwas chlebowy", "content": "Kwas chlebowy przepis na tradycyjny jest uznawany w Rosji, na Litwie, Ukrainie i Białorusi za napój narodowy. Od kilku lat staje się coraz bardziej popularny także w innych krajach, ale w Arabii Saudyjskiej jest niestety niedostępny, więc postanowiłam zamieścić przepis :) Kwas chlebowy nie tylko doskonale gasi pragnienie, ale jest także bogatym źródłem witamin z grupy B. Zawiera również witaminę C wspomagającą odporność organizmu oraz bakterie kwasu mlekowego regulujące mikroflorę jelitową i wspomagające trawienie. Doskonały kwas chlebowy możemy w prosty sposób przygotować w domu. • 0,5 kg czerstwego razowego chleba na zakwasie lub chleba razowego na miodzie 1. Chleb pokroić na cienkie kromki i zrumienić lekko w piekarniku (im bardziej zrumieniony chleb tym ciemniejszy kwas otrzymamy), Kromki chleba włożyć do kamiennego garnka lub szklanego naczynia i zalać bardzo gorącą wodą (prawie wrzątkiem), przykryć gazą i pozostawić na 24 godziny w temperaturze pokojowe. Po tym czasie przecedzić przez gęste sitko lub gazę, a chleb odcisnąć przez lnianą ściereczkę. 2. Drożdże rozetrzeć z łyżką cukru i dodać do odcedzonego kwasu, dodać resztę cukru rozpuszczonego w niewielkiej ilości przegotowanej wody (tak aby w naczyniu nadal było około 5 litrów płynu) oraz sok z cytryny. Naczynie ponownie przykryć gazą i odstawić na kolejne 24 godziny do fermentacji. 3. Zdjąć powstałe szumowiny, ponownie przecedzić i rozlać do butelek napełniając je do 3/4 wysokości. Na dnie naczynia, w którym przygotowywaliśmy kwas pozostanie osad, którego nie rozlewamy do butelek. Do każdej butelki dodać po 2-3 rodzynki, nie zamknąć butelek. Pozostawić w pokojowej temperaturze przez dobę, a po powstaniu piany przechowywać w lodówce lub innym chłodnym miejscu. Kwas jest gotowy do picia po 3 dniach. Kwas cały czas \"pracuje\", więc przy otwieraniu może wystrzelić niczym szampan. Kwas chlebowy szybko się psuje, więc lepiej przygotowywać mniejsze porcje, takie, które jesteśmy w stanie spożyć w ciągu maksymalnie pięciu dni Gdyby kwas okazał się za mało słodki można go dosłodzić miodem. Podawać schłodzony. Dokładne pochodzenie kwasu chlebowego jest niejasne i nie wiadomo, czy został wynaleziony przez Słowian, ale znany był już w X wieku. Produkcja kwasu chlebowego pozostawała codzienną czynnością domową aż do XIX wieku. W drugiej połowie XIX wieku, wraz z zaangażowaniem wojskowym, postępującą industrializacją i projektami na dużą skalę, takimi jak budowa Kolei Transsyberyjskiej, wytworzyła się rosnąca potrzeba zaopatrywania dużej liczby ludzi w żywność przez dłuższy czas, w Imperium Rosyjskim zaczęli pojawiać się komercyjni producenci kwasu chlebowego. Wiele z nich wyspecjalizowało się w wykorzystaniu różnych surowców i zarejestrowano ponad 150 odmian kwasu chlebowego, z takimi dodatkami jak jabłko, gruszka, mięta, cytryna, cykoria, malina i wiśnia. W latach dziewięćdziesiątych XIX wieku pierwsze badania naukowe nad produkcją kwasu przeprowadzono w Kijowie, a w latach sześćdziesiątych technologia komercyjnej masowej produkcji kwasu była dalej rozwijana przez chemików w Moskwie. W międzywojennej Polsce kwas był warzony i masowo sprzedawany przez magnatów polskiego rynku napojów, takich jak warszawski browar Haberbusch i Schiele czy firma Karpiński. W niektórych polskich wsiach, takich jak Zaława i okolice, kwas chlebowy był tradycyjnie wytwarzany w każdym gospodarstwie.", "url": "https://www.czteryfajery.pl/2013/08/kwas-chlebowy.html", "category": "mazowieckie", "sub_category": "Napoje (alkoholowe i bezalkoholowe)", "phrase": "Kwas chlebowy z Załawy "}