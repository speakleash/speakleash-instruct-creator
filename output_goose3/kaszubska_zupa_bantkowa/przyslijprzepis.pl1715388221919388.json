{"meta_description": "Warto wracać do tradycji i odkrywać w niej na nowo zapomniane smaki i rewelacyjne połączenia. Dawna kuchnia była smaczna, prosta i tania. Ta zupa lądowała na ta", "title": "Nieprzeciętnie pyszna, a zapomniana zupa wraca do łask. \"To był rarytas\"", "content": "Zapomniane zupy mogą być dzisiaj świetną inspiracją kulinarną. Choć w naszym kraju najczęściej przygotowuje się klasycznie pierwsze dania, np. rosół, pomidorową, ogórkową, jarzynową czy krupnik, warto czasem sięgnąć do starych przepisów, które są prawdziwą kopalnią wspaniałych pomysłów i smaków. Skrywają w sobie wiele kulinarnych niespodzianek i zaskakują bogactwem składników. Obecnie bardzo mało znaną, a kiedyś - uwielbianą jest kaszubska zupa bańtkowa. Znalazła się ona nawet na liście produktów regionalnych, co oznacza, że zapisała się na kartach lokalnej historii. Ta potrawa wyróżnia się wspaniałymi połączeniami smakowymi oraz głębokim aromatem. Będzie idealnym wyborem dla wszystkich, którzy lubią zupy rybne. Zupa kaszubska bańtkowa przyrządzana jest na bazie świeżych ziół i młodych fląder nazywanych bańtkami – to właśnie od nich pochodzi nazwa tego wyjątkowego rarytasu. Ten gatunek ryb jest bardzo ceniony w regionalnej kuchni kaszubskiej. Główny sekret tej potrawy tkwi właśnie w użyciu fląder o małych rozmiarach. Warto się o nie postarać i przyrządzić ten rarytas samodzielnie na podstawie naszego sprawdzonego przepisu. Pozostałe składniki zupy bańtkowej są bardzo proste i łatwo dostępne - to włoszczyzna i podstawowe przyprawy, które prawie każdy ma w swojej kuchni. Gorącą zupę podawało się zwykle z dużą porcją gotowanych ziemniaków, więc była bardzo sycąca i mogła nawet zastąpić drugie danie. • Najpierw umyjcie i odpowiednio przygotujcie ryby, a następnie obierzcie i pokrójcie warzywa. • Całość gotujcie do momentu, aż wszystkie warzywa zrobią się miękkie. • Po tym czasie odcedzacie wywar i dodajcie tuszki flądry. • Gotujcie 20 minut i wyciągnijcie ryby (mięso powinno odchodzić od ości). • Warzywa z wywaru drobno pokrójcie, dodajcie do garnka razem z poszatkowaną natką i koperkiem. Zupę gotujcie przez kolejne 10 minut. • Zupę przelejcie do talerzy z ugotowanymi ziemniakami i kawałkami ryby.", "url": "https://www.przyslijprzepis.pl/artykul/malo-znana-zupa-wraca-do-lask-takiej-potrawy-jeszcze-nie-jedliscie-kiedys-to-byl-prawdziwy-rarytas", "category": "pomorskie", "sub_category": "Gotowe dania i potrawy", "phrase": "Kaszubska zupa bańtkowa"}