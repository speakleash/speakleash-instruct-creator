{"meta_description": "", "title": "Dwa kolejne pomorskie dania na liście produktów tradycyjnych", "content": "Kaszubska zupa bańtkowa oraz piernik staropolski z Powiśla znalazły się na prestiżowej liście produktów tradycyjnych. Lista produktów tradycyjnych prowadzona przez Ministerstwo Rolnictwa i Rozwoju Wsi zawiera produkty, do których powstania stosowane są tradycyjne metody produkcji, co świadczy o ich wyjątkowych cechach i właściwościach. Obecnie na liście można znaleźć ponad dwa tysiące produktów z całego kraju, w tym 183 z terenu Pomorza. Na początku roku dołączyły do nich kaszubska zupa bańtkowa oraz piernik staropolski z Powiśla. Czym jest zupa bańtkowa? Jest to tradycyjna zupa rybna przygotowywana z flądry, a dokładniej z jej małych okazów. Jak możemy przeczytać na portalu samorządu województwa pomorskiego: Ryby te, choć ościste, były cenione ze względu na walory smakowe i zastępowały mięso zwierzęce. Zimą, gdy rybackie rodziny nie dysponowały warzywami, ryby przyprawiano do smaku liśćmi laurowymi lub pieprzem. IMG]2[/IMG] Piernik Staropolski z Powiśla Jest to produkt, który wywodzi się z czasów powojennych, kiedy to wraz z migracją ludności na Powiśle dotarł także wyjątkowy pomysł na pyszny piernik przekładany różnymi rodzajami powideł czy dżemu (każda warstwa przełożona innym rodzajem). Chociaż piernik jest wyrobem związanym z Bożym Narodzeniem, to jego smak na pewno umili nam każdy, nawet najzwyklejszy dzień w roku. IMG]3[/IMG] Więcej informacji na temat potraw oraz przepisy na ich przygotowanie można znaleźć na stronie internetowej samorządu województwa pomorskiego- klik", "url": "https://nadmorski24.pl/aktualnosci/57261-dwa-kolejne-pomorskie-dania-na-liscie-produktow-tradycyjnych", "category": "pomorskie", "sub_category": "Gotowe dania i potrawy", "phrase": "Kaszubska zupa bańtkowa"}