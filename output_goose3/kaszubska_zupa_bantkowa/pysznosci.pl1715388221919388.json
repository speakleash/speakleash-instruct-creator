{"meta_description": "Ta zupa z Kaszub może spodobać się wszystkim fanom kuchni tradycyjnej i regionalnej. To stary i zapomniany przepis, z k…", "title": "O tej zupie prawie nikt już nie pamięta. A główny składnik może cię mocno zdziwić", "content": "Przepis O tej zupie prawie nikt już nie pamięta. A główny składnik może cię mocno zdziwić O tej zupie prawie nikt już nie pamięta. A główny składnik może cię mocno zdziwić Ta zupa z Kaszub może spodobać się wszystkim fanom kuchni tradycyjnej i regionalnej. To stary i zapomniany przepis, z którego niegdyś, w okolicach Pomorza, korzystano znacznie częściej. Zobacz recepturę i daj nam znać, co sądzisz o głównym składniku zupy bańtkowej. Możesz się bardzo zdziwić! Kaszuby to niezwykły rejon, którego kulinarną tradycję albo się kocha, albo się jej totalnie nie rozumie. Pomorze słynie przecież głównie z ryb i to właśnie one często stają się głównymi składnikami nieoczywistych w tym kontekście dań. Prażnica, na ten przykład, to kaszubska jajecznica z węgorzem.Zupa bańtkowa, czyli główny bohater tego odcinka, to natomiast zupa z... flądry. Chociaż tradycja przygotowania tej potrawy sięga dziesiątek lat wstecz, to dopiero w styczniu 2023 roku została ona doceniona przez Ministerstwo Rolnictwa i Rozwoju Wsi. To właśnie wtedy kaszubska zupa bańtkowa trafiła na słynną Listę Produktów Tradycyjnych, stając się oficjalnie — obok czerniny, zupy brzadowej i brukwiowej — jednym z najsłynniejszych kaszubskich przepisów. Jesteś ciekaw, jak się prezentuje? Oto receptura, która tylko czeka na to, żeby ją wcielić w życie! • Ryby umyj, wyfiletuj i pokrój w mniejsze kawałki. Ziemniaki obierz i ugotuj oddzielnie. • Włoszczyznę obierz, przełóż do garnka i zalej około 4 litrami zimnej wody. Dorzuć jeszcze cebulę, liście laurowe, ziele angielskie i gałkę muszkatołową. Gotuj do momentu, w którym warzywa zrobią się miękkie, a następnie przecedź, ale nie wyrzucaj warzyw. • Teraz do bulionu dodaj kawałki flądry i gotuj kolejne 20 minut. Po tym czasie wyjmij z zupy rybę i pozbądź się ości. Na tym etapie powinno to być już banalnie proste. • Odcedzone warzywa pokrój na mniejsze kawałki i umieść z powrotem w bulionie. Dodaj posiekany koperek i natkę pietruszki i gotuj 10 minut. • Zahartuj śmietanę i zabiel nią wywar. Do talerzy przełóż ugotowaną rybę, ziemniaki i zalej je bulionem. Smacznego!", "url": "https://pysznosci.pl/o-tej-zupie-prawie-nikt-juz-nie-pamieta-a-glowny-skladnik-moze-cie-mocno-zdziwic,6928511737337985a", "category": "pomorskie", "sub_category": "Gotowe dania i potrawy", "phrase": "Kaszubska zupa bańtkowa"}