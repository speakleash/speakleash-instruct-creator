{"meta_description": "", "title": "Zapomniana zupa, której żal nie spróbować. Ten rarytas jest lepszy od bulionu babci", "content": "Zapomniane dania regionalne coraz częściej przygotowywane są przez przedstawicieli młodszego pokolenia. Przypominamy sobie o nich nie tylko po to, by poznać smak dawnej kuchni polskiej, lecz także, by urozmaicić domowe menu. Przykładem takiego posiłku jest zupa, która pochodzi z Kaszub. To nic innego jak zupa bańtkowa, która zapisała się na kartach historii. Została doceniona przez Ministerstwo Rolnictwa i Rozwoju Wsi i pojawiła się na liście produktów regionalnych. To wielkie wyróżnienie i potwierdzenie, że zrobienie jej jest naprawdę warte wszystkiego. Zupę robi się ze świeżych, młodych fląder zwanych właśnie bańtkami. Pomimo że są gatunkiem bardzo ościstym, ich smak jest powalający i bardzo ceniony. • W pierwszej kolejności przygotuj rybę. Obierz ją, podziel na mniejsze kawałki i w razie możliwości wyjmij ości. Włoszczyznę obierz, przemyj i pokrój na mniejsze części. • Do większego garnka wlej wodę, umieść w nim wszystkie warzywa, podany przez nas przyprawy oraz podzieloną na mniejsze kawałki cebulę. Całość gotuj do miękkości, następnie odcedź wywar i umieść w nim części ryby. • Bulion wraz z rybą gotuj przez następne 20 minut. Po tym czasie wyjmij ją. W tym momencie możesz pozbyć się wszystkich mniejszych ości. • Warzywa wyłowione z wywaru pokrój na jeszcze mniejsze kawałki i umieść je ponownie w garnku. Dodaj do nich pokrojoną natkę pietruszki i koperek. Trzymaj całość na wolnym ogniu przez kolejne 10 minut. • Do miseczki wlej dwie chochle bulionu i wymieszaj je z czterema łyżkami kwaśnej śmietany. Taką mieszankę przelej do zupy i porządnie wymieszaj. • Tak przygotowany wywar przelej do miseczek. Serwuj go z ugotowanymi ziemniakami oraz gotowymi kawałkami ryby.", "url": "https://haps.pl/Haps/7,167251,29947733,zapomniana-zupa-ktorej-az-zal-nie-sprobowac-kaszubski-rarytas.html", "category": "pomorskie", "sub_category": "Gotowe dania i potrawy", "phrase": "Kaszubska zupa bańtkowa"}