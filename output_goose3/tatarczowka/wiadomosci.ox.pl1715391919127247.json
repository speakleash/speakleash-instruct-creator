{"meta_description": "", "title": "Tatarczówka ze Skoczowa", "content": "Przymierzano się do realizacji tego pomysłu kilka lat - i się udało. Ruszyła seryjnie produkowana \"tatarczówka skoczowska\". To nalewka z dodatkiem tataraku, bynajmniej nie jest ona jednak trunkiem do częstego spożywania. To nasza skoczowska tradycja - wyjaśnia Robert Orawski szef Towarzystwa Miłośników Skoczowa. W Wielki Piątek - po pochodzie z Judaszem - mieszkańcy zbierali się i częstowali tatarczówką. Ma ona gorzki i ostry smak - to swoiste umartwianie się i przygotowanie żołądka na świąteczne rozpusty.    POSŁUCHAJ RELACJI    Żeby nalewka miała odpowiedni aromat trzeba było wielu prób. Produkcji podjęła się jedna z firm z Jasienicy. Szukaliśmy starych przepisów i testowaliśmy je. Samo opakowanie również, jest wzorowane na przedwojennych naczyniach - wyjaśnia Bartosz Boćko producent trunku.    POSŁUCHAJ RELACJI  Wielkiego biznesu na napitku zapewne nie będzie bo jest on raczej częścią skoczowskiej tradycji Wielkiego Tygodnia, niz nalewką do częstego polewania.  A jak mawiają w Skoczowie:  Gdy żołądek Ci dokuczy lub gdy cię rozboli głowa, wtedy zawsze Ci pomoże, tatarczówka ze Skoczowa", "url": "https://wiadomosci.ox.pl/tatarczowka-ze-skoczowa,5798", "category": "śląskie", "sub_category": "Napoje (alkoholowe i bezalkoholowe)", "phrase": "Tatarczówka"}