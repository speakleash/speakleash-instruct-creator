{"meta_description": "Na liście produktów tradycyjnych prowadzonej przez Ministerstwo Rolnictwa i Rozwoju Wsi, w kategorii napoje, znaleźć można wiele ciekawych wódek i nalewek, a wśród nich również tatarczówkę ze Skoczowa. Towarzystwo Miłośników Skoczowa zrobiło naprawdę wiele, by wypromować sporządzaną tradycyjnie w skoczowskich domach nalewkę na świeżym korzeniu tataraku. O całej historii wiele można przeczytać w internecie. Oto…", "title": "Kalmusówka, Ajerówka, Tatarczówka", "content": "Na liście produktów tradycyjnych prowadzonej przez Ministerstwo Rolnictwa i Rozwoju Wsi, w kategorii napoje, znaleźć można wiele ciekawych wódek i nalewek, a wśród nich również tatarczówkę ze Skoczowa. Towarzystwo Miłośników Skoczowa zrobiło naprawdę wiele, by wypromować sporządzaną tradycyjnie w skoczowskich domach nalewkę na świeżym korzeniu tataraku. O całej historii wiele można przeczytać w internecie. Oto wybrane tytuły artykułów: • Tatarczówka nie ma szczęścia i walczy o klientów. • Tradycyjna tatarczówka jest już na sklepowych półkach. W większej butelce. W serwisie YouTube można również znaleźć odpowiednie filmiki. Jeden wybrany poniżej. Niedawno w pobliskich delikatesach udało mi się kupić półlitrową flaszkę tego trunku, produkowanego na polski rynek przez firmę Toorank. Moc 50 %, bukiet mizerny (całkiem zdominowany przez zapach alkoholu), jednak smak cudny – gładki, tatarakowy, z lekko piekącym finiszem. Cena zabójcza (lecz wódka warta swej ceny). Warto przypomnieć, że wódki tatarakowe były obecne w polskiej kulturze od wieków. Zazwyczaj nosiły miano kalmusówek, lub ajerówek. Zmieszaj wszystkie podane wyżej surowce w odpowiedniej proporcji, wsyp do litrowej okrągłodennej kolby i zalej 400 ml 30 % wódki. Maceruj kilka dni i oddystyluj z tego (przez zwykłą chłodnicę) 200 ml destylatu.", "url": "https://alembicus.wordpress.com/2014/01/03/kalmusowka-ajerowka-tatarczowka/", "category": "śląskie", "sub_category": "Napoje (alkoholowe i bezalkoholowe)", "phrase": "Tatarczówka"}