{"meta_description": "Wódka Gorzka Tatarczówka to regionalna wódka pochodząca ze Śląska Cieszyńskiego przygotowywana na bazie kłącza tataraku. Niegdyś kieliszek Tatarczówki był pity w Skoczowie rytualnie po wielkanocnym obmywaniu się w rzece. W celu rozgrzania się po tej zimnej, wielkopiątkowej kąpieli, każdy otrzymywał w domu \"kieliszek tatarczówki na chroboka\". Miało to zapobiegać wielu chorobom między innymi bólom żołądka czy porannym mdłościom. W dalszym ciągu istnieje tradycja, że kieliszek Tatarczówki wypija się w Wielki Piątek. Smak i zapach: mocno korzenny. Produkt naturalny – może wystąpić osad, partie produkcyjne mogą różnić się kolorystycznie.", "title": "Wódka Gorzka Tatarczówka", "content": "Wódka Gorzka Imbirowa, znana również jako Zozworówka Wódka Starzyka, ponieważ w gwarze beskidzkiej imbir określany jest jako \"zozwor\", a \"starzykiem\" nazywa się dziadka. Receptura tego produktu została uzyskana od mieszkańców Wisły (Wisła słynie także z zozworków, czyli kruchych ciasteczek pieczonych z dodatkiem imbiru), którzy od wieków produkowali ją na huczne góralskie wesela. Zgodnie z tradycyjną recepturą przekazywaną z pokolenia na pokolenie zozworówka jest wytwarzana poprzez połączenie kłącza imbiru, miodu, górskiej wody oraz neutralnego trzykrotnie destylowanego spirytusu. Korzeń imbiru jest tarty bezpośrednio przed produkcją co gwarantuje uzyskanie produktu najwyższej jakości o niepowtarzalnym smaku i aromacie. Smak i Zapach: miodowo-imbirowy.", "url": "https://thewhisky.pl/wodka/3883-wodka-gorzka-tatarczowka.html", "category": "śląskie", "sub_category": "Napoje (alkoholowe i bezalkoholowe)", "phrase": "Tatarczówka"}