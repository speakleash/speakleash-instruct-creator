{"meta_description": "Przedstawiamy Państwu najlepsze produkty regionalne i tradycyjne Z Dolnego Śląska. Poznaj smak kysielnicy.", "title": "Smaki Dolnego Śląska - kysielnica", "content": "Składniki:drożdże, czosnek, kminek - listek bobkowy (laurowy) - ziele angielskie - mąka owsiana lub płatki owsiane - mąka pszenna - sól - pieprz czarny niemielony - ziemniaki ugotowane w całości - olej lub masło - cebula Sposób przyrządzenia: - Drożdże i mąkę pszenną zmieszać z niewielką ilością wody. Całość powinna mieć konsystencję kwaśnej śmietany. Następnie odstawić zakwas na 2 dni w ciepłe miejsce. - Po minimum dwóch dniach dolać litr wody, wsypać 2 szklanki mąki owsianej lub płatków owsianych, 2 łyżki mąki pszennej, dobrze wymieszać i ponownie odstawić w ciepłe miejsce do przekiśnięcia na ok. 1-2 dni. - Po upływie 2 dni zagotować 2 litry wody z czosnkiem, kminkiem lub zielem angielskim oraz liściem bobkowym (laurowym). - Przekiśnięty zakwas przecedzić przez sitko i wlać do gotującej wody. Ciągle mieszając, ugotować na małym ogniu, aż zgęstnieje, następnie doprawić do smaku solą i czarnym niemielonym pieprzem. - Na patelni zeszklić na oleju lub maśle drobno pokrojoną cebulkę i dodać ją do keselicy. - Ugotowane w całości ziemniaki wyłożyć na osobny talerz lub miseczkę. Polać je omastą z masła i zeszklonej cebulki.", "url": "https://wroclaw.naszemiasto.pl/smaki-dolnego-slaska-kysielnica/ar/c17-2012636", "category": "dolnośląskie", "sub_category": "Gotowe dania i potrawy", "phrase": "Keselica / kysielnica / kysyłycia "}