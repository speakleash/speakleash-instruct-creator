{"meta_description": "", "title": "Żurek łemkowski czyli kiesełyca z komperiami", "content": "Przeglądając książkę \"Małopolska trasa smakoszy\" ma się ochotę na co najmniej 99% z podanych tam propozycji dań :) W pierwszej kolejności postanowiłam jednak zrobić łemkowski żurek. Przygotowuje się go podobnie jak tradycyjny, jednak mąkę zastępuje się płatkami owsianymi. Wyszło wspaniale więc dzielę się z Wami i polecam :)      Składniki na zakwas:  500g płatków owsianych górskich  4 ząbki czosnku  1 łyżeczka majeranku  2,5 litra przegotowanej letniej wody  mała kromeczka lub piętka chleba razowego  1 łyżeczka soli  1-2 liście laurowe  2-3 ziela angielskie      Płatki zalać letnią wodą. Dodać chleb, liście laurowe i ziela angielskie, sól, majeranek i ząbki czosnku. Wymieszać w słoju, przykryć ściereczką i odstawić na 3-4 dni. Po tym czasie dokładnie odcedzić wyciskając wszystko z płatków.        Składniki na żurek:  1 litr przygotowanego wcześniej zakwasu na żurek  ok. 2 litry wody  4-5 małych kiełbasek  kawałek boczku gotowanego  sól, pieprz  200ml kwaśnej śmietany  1 łyżeczka mąki  1 łyżeczka chrzanu  2 ząbki czosnku  ziemniaki      Kiełbasę i boczek pokroić w słupki lub kostkę i podsmażyć. Dobrze wysmażone wrzucić na wrzątek. Dodać liście laurowe, ziela angielskie i chrzan. Gotować ok 20 minut. Po tym czasie wlać żur dodać przeciśnięty czosnek, przyprawy. Na koniec zaprawić śmietana wymieszaną z mąką. Podawać z ziemniakami (kompiery).  Smacznego :)", "url": "https://www.lemko.pl/kuchnia-%C5%82emkowska/%C5%BCurek-%C5%82emkowski-czyli-kieselyca-z-komperiami/", "category": "dolnośląskie", "sub_category": "Gotowe dania i potrawy", "phrase": "Keselica / kysielnica / kysyłycia "}