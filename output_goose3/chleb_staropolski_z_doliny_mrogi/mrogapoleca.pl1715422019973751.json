{"meta_description": "", "title": "Stowarzyszenie Mroga - serwis informacyjny", "content": "Chleb jest podstawowym pożywieniem człowieka od czasów przedhistorycznych, ?produkowany w młodszej epoce kamiennej?. [Kopaliński 1990:41] Otaczany czcią, to z nim wiązano początek nowego życia. Przenoszono go więc do nowo wybudowanego domu, zabierano opuszczając służbę i otrzymywano w dniu jej rozpoczęcia, pieczono nazajutrz po pogrzebie, witano nim nowożeńców. Według literatury w brzezińskiem chleb pieczono ?z mąki żytniej, razowej, z razowo-pytlowej, a w drugiej połowie XIX w. pieczono go również z mąki żytnio-jęczmiennej.? [Dekowski 1968:110] Pod koniec XIX wieku w Polsce środkowej weszła w użycie mąka pytlowa.[Dekowski 1979:175] ?Znaczną ilość ziarna przetwarzano w obrębie własnego gospodarstwa. Na żarnach mielono żyto na chleb.? [Nowosz 1976:133] Na wsiach łowickich najchętniej używano mąki ze zboża sprzątnięto w czasie słonecznej pogody, ?gdyż uważano, że jest wtedy jaśniejsza i bardziej wydajna.? [Dekowski 1968:110] Chleb staropolski z doliny Mrogi należy do pieczywa mieszanego, czyli produkowanego z mąki pszennej i żytniej; wytwarzany na naturalnym kwasie żytnim i pszennym rozczynie; bez konserwantów i innych Śródków chemicznych. Długą świeżość utrzymuje dzięki starej technologii sporządzania ?sztywnych? kwasów i rozczynów oraz wypieku w piecu ceramicznym trzonowym. Po II wojnie wraz ze wzrostem zakładów piekarniczych, sklepów, usprawnieniami w transporcie ? po 1950 roku zanotowano szybki zanik wypieku chleba domowym sposobem. [Bohdanowicz 1996:22] Jednakże staropolski chleb z Doliny Mrogi utrzymuje tradycyjną recepturę wyrobu, tego podstawowego dla człowieka pokarmu. Piekarnia ?Olszyńscy? stosuje do dziś metodę pięciofazową produkcji chleba z uwagi na osiągnięcie najwłaściwszych warunków fermentacji, a co za tym idzie, osiągnięciem najlepszych walorów smakowo-zapachowych pieczywa. Duże, okrągłe bochny chleba są znane w dolinie Mrogi od lat, są atrybutem dożynek, wesel i innych uroczystości. Uświetniają targi produktów spożywczych i stoły wielkanocne. Piekarnia PPHU ?Olszyńscy? za wypiek chleb staropolskiego z doliny Mrogi otrzymała nagrodę Polski Producent Żywności nadany przez marszałka województwa łódzkiego w lutym 2008 roku.", "url": "http://mrogapoleca.pl/mroga-strona-59.html", "category": "łódzkie", "sub_category": "Wyroby piekarnicze i cukiernicze", "phrase": "Chleb staropolski z doliny Mrogi"}