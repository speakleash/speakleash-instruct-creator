{"meta_description": "", "title": "Twaróg półtłusty 500g - Kaczmarek", "content": "Skład twarogu to tylko i wyłącznie mleko surowe niepasteryzowane, wytwarzany jest w rodzinie od pokoleń na własne potrzeby dopiero teraz postanowiliśmy podzielić się tym z innymi. Twaróg jest nieprasowany stąd posiada inną strukturę co w pewnej mierze wpływa na jego ostateczny kształt i smak.  Produkt ten jest znakomitym źródłem pełnowartościowego białka – budulca tkanek, kości, niezbędnego także do wytwarzania enzymów, hormonów i ciał odpornościowych oraz wapnia – podstawy do budowy kości. Twaróg zjedzony na śniadanie dostarcza organizmowi niezbędnych przez cały dzień składników odżywczych. Jest także lekkostrawny, ponieważ bakterie użyte do zakwaszenia mleka rozkładają cukier mlekowy (laktozę), przekształcając go w łatwo przyswajany kwas mlekowy. Dlatego twarożki należą do najwcześniej wprowadzanych posiłków w diecie małych dzieci, a nawet niemowląt. Zastosowanie twarogu w kuchni jest naprawdę szerokie. Możemy go jeść na śniadanie, obiad jak i kolację. Popularne robienie past do kanapek na bazie twarogu. Można do nich dodawać szczypiorek, rzodkiewkę, kiełki lub wędzone ryby. Twaróg możemy wykorzystać także jako nadzienie do naleśników, pierogów bądź pączków, jest również niezbędnym składnikiem popularnego w naszym kraju sernika. Twaróg można podawać jako dodatek do makaronu, zarówno na słodko z owocami, jak i wytrawnie z pieczarkami i szczypiorkiem. Osoby, które są na diecie, mogą przygotowywać sałatki z twarogiem, zastępując nim bardziej tłuste sery, takie jak mozarella.", "url": "https://bionitka.pl/zdrowa-zywnosc/twarog-poltlusty-500g/", "category": "wielkopolskie", "sub_category": "Sery i inne produkty mleczne", "phrase": "Twaróg tradycyjny"}