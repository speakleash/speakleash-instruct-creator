{"meta_description": "Przepis na domowy twaróg. Jest to przepis z wykorzystaniem zsiadłego mleka, które również możesz przygotować sam. Wypróbuj nasz przepis na domowy twaróg.", "title": "Przepis na domowy twaróg, na bazie zsiadłego mleka. - Pracownia Serów", "content": "Poniżej przedstawiamy prosty przepis na domowy twaróg. Jest to tradycyjny przepis, który do tej pory wykorzystywany jest w naszych domach. Podstawą domowego twarogu jest zsiadłe mleko, które przygotujecie z tego przepisu. Twaróg z tego przepisu jest zwarty, lekko wilgotny i delikatnie kwaskowy w smaku. Stanowi on naszą bazę do wszelkiego typu serników. Gości również często na naszym stole pod postacią gziku i innych specjałów. • garnek (najlepiej taki z grubym dnem), sprawdzi się tutaj również kąpiel wodna 1. Zsiadłe mleko przełóż do garnka, staraj się przy tym nie rozdrobnić skrzepu. • jeżeli przygotowałeś zsiadłe mleko w garnku, w którym będziesz przygotowywał twaróg, pokrój skrzep w kostki 5 na 5 cm. Tu znajdziesz dokładne informacje jak to zrobić. 2. Zacznij delikatnie podgrzewać skrzep do temperatury 36 – 39°C (mierz temperaturę w środku garnka). Najlepsza temperatura parzenia twarogu wynosi 38°C. Im niższa temperatura tym delikatniejszy będzie Twój twaróg. Serwatka podgrzewa się szybciej niż sam skrzep, dlatego ważne jest żeby mieszać i obserwować temperaturę. 3. Staraj się utrzymać temperaturę (ok 38°C) przez 0,5 do 1 godziny. 7. Po ocieknięciu możesz twaróg dodatkowo osuszyć prasując go. Wystarczy, że na owinięty w chustę twaróg położysz słoik napełniony wodą. Uzyskany twaróg będzie bardziej zwarty. • Możesz wstawić garnek ze skrzepem do nagrzanego do 50°C piekarnika na 30 minut (pkt. 3) • Nie należy odcedzać ciepłego twarogu, bo będzie suchy. • Prawidłowo podgrzany skrzep da twaróg dość miękki, wilgotny, nie grudkowaty czy twardy. • Jeżeli twaróg się kruszy to oznacza, że był przegrzany. Jeżeli spodobał Ci się przepis, rozważ wsparcie naszego bloga. Więcej ciekawych przepisów, na równie proste sery, znajdziesz w naszym dziale „Sery świeże”. Wypróbuj również przepis na „Twaróg z dodatkiem zwykłego mleka„. Jest bardziej słodki, idealny do serników. W dziale „Teoria” zawarliśmy całą podstawową wiedzę dotyczącą serowarstwa. Koniecznie zapoznaj się z tym działem. Zajrzyj koniecznie do naszego nowego działu „Deska serów„. Znajdziesz tam wszystkie informacje na temat tego, jak przygotować deskę serów z prawdziwego zdarzenia. W roli głównej – Twoje sery, oczywiście 🙂", "url": "https://pracowniaserow.pl/domowy-twarog/", "category": "wielkopolskie", "sub_category": "Sery i inne produkty mleczne", "phrase": "Twaróg tradycyjny"}