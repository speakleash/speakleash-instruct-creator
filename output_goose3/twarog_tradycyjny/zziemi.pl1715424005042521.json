{"meta_description": "Kamienna Prod", "title": "-CUSTOMER VALUE-", "content": "Historia produkcji nabiału w SM KaMos sięga lat 50 ubiegłego wieku. Chlubą zakładu, jak i największym uznaniem Klientów są twarogi, sery pleśniowe, mleko świeże, napoje mleczne (maślanka, kefir), gęsty jogurt naturalny, oraz od niedawna masło sudeckie, które wznowiono do produkcji w IV kwartale 2020 roku po blisko 20 letniej przerwie.  Produkty KaMos produkowane są z zachowaniem niezmienionej wieloletniej receptury, która potwierdzona jest dla kilku z nich certyfikatem Jakość i Tradycja przyznawanym produktom o niezmiennej recepturze produkcji przez minimum 50 lat. Wiele produktów tej lokalnej mleczarni posiada status produktów tradycyjnych, które są wpisane na listę produktów tradycyjnych prowadzoną przez Ministerstwo Rolnictwa i Rozwoju Wsi.  Całość produkowanych przez Spółdzielnię KaMos artykułów nabiałowych odbywa się tylko i wyłącznie z mleka pozyskanego od „swoich\" dostawców (co jest ewenementem w skali kraju), którzy prowadzą rodzinne gospodarstwa rolne znajdujące się w czystym ekologicznie sudeckim łańcuchu górskim. Ponadto znaczna część tych gospodarstw położona jest w obszarze Natura 2000, a żywienie zwierząt we wszystkich gospodarstwach współpracujących z nasza Spółdzielnią prowadzone jest paszami wolnymi od GMO. Sprawia to, że pozyskany surowiec jest niepowtarzanym w swoim smaku jak i walorach odżywczych.", "url": "https://zziemi.pl/product/169", "category": "wielkopolskie", "sub_category": "Sery i inne produkty mleczne", "phrase": "Twaróg tradycyjny"}