{"meta_description": "", "title": "„Bazar smaków Krainy Sanu” – Stowarzyszenie Kraina Sanu", "content": "27 lipca br. na placu rekreacyjnym obok Urzędu Gminy w Tryńczy odbył się ,,VIII Regionalny przegląd piosenki biesiadnej i gawędy”. Organizatorem imprezy było Trynieckie Centrum Kultury w Tryńczy przy współpracy z Centrum Kulturalnym w Przemyślu. W tym roku wzięła w nim udział liczna grupa miłośników wspólnego biesiadowania, bo aż 27 zespołów wokalnych, wokalno- instrumentalnych i kapel ludowych oraz 8 gawędziarzy. Przy okazji regionalnego przeglądu Stowarzyszenie ,,Kraina Sanu” – Lokalna Grupa Działania pod patronatem Wójta gminy Tryńcza Pana Ryszarda Jędrucha zorganizowało konkurs pn. ,,Bazar Smaków Krainy Sanu”. Celem konkursu było wyłonienie najciekawszego stoiska wystawowego promującego tradycyjne produkty z obszaru LGD ,,Kraina Sanu”, aktywizacja i integracja mieszkańców LGD poprzez zaangażowanie w przygotowanie stołów z produktami lokalnymi wywarzanymi metodą tradycyjną, zachowanie tradycji związanych z wytwarzaniem lokalnych produktów kulinarnych oraz promocja LGD. Uczestnikami konkursu były działające na terenie LGD koła gospodyń wiejskich oraz formalne i nieformalne organizacje. Z każdej z 7 gmin należących do LGD ,,Kraina Sanu” swoje stoiska zaprezentowały: Przygotowane stoiska z jadłem regionalnym prezentowały się bardzo okazale. Komisja konkursowa miała nie lada wyzwanie wybrać najciekawsze stoisko wystawowe spośród nich. W związku z tym jury podjęło decyzję aby przyznać jednakowe wyróżnienia dla wszystkich wystawców konkursu ,,Bazar smaków Krainy Sanu”. Uczestnicy konkursu otrzymali nagrody rzeczowe i pamiątkowe dyplomy. Zwiedzający stoiska mogli zasmakować produktów lokalnych Krainy Sanu wpisanych na Listę produktów tradycyjnych Ministerstwa Rolnictwa i Rozwoju Wsi, m. in. gołąbki z kaszą gryczaną i tartymi ziemniakami, gościnnik chlebowy, jagodzianki, kapuśniaczki leżachowskie, kasza jaglana z marchwią, kiełbasa smalcówka, pierożki leżachowskie, syrnik z krupami i wiele innych. Stowarzyszenie ,,Kraina Sanu” – LGD miało swoje stoisko informacyjno – promocyjne, na którym można było uzyskać informacje o wdrażanych za pomocą LGD działaniach osi 4 Leader. Dla wszystkich odwiedzających stoisko były przygotowane materiały informacyjne i promocyjne tj.: biuletyny informacyjne, publikacje kulinarne, przewodnik turystyczny, długopisy, breloki, balony, itp.", "url": "http://www.krainasanu.pl/2878", "category": "podkarpackie", "sub_category": "Mięso świeże oraz produkty mięsne", "phrase": "Kiełbasa smalcówka"}