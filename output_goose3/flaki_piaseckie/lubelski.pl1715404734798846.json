{"meta_description": "", "title": "Sprawdzony przepis na flaki po lubelsku - - portal lifestyle", "content": "Przez lata mieszkańcy Lublina jeździli do pobliskich Piask, by zjeść najlepsze, przepyszne kultowe flaki. Ich sława przekroczyła granice województwa i do restauracji „Rarytas” przyjeżdżali również liczni, znani goście, między innymi zajadała się nimi Maryla Rodowicz. Dzisiaj flaki można ugotować z łatwością we własnym domu, wystarczy kupić wstępnie obgotowane i pokrojone flaki i ugotować pyszne danie według starego przepisu. Smacznego! 🙂 Na kościach i włoszczyźnie (bez 1 marchewki i pietruszki) ugotować wywar. Odszumować, odcedzić, dodać flaki. Gotować 40 minut. Na patelni rozgrzać smalec, wrzucić mąkę i pokrojoną w drobną kostkę cebulę, mieszając zrobić rumianą zasmażkę z dodatkiem wody. Połączyć z flakami. Na tarce o grubych oczkach zetrzeć marchewkę z pietruszką, dodać do garnka z flakami, doprawić solą i pieprzem. Całość gotować 15 minut, pod koniec gotowania dodać masło z roztartym w dłoniach majerankiem.", "url": "https://lubelski.pl/sprawdzony-przepis-na-flaki-po-lubelsku/", "category": "lubelskie", "sub_category": "Gotowe dania i potrawy", "phrase": "Flaki piaseckie"}