{"meta_description": "Produkt wpisany na listę produktów tradycyjnych w dniu 2016-01-19\nW kategorii Gotowe dania i potrawy\nW województwie woj. lubelskim", "title": "Flaki piaseckie - - Portal Gov.pl", "content": "Gęsta zupa z oczyszczonymi, pokrojonymi w cienkie poprzeczne paski białymi flakami wołowymi (fragmenty żołądka) oraz czerwonymi paskami marchewki i białymi paskami innych warzyw. Na wierzchu widoczny majeranek. Przybiera kształt naczynia, w którym się znajduje. W zależności od naczynia, w którym się znajduje. Kremowa na wierzchu z zielonym majerankiem. Białe flaki pokrojone w paski, niewielkie kawałki czerwonej marchewki. Miasto Piaski położone jest w centralnej części powiatu świdnickiego. Leży w widłach rzeki Giełczwi i Sierotki, które otaczają miasto z trzech stron (zachodniej, północnej i wschodniej). Piaski należą do najstarszych miast Lubelszczyzny. Jest to miejscowość, w której krzyżują się szlaki komunikacyjne prowadzące z Lublina do Zamościa, Chełma i Hrubieszowa. Położenie geograficzne przyczyniło się do rozwoju silnych tradycji targowych w całym regionie. Dawniej, co tydzień odbywały się targi końskie, na które zjeżdżali kupcy z całej Polski. Po udanej transakcji kupcy dobijali targu przy kieliszku wódki i misce flaków. „W Piaskach ta potrawa jest znana od bardzo dawna. Pamiętam, że mój tata udając się w środę na targ w Piaskach, udane zakupy czy sprzedaż zawsze świętował przy flakach” (Wywiad przeprowadzony z mieszkańcami miasta Piaski). Historia przygotowywania flaków piaseckich zaczęła się w latach sześćdziesiątych dwudziestego wieku, a sposób ich przygotowania nie zmieniał się do dziś. „Flak po opłukaniu trzeba było co najmniej 3 razy obgotować, za każdym razem wylewając wodę. Po przestudzeniu flak kroiłam w cienkie paseczki. Do przygotowywanego wcześniej rosołu wrzucałam pokrojone flaki i gotowałam do momentu aż były miękkie. Pod koniec gotowania wrzucałam pokrojone warzywa: marchewkę, pietruszkę, cebulę. Po dodaniu przypraw (majeranek, pieprz, gałka muszkatołowa)” (Wywiad przeprowadzony z mieszkańcami miasta Piaski). Od 2008 roku w ostatnią niedzielę czerwca w Piaskach organizowany jest „Festiwal Flaków”, podczas którego odbywają się liczne degustacje potrawy oraz konkurs na „Najlepsze Flaki Lubelszczyzny”. Co roku na imprezę przybywa kilka tysięcy osób chcących spróbować piaseckich flaków.", "url": "https://www.gov.pl/web/rolnictwo/flaki-piaseckie", "category": "lubelskie", "sub_category": "Gotowe dania i potrawy", "phrase": "Flaki piaseckie"}