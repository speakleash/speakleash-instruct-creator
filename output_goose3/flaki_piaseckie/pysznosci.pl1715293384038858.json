{"meta_description": "Piaski to małe miasteczko pod Lublinem. Wydaje się, że nic go nie wyróżnia. Jest jednak pewna rzecz, która sprawia, że …", "title": "Najsłynniejsze flaki w Polsce serwują w małym miasteczku pod Lublinem. Posmakowały nawet prezydentowi", "content": "Piaski to małe miasteczko pod Lublinem. Wydaje się, że nic go nie wyróżnia. Jest jednak pewna rzecz, która sprawia, że przyciąga fanów polskiej kuchni. Możemy zjeść tam bowiem najsłynniejsze flaki w Polsce. Nawet sam prezydent się nimi zajada. Wszystko zaczęło się, gdy w miasteczku odbywały się trwające tydzień targi końskie. Kupcy od razu po transakcjach udawali się do restauracji Rarytas, by napić się wódki i zjeść coś dobrego. W PRL-u ta przystawka była hitem. Dziś już nikt nie stawia jej na stole Co sprawia, że są tak dobre i klienci często po nie wracają? Receptura od prawie 60 lat jest niezmienna. Opracował ją Ryszard Sieczkarz i do tej pory restauracja z niej korzysta. Zupa przede wszystkim powinna być esencjonalna. Wszystkie aromaty, w tym zioła i masło, muszą być wyczuwalne. Flaki często gotuje się nawet trzy-cztery razy dziennie. - Zupa wymaga zaangażowania — stwierdziła rozmówczyni. Do stworzenia potrawy używa się najlepszych i przede wszystkim naturalnych składników. Nic więc dziwnego, że klienci są nimi zachwyceni. Zajadał się nimi nawet prezydent Od 2018 w Piaskach corocznie odbywa się Święto Flaków. Ostatnia edycja miała miejsc 18 czerwca 2023 roku. Podczas wydarzenia uczestnicy mogą posmakować różnych rodzajów tego dania. Flaki serwują przede wszystkim koła gospodyń wiejskich oraz lokalne restauracje. Odbywa się również konkurs na najlepszą potrawę. W 2016 roku flaki z Piasków trafiły na Listę Produktów Tradycyjnych. Restaurację Rarytas odwiedza wielu klientów, w tym osobistości ze świata polityki i show-biznesu. W 2014 odwiedził ją były prezydent Polski Bronisław Komorowski z przedstawicielami rządu i rodziną. Wrócił kilka tygodni później. Najwyraźniej danie bardzo mu zasmakowało. W lokalu zjawili się też Tadeusz Drozda, Kuba Badach, muzycy z VOX i Budki Suflera, Krzesimir Dębski oraz Anna Jurksztowicz.", "url": "https://pysznosci.pl/najslynniejsze-flaki-w-polsce-serwuja-w-malym-miasteczku-pod-lublinem-posmakowaly-nawet-prezydentowi,6928495542265985a", "category": "lubelskie", "sub_category": "Gotowe dania i potrawy", "phrase": "Flaki piaseckie"}