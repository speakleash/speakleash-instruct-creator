{"meta_description": "Zupa chrzanowa", "title": "Zupa chrzanowa", "content": " • 1 czubata łyżka mąki, może być pszenna lub żytnia Gotuje się ją przeważnie na serwatce albo maślance jednak można też zrobić tak jak ja, po prostu na wodzie. Nie wiem na ile dokładnie udało mi się ją przygotować, ponieważ stara receptura jest ściśle chroniona.Najważniejszy jest w niej jednak chrzan, świeży o intensywnym zapachu i smaku - podobno najlepszy uprawia się właśnie w woj. łódzkim, nad Wartą.Żeberka i kiełbasę włożyłam do garnka. Dodałam oskrobane i umyte warzywa korzeniowe, cebulę, pieprz, ziele i liście laurowe. Zalałam składniki ok. 1,5 l wody i gotowałam na niedużym ogniu 1 - 1,5 godziny. Wywar przecedziłam, żeberka obrałam, kości zje zaprzyjaźniony pies a mięso posiekałam drobno razem z kiełbasą. Chrzan oczyściłam dokładnie, umyłam i obrałam. Starłam na najmniejszych oczkach tarki jarzynowej i od razu skropiłam sokiem z cytryny, wymieszałam.Mąkę roztrzepałam z kilkoma łyżkami przestudzonego wywaru i wlałam do całości dodając też roztarty w dłoniach majeranek. Po 4 - 5 min. gotowania dodałam chrzan, zagotowałam ponownie i doprawiłam zupę cukrem i pieprzem. Śmietanę rozrobiłam z 0,5 łyżeczki soli, zahartowałam niewielką ilością wywaru - wlałam do zupy - już nie gotowałam.Podajemy kładąc na dno talerza trochę posiekanego mięsa i kiełbasy oraz posiekane jajko, zalewamy \"wkładkę\" gorącą zupą i ozdabiamy posypując wierzch posiekanym szczypiorkiem i dokładając połówki lub ćwiartki jajek.Zupa chrzanowa jest bardzo aromatyczna jednak im dłużej stoi tym zapach i smak staje się łagodniejszy - można podać na stół tarty chrzan w osobnym naczyniu aby każdy biesiadnik mógł ją sobie zaostrzyć w/g upodobań. Można ją przechowywać 2 - 3 dni bez obawy, że skiśnie ponieważ chrzan zawiera związki bakterio- i grzybobójcze.", "url": "https://smacznapyza.blogspot.com/2012/03/zupa-chrzanowa.html", "category": "łódzkie", "sub_category": "Gotowe dania i potrawy", "phrase": "Obrowska zupa chrzanowa"}