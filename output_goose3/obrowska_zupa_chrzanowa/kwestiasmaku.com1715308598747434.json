{"meta_description": "Zupa chrzanowa. Popularna szczególnie w okresie wielkanocnym zupa gotowana na wędzonych żeberkach, z dodatkiem białej kiełbasy i chrzanu.", "title": "Zupa chrzanowa", "content": "Popularna w okresie wielkanocnym zupa chrzanowa. W smaku przypomina nieco biały barszcz czy żurek, ale w zupie chrzanowej to posmak chrzanu jest najbardziej wyczuwalny. Do swojej wersji dodałam ziemniaki, wędzone żeberka (niedużo, tylko dla smaku) oraz białą kiełbasę (surową). Podawałam ją oczywiście z jajkiem i szczypiorkiem. Zupę chrzanową możemy ugotować również w nieco innej wersji, bez kiełbasy i wędzonych żeberek, za to z wędzonym boczkiem. Wówczas do przepisu dajemy ok. 250 g boczku pokrojonego w kosteczkę i podsmażonego na samym początku przygotowania zupy.", "url": "https://www.kwestiasmaku.com/przepis/zupa-chrzanowa", "category": "łódzkie", "sub_category": "Gotowe dania i potrawy", "phrase": "Obrowska zupa chrzanowa"}