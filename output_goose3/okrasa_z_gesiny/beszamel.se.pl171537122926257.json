{"meta_description": "Gęsina to mięso, które przez lata zostało zapomniane. Niegdyś gęś królowała na polskich stołach. Zajadano się nią od dnia świętego Marcina do końca karnawału. W...", "title": "Jak zrobić pasztet z gęsiny? Prosty przepis na oryginalną domową wędlinę", "content": "Jak zrobić pasztet z gęsiny? Prosty przepis na oryginalną domową wędlinę Gęsina to mięso, które przez lata zostało zapomniane. Niegdyś gęś królowała na polskich stołach. Zajadano się nią od dnia świętego Marcina do końca karnawału. Warto wiedzieć, że gęsina jest mięsem smacznym i wartościowym. Aby się o tym przekonać, wystarczy skorzystać z tego sprawdzonego przepisu na pasztet z gęsiny. Nie jest trudny, a jego smak zachwyca. Poznajcie łatwy przepis na pasztet z gęsi. Czy można zrobić pasztet z gęsi? Odpowiedź na to pytanie jest prosta. Jak najbardziej można zrobić pyszny i aromatyczny pasztet z gęsi. Przyrządzony według tego przepisu pasztet jest wyjątkowo dobry. Świetnie smakuje jako domowa wędlina czy okazjonalna przekąska podana z żurawiną, ćwikłą lub chrzanem. Sprawdzi się w czasie świąt Bożego Narodzenia i Wielkanocy. Przepis na pasztet z gęsiny nie jest zbyt trudny. Dobrze jest mieć więcej czasu, ponieważ jego przygotowanie trochę trwa. Najpierw należy ugotować gęś z warzywami, aż mięso zacznie odchodzić od kości. Pod koniec gotowania dodaje się gęsią wątróbkę. Ugotowane mięso oddziela się od kości i razem z wątróbką i namoczoną w wywarze bułką mieli w maszynce do mielenia mięsa. Zmieloną gęsinę doprawia się, dodaje suszoną żurawinę i podsmażoną na smalcu cebulę. Wlewa się też nieco wywaru, a następnie dokładnie wyrabia. Masę przekłada się do formy i wyrównuje wierzch. Pieczenie pasztetu z gęsi nie wymaga żadnych dodatkowych umiejętności, ani sprzętu. Formę z pasztetem wstawia się do piekarnika nagrzanego do 180 stopni C. Czas pieczenia wynosi około 40 minut. Czy pasztet z gęsi jest zdrowy? Warto wiedzieć, że gęsina to wartościowe mięso drobiowe. Zawiera kwasy jedno- i wielonienasycone, w tym pozytywnie wpływające na serce kwasy omega-3 i kwasy omega-6. Związki te są pomocne w obniżeniu poziomu złego cholesterolu LDL i podwyższeniu tego dobrego HDL. Korzystnie wpływają na pracę mózgu. Gęsina jest bogata w pełnowartościowe białko oraz witaminy z grupy B, A i E. To źródło potasu, fosforu, magnezu, żelaza i cynku. Mięso gęsi poprawia samopoczucie. Niektórzy uważają, że gęsi tłuszcz to afrodyzjak. Jak widać, pasztet z gęsi to zdrowe i pełne dobroczynnych składników jedzenie.", "url": "https://beszamel.se.pl/przepisy/przystawki-i-przekaski/jak-zrobic-pasztet-z-gesiny-prosty-przepis-na-oryginalna-domowa-wedline-re-dfB2-RbVV-PQvu.html", "category": "pomorskie", "sub_category": "Mięso świeże oraz produkty mięsne", "phrase": "Okrasa z gęsiny / ?b?na"}