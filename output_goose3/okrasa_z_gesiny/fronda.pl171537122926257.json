{"meta_description": "\"Okrasa to zapomniany smakołyk z gęsiny, szczególnie popularny na Kaszubach. Bardzo aromatyczna mięsna pasta przypomina nieco tatar. Ministerstwo Rolnictwa i Rozwoju Wsi wpisało ją na listę produktów tradycyjnych\" - czytamy na blogu nakarmionastarecka.pl.", "title": "Niezwykły tatar, czyli okrasa z gęsi!", "content": "\"Okrasa to zapomniany smakołyk z gęsiny, szczególnie popularny na Kaszubach. Bardzo aromatyczna mięsna pasta przypomina nieco tatar. Ministerstwo Rolnictwa i Rozwoju Wsi wpisało ją na listę produktów tradycyjnych\" - czytamy na blogu nakarmionastarecka.pl. Autorzy podają następnie przepis na doskonały tatar z gęsi. Oto on: \"Surowe mięso z gęsi – udka, bądź piersi – zmielić razem ze skórą przez maszynkę. Następnie sowicie posolić, popieprzyć, dodać suszony cząber i świeży rozmaryn. Włożyć do glinianego naczynia i zalać gęsim tłuszczem. Ten otrzymujemy sami, wytapiając sadło z gęsi, lub możemy kupić gotowy. Wstawić do lodówki\". Jak piszą autorzy, \"okrasa w lodówce może długo stać\". Sprawdza się zarówno na zimno - do kanapek z ogórki z ogórkiem małosolnym - jak i smażona, na przykład w jajecznicy. Ma być doskonała również jako smaczek na przykład do pierogów. Blog nakarmionastarecka.pl proponuje też wykorzystanie okrasy do kotletów.", "url": "https://www.fronda.pl/a/niezwykly-tatar-czyli-okrasa-z-gesi,81552.html", "category": "pomorskie", "sub_category": "Mięso świeże oraz produkty mięsne", "phrase": "Okrasa z gęsiny / ?b?na"}