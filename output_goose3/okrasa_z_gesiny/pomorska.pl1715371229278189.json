{"meta_description": "Dawniej najwyżej ceniono gęś pomorską, która była uważana za najbardziej wartościową rasę krajową i najlepiej dostosowaną do naszych warunków.", "title": "Gęś i gęsina na Kujawach i Pomorzu", "content": "Dawniej najwyżej ceniono gęś pomorską, która była uważana za najbardziej wartościową rasę krajową i najlepiej dostosowaną do naszych warunków. Powstała pod koniec XIX wieku na Pomorzu, a duży udział w powstaniu tej rasy mieli chłopi, którzy zajmowali się sprzedażą półgęsków na sprzedaż. Do wyrobu półgęsków wybierano gęsi dobrze wyrośnięte, łatwo tuczące się i wytwarzające dużą ilość tłuszczu. Taka gęś nadawała się do chowu gospodarskiego i było „mało wybredna”. Do tradycyjnych lokalnych przysmaków z Pomorza należały półgęski i wędzone mięso z piersi, które należały do europejskich przysmaków. Ich wyrobem trudniły się nie tylko dwory, ale też małorolni chłopi. Dla tych których nie stać było na hodowanie świń gęsina była podstawowym gatunkiem mięsa wykorzystywanym w kuchni. Na Kaszubach np. przetworem uzyskiwanym z gęsiny była gęsia okrasa, który wykorzystywano do kraszenia potraw gotowanych dań z kapusty, ziemniaków, zup itd. Pieczona gęś była dawniej podawana na wiejskich weselach, jadano tam również czerninę z gęsi a do tego kluski, biały groch. Obecnie chów gęsi uznawany jest za jedną ze specjalności polskiego rolnictwa. Oprócz Węgrów jesteśmy największymi producentami i eksporterami gęsiny do Unii Europoejskiej, głównie na rynek niemiecki. Najwięcej stad jest w Wielkopolsce w regionie kujawsko-pomorskim oraz Kaszubach. Produkcja gęsi w naszym kraju oparta jest o rasę Białą Kołudzką, która stanowi ok. 95% wszystkich utrzymywanych gęsi, pozostałe 5% to gęsi ras i odmian regionalnych takich jak: Pomorska, Rypińska, Kartuska, Podkarpacka, Kielecka i inne. Gęś z Kołudy jest doskonale przygotowana do naszych rodzinnych warunków środowiska, stąd jej duża odporność na wiele chorób, przed którymi muszą być zabezpieczane inne gatunki drobiu hodowlanego w Polsce, a przywożonego z innych krajów nie tylko z Europy. Gęś to ptak niezwykły, dostarcza człowiekowi nie tylko tego co smaczne i zdrowe dla ciała ale i dla duszy, bo obcowanie z nimi i bezpośredni kontakt to coś więcej niż przelotna znajomość. Wykonanie:  Gęsinę natrzyj solą, pieprzem i tymiankiem. Ułóż w brytfance skórą do dołu, wlej sok jabłkowy. Obok mięsa ułóż przeciętą w poprzek główkę czosnku (całą, z łupinkami). Przykryj i piecz (bez odkrywania czy podlewania - nie jest konieczne) przez ok. 4 godziny w temp. 150 st. Opcjonalnie: przed podaniem delikatnie przełóż nogi skórką do góry i przypiecz pod grillem kuchenki, na brązowo. Obrane ziemniaki i seler ugotuj do miękkości w osolonej wodzie. Ze śmietanką i masłem utłucz na gładkie puree wraz z kilkoma (ok. 6) ząbkami upieczonego wraz z gęsiną czosnku. Podawaj na ciepło z upieczonym mięsem.", "url": "https://pomorska.pl/ges-i-gesina-na-kujawach-i-pomorzu/ar/11431185", "category": "pomorskie", "sub_category": "Mięso świeże oraz produkty mięsne", "phrase": "Okrasa z gęsiny / ?b?na"}