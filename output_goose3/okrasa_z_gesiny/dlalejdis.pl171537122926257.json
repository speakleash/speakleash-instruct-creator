{"meta_description": "Bożonarodzeniowe pierogi w starym - nowym wydaniu. - Choć tradycja jedzenia gęsiny w Polsce sięga prawie XVII wieku, to wciąż nie serwujemy jej tak często, jak innych rodzajów drobiu. Zwyczaj spożywania tego szczególnego mięsa chce jednak przywrócić Witold Bednarski, pomysłodawca i założyciel firmy Złota Gęś. Na nadchodzące święta Bożego Narodzenia marka proponuje zupełnie nową wersję tradycyjnych pierogów z kapustą i grzybami, których dodatkiem będzie oczywiście gęsina.", "title": "Świąteczne pierogi z okrasą z gęsiny", "content": "Choć tradycja jedzenia gęsiny w Polsce sięga prawie XVII wieku, to wciąż nie serwujemy jej tak często, jak innych rodzajów drobiu. Zwyczaj spożywania tego szczególnego mięsa chce jednak przywrócić Witold Bednarski, pomysłodawca i założyciel firmy Złota Gęś. Na nadchodzące święta Bożego Narodzenia marka proponuje zupełnie nową wersję tradycyjnych pierogów z kapustą i grzybami, których dodatkiem będzie oczywiście gęsina. W minionych wiekach obecność gęsiny na stołach była oznaką zamożności domowników. Dziś wyroby z niej są coraz częściej spotykane na półkach supermarketów. Gęś pieczona z jabłkami, faszerowane gęsie szyje lub pasztet z gęsich wątróbek – to tylko nieliczne przykłady, które znajdziemy w przepiśnikach naszych babć. W odpowiedzi na rosnące zainteresowanie produktami z powracającego do łask mięsa, Złota Gęś proponuje nowoczesną wersję klasycznej wigilijnej potrawy – pierogi z kapustą i grzybami z dodatkiem okrasy z gęsiej kiełbasy. Kiszona kapusta i zebrane jesienią, suszone prawdziwki z cebulą oraz świeżym czosnkiem to podstawa świątecznych pierogów, które znamy jeszcze z czasów dzieciństwa. Tradycyjna bożonarodzeniowa potrawa, z nowym, rzadko spotykanym na polskich talerzach smakiem, to coś, czym z pewnością zaskoczymy swoich gości.  Świąteczne pierogi z okrasą z gęsiny • przyprawa do bigosu (1 opakowanie) lub 3 liście laurowe, 3 ziela angielskie, pieprz świeżo mielony do smaku, sól do smaku Wypłukaną i posiekaną kiszoną kapustę zalej do połowy wodą i gotuj na małym ogniu przez 20 minut. Dodaj przyprawy, namoczone przez noc grzyby oraz cebulę podsmażoną z czosnkiem. Gotuj razem przez 2-3 godziny. Mąkę połącz z wodą oraz solą. Kiedy ciasto będzie miało odpowiednią konsystencję, odetnij kawałek i rozwałkuj na cienki placek. Na wycięte szklanką koła nałóż łyżeczką farsz i sklej pierogi przy użyciu palców. Następnie wrzuć je do gotującej się, osolonej wody i wyjmij, gdy wypłyną na powierzchnię. Cebulę pokrój w piórka i podsmaż na na maśle klarowanym do uzyskania złocistej barwy. Dodaj kiełbasę z gęsi pokrojoną w drobną kostkę i smaż razem, aż będzie chrupiąca. Przygotowaną okrasę nałóż na porcję pierogów. Smaczna, sycąca i… zdrowa! Urozmaicenie potrawy dodatkiem gęsiny dodaje jej nie tylko walorów smakowych, ale także wartości odżywczych. Jakie korzyści niesie ze sobą spożywanie tego rodzaju mięsa? Nieliczni wiedzą, że oprócz wyjątkowego smaku, dostarcza ono wielu cennych minerałów, takich jak: potas, fosfor, magnez, żelazo oraz cynk, a także witamin: A, E, PP oraz witamin z grupy B. To także źródło pełnowartościowego białka i nienasyconych kwasów tłuszczowych, zwłaszcza omega-3 i omega-6, które wpływają na prawidłową pracę serca i mózgu. Po wyroby z gęsi powinni sięgnąć także ci, którym zależy na prawidłowym poziomie cholesterolu we krwi. Fot. Złota Gęś Informacja prasowa", "url": "https://dlalejdis.pl/artykuly/swiateczne-pierogi-z-okrasa-z-gesiny", "category": "pomorskie", "sub_category": "Mięso świeże oraz produkty mięsne", "phrase": "Okrasa z gęsiny / ?b?na"}