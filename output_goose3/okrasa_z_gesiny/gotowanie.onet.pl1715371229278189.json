{"meta_description": "\"Na świętego Marcina najlepsza gęsina\" – to przysłowie gości w rodzimej tradycji od wieków. Zresztą jest jednym z wielu, które można usłyszeć w polskich domach.", "title": "Gęsina na świętego Marcina - garść sprawdzonych przepisów", "content": "Rogale marcińskie i gęś pieczona - to dwa smakołyki, z którymi bezapelacyjnie kojarzy nam się 11 listopada, a więc Dzień Niepodległości i wspomnienie świętego Marcina. Tego dnia pierwszoplanową rolę na polskich stołach powinna odgrywać pieczona gęś. Mięso z gęsi uznawane jest za jedno z najzdrowszych i najbardziej ekologicznych oraz wartościowych produktów zwierzęcych. Dzieje się tak dlatego, że gęsi nadal hodowane są w tradycyjny sposób, czyli pasą się na świeżym powietrzu. Podczas chowu ptaki te są karmione wyłącznie naturalnymi paszami, warzywami, trawami, a także owsem. Gęsi nie można tuczyć, jak innego drobiu i dokarmiać sztucznymi paszami – wszystko ma swój naturalny porządek, początek i koniec. Dzięki zachowaniu ekologicznych zasad gęsina nie zawiera żadnych środków chemicznych, to czyste, smaczne i bezpieczne mięso, które dodatkowo bogate jest w nienasycone kwasy tłuszczowe, witaminy A, E, B oraz minerały: potas, magnez, żelazo, cynk, a także białka redukujące zły cholesterol. Mimo, iż gęsi są tłuste, to swego rodzaju \"dobrem narodowym\" jest właśnie ich tłuszcz, będący naturalnym środkiem konserwującym, mającym również właściwości rozgrzewające. Wykorzystywany jest w medycynie ludowej jako środek na zwyrodnienia stawów i dolegliwości dróg oddechowych oraz w profilaktyce schorzeń naczyniowo-sercowych. Od kilku lat wraca tradycja, która zachęca Polaków do tego, aby znów zasmakowali w gęsinie i próbowali tego zdrowego mięsa. Gęsina wraca do łask, bo coraz więcej osób docenia jej walory smakowe i zalety zdrowotne. Prezentujemy garść sprawdzonych przepisów na dania z gęsi w roli głównej. Koniecznie wypróbuj, a nie będziesz żałować. Palce lizać! Do przygotowania pierogów z gęsi z pomarańczą i rozmarynem potrzebujemy: Usuwamy białą warstwę ze skórki pomarańczy i kroimy to co zostanie na paseczki, a później na kawałki o długości 1 cm. Cukier oraz dwie łyżki wody rozpuszczamy w garnku, po czym dodajemy skórkę i tak gotujemy przez 10 minut. Po tym czasie wlewamy likier pomarańczowy i czekamy, aż odparuje płyn. Mocno kroimy gęsie mięso, dodajemy do niego posiekany rozmaryn i skórkę z pomarańczy. Do miski przesiewamy mąkę, dodajemy szczyptę soli, masło oraz 160 ml ciepłej wody. Nasze ciasto nie powinno być twarde. Odstawiamy je na 10-15 minut przykryte ściereczką. Wałkujemy je i nakładamy na nie farsz, który przykrywamy ciastem, a następnie wycinamy pierogi. Tak gotowe pierogi wrzucamy do wrzącej i osolonej wody z olejem i gotujemy 4-5 minut. Na koniec warto je podsmażyć, aż staną się złote. Smacznego! Polecamy w portalu społecznościowym o przepisach i gotowaniu wrzacakuchnia.pl przepis na: Myjemy i osuszamy gęś. Szyję i kuper odcinamy i układamy ją na grzbiecie tak, aby mocno przycisnąć mostek. Za pomocą ostrego noża odcinamy mięso od szkieletu przy szyi. Skrzydełka wyłamujemy ze stawów i odcinamy. Mięso od kości odcinamy także przy kuprze (cały czas uważając, aby nie przeciąć mięsa). Więzadła przy stawach biodrowych także przycinamy i oddzielamy mostek i żebra. Nacinamy skośne stawy przy mostku, wyłamujemy je i przecinamy. Od łopatek bardzo delikatnie odcinamy mięso a korpus wyciągamy przez kuper. Błony powinniśmy przecinać tak, aby mięso pozostało przy skórze a nóż ocierał się o powierzchnię kości. Jeśli nie chcemy wyjmować kości z gęsi, to należy dodać więcej wina do marynaty. Mięso nacieramy pieprzem, solą, rozdrobnionym czosnkiem oraz majerankiem. Wszystko przekładamy do glinianego garnka i przykrywamy. Zostawiamy to na jeden dzień w lodówce. Gęś zalewamy czerwonym wytrawnym winem i ponownie pozostawiamy ją na cały dzień w lodówce (a najlepiej na 48 godzin). Potem mięso osuszamy, a marynatę przecedzamy (usuwamy gniazda nasienne z jabłek, a w ich miejsce wkładamy żurawinę). Tak przygotowanym jabłkami faszerujemy gęś. Pieczemy ją w piekarniku nagrzanym do 220 stopni przez 20 minut. Następnie zmniejszamy temperaturę do 180 stopni. Kiedy gęś będzie się piekła, od czasu do czasu polewamy ją marynatą, a na sam koniec marynatą z miodem. Pieczemy ją przez 1,5-2 godziny. Musimy dopasować czas do wielkości gęsi. Smacznego! Polecamy w portalu społecznościowym o przepisach i gotowaniu wrzacakuchnia.pl przepis na: Do przygotowania nogi z gęsi w Kadarce potrzebujemy: Lekko rozmrażamy gęsie nogi, czyścimy je i kładziemy na zimnej patelni. Smażymy je na wolnym ogniu, aż nabiorą koloru (dzięki temu, że będą lekko zmrożone, tłuszcz ładnie się wytopi, mięso nie przegotuje się, a skórka się zarumieni). Do garnka z grubym dnem wkładamy nogi, dolewamy wina, sypiemy rozmaryn oraz ½ łyżeczki soli. Gotujemy na małym ogniu pod przykryciem do momentu, aż mięso stanie się miękkie a sos zgęstnieje. Z tej porcji powinniśmy otrzymać około 100 ml sosu. Od czasu do czasu obracamy mięso. Proponujemy podawać je z podsmażonymi ziemniakami (które podpiec możemy na tłuszczu, który się wcześniej wytopił z nóg). Smacznego! Polecamy w portalu społecznościowym o przepisach i gotowaniu wrzacakuchnia.pl przepis na: Czyścimy, myjemy i osuszamy pierś. Nacinamy skórę w kratkę (ale nie kaleczmy mięsa) i układamy w garnku. Dodajemy wszystkie przyprawy i zalewamy winem. Pozostawiamy na dwa dni w chłodnym miejscu. Z zalewy wyjmujemy mięso, które osuszamy i czyścimy z przypraw. Smażymy je na złoty kolor na patelni skórką do dołu. Następnie umieszczamy mięso w brytfannie i pieczemy je w temperaturze 180 stopni przez 40-50 minut. Smacznego! Polecamy w portalu społecznościowym o przepisach i gotowaniu wrzacakuchnia.pl przepis na: Do przygotowania piersi z gęsi z karmelizowaną żurawiną potrzebujemy: Gęsią pierś myjemy, osuszamy, solimy. Wierzchnią część piersi (skóra + tłuszcz) nacinamy w poprzek i odstawiamy na godzinę. Tłuszcz gęsi topimy w rondelku, na bardzo małym ogniu. Pierś obsmażamy na patelni, skórą do dołu (nie używamy tłuszczu, pod skórą jest go wystarczająco dużo) do lekkiego zarumienienia. Gęsią pierś zdejmujemy z patelni, przekładamy do garnka z roztopionym tłuszczem i gotujemy (konfitujemy) je 80 minut na bardzo małym ogniu. Na ostatnie 10 minut gotowania (konfitowania) gęsiej piersi dodajemy całe, małe cebulki. Całość razem wyjmujemy. Wodę wlewamy na patelnię, doprowadzamy do wrzenia, dodajemy brązowy cukier i cynamon. Całość gotujemy ok. 7-10 minut znacznie redukując ilość płynu po czym dodajemy żurawinę (wcześniej umytą i osuszoną). Żurawinę karmelizujemy mieszając ok. 2 minut. Gęsią pierś podawać wraz z karmelizowaną żurawiną. Mięso można pokroić w cienkie plastry, ułożyć na pieczywie i udekorować karmelizowaną żurawiną. Do przygotowania udek gęsich pieczonych w cydrze, rozmarynie i tymianku z jabłkowym puree potrzebujemy: Udka myjemy, osuszamy, nacieramy czosnkiem, solimy, dodajemy posiekany tymianek i rozmaryn. Tak przygotowaną gęsinę odstawiamy na noc do lodówki. Po wyjęciu z lodówki udka obsmażamy na patelni, przekładamy do brytfanki, pieczemy 50 minut w temperaturze 160 stopni - funkcja termoobieg. Po tym czasie dolewamy 300 ml cydru i pieczemy kolejne 30 minut. Na 10 minut przed końcem pieczenia, nogi gęsie smarujemy miodem gryczanym. Miód spowoduje, że skórka będzie bardziej błyszcząca i chrupiąca. Jabłka myjemy i osuszamy. Przekładamy do naczynia żaroodpornego, pieczemy ok. 20 minut w temperaturze 160 stopni. Po wyjęciu z piekarnika studzimy, obieramy i kroimy w małe kawałki. Przekładamy do rondelka dodajemy ok 100 ml cydru, dusimy 10 minut. Całość miksujemy do uzyskania jednolitej masy. Pieczoną gęś podajemy z jabłkowym puree. Mięso można pokroić w cienkie plastry, ułożyć na pieczywie, polać jabłkowym puree, udekorować świeżym rozmarynem lub tymiankiem. Gęś natrzeć solą, czosnkiem, odstawić w chłodne miejsce na kilka godzin. Cebulę obrać i pokroić na ćwiartki. Piekarnik nagrzać do temperatury 180°C. Do naczynia żaroodpornego wlać olej, niepełną szklankę wrzątku, włożyć mięso, dodać cebulę, suszone śliwki i rodzynki. Na mięsie położyć wiórki masła. Wstawić do piekarnika i piec 70-80 min, polewając sosem. Ziemniaki dokładnie umyć, pokroić w ćwiartki, skropić olejem, doprawić tymiankiem. W połowie pieczenia dodać fioletowe ziemniaki. Po wyjęciu z piekarnika posolić ziemniaki i po lekkim przestudzeniu udekorować danie pestkami granata i pietruszką. Jabłka obieramy, usuwamy gniazda nasienne i dzielimy na cząstki. Wkładamy je do miseczki i zalewamy miodem pitnym. Odstawiamy na parę godzin. Opłukaną i osuszoną gęś nacieramy solą oraz majerankiem – od zewnątrz i w środku. Do wnętrza wkładamy namoczone w miodzie jabłka. Tak przygotowanego ptaka układamy w dużej brytfance (warto związać bawełnianym sznurkiem nogi i skrzydła – wtedy gęś nie wyschnie w trakcie pieczenia). Gęś piecze się około 3 godzin – najpierw przez godzinę w 250°C, a po tym czasie obniża się temperaturę do 180°C. Przez cały czas pieczenia mniej więcej co 15 minut polewamy pieczeń wytopionym tłuszczem zebranym z dna naczynia, do którego warto dolać w pewnym momencie trochę wody, aby się nie przypalił. Jeśli ptak jest bardzo tłusty, przed pieczeniem warto go ponakłuwać widelcem w kilku miejscach, aby tłuszcz łatwiej się wytopił. Po zakończeniu pieczenia pozostawiamy gęś w wyłączonym piekarniku przez kilkanaście minut, a potem układamy na półmisku (cały wytopiony smalec przelewamy do czystego słoika). Do przygotowania gęsi z wędzonymi śliwkami i grzańcem potrzebujemy: Z jabłek usuwamy gniazda nasienne i przekrawamy na ósemki - nie obieramy. Łączymy ze śliwkami i listkami tymianku. Oczyszczoną i opłukaną gęś nacieramy solą oraz pieprzem. Nadziewamy owocami, przekładamy do gęsiarki (lub głębokiej blachy) i skrapiamy grzańcem. Odstawiamy do lodówki na jakieś dwie doby, pamiętając, by po 24 godzinach obrócić gęś na drugą stronę. Pieczemy w 180°C, aż skórka się przyrumieni, potem zmniejszamy temperaturę do 160°C. Obracamy gęś co 20-30 minut, podlewając wytopionym \"smakiem\". Czas pieczenia wyniesie około 40 minut na każdy kilogram gęsi. Można podawać, np. z cebulą karmelizowaną w miodzie z rozmarynem oraz czerwoną kapustą z rodzynkami i imbirem. Do przygotowania okrasy z gęsi z kaczym jajem potrzebujemy: Mięso wraz ze skórą siekamy ostrym nożem, jak na tatara. Doprawiamy solą, pieprzem i majerankiem. Podajemy z surowym żółtkiem, posiekanymi szalotkami, ogórkami i marynowanymi grzybami. Do przygotowania pieczonych udek z gęsi confit na pęczaku z grzybami leśnymi potrzebujemy: Mięso oczyścić, umyć, osuszyć papierowym ręcznikiem, a następnie ułożyć w garnku i oprószyć przyprawą do drobiu po myśliwsku. Cytrynę i pomarańczę pokroić w plastry i obłożyć nimi mięso. Dodać majeranek, rozmaryn, liść laurowy, ziele angielskie i pieprz, a następnie zalać tłuszczem gęsim, tak aby mięso w całości było zakryte. Tak przygotowane uda z gęsi gotować do miękkości na bardzo małym ogniu. Mięso wyjąć z tłuszczu, osuszyć papierowym ręcznikiem. W rondelku na oleju podsmażyć cebulę, borowiki, kurki, czosnek i rozmaryn (ok. 10 min), następnie wlać białe wino, dodać kaszę, masło i posiekaną natkę pietruszki. Całość dusić. Doprawić do smaku. Udka z gęsi ułożyć na aromatycznym pęczaku z grzybami i podawać z marynowanymi buraczkami.", "url": "https://gotowanie.onet.pl/artykuly/gesina-na-swietego-marcina-garsc-sprawdzonych-przepisow/2pes4xc", "category": "pomorskie", "sub_category": "Mięso świeże oraz produkty mięsne", "phrase": "Okrasa z gęsiny / ?b?na"}