{"meta_description": "Miód faceliowy ma wiele prozdrowotnych właściwości Do ciekawych faktów na jego temat należy zbadane obniżanie toksycznego działania używek na organizm, w tym alkoholu, nikotyny, a także kawy i herbaty Ponadto miód faceliowy sprawdzi się u osób o zbyt wysokim ciśnieniu tętniczym – regularnie stosowany sukcesywnie je obniża   Producent: Pasieka Nadbużańska Pojemność: 1000 g kod produktu: 10413", "title": "Miód faceliowy 1000 g Pasieka Nadbużańska", "content": "Miód faceliowy to jeden z rodzajów miodów, o których nie słyszy się każdego dnia. Zwykle w naszych domach królują te bardziej popularne, jak chociażby miód lipowy, jednak zdecydowanie warto zainteresować się także tym pochodzącym z pięknych kwiatów, które powinniśmy postrzegać nie tylko jako ozdobę, ale też źródło pysznego pszczelego przysmaku. Miód faceliowy zalicza się do nektarowych, a pozyskiwany jest właśnie z kwiatów facelii. Roślina ta posiada wiele odmian, jednak w Polsce najczęściej występuje facelia błękitna, wyróżniająca się piękną, niebiesko-fioletową (czasem błękitną) barwą. Pola porośnięte tym gatunkiem kwiatów wyglądają wręcz niesamowicie i właściwie zawsze można na nich spotkać pilnie pracujące pszczoły. Nie bez powodu spędzają one w takich miejscach wiele godzin, a jest tak, ponieważ facelia uznawana jest za jedną z najbardziej miododajnych roślin – pszczelarze często nazywają ją „królową roślin miododajnych”. Bardzo często właściciele pasiek z dużym wyprzedzeniem planują siew facelii, tak by zakwitła w momencie, gdy pszczoły będą mogły swobodnie pracować lub gdy po prostu dany pszczelarz chce pozyskać właśnie taki miód. Opierająca się na błękitach i fioletach barwa facelii nie pozostaje bez wpływu na kolor miodu faceliowego, a pyłek kwiatowy sprawia, że często w pasiekach znajdujących się w pobliżu uprawy występuje niebieska pierzga.", "url": "https://pan-marchewka.pl/produkt/miod-faceliowy-1200-g-pasieka-pasieka-nadbuzanska-ks-dodac-wariant-400-g/", "category": "mazowieckie", "sub_category": "Miody", "phrase": "Miód nadbużański"}