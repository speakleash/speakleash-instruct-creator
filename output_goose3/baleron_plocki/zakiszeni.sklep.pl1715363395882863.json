{"meta_description": "Baleron - Karkówka Dojrzewająca Podsuszana z Podlasia, Nie Wędzona, Nie Parzona w kategorii > WĘDLINY TRADYCYJNE, SWOJSKIE", "title": "Baleron - Karkówka Dojrzewająca Podsuszana z Podlasia, Nie Wędzona, Nie Parzona", "content": "Baleron, czyli karczek przygotowywany wedle receptury z Podlasia przekazywanej z pokolenia na pokolenie. Karkówka dojrzewa i nie jest poddawana procesowi wędzenia ani odparzania. Długie dojrzewanie i delikatne przerosty z tłuszczyku sprawiają, że doświadczamy niesamowitego smaku. To smak tradycyjnej dawnej receptury z Podlasia, którego nigdy nie zapomnisz, ponieważ jest to baleron z karczku wieprzowego bez kości, peklowany, masowany, po czym umieszczany w dojrzewalni, gdzie spędza 6 tygodni. Wyższą cenę wędlin dojrzewających oraz suszonych, rekompensuje niska zawartość tłuszczu oraz większe bogactwo składników mineralnych, ponieważ w procesie dojrzewania wyparowuje woda, a pozostają najcenniejsze składniki pod względem odżywczym oraz smakowym. Dodatkowo brak \"sztuczności\", czyli chemii spożywczej sprawia, że te wyroby są nie tylko smaczne i naturalne, ale przede wszystkim zdrowe. No i nie zapomnijmy, że oprócz tradycyjnej receptury kluczowe jest pochodzenie mięsa, czyli z chowu tradycyjnego u rolnika, a nie z przemysłowej fermy, czy nie daj Boże z mrożonego mięsa świń z zagranicy. Ten proces gwarantuje długi termin przydatności do spożycia i można przechowywać ją w suchym miejscu, najlepiej w pozycji wiszącej. Oczywiście jeżeli nie mamy takiego suchego i lekko przewiewnego miejsca tak, jak dawniej u dziadka na strychu to przechowujemy ją w lodówce i tak, jak przy każdej wędlinie dbamy, aby była sucha. Na czas transportu produkt jest zapakowany próżniowo \"vacum\" i może być w kawałku lub w plastrach co można wybrać w trakcie składania zamówienia. Kilka słów o naszych przyjaciołach z Podlasia: Polska, rodzinna firma, gdzie już ponad 60 lat, każdego dnia ich zespół dokłada wszelkich starań, aby zachować najwyższą jakość produktów, jednocześnie przestrzegając rodzinnej tradycji wędliniarskiej, w której dobra wędlina to przede wszystkim mięso i przyprawy. Podobnie, jak my wierzą, że lepsze jedzenie to lepsze życie. Bez wątpienia ich produkty wyróżniają się wysoką jakością i smakiem, który pielęgnowany był przez lata polskiej tradycji wędliniarskiej. Dziękujemy, że kupujecie mądrze i zdrowo czerpiąc z lokalnych, polskich tradycji, co wspiera rozwój małych, rodzimych społeczności.", "url": "https://www.zakiszeni.sklep.pl/pl/p/Baleron-Karkowka-Dojrzewajaca-Podsuszana-z-Podlasia%2C-Nie-Wedzona%2C-Nie-Parzona/291", "category": "mazowieckie", "sub_category": "Mięso świeże oraz produkty mięsne", "phrase": "Baleron płocki"}