{"meta_description": "Produkt wpisany na listę produktów tradycyjnych w dniu 2019-05-14 w kategorii Produkty mięsne w województwie woj. mazowieckim", "title": "Baleron płocki - - Portal Gov.pl", "content": "Wędzonka produkowana z karczków wieprzowych bez kości w osłonce białkowej przewiązana raz wzdłuż i trzykrotnie w poprzek. Peklowana, wędzona, gotowana. Na przekroju mięso lekko poprzerastane Barwa powierzchni od jasnobrązowej do ciemnobrązowej z odcieniem wiśniowym.  Na przekroju barwa mięsa jasnoróżowa do czerwonej, barwa tłuszczu kremowa do lekko różowej Konsystencja mięśni dość ścisła, tłuszczu miękka. Mięso może lekko oddzielać się od tłuszczu Smak i zapach charakterystyczny dla wędzonek z mięsa peklowanego, wędzonego, gotowanego. Umiarkowanie słony Baleron płocki jest znanym produktem kojarzonym z północno-zachodnim Mazowszem. To wyrób wędzony i gotowany z odtłuszczonego karczku wieprzowego. Receptura powstała w oparciu o tradycyjne metody i doświadczenie miejscowych masarzy. W czasach nowych technologii i wyrobów wysoko przetworzonych, baleron płocki postrzegany był przez konsumentów jako wyrób tradycyjny o obniżonej zwartości tłuszczu. Nadal jest rozpowszechniony w Płocku i okolicach jako produkt mięsny idealny dla konsumentów zachowujących dietę nisko tłuszczową. Baleron płocki mimo upływu lat nie zniknął z pólek sklepowych i cieszy podniebienia kolejnych pokoleń jak i smakoszy mazowieckich wędlin.", "url": "https://www.gov.pl/web/rolnictwo/baleron-plocki", "category": "mazowieckie", "sub_category": "Mięso świeże oraz produkty mięsne", "phrase": "Baleron płocki"}