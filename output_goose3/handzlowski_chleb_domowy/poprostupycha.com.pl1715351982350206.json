{"meta_description": "Nie ma nic lepszego niż ciepły chleb domowy! Nawet posmarowany samym masłem smakuje wybitnie. Zobacz w moim wpisie jak upiec chleb doskonały!", "title": "Chleb domowy", "content": "Uwielbiam domowe ciepłe pieczywo, które już z samym posmarowanym masłem smakuje wybitnie. Myślę, że nie ma osoby jaka potrafiłaby odmówić takiej kromeczki czy piętki ze świeżo upieczonego chleba na śniadanie czy kolację. Muszę przyznać, że chleb domowy obsypany z wierzchu makiem, z chrupiącą skórką jest genialny w smaku! To najlepszy chleb pszenny drożdżowy, który jest naprawdę łatwy do przygotowania! Najlepiej go upiec na bazie mąki pszennej chlebowej, jednak często mieszam mąkę pszenną z żytnią w proporcji 2:1. Do środka warto dodać garść ziaren słonecznika, pestek dyni czy sezam. Mój chleb domowy wychodzi mięciutki, pięknie się kroi, a do tego tak bosko pachnie… U mnie nigdy nie leżał dłużej niż dwa dni! Po jednej ukrojonej kromeczce chce się więcej i więcej… Już z samym masłem smakuje świetnie, a wraz ze świeżą szynką, pomidorkiem i listkami bazylii tworzy jak dla mnie połączenie idealne! To moje ulubione kanapki, które mogłabym jeść codziennie. Jeśli szukasz podobnych przepisów na domowe pieczywo to koniecznie wypróbuj mój prosty chleb pszenny, bułeczki mleczne czy proste bułki śniadaniowe.", "url": "https://poprostupycha.com.pl/przepis/chleb-domowy/", "category": "podkarpackie", "sub_category": "Wyroby piekarnicze i cukiernicze", "phrase": "Handzlowski chleb domowy"}