{"meta_description": "", "title": "Gospodarstwo Zielarskie – Wróbel", "content": "Uprawiane przez nas zioła rosną w bezpośrednim sąsiedztwie rezerwatu przyrody (Wzgórza Płutowskie) w samym środku Parku Krajobrazowego Pradoliny Dolnej Wisły. Są suszone, czyszczone i pakowane na terenie rodzinnego gospodarstwa zielarskiego. Naturalne i starannie wyselekcjonowane najwyższej jakości herbatki i przyprawy posiadają dobroczynne właściwości poprawiające zdrowie i samopoczucie. Nasz dziadek Jan Wróbel kupił ziemie w Gołotach i stworzył gospodarstwo w 1936 roku, przybywając z pod Łowicza - na rowerze! Uprawa roślin zielarskich w naszym gospodarstwie była od zawsze, lecz dopiero od początku nowego stulecia stała się głównym kierunkiem produkcji. Specjalizujemy się w produkcji ziół z rodziny wargowatych tj. mięty, melisy, majeranku, tymianku, szałwii, pokrzywy. Do suszenia wykorzystujemy ekologiczny na biomasę, wentylatory napędzane są energią elektryczną w pełni pozyskaną z paneli fotowoltaicznych. Płody naszej pracy maja certyfikat ekologiczny PL-EKO-01-013942. Od roku rozszerzamy wachlarz upraw o warzywa i małe przetwarzanie produktów z upraw własnych - Rolniczy Handel Detaliczny PPIS 1470/04/16 . Głównym celem naszej pracy oprócz zaspokajania potrzeb finansowych jest dążenie do doskonałości w produkcji, doprowadzanie jakości naszych wiktuałów do stanu gdy konsument odpowie \"jeszcze czego tak dobrego nie jadłem\" lub \"tak dobrych ziółek nie piłem\", a takie zdania o naszych produktach już słyszeliśmy.", "url": "https://wiejskaeskrzynka.pl/gospodarstwo-zielarskie-wrobel-eko", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Mięta pieprzowa unisławska"}