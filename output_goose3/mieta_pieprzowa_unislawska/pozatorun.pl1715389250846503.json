{"meta_description": "Nie samym zbożem rolnictwo stoi. Choć złote pola pszenicy to jedno z pierwszych skojarzeń na myśl o gospodarskich uprawach, to są i tacy, którzy pomyśleli inaczej. Lawendowy fiolet, a może miętowa zieleń? Takie kolory można spotkać na polach w okolicach Torunia. Około 2,5 tys. krzaczków lawendy dwóch gatunków w kilkunastu odmianach - to nie opis", "title": "Lawenda w Grębocinie, mięta pieprzowa w Unisławiu. Wyjątkowe uprawy w regionie | - Gminy", "content": "Nie samym zbożem rolnictwo stoi. Choć złote pola pszenicy to jedno z pierwszych skojarzeń na myśl o gospodarskich uprawach, to są i tacy, którzy pomyśleli inaczej. Lawendowy fiolet, a może miętowa zieleń? Takie kolory można spotkać na polach w okolicach Torunia. Około 2,5 tys. krzaczków lawendy dwóch gatunków w kilkunastu odmianach – to nie opis prowansalskich pól. Tak wygląda jedna z plantacji w Grębocinie. Od 6 lat państwo Majewscy doglądają lawendowej połaci swojego pola. Mimo wszechobecnego fioletu, wśród roślin można dostrzec różnorodność. W różnorodności kryje się magia lawendy. Ta spod Torunia cieszy się dużą popularnością, wykorzystywana jest jako dekoracja. Również walory tej rosnącej na polu nie marnują się. W sezonie wykorzystywane jest jako miejsce do sesji zdjęciowych. Lawendę z Plantacji pod Trójką spotkać można na różnego rodzaju jarmarkach czy kiermaszach. Ostatnio fioletowe dekoracje dostać można było na Festiwalu Wisły w Toruniu. Popularność przyszła jednak z czasem. Pomysł się sprawdził, choć początki były skromne. Nietypowe gospodarstwo znajdziemy również w Unisławiu, za sprawą Gospodarstwa Zielarskiego Wróbel. Tutejsza mięta pieprzowa spośród innych wyróżnia się tym, że jest w pełni ekologiczna. Choć wymaga dużych nakładów pracy, to efekt jest tego wart. W gospodarstwie wszystko przygotowywane jest ręcznie. Zwiększa to koszt produkcji, dając w zamian wyjątkową jakość. W gospodarstwie znajdziemy nie tylko miętę, ale i melisę, cząber, tymianek czy majeranek. Uprawy są różnorodne, ale przede wszystkim – utrzymane w duchu ekologii. A ekologiczna jakość potrafi zaskoczyć. Unisławska mięta pieprzowa czy lawenda z Grębocina pokazują, że świat upraw jest o wiele bogatszy niż stereotypowe wyobrażenie o gospodarstwie rolnym. Między pszenicznym złotem jest również miejsce na wiele innych kolorów.", "url": "https://pozatorun.pl/wiadomosci/gminy/lawenda-w-grebocinie-mieta-pieprzowa-w-unislawiu-wyjatkowe-uprawy-w-regionie/", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Mięta pieprzowa unisławska"}