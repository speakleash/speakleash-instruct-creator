{"meta_description": "Jak mieszać i komponować ze sobą zioła i czy pokrzywa jest zdrowa Tego między innymi uczyły się dzieci podczas warsztatów zielarskich na koloniach organizowanych…", "title": "Rumianek, tymianek, melisa, bazylia i inne zioła, czyli zielarskie warsztaty w Unisławiu", "content": "Rumianek, tymianek, melisa, bazylia i inne zioła, czyli zielarskie warsztaty w Unisławiu Jak mieszać i komponować ze sobą zioła i czy pokrzywa jest zdrowa? Tego między innymi uczyły się dzieci podczas warsztatów zielarskich na koloniach organizowanych w gminie Unisław. - Mieszkamy w Dolinie Dolnej Wisły, a to takie ziemie, które są bardzo dobre dla uprawy ziół - podkreślił Paweł Marwitz, dyrektor Gminnego Ośrodka Kultury w Unisławiu.    - Nasza unisławska mięta pieprzowa została wpisana na listę produktów tradycyjnych. A tutaj na warsztatach będziemy robić woreczki z lawendą, będziemy robić zielnik. Przywiozłam też kurdybanek - to już niepopularne zioło, a kiedyś zastępowało majeranek i pietruszkę - powiedziała Agnieszka Wróbel, prowadząca ekologiczne gospodarstwo zielarskie.    Dzieci na zakończenie warsztatów otrzymały zdrową lemoniadę z ziół i lokalne przyprawy.", "url": "https://www.radiopik.pl/161,102134,rumianek-tymianek-melisa-bazylia-i-inne-ziola-cz", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Mięta pieprzowa unisławska"}