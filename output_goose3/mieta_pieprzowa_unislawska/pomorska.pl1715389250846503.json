{"meta_description": "W gminie Unisław świętowano ph. „Miętowe rozpoczęcie lata”. Zaprezentowano lokalny produkt „Mięta pieprzowa Unisławska”....", "title": "\"Miętowe\" święto gminy Unisław z Eleni i zespołem Mig [zdjęcia]", "content": "W gminie Unisław świętowano ph. „Miętowe rozpoczęcie lata”. Zaprezentowano lokalny produkt „Mięta pieprzowa Unisławska”.  Goście mogli skosztować miętowej herbaty i potraw z ziołem. Były występy dzieci i młodzieży z GOK-u w Unisławiu, ze szkół i przedszkoli z gminy. Popis umiejętności dał Zespół Pieśni i Tańca Łódź, a dla miłośników muzyki reggae wystąpił zespół zdobywający popularność Myasta. Do zabawy porwał Mig - gwiazda wieczoru, znany z utworów takich jak: „Wymarzona” czy „Miód Malina”. Wieczór zakończyła zabawa taneczna. Sobotę rozpoczął Półmaraton Unisławski i Dziesiątka Unisław-ska. Na stadionie przeprowadzono turniej piłkarski o puchar wójta gminy Unisław. Po dekoracjach rozpoczęła się część rozrywkowa, na wszystkich czekał recital piosenek z dawnych lat - solistki Emilii Czekała, występ Orkiestry Dętej i lokalnych zespołów. Można było obejrzeć wystawę fotograficzną „Park w Unisławiu dawniej i dziś”, sadzono nową roślinność. Efektowny był maraton zumby, występy grup tanecznych, gry i zabawy, konkursy, biblioteczne koło fortuny, pokaz barmański, strefa kreatywności GOK, lunapark, food-trucki, zwiedzanie astro-bazy, myśliwskie stoisko edukacyjne. Wieczorem wystąpiła Eleni - gwiazda znana z takich utworów „Miłość jak wino” i „Po słonecznej drodze życia”. Gwiazdy wieczoru przyciągnęły liczną publiczność. Każdy koncert miał wyjątkowy charakter, Eleni wystąpiła równo 40 lat po swoim pierwszym występie, który też odbył się w Unisławiu. Na finał kulturalnych wydarzeń organizatorzy zaprosili do kościoła p.w. Św. Bartłomieja na koncert Marcina Chylińskiego - gitarzysta klasycznego i na koncert organowy Jarosława Ciechackiego. Impreza odbywa się dzięki funduszom unijnym i dzięki sponsorom.", "url": "https://pomorska.pl/mietowe-swieto-gminy-unislaw-z-eleni-i-zespolem-mig-zdjecia/ga/c1-14237201/zd/36934543", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Mięta pieprzowa unisławska"}