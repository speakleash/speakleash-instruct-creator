{"meta_description": "Przepis na Kaszubskie ciasto drożdżowe z kruszonką i lukrem (Młodzowy kuch z kruszonką i glancem).  \n\n\n\n\nKaszubskie ciasto drożdżowe z kruszonką i lukrem ( Młodzowy kuch z kruszonką i glancem)\n\n&quot;Na niedzielę z zasady musi…", "title": "Kaszubskie ciasto drożdżowe z kruszonką i lukrem (Młodzowy kuch z kruszonką i glancem)", "content": "Kaszubskie ciasto drożdżowe z kruszonką i lukrem ( Młodzowy kuch z kruszonką i glancem) \"Na niedzielę z zasady musi być placek drożdżowy, niechby nawet dosyć postny, ale za to ze słodką, grubą warstwą kruszonki na wierzchu.\" Taką informację możemy znaleźć w \"Bedekerze Kaszubskim, w którym jest opisany kaszubski jadłospis. Kaszubska drożdżówka, to wypiek z wieloletnią tradycją. Nie dziwne więć, że młodzowy kuch znajduje się na liście produktów tradycyjnych.Składniki: Zaczyn 35-40 g świeżych drożdży1 łyżeczka cukru1/4 szklanki letniego mleka3 łyżki mąkiDrożdże rozetrzeć z cukrem, wymieszać z mlekiem. Dodać mąkę, dokładnie wymieszać. Odstawić na 20 minut pod przykryciem w ciepłym miejscu. Ciasto 550 g mąki3/4 szklanki letniego mleka1/2 szklanki cukru2 jajka2 żółtka1 obrane i drobno starte jabłko (najlepiej szara reneta)2 łyżki miękkiego masła + dodatkowogarść rodzynek (sparzonych i oszuszonych)Mąkę przesiać do misy, wymieszać z cukrem. Dodać zaczyn, jaja, żółtka i pozostałe mleko. Zacząć wyrabiać ciasto (najłatwiej mikserem z hakiem). Gdy składniki się połączą dodać jabłko. Wyrobić gładkie i elastyczne ciasto. Będzie dość luźne i klejące, ale nie należy dodawać więcej niż 2-3 łyżki mąki. Pod koniec wyrabiania dodać masło i rodzynki. Ciasto przełożyć do oprószonej mąką miski. Odstawić pod przykryciem w ciepłe do podwojenia objętości - na ok. godzinę. W tym czasie przygotować kruszonkę. Gdy ciasto wyrośnie, jeszcze raz króciutko zagnieść. Formę (u mnie 36x21 cm) posmarować olejem i wyłożyć papierem do pieczenia. Ciasto przełożyć do formy, posypać kruszonką. Odstawić na kolejne 20 minut do wyrośnięcia. Piec w piekarniku nagrzanym do 180C przez 45-50 minut. Kruszonka 200 g mąki1/2 łyżeczki cynamonu120 g masła (miękkiego)80 g cukru pudruWszystkie składniki kruszonki połączyć, schłodzić w lodówce.Smacznego! Przepis dodaję do akcji", "url": "https://zpierwszegotloczenia.pl/przepis/kaszubskie-ciasto-drozdzowe-z-kruszonka-i-lukrem-mlodzowy-kuch-z-kruszonka-i-glancem", "category": "pomorskie", "sub_category": "Wyroby piekarnicze i cukiernicze", "phrase": "Młodzowy kuch z kruszonką"}