{"meta_description": "", "title": "Kaszubskie ciasto drożdżowe z kruszonką i lukrem ( Młodzowy kuch z kruszonką i glancem)", "content": "\"Na niedzielę z zasady musi być placek drożdżowy, niechby nawet dosyć postny, ale za to ze słodką, grubą warstwą kruszonki na wierzchu.\" Taką informację możemy znaleźć w \"Bedekerze Kaszubskim, w którym jest opisany kaszubski jadłospis. Kaszubska drożdżówka, to wypiek z wieloletnią tradycją. Nie dziwne więc, że młodzowy kuch znajduje się na liście produktów tradycyjnych. Dawniej kuch na młodzach musiał pojawiać się na kaszubskim stole w każdą niedzielę. Dlatego często już w sobotę wieczorem prawie ze wszystkich kaszubskich domów rozchodził się zapach drożdżowego ciasta.  Najwcześniejsze opisy kaszubskiego drożdżowego ciasta pochodzą już z XVI wieku, jednak kompletny przepis pochodzi z ok. 1700 roku. Przez lata przepisy uległy pewnym zmianom, ale jedna rzecz jest stała. Z drożdżami nie ma żartów. A podczas wypiekania kucha należy zachować powagę i zachowywać się cicho... Dacie radę ? ;) Mąkę przesiać do misy, wymieszać z cukrem. Dodać zaczyn, jaja, żółtka i pozostałe mleko. Zacząć wyrabiać ciasto (najłatwiej mikserem z hakiem). Gdy składniki się połączą dodać jabłko. Wyrobić gładkie i elastyczne ciasto. Będzie dość luźne i klejące, ale nie należy dodawać więcej niż 2-3 łyżki mąki. Pod koniec wyrabiania dodać masło i rodzynki.   Ciasto przełożyć do oprószonej mąką miski. Odstawić pod przykryciem w ciepłe do podwojenia objętości - na ok. godzinę. W tym czasie przygotować kruszonkę.   Gdy ciasto wyrośnie, jeszcze raz króciutko zagnieść. Formę (u mnie 36x21 cm) posmarować olejem i wyłożyć papierem do pieczenia. Ciasto przełożyć do formy, posypać kruszonką. Odstawić na kolejne 20 minut do wyrośnięcia.   Piec w piekarniku nagrzanym do 180C przez 45-50 minut.", "url": "https://www.pelnytalerz.com/2015/10/kaszubskie-ciasto-drozdzowe-z-kruszonka.html", "category": "pomorskie", "sub_category": "Wyroby piekarnicze i cukiernicze", "phrase": "Młodzowy kuch z kruszonką"}