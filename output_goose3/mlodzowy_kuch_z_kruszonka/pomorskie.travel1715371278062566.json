{"meta_description": "Na świątecznym stole nie może zabraknąć słodkości z pomorskiej kuchni regionalnej: marchewny kuch, sernika na ziemniakach, młodzowy kuch.", "title": "Słodycze i ciasta wielkanocne - przepisy", "content": "Poniżej te i inne przepisy na świąteczne smakołyki. Autorami przepisów są pomorskie gospodynie z Kół Gospodyń Wiejskich, a więcej przepisów na te i inne wielkanocne potrawy znaleźć można w publikacji „Smaki Powiśla. Powiślański Stół Wielkanocny”. Przygotowanie:  Marchew ucieramy na drobnych oczkach, odlewamy nadmiar soku (na polewę). Ucieramy jajka z cukrem, dodajemy olej, stopniowo dosypując mąki i sody oraz cynamonu. Na koniec do ciasta dodajemy startą marchew, mieszamy. Blachę smarujemy masłem i posypujemy tartą bułką lub kaszą manną. Przygotowane ciasto wykładamy na blachę wyrównując powierzchnię. Pieczemy w temperaturze 170°C, około 40-50 minut. Przygotowujemy polewę z cukru i soku z marchwi, którą polewamy lekko przestudzone ciasto. Przygotowanie:  Kostkę margaryny utrzeć do miękkości, dodać cukier puder, na przemian żółtko, twaróg i mąkę ziemniaczaną. Dodać aromat migdałowy i sztywno ubitą pianę (można dodać sparzone rodzynki), delikatnie wymieszać. Na blaszkę wyłożoną pergaminem i herbatnikami wylać masę. Piec w temp. 180°C ok. 50-60 min. Pozostawić w piekarniku do wystygnięcia. Zimne ciasto polać rozpuszczoną czekoladą. Przygotowanie:  Sporządzić rozczyn: mąka, drożdże, mleko, cukier, szczypta soli – wyrabiać w drewnianej dzieży lub ciepłych miskach glinianych. Pozostawić na godzinę. Masło, żółtka, cukier i mąkę utrzeć. Połączyć rozczyn z ciastem, dodać utarte duże jabłko i rodzynki. Wyrabiać ciasto przez ugniatanie, odstawić nakryte lnianą ściereczką do trzykrotnego wyrośnięcia (około 1 godzina). Przygotowanie:  Drożdże rozetrzeć z 1 łyżką cukru, zalać lekko podgrzanym mlekiem, dodać 10 dag mąki, pozostawić do wyrośnięcia. Żółtka utrzeć z cukrem, cukrem wanilinowym, resztą mąki i solą. Wyrabiać z drożdżami, aż ciasto będzie odchodziło od ręki i pojawią się pęcherzyki. Masło roztopić i ostudzone wlać do ciasta. Wsypać umyte i odsączone bakalie (posypane mąką) i przez krótki czas wyrabiać. Ciasto wlać do 1 dużej lub 2 małych form, wcześniej posmarowanych masłem i odstawić do wyrośnięcia (ok. 1godz.). Gdy ciasto wypełni. formy, włożyć je do lekko nagrzanego piekarnika. Ciasto piec ok. 50-60 min. w temp. 180°C. Ciasto polać lukrem lub polewą. Przygotowanie:  Masło utrzeć, dodać cukier, następnie stopniowo po żółtku i mące wymieszanej z proszkiem oraz spirytus i ubitą pianę z białek. Wyłożyć do formy wysmarowanej masłem i wysypanej bułką tartą. Gotować 70 min. od chwili zagotowania. Zalać wodą do ok. połowy formy. Przygotowanie:  Ze wszystkich składników zagnieść ciasto, rozwałkować, wyłożyć na blachę zaginając brzegi i piec 40 min. w temp. 170°C. Wszystkie składniki masy oprócz mleka w proszku rozpuścić w garnku. Po wystudzeniu dodać mleko w proszku i miksować. Masę wyłożyć na ciasto udekorować bakaliami, suszonymi owocami, posypką. Przygotowanie:  Zagotować mleko z wanilią. Do wrzącego mleka wlać żółtko rozkłócone ze śmietaną i gotować na małym ogniu 3-4 min., po czym odstawić do ostygnięcia. Zimną zawiesinę wlać do płóciennego woreczka, aby obciekła serwatka. Potem włożyć woreczek pod deskę, obciążyć ją i pozostawić na noc, aby twaróg uzyskał właściwą konsystencję. Następnego dnia serek przełożyć do miski lub makutry, wlać roztopione masło, dodać cukier puder, otartą skórkę cytryny i wszystko utrzeć na jednolitą gładką masę. Pokroić skórkę pomarańczową i galaretkę, posiekać orzechy lub migdały (sparzone i obrane ze skorki). Do masy serowej wsypać wszystkie bakalie, wymieszać i przełożyć paschę na wilgotny i wysmarowany masłem kawałek czystej gazy. Zawiązać końce tkaniny w węzełek, aby masę serową uformować w kulę. Zawiniątko wstawić do lodówki na co najmniej kilkanaście godzin, aby pascha dobrze się oziębiła. Wyjąć paschę z gazy i przełożyć do salaterki bezpośrednio przed podaniem. Więcej przepisów na dania, które mogą zagościć na wielkanocnych stołach znajdziecie w publikacji Smaki Powiśla. Powiślański Stół Wielkanocny, która jest zbiorem receptur na powiślańskie dania regionalne przygotowywane przez Koła Gospodyń Wiejskich.", "url": "https://pomorskie.travel/artykuly/wielkanoc-na-slodko/", "category": "pomorskie", "sub_category": "Wyroby piekarnicze i cukiernicze", "phrase": "Młodzowy kuch z kruszonką"}