{"meta_description": "Kaszubi na świąteczny stół podają własne przysmaki, nieco inne niż w pozostałych częściach Polski. Mówi się, że co kraj, to obyczaj, ale nawet w ramach jednego kraju obyczaje kulinarne są różne. Na Kaszubach podczas świąt na stołach królują ryby i suszone owoce, między innymi śledzie po kaszubsku i zupa o oryginalnej nazwie \"brzad\". Wśród wigilijnych przysmaków możemy też znaleźć niepozorne z wyglądu ciasto pokryte przepyszną kruszonką. To słynna kaszubska drożdżówka zwana \"kuch na młodzach\". Musicie jej spróbować!", "title": "Kaszubi na święta podają pyszną drożdżówkę, czyli kuch na młodzach. Zakochasz się w tej waniliowej kruszonce!", "content": "Dawniej na Kaszubach młodzowe kuchy były jadane niemal co niedzielę. Już w sobotni wieczór w kaszubskich domach pachniało smakowitym ciastem i wanilią dodawaną do kruszonki. Przepis na ten przysmak pochodzi jeszcze z XVI wieku – właśnie wtedy zanotowano go po raz pierwszy. Zapis sporządzony w języku gotyckim przechowywany jest do dziś w gdańskim Archiwum Państwowym. Ta stara receptura przechodziła z ust do ust, z pokolenia na pokolenie… Wykorzystywana była w dworkach, parafiach i ubogich chatach. W ten sposób dotrwała do współczesności. Proste ciasta z makiem zawsze się udają i zawsze są pyszne! Dwa niezawodne przepisy, nawet dla początkujących Jak zrobić śląską moczkę na wigilię? Ta zupa bakaliowa urozmaici świąteczną kolację Kuch na młodzach to niby zwykłe drożdżowe ciasto, ale dla Kaszubów jest czymś wyjątkowym. Usiane rodzynkami, pachnące cytrynową skórką, z grubą, maślano-waniliową kruszonką kojarzy się z ciepłem, bezpieczeństwem i odpoczynkiem. To doskonały przykład jedzenia sentymentalnego, zwanego dziś \"comfort food\". Przysmak ten można przygotowywać w formie placka lub bułek drożdżowych – w każdej odsłonie smakuje rewelacyjnie! Składniki (wszystkie muszą być w temperaturze pokojowej): Połączyć składniki na zaczyn i odstawić w ciepłe miejsce do wyrośnięcia. Do miski przesiać mąkę i dodawać kolejno: zaczyn, żółtka, jajka, mleko, skórkę cytrynową i rodzynki. Całość dokładnie wyrobić na jednolitą masę – tak długo, aż nie będzie się kleić do dłoni. Pod koniec dodać masło. Ciasto odstawić w ciepłe miejsce na około godzinę pod przykryciem, by wyrosło. Składniki na kruszonkę zagnieść i odstawić w chłodne miejsce. Ciasto przed włożeniem do blachy wysmarowanej tłuszczem ponownie wyrobić. Wierzch posypać kruszonką. Odstawić na 15 minut do wyrośnięcia. Piec w w temperaturze 175 stopni C przez około 50 minut.", "url": "https://kuchnia.fakt.pl/kaszubi-na-swieta-podaja-kuch-na-mlodzach-zakochasz-sie-w-tej-waniliowej-kruszonce/51g33wy", "category": "pomorskie", "sub_category": "Wyroby piekarnicze i cukiernicze", "phrase": "Młodzowy kuch z kruszonką"}