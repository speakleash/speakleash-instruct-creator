{"meta_description": "Kaszuby to region położony w północnej części Polski, słynący z pięknych krajobrazów i znakomitej kuchni. Zupy, ryby, mięsa, placki oraz grzyby –", "title": "Kuchnia kaszubska w najlepszych odsłonach", "content": "Turyści odwiedzający Kaszuby zachwycają się nie tylko malowniczymi jeziorami, ciekawą kulturą i czystym powietrzem, ale także tamtejszą kuchnią, która słynie ze smacznych i aromatycznych dań. Mówi się, że przepisy na kaszubskie potrawy przekazywane były z pokolenia na pokolenie, dzięki czemu większość specjałów smakuje dokładnie tak samo, jak wiele lat temu. Kuchnia kaszubska jest dość prosta, co uznawane jest za jedną z jej największych zalet. Jadłospis oparty jest przede wszystkim na naturalnych składnikach, tj. rybach, owocach, grzybach, warzywach oraz mięsie. Nie brakuje w nim sycących zup i smacznych deserów, które rozpieszczają podniebienia nawet najbardziej wymagających smakoszy. Sprawdź, czym wyróżnia się kaszubskie jedzenie i poznaj ten niesamowity region! Ruchanki to zdecydowanie jeden z najpopularniejszych słodkich przysmaków na Kaszubach. Są to owalne placuszki przypominające racuchy, wyróżniające się chropowatą skórką i złocistym lub brązowym kolorem. Ich podstawę stanowi żytnie ciasto chlebowe lub ciasto drożdżowe - placki smażone są na głębokim tłuszczu i podawane z cukrową posypką. Do przygotowania ruchanek z ciasta drożdżowego potrzebujesz takich składników, jak mąka pszenna lub żytnia, świeże lub suszone drożdże, mleko, masło, cukier, jajka oraz sól. Dla podkreślenia smaku można dodać również wanilię lub cukier waniliowy. Ruchanki kaszubskie w bardziej nowoczesnej wersji często przyrządzane są z jabłkami i zwieńczone bitą śmietaną lub dżemem Weź udział w konkursie i wygraj 250, 500 lub 1000 zł! Kliknij! Kaszubskie jedzenie na słodko to nie tylko ruchanki Choć ruchanki należą do najbardziej znanych smakołyków na Kaszubach, kuchnia kaszubska ma do zaoferowania wiele innych, równie smacznych deserów. Są to przede wszystkim pieczone i smażone przysmaki, w których króluje ciasto drożdżowe, kruszonka, cynamon oraz bakalie. Masz ochotę na słodkie kaszubskie jedzenie? Koniecznie sięgnij po jedną z poniższych opcji! Kuch marchewny to babka o marchwiowo-cynamonowym posmaku, serwowana podczas najważniejszych uroczystości rodzinnych. Jej podstawą jest tarta marchew oraz takie składniki, jak mąka, olej, jajka i bakalie. Do deseru dodaje się również kakao i wyżej wspomniany cynamon. Młodzowy kuch z kruszonką to rodzaj ciasta drożdżowego z lukrem i grubą warstwą kruszonki. Jest to deser o wieloletniej tradycji, który swoimi korzeniami sięga 1700 roku. Do jego przyrządzenia potrzebujesz zaledwie kilku składników, tj. drożdży, mleka, jajek, cukru, masła, rodzynek oraz jabłka. Pùrcle kaszubskie to deser w formie pączków, w skład których wchodzą drożdże, mąka, jajka, masło oraz spirytus. Niegdyś ich głównym nadzieniem były powidła, natomiast dzisiaj można natknąć się na wersję z czekoladą, konfiturami, różą lub adwokatem. Szneka z glancem to po prostu drożdżówka z kruszonką i lukrem. Jej nazwa wzięła się od niemieckiego słowa Schnecke, co w języku polskim oznacza „ślimak\". Przysmak ten cieszy się dużą popularnością w Wielkopolsce i na Kujawach. Śledzie po kaszubsku, czyli specjał z Kaszub na słono Śledzie po kaszubsku to prosta, ale niezwykle smaczna potrawa, którą można wpleść do codziennego jadłospisu lub serwować w trakcie świąt. Choć specjał ten składa się z zaledwie kilku prostych składników, potrafi zachwycić swoim smakiem nawet najbardziej wymagających smakoszy. Wyglądem przypomina sałatkę śledziową, która nie tylko świetnie smakuje, ale również dobrze prezentuje się na stole. Oprócz śledzi kluczowym składnikiem potrawy jest przecier pomidorowy. Nie może zabraknąć w niej również cebuli, oleju, octu winnego, suszonych śliwek, odrobiny cukru oraz takich przypraw, jak ziele angielskie, liście laurowe, gorczyca, pieprz i majeranek. Jako że śledzie krojone są na mniejsze kawałki, można umieścić je w słoiku i trzymać w lodówce przez kilka dni. Mówi się, że najlepiej smakują po kilkunastu godzinach od przygotowania. Grzyby po kaszubsku jako idealny dodatek do obiadu Grzyby po kaszubsku przyrządzane są w zalewie pomidorowo-octowej. Wyśmienicie smakują zarówno na ciepło, jak i na zimno i stanowią idealny dodatek do obiadu. Można serwować je również jako oddzielną przekąskę i uwzględniać w przepisach na inne smakołyki, np. zapiekanki lub typowo mięsne potrawy. Świetnie sprawdzą się tu różne grzyby leśne, zwłaszcza rydze. Proces przyrządzania grzybów po kaszubsku składa się z kilku etapów. Należy oczyścić i ugotować grzyby, pokroić warzywa i przygotować zalewę. Ważny jest również proces pasteryzacji, dzięki któremu przekąska będzie mogła przez dłuższy czas stać w twojej spiżarni. Kuchnia kaszubska ma wiele do zaoferowania miłośnikom zup. Do najpopularniejszych dań z tej grupy należy zupa rybna po kaszubsku, która zachwyca swoim smakiem i jest niezwykle prosta w przygotowaniu. Przyrządzenie tej potrawy nie powinno zająć ci więcej niż 30-40 minut. Zupę kaszubską można ugotować na bazie dowolnej ryby. Odpowiednim wyborem będzie dorsz, halibut, flądra, karp czy mintaj oraz ryby słodkowodne, takie jak karasie, okonie czy płotki. Ważne, aby nie łączyć tych ostatnich z rybami słonowodnymi. Do zupy dodaje się mnóstwo warzyw, dzięki czemu jest sycąca i odżywcza. Zobacz: Dorsz z warzywami i kaszą gryczaną w bulionie Kuchnia kaszubska jest tak bogata, że jej najsmaczniejsze dania można wymieniać bez końca. Jakie kaszubskie potrawy warto spróbować poza wyżej wymienionymi? Lista jest naprawdę długa! Jeśli chcesz poznać jeszcze więcej kaszubskich przysmaków, koniecznie sięgnij po następujące propozycje: • czernina - zupa z krwi gęsi lub kaczki z dodatkiem podrobów, owoców, warzyw i grzybów, • zupa brukwiowa - zupa z brukwią gotowana na gęsinie lub wieprzowinie, • ferkase - potrawka z kury serwowana z ryżem i białym sosem, • krelka w cieście listkowym - ziemniak zapiekany w cieście francuskim, faszerowany grzybami, cebulą i filetami śledziowymi, Jeśli nie miałeś nigdy okazji skosztować kaszubskich specjałów, masz dwie możliwości: wybrać się do jednej z kaszubskich restauracji lub... przyrządzić je samodzielnie w domu! Z nami to nic trudnego - w naszym serwisie znajdziesz mnóstwo przepisów na regionalne przysmaki, do których zaliczają się nie tylko specjały kuchni kaszubskiej. Kuchnia śląska, kresowa czy wielkopolska - opcji jest tak dużo, że z pewnością znajdziesz coś dla siebie! Fot. Kulinarneprzygody na Smaker.pl / Aby zobaczyć przepis, kliknij w zdjęcie | Kuchnia kaszubska: Śledzie po kaszubsku Fot. Obserwator na Smaker.pl / Aby zobaczyć przepis, kliknij w zdjęcie | Kuchnia kaszubska: Grzyby po kaszubsku Fot. Izaa_a na Smaker.pl / Aby zobaczyć przepis, kliknij w zdjęcie | Kuchnia kaszubska: Grzyby po kaszubsku Fot. GREGORHSPEED na Smaker.pl / Aby zobaczyć przepis, kliknij w zdjęcie | Kuchnia kaszubska: Kotlety po kaszubsku Fot. Kuchmariola63 na Smaker.pl / Aby zobaczyć przepis, kliknij w zdjęcie | Kuchnia kaszubska: Ciszki kaszubskie Fot. Akademia na Smaker.pl / Aby zobaczyć przepis, kliknij w zdjęcie | Kuchnia kaszubska: Szneka z glancem Fot. Annapiedziak na Smaker.pl / Aby zobaczyć przepis, kliknij w zdjęcie | Jabłecznik po kaszubsku", "url": "https://smaker.pl/informacje-kuchnia-kaszubska-w-najlepszych-odslonach,1902669,a,.html", "category": "pomorskie", "sub_category": "Wyroby piekarnicze i cukiernicze", "phrase": "Młodzowy kuch z kruszonką"}