{"meta_description": "", "title": "Młodzowy kuch z kruszonką i glancem", "content": "Jeżeli po świętach zdążyliście już nabrać ochoty na coś słodkiego, to mam propozycję idealną do kubka ciepłego mleka albo kakao. Młodzowy kuch z kruszonką i glancem, po kaszubsku oznacza ciasto drożdżowe z kruszonką i lukrem. W podróży wszystko jest nowe, a żeby dobrze poznać miejsce i ludzi, trzeba wszystkiego spróbować. Dla mnie próbowanie regionalnych smaków, tuż obok odwiedzania ciekawych i pięknych miejsc, jest jednym z kluczowych elementów planu, o ile taki mam ;). Ten przepis udało mi się przywieźć z krainy jezior i lasów, od rodzimej Kaszubianki. Ponoć na Kaszubach niedziela bez kucha to kucha ;). \"Na niedzielę z zasady musi być placek drożdżowy, niechby nawet dosyć postny, ale za to ze słodką, grubą warstwą kruszonki na wierzchu.\", jak podaje Bedker Kaszubski. Kaszubska drożdżówka, to wypiek z wieloletnią tradycją, najstarszy przepis pochodzi z 1700 r. Jest wpisana na listę produktów regionalnych. Z drożdżami nie ma żartów, ale warto spróbować, choćby dla samego zapachu. Z podanej ilości składników wychodzą 2 drożdżówki, po 40 cm każda.", "url": "https://souloftasteamg.wixsite.com/souloftaste/post/mlodzowy-kuch-z-kruszonka-i-glancem", "category": "pomorskie", "sub_category": "Wyroby piekarnicze i cukiernicze", "phrase": "Młodzowy kuch z kruszonką"}