{"meta_description": "", "title": "Kaszubski chleb żytni na zakwasie - Nasz chleb", "content": "Źródło oraz gdzie kupić: Ministerstwo Rozwoju Rolnictwa i Wsi Chleb z obsypaną mąką górną skórką, bez pięknieć. Miękisz cechuje równomierność i drobna porowatość. Kaszubski chleb żytni to ważny element tożsamości i dziedzictwa kulturowego mieszkańców środkowych i południowych Kaszub. Wypiekany na terenach wiejskich od czasów powojennych stanowił główne i zasadnicze źródło pożywienia Kaszubskich rodzin. Sposób jego wypieku przekazywany był z pokolenia na pokolenie od drugiej połowy XX wieku. Wypiekany był w domach, w specjalnych piecach opalanych drewnem zazwyczaj raz w tygodniu, z uwagi na to, że przez długi czas utrzymywał świeżość. Oprócz długiego czasu utrzymywania świeżości o popularności kaszubskiego chleba żytniego przesądziła prostota jego wypiekania. Do jego wytworzenia potrzeba jedynie 5 składników tj. mąki żytniej, naturalnego kwasu, wody, soli i niewielkiej ilości drożdży. Wypiek w piecu chlebowym trwa około 1,5 godziny. W niektórych kaszubskich domach do dnia dzisiejszego przed rozkrojeniem bochenka gospodynie wykonują na nim znak krzyża dla zachowania szacunku i starej tradycji.", "url": "http://naszchleb.pl/index.php?option=com_content&view=article&id=167:kaszubski-chleb-%C5%BCytni-na-zakwasie&catid=25&Itemid=410", "category": "pomorskie", "sub_category": "Wyroby piekarnicze i cukiernicze", "phrase": "Kaszubski chleb żytni "}