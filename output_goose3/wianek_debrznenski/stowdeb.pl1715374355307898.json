{"meta_description": "", "title": "Baszta Młyńska – oferta – Stowarzyszenie \"Na Rzecz Rozwoju Miasta i Gminy Debrzno\"", "content": "Stowarzyszenie „Na Rzecz Rozwoju Miasta i Gminy Debrzno” zaprasza wszystkich do zwiedzania odrestaurowanej w 2014 roku XIV-wiecznej Baszty Młyńskiej w Debrznie, potocznie zwanej Basztą Czarownic. : bezpłatne wejście do obiektu wraz z przewodnikiem, obejrzenie eksponatów znajdujących się w Baszcie, jak również możliwość przeprowadzenia warsztatów przyrodniczych, historycznych lub innych spotkań odpowiadających warunkom obiektu. Do tego celu obiekt wyposażony został w 30 miejsc siedzących oraz materiały i sprzęt dydaktyczny, tj. laptop, projektor, ekran multimedialny. Dla przedszkolaków, a także uczniów szkół podstawowych oferujemy zwiedzanie za Obiekt składa się z kilku kondygnacji, z których każda pełni określoną funkcję. Mieści się tam: Punkt Informacji Turystycznej, Centrum Produktu Lokalnego, Centrum Historii Regionu oraz Centrum Informacji i Edukacji Ekologicznej. Punkt zlokalizowany jest na poziomie „0” Baszty Młyńskiej. Powstał z myślą o osobach (lokalnej społeczności, turystach) zainteresowanych atrakcjami, jakie oferuje miasto i gmina Debrzno. W Punkcie można uzyskać informacje o aktualnej bazie gastronomicznej  i noclegowej, miejscach i bogactwach naturalnych, które warto zobaczyć, a także szlakach turystycznych (pieszych i rowerowych). Dostępne są także publikacje, ulotki i foldery, w tym m.in.: publikacja wydana w dwóch językach – polskim i niemieckim: DEBRZNO, Historia-Przyroda-Turystyka, która zawiera bogaty zbiór informacji i zdjęć oraz Przyroda bogactwem regionu. W Punkcie można również zakupić drobne pamiątki, m.in. pocztówki, kubki, parasole, koszulki, które przypominać będą pobyt w naszej urokliwej Gminie. Centrum Produktu Lokalnego mieści się na poziomie „0” Baszty Młyńskiej. Stworzone zostało z myślą o lokalnych wytwórcach, tworzonych/ produkowanych przez nich wyrobach i potrzebą ich promocji. Zgodnie z definicją, produkt lokalny to wyrób lub usługa, z którą utożsamiają się mieszkańcy regionu, produkowana w sposób niemasowy i przyjazny dla środowiska,  z surowców lokalnie dostępnych. Produkt taki staje się wizytówką regionu poprzez jego niepowtarzalny charakter. Gmina Debrzno może poszczycić się wieloma lokalnymi wytwórcami, których wyroby można zobaczyć właśnie w Centrum Produktu Lokalnego. Zasoby twórczości ludowej wyeksponowane są na specjalnie do tego przeznaczonych regałach. Część z tych produktów wpisana jest na Listę Produktów Tradycyjnych, a dotyczy to wyrobów, których metody produkcji wykorzystywane są od co najmniej 25 lat. Do takich produktów należy m.in.: • syrop z mniszka lekarskiego produkowany przez Stowarzyszenie Solidarni „PLUS” Ośrodek Readaptacji EKO „Szkoła Życia” w Wandzinie. Oprócz produktów spożywczych znajdą tu Państwo również wyroby rękodzielnicze, wykonywane przez lokalnych mieszkańców, w tym, m.in. rzeźby z drewna, świeczki z wosku pszczelego, haft krajeński i kaszubski, przedmioty zdobione techniką decoupage, obraz olejny przedstawiający pejzaż, aniołki wykonane na szydełku, ręcznie robioną biżuterię ukraińską,  a także obraz zamku w Kwidzynie wykonany haftem krzyżykowym. Produkt lokalny jest dla mieszkańców danego regionu pospolity, natomiast dla osób  z zewnątrz stanowi coś wyjątkowego i specyficznego. Staje się on wizytówką regionu poprzez wykorzystanie jego specyficznego i niepowtarzalnego charakteru oraz angażowanie mieszkańców w rozwój przedsiębiorczości. Na spotkanie z historią Debrzna zapraszamy na poziom pierwszy Baszty Młyńskiej, gdzie zastaniemy czarno – białe reprodukcje fotografii przedstawiających wygląd miasta z czasów przedwojennych. Ponadto jest to miejsce wystaw prac artystycznych, np.: p. Andrzeja Cisonia, przedstawiających Debrzno sprzed wieków. Są one malowane akwarelą i piórkiem. Wystawa zatytułowana jest „Wariacje nt. Debrzno – Preussisch Friedeland”. Dysponujemy również makietą przedstawiającą fragment miasta z rynkiem, kościołem, murami obronnymi i Basztą Młyńską. Jest ona wykonana z wypalanej gliny o rozmiarach 120 cm x120 cm i wysokości około 50 cm. Na piętrze zamontowane zostały dwie gabloty, służące do zamieszczania ekspozycji czasowych. Przygotowywana jest również wystawa pt. „Debrzno w XIX – wiecznej widokówce”. Materiały udostępnił prywatny kolekcjoner, wielki pasjonat historii Debrzna. Zwiedzających zainteresowanych historią miasta zapraszamy więc do Baszty.", "url": "https://stowdeb.pl/ofertabaszta/", "category": "pomorskie", "sub_category": "Wyroby piekarnicze i cukiernicze", "phrase": "Wianek debrzneński"}