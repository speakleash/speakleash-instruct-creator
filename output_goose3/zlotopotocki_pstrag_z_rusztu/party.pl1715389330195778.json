{"meta_description": "Pstrąg jest rybą mającą delikatne, chude mięso o bladoróżowej barwie. Jest uniwersalny w smaku, przez co często gości na stołach przy różnych okazjach", "title": "Przepis na pysznego grillowanego pstrąga z warzywami – źródło nienasyconych kwasów tłuszczowych omega-3", "content": "Przepisów na pstrąga z grilla jest wiele, a każdy sprawia, że otrzymujemy smaczne i aromatyczne danie, które sprawdzi się przy rodzinnym obiedzie lub na większym przyjęciu. Pstrąg wyśmienicie smakuje zarówno upieczony w ziołach i pokropiony sokiem z cytryny, jak również grillowany z warzywami. Pstrąg jest rybą słodkowodną, która nierzadko pojawia się na polskich stołach. Rozmaite przepisy na pysznego pstrąga sprawiają, że potrawy z jego udziałem w roli głównej nigdy się nie znudzą. Jest on przede wszystkim polecany osobom z chorobami układu krążenia. Powszechnie obowiązującym zaleceniem żywieniowym w profilaktyce chorób układu krążenia jest spożywanie ryb przynajmniej dwa-trzy razy w tygodniu, gdyż są źródłem nienasyconych kwasów tłuszczowych. Spośród ryb słodkowodnych najlepszym źródłem kwasów omega-3 jest pstrąg, który zamieszkuje przejrzyste wody jezior, strumieni i rzek, zwłaszcza górskich. Kwasy omega-3 zmniejszają ryzyko rozwoju chorób serca, wykazują działanie przeciwzakrzepowe i przeciwdziałają powstawaniu arytmii. Obniżają poziom „złego cholesterolu” (frakcja LDL), przez co skutecznie zapobiegają miażdżycy. Ponadto są niezbędne dla prawidłowej funkcji mózgu oraz narządu wzroku. Pstrąg, oprócz dużej zawartości kwasów omega-3, jest również cennym źródłem pełnowartościowego białka oraz składników mineralnych, zwłaszcza fosforu, selenu, magnezu, wapnia, potasu i żelaza. Dostarcza również wielu witamin z grupy B. Pstrąg należy do chudych ryb, dlatego w jego składzie jest mniej witamin rozpuszczalnych w tłuszczach: A, D, E i K, niż w tłustych rybach morskich. Przepisów na pstrąga jest bardzo wiele. Można go przygotować na przeróżne sposoby: gotując, smażąc, dusząc, a także piekąc w piekarniku w folii aluminiowej. Latem, gdy rozpoczyna się sezon grillowania, doskonałym pomysłem jest pstrąg z grilla, który świetnie smakuje z grillowanymi grzankami i w towarzystwie warzyw. • Pstrągom odetnij głowę – nie jest to czynność konieczna, dokładnie wypłucz i osusz papierowym ręcznikiem. • Pstrągi lekko posól, a następnie skrapiaj – w środku i na zewnątrz sokiem z cytryny. Dopraw świeżo zmielonym pieprzem. • Obierz marchew i zetrzyj na tarce o grubych oczkach. Białą część pora pokrój na półtalarki i dodaj do marchewki. • Warzywa zalej wrzącą wodą. Po około minucie odcedź i ochłódź zimną wodą. • Do marchewki i pora dodaj 2 łyżki drobno posiekanego koperku, dopraw solą oraz pieprzem. Wszystko dokładnie wymieszaj. • W środku pstrągów umieść po dwa plasterki masła (cienkie) i dużą porcję warzywnego farszu. • Piecz na mocno rozgrzanym grillu przez 10 minut. Później, delikatnie rozchyl folię i piecz kolejne 5-10 minut. • Dowiedz się, które ryby mają najzdrowsze mięso. • Sprawdź, czy można grillować na tarasie.", "url": "https://party.pl/porady/przepis-na-pstraga-z-grilla-106339-r1/", "category": "śląskie", "sub_category": "Produkty rybołówstwa, w tym ryby", "phrase": "Złotopotocki pstrąg z rusztu"}