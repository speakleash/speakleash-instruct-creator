{"meta_description": "Pstrąg z grilla to zdrowa i pyszna alternatywa dla kiełbasy i karkówki z rusztu. Żeby ryba była soczysta i niezwykle aromatyczna warto ją wcześniej", "title": "Pstrąg z grilla (marynowany)", "content": "Grillowanie: ryby układamy na rozgrzanym ruszcie na ok. 10–12 minut na jedną stronę. Pstrąg z grilla najlepiej smakuje podany bezpośrednio po przyrządzeniu. Przygotowanie do grillowania: pstrągi układamy na folii aluminiowej, nacieramy oliwą, oprószamy solą i pieprzem, również w środku. Dokładamy w rozcięcie część koperku, plasterków cytryny i ząbków czosnku - pozostałą część rozkładamy na rybach. Dodatkowo możemy zrobić kilka poprzecznych nacięć, żeby przyprawy lepiej się wchłonęły. Pstrągi zawijamy w folię. Cytryna: szorujemy ją, wyparzamy i kroimy w plastry – koniecznie ze skórą. Poza sezonem grillowym polecamy smażonego pstrąga z patelni lub niskokalorycznego pstrąga z piekarnika . W najprostszej wersji pstrąga z grilla możemy podać z dobrej jakości, świeżym pieczywem, w towarzystwie ulubionego sosu. Ale warto pokusić się o bardziej wyszukane dodatki. Mowa tu oczywiście o frytkach, najlepiej domowych. Ale nie ograniczajmy się tylko do tych z ziemniaków. Odpowiednie będą z pewnością: Oczywiście pasują tu też opiekane ziemniaki w kawałkach lub ziemniaki z grilla w całości, z dodatkiem masła ziołowego. Do pstrąga z grilla warto też zrobić sałatkę lub surówkę. • Jedną z propozycji będzie colesław, czyli klasyczna surówka z białej kapusty, idealna do ryby. • Jeśli zależy nam na lżejszej sałatce, to możemy postawić na miks sałat z dodatkami lub rukolę. Do tego możemy dołożyć ulubione warzywa, pomidorki koktajlowe, świeży ogórek lub kiszony, rzodkiewkę, szczypior, oliwki. Dla zwiększenia sytości warto dodać fetę. Całość zwieńczy sos winegret. • Tradycyjna surówka z białej kapusty, z marchewką, jabłkiem i cebulą, wymieszana jedynie z solą, pieprzem i majonezem. • Odpowiednia będzie również najprostsza surówka z kiszonej kapusty, najlepiej domowej. Warto zetrzeć do niej marchewkę, pokroić jabłko i cebulę w kostkę lub posiekać szczypiorek. Do tego spora ilość pieprzu czarnego lub kolorowego i oliwa z oliwek bądź olej o neutralnym smaku. Sos do pstrąga z grilla jest ważnym elementem, który podnosi walory smakowe ryby. Bardzo dobrze komponuje się z nią: Sekretem smaku pstrąga z grilla jest marynata – najczęściej do ryb używa się zalew ziołowych, które nadają całości niepowtarzalny smak i aromat. Co istotne, tak przygotowane ryby należy odstawić na pewien czas do lodówki (nawet na całą noc). Dzięki temu wszystkie przyprawy będę miały okazję dokładnie przegryźć się. Do ryby sprawdzą się takie zioła jak: • koperek – najlepiej świeży, ponieważ charakteryzuje się on wyjątkowym aromatem, • rozmaryn – ma bardzo wyrazisty i intensywny smak, dlatego nie należy przesadzać z jego ilością, • natka pietruszki – najlepiej świeża, można nią dokładnie natrzeć rybę tuż przed grillowaniem, • estragon – charakteryzuje się anyżowym posmakiem, dlatego, podobnie jak w przypadku rozmarynu, nie należy dodawać go zbyt dużo. W marynacie do pstrąga nie może również zabraknąć soku z cytryny, dzięki któremu pozbędziemy się charakterystycznego „rybiego” posmaku. Można też postawić na sok z pomarańczy, limonki, a nawet grejpfruta. Jeśli nie liczymy kalorii możemy dodać też masło - zwykłe, ziołowe lub czosnkowe - które sprawi, że mięso będzie bardziej soczyste. Opcjonalnie, zamiast masła możemy wykorzystać olej lub oliwę z oliwek.", "url": "https://www.mojegotowanie.pl/przepis/marynowany-pstrag-z-grilla", "category": "śląskie", "sub_category": "Produkty rybołówstwa, w tym ryby", "phrase": "Złotopotocki pstrąg z rusztu"}