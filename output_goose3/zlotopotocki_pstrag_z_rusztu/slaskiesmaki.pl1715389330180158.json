{"meta_description": "Pstrąga przyprawić, panierować w mące i płatkach migdałowych, po czym smażyć na klarowanym maśle. Następnie przełożyć do pieca. Kulki z surowych ziemniaków smażyć na", "title": "Złotopotocki pstrąg w migdałach z kulkami ziemniaczanymi ...", "content": "Ryby oczyścić, umyć bardzo dokładnie pod zimną, bieżącą wodą i osuszyć. Każdą z nich skropić sokiem z cytryny, posolić i popieprzyć od wewnątrz i na zewnątrz. Do brzuszka ryby włożyć pokrojoną pietruszkę, plasterek masła i przecisnięty przez praskę czosnek. Pstrąga panierować w mące, jajkach i płatkach migdałowych. Następnie smażyć krótko (ok. 5 min) z dwóch stron na klarowanym maśle, tak aby płatki migdałowe i skórka się zrumieniły. W rondelku roztopić masło, dodać 2 przeciśnięte ząbki czosnku, sól i pieprz. Takim masłem należy polewać rybę w trakcie pieczenia. Pstrąga zawinąć w folię aluminiową, przełożyć do pieca i piec w piekarniku ok. 15 min, w 180 st.C. W tym czasie polewać rybę przygotowanym wcześniej masłem. Gdy pstrąg jest już podpieczony, odsłaniamy folię i dopiekamy go, by skórka i migdały były chrupiące. Gdy pstrąg się piecze, rozgrzewamy na patelni odrobinę masła i smażymy płatki migdałowe. Wyciągamy pstrąga na talerz i posypujemy uprażonymi płatkami. Do ugotowanych i rozgniecionych ziemniaków dodać jajka, doprawić solą i pieprzem. Dokładnie połączyć składniki. Formować kulki, obtoczyć w bułce tartej i smażyć na gorącym oleju na złoty kolor. Danie podawać z surówką z pomidorów, cebuli i czosnku. Pierwszą hodowlę pstrągów tęczowych w Złotym Potoku założył w 1881 roku hrabia Edward Raczyński. Złotopotockie pstrągi i karpie bardzo szybko zyskały sławę w całej ówczesnej Europie. Dziś przygotowuje się je na ruszcie lub smażąc.", "url": "https://slaskiesmaki.pl/dish/514590/zlotopotocki-pstrag-w-migdalach-z-kulkami-ziemniaczanymi", "category": "śląskie", "sub_category": "Produkty rybołówstwa, w tym ryby", "phrase": "Złotopotocki pstrąg z rusztu"}