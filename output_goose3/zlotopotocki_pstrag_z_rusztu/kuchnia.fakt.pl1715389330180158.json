{"meta_description": "Pstrąg to świetna ryba na grilla. Ma zwarte mięso, więc dobrze znosi odwracanie i nie rozpada się. Przyrządzamy go w całości, co sprawia, że nie wysusza się. Gdy dobierzemy do niego odpowiednie dodatki, smak będzie niezapomniany. Rybka z grilla jak na wakacjach? Podpowiadamy, na co trzeba zwracać uwagę.", "title": "Pstrąg z grilla? Będzie idealnie dopieczony i przepyszny, ale podczas przygotowywania nie zapomnij o tym", "content": "Na grilla nadają się tylko świeże ryby, nigdy mrożone. Przy zakupie trzeba się im uważnie przyjrzeć - oczy powinny być szkliste, a nie mętne, kolor skrzeli ma być czerwony lub różowy, a mięso i skórka jędrne. Świeżego pstrąga, dokładnie umyj i natrzyj solą, pieprzem. Potem włóż go do marynaty z oliwy z oliwek oraz soku z cytryny, która natłuści rybę i zapobiegnie przywieraniu skórki do rusztu lub folii aluminiowej. Ryby nie potrzebują długiego marynowania, wystarczy godzina w lodówce. Dzięki temu, ryba zyska intensywny smak. Jak dodawać świeże zioła do potraw, by nie straciły smaku? Ta zasada jest prosta, ale bardzo ważna Aby ryba się nie rozpadła... Pstrąg grillowany bezpośrednio na ruszcie, będzie do niego przywierać, nawet po posmarowaniu olejem. Aby zachował swój kształt, użyj specjalnego koszyka, który umożliwia równomierne grillowanie ze wszystkich stron, ułatwia przewracanie na drugą stronę. Pstrąga można też zawinąć w folię czy ułożyć na tacce. Pstrąg to jedna z najsmaczniejszych ryb, a jeszcze zyskuje, gdy doprawimy go ziołami. Do delikatnego pstrąga pasuje czosnek oraz wiele ziół, np. natka pietruszki, koperek cz bazylia – znajdziecie je w naszym przepisie. Jednym z klasycznych dodatków do grillowanego pstrąga jest również cytryna, bo przełamuje jego subtelny smak. Ale czy jest konieczna? Na pewno nie. Najlepiej doprawić pstrąga po swojemu, a dodatki w przepisie traktować tylko jako sugestię. Zacznij od przygotowania masła ziołowego. Do roztopionego masła dodaj zioła, przeciśnięty przez praskę czosnek oraz sól i pieprz. Ryby umyj, osusz, oprósz solą i pieprzem. Środek każdego pstrąga wysmaruj ziołowym masłem, posmaruj nim też delikatnie wierzch ryby. Na każdej z nich ułóż plasterek cytryny oraz gałązkę rozmarynu. Tak przygotowane ryby zawiń w folię aluminiową i schładzaj w lodówce najlepiej przez kilka godzin, by przeszły smakiem ziół. Grilluj je po 10–12 minut z każdej strony. Tak przygotowane pstrągi są bardzo aromatyczne. Pasują do nich proste dodatki, np. pieczone ziemniaki z koperkiem lub innymi ziołami. Szukasz pomysłu na szybki obiad? Makaron z bobem we włoskim stylu sprawdzi się doskonale", "url": "https://kuchnia.fakt.pl/jak-grillowac-pstraga-by-byl-pyszny-i-dopieczony-kilka-waznych-wskazowek/n4e0t3t", "category": "śląskie", "sub_category": "Produkty rybołówstwa, w tym ryby", "phrase": "Złotopotocki pstrąg z rusztu"}