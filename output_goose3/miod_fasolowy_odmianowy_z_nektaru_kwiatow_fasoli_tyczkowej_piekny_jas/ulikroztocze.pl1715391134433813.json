{"meta_description": "Miód fasolowy z pasieki ULIK na Roztoczu. Miód fasolowy jest produktem regionalnym i tradycyjnym. Właściwości, charakterystyka i opis działania miodu fasolowego.", "title": "ULIK - oryginalny miód fasolowy z Roztocza właściowści charakterystyka działanie", "content": "MIÓD FASOLOWY to REGIONALNY PRODUKT TRADYCYJNY,  jest wizytówką pasieki \"Ulik\" i turystyczną atrakcją Roztocza Zachodniego  (Szczebrzeszyńskiego Parku Krajobrazowego) Oryginalny smak zawdzięcza nektarowi kwiatów fasoli tycznej, z którego w naturalny sposób pszczoły produkują miód fasolowy zapylając pola uprawne fasoli tyczkowej zwanej \"Piękny Jaś\". Około 30 lat temu, prowadząc swoją rozwijającą się pasiekę, zauważyłem, że pszczoły chętnie odwiedzają pobliskie poletka kwitnącej fasoli tyczkowej. Pozyskiwaliśmy w ten sposób ciekawy w smaku miód, lecz początkowo sprzedawaliśmy go pod etykietą miodu wielokwiatowego. Kupujący szybko wyczuli subtelną różnicę w smaku, więc zaryzykowałem wprowadzić do sprzedaży nieznany dotąd odmianowy miód. Napis na etykiecie słoika miód \"FASOLKOWY\", a potem \"FASOLOWY\" spotykał się często z niedowierzaniem Klientów. Miód fasolowy jednak na stałe zagościł w ofercie pasieki ULIK i od samego początku był promowany przez nas, jako ciekawy, tradycyny smak z Roztocza. Systematyczna własna sprzedaż detaliczna i promocja miodu fasolowego pozwoliła nam z czasem zaoferować go coraz większej liczbie konsumentów i smakoszy miodów. W 2005 roku przygotowaliśmy i złożyliśmy wniosek do Urzędu Marszałkowskiego w Lublinie  dzięki temu MIÓD FASOLOWY z pasieki \"Ulik\" został wpisany na Krajową Listę Produktów Tradycyjnych. Wpis na listę produktów tradycyjnych, nie dotyczy producentów i wnioskodawców (pozostając ich anonimowymi), dlatego w sprzedaży szybko pojawiły się oferty innych pasiek, pośredników i sklepów, które zaczęły sprzedawać miody fasolowe różnego pochodzenia, jako produkt tradycyjny i ciekawostkę wśród miodów. Z ogromną radością pragniemy pochwalić się,  że w dniu 21 maja 2019r  nasze Gospodarstwo Pasieczne ULIK z Roztocza  zdobyło prestiżowe wyróżnienie ! Miód fasolowy z pasieki Ulik zdobył maksymalne noty (same „10”) za smak, wygląd i stosunek jakości do ceny, dlatego przyznano mu również tytuł TOP PRODUKT, który zarezerwowany jest wyłącznie dla wyróżniających się artykułów żywnościowych. Dziękujemy naszym Klientom, którzy kupując produkty bezpośrednio z pasieki \"ULIK\"  doceniają nasz wysiłek i wkład w zapoczątkowanie produkcji i promocję  ORYGINALNEGO MIODU FASOLOWEGO  z nektaru kwiatów fasoli tyczkowej \"Piękny Jaś\" z terenów Roztocza Zachodniego Polska Izba Produktów Tradycyjnych i Regionalnych  przyznała pasiece \"Ulik\" za MIÓD FASOLOWY  III miejsce w konkursie \"Nasze Kulinarne Dziedzictwo\". Fasola wielokwiatowa Phaseolus multiflorus L. - roślina z rodziny motylkowatych. Łodyga wijąca się do 4 m wysokości. Kwiaty okazałe, motylkowe czerwone lub białe. Odmiana uprawna - \"Piękny Jaś\". Przed wielu laty fasola tyczkowa uprawiana była w gospodarstwach na potrzeby bytowe. Z chwilą pojawienia się rynku zbytu tj. 1975-1980r uprawy fasoli przybrały charakter bardziej masowy i towarowy. Z roku na rok poletek fasoli przybywało, a rolnicy zachęceni wysokimi cenami plonów zaczęli powiększać swoje uprawy. Dobre gleby i sprzyjający mikroklimat w tej części Roztocza sprawiły, że fasola stała się szybko jedną z głównych i charakterystycznych roślin uprawnych na tym obszarze. Ważnym czynnikiem sprzyjającym uprawom fasoli jest specyficzny klimat Roztocza. Okazuje się, że Roztocze należy do obszarów Polski o najmniejszym zachmurzeniu i tym samym największym nasłonecznieniu w miesiącach czerwiec - wrzesień. Okres wegetacji fasoli tyczkowej przypada więc w najkorzystniejsze dla niej miesiące. Porą dnia, w której można spodziewać się najwięcej słońca, jest w porze letniej przedpołudnie (w tym czasie następuje zbiór nektaru przez pszczoły miodnej, gdyż fasola nektaruje właśnie w godzinach przedpołudniowych). Kwiaty fasoli wielokwiatowej rozkwitają tylko we wczesnych godzinach rannych i nektarują 1 dzień. Nektar zaczyna wydzielać się jeszcze w pąkach w dniu poprzedzającym rozkwitanie. Pąki kwiatów fasoli są rozgryzane przez trzmiele krótkojęzyczkowe. Przez wygryzione otwory pszczoły pobierają nektar także wtedy, gdy kwiaty są już rozkwitnięte. Jeden kwiat wydziela 6-8 mg nektaru. Obszar upraw fasoli \"Piękny Jaś\" obejmuje Szczebszeszyński Park Krajobrazowy na Roztoczu Zachodnim. W miejscowościach Czarnystok, Mokrelipie, Gorajec, Wólka Czarnostocka i Zaburze uprawa fasoli tyczkowej \"Piękny Jaś Tyczny\" ma dominującą rolę.", "url": "https://ulikroztocze.pl/miod_fasolowy.php", "category": "lubelskie", "sub_category": "Miody", "phrase": "Miód fasolowy odmianowy z nektaru kwiatów fasoli tyczkowej „Piękny Jaś”"}