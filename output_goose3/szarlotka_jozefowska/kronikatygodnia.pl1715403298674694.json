{"meta_description": "Przepis nadesłany na konkurs kulinarny Kroniki Tygodnia i Delecty.", "title": "Krucha szarlotka, przepis Marii Surmacz z Józefowa", "content": "Składniki: 80 dag kwaśnych jabłek, 25 dag mąki krupczatki, 25 dag mąki tortowej, 25 dag masła, 12 dag cukru, 2 żółtka, 2 łyżki jogurtu greckiego, 2 łyżki cukru waniliowego, 1 płaska łyżeczka proszku do pieczenia, 1 łyżeczka cynamonu, cukier puder do oprószenia, masło, bułka tarta do formy. Jabłka umyć, obrać ze skórki, usunąć gniazda nasienne, drobno pokroić, wymieszać z cukrem waniliowym, odstawić. Żółtka utrzeć z cukrem, masłem i jogurtem, dodać przesianą mąkę, cynamon, proszek do pieczenia i zagnieść ciasto. Zwinąć je w kulkę, odstawić do lodówki na co najmniej godzinę. Ciasto wyjąć 2/3 rozwałkować, rozłożyć w tortownicy wysmarowanej masłem i oprószonej bułką tartą. Na cieście wyłożyć jabłka. Na wierzchu rozsypać utartą na tarce o grubych oczkach pozostałą część ciasta. Szarlotkę wstawić do piekarnika rozgrzanego do około 175 stopni na około 55-65 minut. Gdy wierzch się zrumieni, wyłączyć piekarnik, ciasto zostawić do wystudzenia. Na koniec obficie oprószyć cukrem pudrem.", "url": "https://www.kronikatygodnia.pl/artykul/5620,krucha-szarlotka-przepis-marii-surmacz-z-jozefowa", "category": "lubelskie", "sub_category": "Wyroby piekarnicze i cukiernicze", "phrase": "Szarlotka józefowska"}