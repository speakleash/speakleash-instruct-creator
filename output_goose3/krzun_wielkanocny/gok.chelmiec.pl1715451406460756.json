{"meta_description": "", "title": "Gminny Ośrodek Kultury w Chełmcu", "content": "Województwo Małopolskie jest jednym z niewielu w kraju, które bardzo aktywnie promuje dziedzictwo kulturowe, organizując wiele imprez na których prezentowane są dzieła indywidualnych artystów ludowych, malarzy, rzeźbiarzy, gawędziarzy, śpiewaków ludowych, zespołów regionalnych, a także Kół Gospodyń Wiejskich. Organizacje te działają od ponad 100 lat i najbardziej aktywnie włączają się w życie społeczne obszarów wiejskich. Realizowane przez Gminny Ośrodek Kultury w Chełmcu przedsięwzięcie wydania publikacji kulinarnej, której celem głównym jest zachowanie tradycyjnych małopolskich przepisów kulinarnych , popularyzacja i promocja aktywnego działania regionalnych KGW, został przygotowany w pełnym szacunku do tradycji kulinarnych małopolskiej wsi. W realizację przedsięwzięcia włączyło się 19 KGW biorących udział w Małopolskim Przeglądzie Dorobku Kulinarnego i Artystycznego Kół Gospodyń Wiejskich, przysyłając do nas 46 przepisów małopolskich kuchni. Jednocześnie należy zaznaczyć iż członkinie Kół Gospodyń Wiejskich, to wiejskie społeczniczki, które na co dzień pielęgnują rodzimy folklor, zwyczaje, obrzędy, tradycyjne potrawy kulinarne i z dumą prezentują ten dorobek na wszystkich imprezach folklorystycznych. Za pomoc w realizacji publikacji serdecznie dziękujemy MCK SOKÓŁ w Nowym Sączu. • KGW Ptaszkowa, powiat nowosądecki - Gołąbki z kaszą i prawdziwkami w sosie, Kołacz obrzędowy • KGW Klęczany, powiat nowosądecki -Placek drożdżowy ze śliwką i kruszonką, Krupy ze śliwką suszoną na wigilię,Swojski smalec, Filet z kurczaka w słodko-kwaśnej marynacie • KGW Olchawa z Olchowy, powiat bocheński - Kasza z grochem zawijana w kapuście • KGW Makowica, powiat limanowski - Makowickie kluski szlacheckie, Zupa grzybowa, Grule z zaporoską, Karpiele z ziemniakami, Placek z borówkami. • KGW Krasne Potockie, powiat nowosądecki – Zacierka, Placki na sodzie, Kotleciki z jajek, Zupa szczawiowa, Pasztet z królika, Roladki nadziewane, Roladki nadziewane jajkiem, Sernik z gotowanego mleka, Biszkopt, Kluski ziemniaczane, Chleb I, Chleb II, Łazanki z kapustą • KGW Paszkówka członkinie Stowarzyszenia „Nowoczesna Gospodyni” w Brzeźnicy oraz Stowarzyszenia „Doliny Karpia” w Zatorze, powiat wadowicki – Kiszka, Kapusta zasmażana, Zupa z pokrzyw ”Pokrzywówka”, Placek drożdżowy z pozutką,", "url": "https://www.gok.chelmiec.pl/strona/kulinarne-smaki-galicyjskie-w-ramach-malopolskiego-przegladu-dorobku-kulinarnego-i-artystycznego-kol-gospodyn-wiejskich", "category": "małopolskie", "sub_category": "Gotowe dania i potrawy", "phrase": "Krzun wielkanocny "}