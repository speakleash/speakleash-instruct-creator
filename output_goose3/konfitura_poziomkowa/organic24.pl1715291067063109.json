{"meta_description": "Konfitura poziomkowa to całe owoce poziomek i ich fragmenty zatopione w gęstym syropie. Cukier nadaje konfiturze piękną szklistą barwę i pozwala zachować kolor owoców, a", "title": "KROKUS Konfitura poziomkowa (320g)", "content": "Konfitura poziomkowa to całe owoce poziomek i ich fragmenty zatopione w gęstym syropie. Cukier nadaje konfiturze piękną szklistą barwę i pozwala zachować kolor owoców, a także zapobiega psuciu się zawartości słoika. Dzięki temu otwarta konfitura może być długo przechowywana. Odrobina syropu glukozowego chroni konfitury przed scukrzaniem. Odrobinę tego syropu dodano do konfitur, idąc za radą z książki kucharskiej Marii Ochorowicz Monatowej z początku XX w. >>> Jest to konfitura wykwintna, dlatego doskonale się sprawdza, jako warstwa wzbogacająca smak w torcie makowym i z orzechów włoskich. >>> Pasuje do czekolady, naleśników z czekoladą, ciast mocno czekoladowych itp. >>> Możemy jej także używać na co dzień, jako dodatku do pieczywa, twarogu, jogurtów, kasz, budyniu, naleśników, placuszków, racuszków, omletów, lodów, jako nadzienia do ciast kruchych, francuskich i drożdżowych. >>> Sporządzono z 60 g owoców na 100 g produktu.", "url": "https://organic24.pl/konfitura-poziomkowa-320g-krokus.html", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura poziomkowa"}