{"meta_description": "Pierniki na choinkę nazywane są także piernikami wigilijnymi, lub piernikami świątecznymi. Są one niezbyt duże oraz posiadają dziurkę.", "title": "pierniki choinkowe i pierniki swiateczne", "content": "Pierniki na choinkę nazywane są także piernikami wigilijnymi, lub piernikami świątecznymi. We wszystkich przypadkach chodzi o ten sam rodzaj pierniczków – niewielkie, z dziurką, w kształtach kojarzących się ze Świętami Bożego Narodzenia. Pierniki 7-8cm są klasycznym rozmiarem pierników na choinkę. Są świetnym, drobnym upominkiem, który może być wręczany jako gadżet reklamowy w okresie przedświątecznym albo na rodzinnej Wigilii. Mogą też tworzyć stylowy zestaw w pudełku. Są najbardziej odporne na wiszenie na choince. Ulegają właściwie tylko łasuchom. Największy rozmiar pierników choinkowych, które proponujemy, mają wielkość 10 – 11 cm. Większe łamią się i spadają pod własnym ciężarem. Większe kształty zazwyczaj nie mają dziurek, chyba że Klient wyraźnie sobie tego życzy. Najmniejsze piernikowe upominki mają do 5,5cm. Sprawdzają się na malutkie choineczki lub jako drobne podarki. Wśród kształtów mini są także choinki i gwiazdki z piernika, które pakujemy indywidualnie w zaklejane, lub zawiązywane torebki foliowe.", "url": "https://piernikiozdobne.pl/pierniki-ozdobne/pierniczki-swiateczne/", "category": "lubelskie", "sub_category": "Wyroby piekarnicze i cukiernicze", "phrase": "Pierniczki ozdobne"}