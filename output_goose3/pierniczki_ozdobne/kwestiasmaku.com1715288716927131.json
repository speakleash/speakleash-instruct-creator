{"meta_description": "Tradycyjne pierniczki świąteczne. Sprawdzony przez lata, ulubiony przepis czytelników na najlepsze pierniczki.", "title": "Pierniczki", "content": "Dzisiaj zapraszam po przepis na najlepsze pierniczki świąteczne! Można je zrobić w każdym momencie przed Świętami, przed samą Wigilią lub nawet trzy tygodnie wcześniej. Na każdą okazję - Wigilię Szkolną czy do pracy, dla dzieci i znajomych. W zależności od tego jak grube będą nasze pierniczki i jak długo będą pieczone, wyjdą po upieczeniu miękkie lub twardsze. Te miękkie można jeść i dekorować od razu. Twardsze można przygotować wcześniej i odłożyć do zamkniętego pojemnika. Gdy zmiękną, można je dowolnie udekorować. Aby pierniczki powiesić na choince, robimy w nich dziurki (zaraz po upieczeniu, np. słomką). Przy okazji chciałabym podziękować Wam za życzenia świąteczne, przesłane drogą mailową lub zamieszczone w komentarzach, dla mnie i dla moich bliskich... Jednocześnie wszystkim odwiedzającym Kwestię Smaku życzę spokojnych i pogodnych świąt, wiele uśmiechu i pogody ducha oraz udanych dań, wypieków i smacznych spotkań w gronie rodziny i przyjaciół!", "url": "https://www.kwestiasmaku.com/desery/ciasteczka/pierniczki/przepis.html", "category": "lubelskie", "sub_category": "Wyroby piekarnicze i cukiernicze", "phrase": "Pierniczki ozdobne"}