{"meta_description": "Serwis internetowy Starostwa Powiatowego w Kaliszu", "title": "ANDRUTY KALISKIE ZAKŁAD CUKIERNICZY - Starostwo Powiatowe w Kaliszu", "content": "Firma z wieloletnią tradycją istnieje od 1960 roku. Andruty Kaliskie były znane jeszcze przed wojną, po wojnie w latach 60-tych jedynymi producentami tych smakołyków w Kaliszu byli Maria i Stanisław Cichy. W tych latach 10 krążków owijano w papierową banderolę z pieczątką Firmową i pakowano w kartony zbiorcze. Andruty były wówczas sprzedawane w sklepikach tzw. prywatkach i w parku przy moście. Dzisiaj andruty to już nie tylko wspomnienie z dzieciństwa, to marka, smak i tradycja. Do dzisiaj są ręcznie robione, wysoką precyzją i doświadczeniem cukierników. Andrut (dawniej Androt) uczestniczył w wielu historiach, opowiadanych przez dziadków swoim wnukom. Zamieszany był w niejedną historię miłosną – wiedzą o tym pewnie wasi rodzice. Wyrób andrutów kaliskich jest niemal rękodziełem. W obrębie jednego zakładu, przy zastosowaniu tych samych urządzeń i zachowując reżim technologiczny, powtarzalność w wyglądzie gotowego wyrobu jest trudna do uzyskania. Ręczny wypiek – absolutny brak automatyzacji – bezpośredni wpływ cukiernika na przebieg produkcji – powoduje, że andrut kaliski jest wyrobem specyficznym, jedynym i niepowtarzalnym. Praktycznie każdy opłatek jest inny, niepowtarzalny, jednak zachowuje wspólne cechy.", "url": "https://www.powiat.kalisz.pl/a,1075,andruty-kaliskie-zaklad-cukierniczy", "category": "wielkopolskie", "sub_category": "Wyroby piekarnicze i cukiernicze", "phrase": "Andruty kaliskie"}