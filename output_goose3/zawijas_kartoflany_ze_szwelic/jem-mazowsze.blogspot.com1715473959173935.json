{"meta_description": "Blog o kuchni Warszawy i Mazowsza: antropologii, restauracjach, targach, wydarzeniach.", "title": "JEM-Mazowsze ....Sezonowo i Lokalnie", "content": "Wybrałam się również na wycieczkę antropologiczną aby sprawdzic czy restauracje warszawskie karmią po \"warszawsku\". I czy kuchnia Warszawy jest bardziej lokalna czy \"przyjezdna\". Spenetrowałam dostawców, producentów, rolników, hodowców lokalnych jak tylko była taka możliwośc. I tak nadeszła ta chwila. Chwila gdy trzeba powiedziec sobie: \"Do zobaczenia\". Nie żegnam się, bo kuchnię Mazowsza i kuchnię Warszawy zamierzam \"krzewic\" gdzie się da i jak tylko się da. Myślę właśnie nad scenariuszami lekcji dla przedszkoli i szkół o Mazowieckiej tradycji stołu:). Trzymajcie kciuki, jak slowfoodowiczka, antropolożka i już niedługo pedagożka będę miała nową misję do wcielenia. A co do kuchni Mazowsza i Warszawy to ....Mam dla Was kilka inspiracji kulinarnych o których wcześniej nie wspomniałam. Co powiecie na sos z mleczy śledziowych? Zapomniany smak. Wart przypomnienia. Wystarczy przecież rozetrzec mlecze, dodac do nich śmietankę, ciut octu i pieprzu. Sosem tym polewa się śledzie a do tego podaje się pokrojoną drobno, sparzoną cebulkę. Jeśli to Was nie przypada do gustu to może zamarynujecie śledzie? Również prosta sprawa. Gotujecie ocet z wodą w proporcji 1;1 dodając pieprz w ziarnach, listek laurowy i cukru tyle by zalewa nie była zbyt kwaśna. W wystudzoną zalewę wkłada się smażone śledzie. Jeśli śledziowe klimaty Wam teraz nie po drodze może skusicie się na kluski \"drewniane\"? Zetrzecie cztery dośc spore ziemniaki na tarce i po chwili odlejecie z nich sok. Wsypiecie mąkę tak dużo by ciasto nie było zbyt twarde. Łyżką formujcie kluseczki i wykładajcie je na osolony wrzątek. Gdy wypłyną są gotowe. Brzmią może banalnie ale polane smażoną słoniną z cebulą z dodatkiem kiszonej kapusty są prawdziwym smakowym rarytasem.     Przede wszystkim dlatego, że dziś nikt już nie kultywuje przepisów \"biednych\" ludzi, których na Mazowszu było bez liku. Dziś mając prawie nieograniczony dostęp do mięsa nie znamy tradycyjnych \"ubogich\" dań...A warto znac własną kuchnię. To nasze korzenie a kim jesteśmy bez korzeni? Słabi. Łatwo nas \"wyrwac\" z tożsamości i godności.       Choc raz w tygodniu ...miesiącu zróbcie danie z Mazowsza. Warto kultywowac lokalne przepisy. Warto gotowac \"inaczej\" niż wszyscy wokół.", "url": "https://jem-mazowsze.blogspot.com/2018/", "category": "mazowieckie", "sub_category": "Gotowe dania i potrawy", "phrase": "Zawijas kartoflany ze Szwelic"}