{"meta_description": "Prażucha ziemniaczana ( prażuchy ziemniaczane ), to pyszne staropolskie danie, które powstaje z gotowanych ziemniaków i mąki. Zobacz przepis!", "title": "Prażucha ziemniaczana", "content": "Prażucha ziemniaczana ( prażuchy ziemniaczane ), to pyszne staropolskie danie, które powstaje z gotowanych ziemniaków i mąki. Te wyjątkowo smaczne kluchy podajemy zazwyczaj ze skwarkami ze słoniny lub wędzonego boczku. Prażuchę podaje się ze zsiadłym mlekiem lub maślanką. Jest również często dodatkiem do kwaśnych zup jak np. kapuśniak, zalewajka czy ogórkowa. Ta prosta potrawa znana jest praktycznie w całym kraju. Różnią ją tylko nazwy i rodzaj mąki dodanej do ziemniaków. Przepis na prażuchę ziemniaczaną wywodzi się z kuchni biednej. Chociaż jest daniem przygotowanym z pospolitych składników, w smaku nie jednego z pewnością zadziwi. Prażucha doskonale smakuje zarówno okraszona skwarkami i cebulką, oraz jako „wkładka” do zupy. Idealnie komponuje się właśnie z klasycznymi polskimi zupami. Prażucha ziemniaczana z pewnością spodoba się fanom klusek śląskich. Smak, konsystencja i składniki są identyczne w obu daniach. Natomiast wykonanie prażuchy jest nieporównywalnie szybsze. Prażucha z ziemniaków powraca ostatnio na nasze stoły już nie jako danie dla ubogich. Coraz częściej szukamy bowiem potraw tradycyjnych, nieco zapomnianych, swego czasu nawet niechcianych. To bardzo dobry trend, który należy utrzymać. Staropolskie dania to nasza kultura i dziedzictwo, które nie powinno i nie może zaginąć. Prażucha ziemniaczana, czy jak kto woli fuszer, lemieszka, porka, czy kluchy połom bite, to tylko jeden z przykładów kulinarnego renesansu. Polecamy! Ziemniaki obieramy i kroimy w grubą kostkę. Zalewamy zimną wodą ok 1 cm ponad ziemniaki. Kiedy zaczną się gotować, dodajemy łyżeczką soli i gotujemy do miękkości, a nawet lekko rozgotowujemy. Z ugotowanych ziemniaków odlewamy do kubeczka ok. 150 ml wody z gotowania. Resztę wylewamy. Odlaną wodę wlewamy ponownie do ziemniaków i przy pomocy tłuczka rozgniatamy wszystko na jednolitą i gładką masę. przykrywamy pokrywką i stawiamy na bardzo małym ogniu. Parujemy tak przez ok 3 -4 minuty. Mąka ma stracić swój surowy posmak. Słoninę lub boczek kroimy w kostkę i wytapiamy. Powstałą masę, przy pomocy tłuczka do ziemniaków wyrabiamy, aż mąka całkowicie się wchłonie. A powstała klucha ziemniaczana będzie odchodzić od tłuczka. Łyżkę maczamy w tłuszczu ze skwarkami, odcinamy porcję prażuchy i układamy na talerzu. Znakomicie sprawdzi się do tego łyżka do lodów. Podajemy z tłuszczem i skwarkami. Na koniec posypujemy do dekoracji szczypiorkiem lub koperkiem. Zapraszamy do sprawdzenia innych naszych przepisów na kluski. Polecamy: kluski leniwe z masłem bułką tartą, niemieckie kluski Schupfnudel, kluski stalowe łyżką kładzione oraz ruskie kluski w 20 minut.", "url": "https://kuchnianawypasie.pl/prazucha-ziemniaczana/", "category": "śląskie", "sub_category": "Gotowe dania i potrawy", "phrase": "Prażuchy"}