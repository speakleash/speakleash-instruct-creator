{"meta_description": "Sprawdzony przepis na prażuchy ziemniaczane. Polskie danie które zasmakuje każdemu. Prosty, szybki i prosty w wykonaniu przepis.", "title": "Prażuchy ziemniaczane.", "content": "Prażuchy ziemniaczane to potrawa, która gościła w moim domu, jak tylko pamiętam. Będąc małym dzieckiem, pamiętam jak, mama kładła gazetę na podłodze, a na niej garnek z ziemniakami, a następnie dosypywała mąki i wszystko ugniatała. A ja palcem ze ścianek garnka podbierałem gorące prażuchy :.) Prażuchy ziemniaczane to danie, które kiedyś było częstym goście w moim domu, teraz trochę zapomniane. Prażuchy ziemniaczane to bardzo proste w wykonaniu danie, z którym każdy sobie poradzi. Wystarczy ugotować ziemniaki dodać do nich mąkę i gotowe. Idealnie sprawdza się jak dodatek do kwaśnych zup jak ogórkowa czy kapuśniak. Można podawać je również polane sosem z grzybów. Jakiej mąki użyć? Osobiście dodaję mąkę ziemniaczaną, jeżeli nie masz takiej możesz, śmiało dodać pszenną. Rodzaj użytej mąki zależy tu od regionu. W starszych książkach kulinarnych spotkać można dodatek mąki gryczanej, lecz takiej wersji jeszcze nie próbowałem. Jeżeli nie masz sosu ani żadnej zupy to nic straconego! Możesz je podać również ze skwarkami słoniny, albo wędzonego boczku- to moja ulubiona wersja. Jest do danie, które nie wymaga dużo pracy, a za każdym razem wychodzi przepyszne. Zapraszam Cię na dalszą część przepisu gdzie dokładnie, krok po kroku opiszę jak zrobić prażuchy ziemniaczane. Przygotowanie prażuch zaczynamy od ugotowania ziemniaków, a nawet możemy je rozgotować. Najlepiej pokroić ziemniaki w kostkę, dzięki czemu szybciej się ugotują. Jeżeli ziemniaki są już ugotowane, a nawet lekko rozgotowane, to odlewamy niecałą szklankę wody( ok 150ml) z gotowania, przyda nam się później. Ziemniaki odcedzamy, a następnie dodajemy pozostawioną szklankę wody. Na wierzch ziemniaków rozsypujemy mąkę, przykrywamy pokrywką i zostawiamy tak na ok 4-5min na bardzo małym ogniu. Dzięki temu zabiegowi, mąka straci swój surowy smak. Po tym czasie tłuczkiem dokładnie wymieszaj mąkę z ziemniakami. Rób to tak długo, aż nie będzie śladu mąki w ziemniakach, a prażuchy będą odchodzić od tłuczka.Tak przygotowane kluski idealnie smakują ze skwarkami z boczku albo słoniny. Również idealnie uzupełnią smak polskich tradycyjnych zup takich jak ogórkowa czy zalewajka. W związku ze mamy sezon na grzyby w pełni to moje prażuchy dzisiaj są z sosem grzybowym. Zapraszam Cię również na spróbowanie kani w occie, takiej wersji czubajki jeszcze nie jadłeś.", "url": "https://chlopprzygarach.com/prazuchy-ziemniaczane/", "category": "śląskie", "sub_category": "Gotowe dania i potrawy", "phrase": "Prażuchy"}