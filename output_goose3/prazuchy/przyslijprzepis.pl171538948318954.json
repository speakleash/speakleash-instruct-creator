{"meta_description": "", "title": "Prażuchy vel psiocha", "content": "Ziemniaki obrać i ugotować w osolonej wodzie do miękkości.  Odcedzić ziemniaki, pozostawiając w dnie garnka ok. 3 cm wody.   Ziemniaki posypać mąką pszenną, ponownie ustawić na niewielkim ogniu i przykryć pokrywką  Gotować wolno ok. 10 minut, do zaparzenia mąki.  Postawić garnek na stabilnym podłożu (ja stawiam na podłodze), ubijać ziemniaki i mąkę za pomocą tłuczka do ziemniaków lub pałki.  Ziemniaki należy ubijać na gładką masę przez kilka minut, aby nie zawierała grudek mąki.  Jeśli masa ziemniaczana nie jest zbyt gęsta należy dodać mąkę ziemniaczaną.   Gdy wbije się w prażuchy pałkę i można unieść wraz z nimi garnek, to znak, że masa ziemniaczana jest gotowa.  Z boczku usmażyć rumiane skwarki, a pod koniec smażenia dodać posiekaną cebulkę.  Przy pomocy łyżki zanurzonej w tłuszczu wytopionym z boczku, formować kluski.  Prażuchy podawać posypane skwarkami.", "url": "https://www.przyslijprzepis.pl/przepis/prazuchy-vel-psiocha", "category": "śląskie", "sub_category": "Gotowe dania i potrawy", "phrase": "Prażuchy"}