{"meta_description": "", "title": "Prażuchy - przepis na doskonały dodatek do obiadu", "content": "Prażuchy (albo prażucha ziemniaczana, porka, kolesza, fuszer, lemieszka ziemniaczana – nazwy zmieniają się w zależności od regionu Polski – były i są przyrządzane w różnych częściach kraju) to ziemniaki gotowane z mąką (zaparzaną poprzez dorzucenie jej do parujących kartofli), okraszone boczkiem i cebulą. Porcje formowane są łyżką, zatem mają kształt niewielkich klusek, zwanych także prażakami, sytochami lub… dziadami. Można je serwować po prostu okraszone, ze sporą ilością tłuszczu, ale także potraktować jak inne kluski i podawać z sosem mięsnym lub grzybowym. Bardzo smaczne są także podane do kapuśniaku. Jak zrobić prażuchy do kapuśniaku i nie tylko? Podajemy przepis! • 6 łyżek mąki pszennej (lub więcej w zależności od gęstości konsystencji ziemniaków), • Boczek pokrój w niedużą kostkę. Na patelni rozgrzej smalec i wrzuć boczek, smaż go na tyle długo, by tłuszcz się wytopił i powstały chrupiące, ale nie spalone skwarki. • Ziemniaki obierz, umyj i ugotuj w garnku do miękkości. • Gdy będą miękkie, odlej większość wody (pozostaw jedynie trochę, by zachować dobrą konsystencję) i wsyp mąkę, dodaj także odrobinę soli. • Nie wyłączaj palnika, zmniejsz jedynie ogień pod garnkiem z ziemniakami. • Ubij je przy pomocy tłuczka, jednocześnie dokładnie mieszając z mąką oraz solą. W razie potrzeby – gdyby masa była zbyt rzadka – dodaj trochę więcej mąki. • Potem przy pomocy łyżki formuj prażaki i kładź od razu na talerzu. Rada: Prażaki będą bardzo smaczne także odsmażone na drugi dzień. Prażuchy ze skwarkami możesz serwować jako osobne danie lub jako dodatek do kapuśniaku lub gulaszu. Prażuchy możesz podawać również do pysznej zupy gulaszowej z naszego przepisu wideo: Prażuchy to danie proste, pochodzące z kuchni chłopskiej, miało być zatem sycące, tłuste i wysokokaloryczne. Tłumaczy to tak dużą ilość tłuszczu – zazwyczaj bekon smaży się na tłuszczu wytopionym właśnie z niego (zobacz również: Bekon - jak smażyć? Do czego dodawać? Pyszny sposób na śniadanie). Zapewne wiele osób protestowałoby przeciwko przyrządzaniu prażuchów bez smalcu czy boczku, ale my zalecamy elastyczność! Jeżeli nie jesz mięsa, możesz zeszklić do prażuchów posiekaną cebulkę na oleju lub maśle. Bardzo smaczne będą także z dodatkiem kwaśnej śmietany. Jeśli to ilość tłuszczu jest dla ciebie nie do zaakceptowania, zrezygnuj ze smalcu. Aby uczynić prażuchy bardziej zróżnicowanym daniem, możesz przygotować do niego sos. Podawaj je tak, jak inne potrawy z ziemniaków – będą doskonale smakować zarówno z gulaszem wieprzowym, jak i sosem grzybowym.", "url": "https://haps.pl/Haps/7,167251,25264538,prazuchy-przepis-na-doskonaly-dodatek-do-obiadu.html", "category": "śląskie", "sub_category": "Gotowe dania i potrawy", "phrase": "Prażuchy"}