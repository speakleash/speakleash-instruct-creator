{"meta_description": "", "title": "Bezpłatne przesiewowe badanie jelit", "content": "Informujemy, że mieszkańcy powiatu suskiego mogą bezpłatnie wykonać przesiewowe badania jelita grubego i to w pełnym znieczuleniu! Przeprowadza je klinika Allmedica w Mszanie Dolnej. Od maja 2021 r. w Allmedica w Mszanie Dolnej w ramach programu „Szanuj zdrowie! Program profilaktyki raka jelita grubego dla mieszkańców powiatu limanowskiego i suskiego” wykonywane są badania przesiewowe w kierunku raka jelita grubego. Badania są w pełni bezpłatne i w trosce o komfort pacjenta wykonywane w pełnym znieczuleniu, przy asyście lekarza anestezjologa. Koszt badania w pełni pokrywają Unia Europejska i Skarb Państwa. Kto może skorzystać z bezpłatnej kolonoskopii?  Do programu mogą przystąpić wszyscy mieszkańcy, osoby uczące się lub pracujące na terenie powiatów limanowskiego i suskiego, które nie miały wykonywanej kolonoskopii w przeciągu ostatnich 10 lat oraz zaliczają się do jednej z poniższych grup wiekowych: • osoby w wieku 40-49 lat, które miały w rodzinie przynajmniej jednego krewnego pierwszego stopnia (rodzice, rodzeństwo, dzieci) z rakiem jelita grubego, • osoby w wieku 25-49 lat, u których wystąpił dziedziczny rak jelita grubego niezwiązany z polipowatością HNPCC - w tym przypadku konieczne jest potwierdzenie z Poradni Genetycznej. Profilaktyka „lekiem na całe zło”.  Nie od dzisiaj wiadomo, że badania profilaktyczne są najskuteczniejszą metodą walki z nowotworami. Nie inaczej jest w przypadku raka jelita grubego. Do badań, które stosuje się w celu wykrycia zmian nowotworowych w obrębie jelit należą: badanie na krew utajnioną w kale, badanie per rectum, tomografia komputerowa, USG jamy brzusznej oraz kolonoskopia, która często pozwala na usunięcie zmian powodujących zachorowanie na raka jelita grubego. Ta ostatnia jest obecnie objęta Programem Profilaktyki Raka Jelita Grubego finansowanym z Europejskiego Funduszu Społecznego w ramach Regionalnego Programu Operacyjnego Województwa Małopolskiego na lata 2014-2020 i dzięki temu można z niej skorzystać całkowicie bezpłatnie, w dodatku w pełnym znieczuleniu.  Sposobów na zbadanie się pod kątem nowotworów jest wiele. Jednak głównym celem Allmedica jest utrzymywanie najwyższych standardów medycznych i dalsze podążanie drogą zdecydowanego lidera w jakości wykonywanych badań. Zabiegi przeprowadzane są na sprzęcie medycznym światowej klasy przy udziale najwybitniejszych lekarzy gastroenterologów. Klinika posiada ogromne doświadczenie przy realizacji takich badań, ponieważ w latach 2019-2021 prowadziła taki sam projekt, którego pacjentami byli mieszkańcy powiatu nowotarskiego i tatrzańskiego. W ramach tego projektu przebadano z powodzeniem prawie 1700 osób.    Podczas każdego badania pacjentom towarzyszy starannie dobrany personel w osobie lekarza gastroenterologa wykonującego badanie, lekarza anestezjologa, który zadba o nasz komfort podczas badania, wykonując znieczulenie oraz pielęgniarki anestezjologicznej i pielęgniarki endoskopowej, które od samego początku troskliwie wprowadzają każdą osobę do badania i gwarantują opiekę po jego przeprowadzeniu. W klinice Allmedica do wszystkich osób podchodzi się indywidualnie z wyczuciem i profesjonalizmem. Zabiegi wykonywane są na nowoczesnym sprzęcie medycznym światowej klasy amerykańskiej firmy Pentax, gwarantując zachowanie najwyższych norm bezpieczeństwa oraz jakości badania. Aparat jest wyposażony w zaawansowany system obrazowania, co pozwala na doskonałe śledzenie zmian będących przedmiotem badania. Po przeprowadzonym badaniu pacjent otrzymuje niezbędną informację medyczną wraz z dokumentacją fotograficzną i zaleceniami. Lekarz gastroenterolog udziela starannej i wyczerpującej informacji. W trakcie badania usuwane są polipy do 1 cm oraz wykonywane jest BEZPŁATNE badanie histopatologiczne, którego wyniki przekazywane są Pacjentowi niezwłocznie po ich otrzymaniu z laboratorium diagnostycznego. Chcąc wyjść naprzeciw oczekiwaniom naszych Pacjentów, badania przesiewowe wykonuje się w dogodnych terminach w wybrane dni tygodnia od poniedziałku do piątku w godzinach od 8.00 do 21:30 oraz w wybrane soboty w godzinach od 8.00 do 14.00. Każde badanie przesiewowe w znieczuleniu jest w pełni bezpłatne. Badania są realizowane w ramach Regionalnego Programu Operacyjnego Województwa Małopolskiego 2014 – 2020. Tytuł projektu „Szanuj zdrowie! Program profilaktyki raka jelita grubego dla mieszkańców powiatu nowotarskiego i tatrzańskiego.” W związku z powyższym, osoba zgłaszająca się na zabieg, przed przystąpieniem do niego, proszona jest o wypełnienie krótkiego wniosku, ankiety i oświadczenia. W wypełnieniu wspomnianych dokumentów chętnie pomogą świetnie do tego przygotowani pracownicy rejestracji Allmedica przy ul. Orkana 10 w Mszanie Dolnej, gdzie to badanie się odbywa. Mając na uwadze fakt, że w badaniu mogą uczestniczyć osoby z różnych części powiatu limanowskiego i suskiego, wprowadzono możliwość zwrotu kosztów dojazdu każdemu Pacjentowi - bez względu na to, z której części powiatu limanowskiego i suskiego przyjeżdża. Bardzo ważny jest aspekt społeczny Programu, którego celem jest rozwój społeczności i przedłużenie aktywności zawodowej mieszkańców województwa małopolskiego oraz zwiększenie zgłaszalności na badania profilaktyczne raka jelita grubego poprzez podniesienie świadomości w zakresie profilaktyki raka jelita grubego i niwelację barier powstrzymujących pacjentów z grupy docelowej przed badaniem przesiewowym. Jak ważne jest wykonywanie badań przesiewowych?  Rak jelita grubego jest jednym z najczęstszych nowotworów spośród raków przewodu pokarmowego. Bezobjawowo może rozwijać się nawet przez 10 lat. Objawy daje bardzo późno, wtedy leczenie staje się bardzo skomplikowane i uciążliwe. Wśród najczęstszych objawów - jeśli takie się już pojawią - jest obecność krwi w stolcu lub na nim oraz związana z tym niedokrwistość (łatwe męczenie się, osłabienie). U ponad 70% krwawienie ma jednak charakter utajony i aby ją wykryć należy wykonać szczegółowe badania pod kątem krwi utajonej. Pozostałe objawy, które należy potraktować z największą powagą, to: wyczuwalny guz w jamie brzusznej, zmiana charakteru wypróżnień, silne skurcze brzucha, nudności, nie planowana utrata masy ciała połączona z osłabieniem i brakiem apetytu. • nieodpowiednia dieta obfitująca w mięsa i tłuszcze, a uboga w błonnik Jakie czynności stanowią profilaktykę nowotworu jelita?  Aby ustrzec się choroby nowotworowej wskazane jest: • Aby wykonać badanie przesiewowe nie musisz mieć żadnych objawów! • Nie potrzebne Ci jest skierowanie! • Przy udziale anestezjologa zadbamy o Twój komfort w trakcie badania! • Otoczymy Cię opieką lekarską i pielęgniarską w trakcie i bezpośrednio po badaniu! • Wystarczy tylko, że będziesz chciał i skontaktujesz się z nami! Jak przystąpić do programu bezpłatnej kolonoskopii?  Zarejestruj się telefonicznie +48 18 265 74 88 lub osobiście w dowolnej placówce Allmedica. • Uzupełnij dokumenty przed badaniem, które możesz pobrać ze strony www.allmedica.pl. pod ikoną „Bezpłatna Kolonoskopia” lub ich wydrukowany komplet otrzymasz wraz z ulotkami dotyczącymi przygotowania się do zabiegu w każdej placówce Allmedica. • Przyjdź 40 minut przed planowanym terminem badania celem zarejestrowania się oraz sprawdzenia lub poprawienia dokumentów. • Bezpłatne badania w znieczuleniu wykonujemy w placówce przy ul. Orkana 10 w Mszanie Dolnej. Zastanawiasz się, potrzebujesz więcej informacji?  Wyczerpujące informacje znajdziecie państwo na stronie internetowej www.allmedica.pl. w zakładce „Bezpłatna Kolonoskopia”, gdzie został umieszczony specjalny, bezpośredni numer telefonu komórkowego 534-597-780, pod który wystarczy wysłać sms o treści „PRZESIEW” lub zadzwonić, aby w ciągu 24 godzin skontaktował się z państwem konsultant, który wyjaśni wątpliwości, uzgodni dogodny termin badania oraz dokona państwa rejestracji.", "url": "https://sucha-beskidzka.pl/pl/639/8403/bezplatne-przesiewowe-badanie-jelit.html", "category": "śląskie", "sub_category": "Gotowe dania i potrawy", "phrase": "Beskidzkie jelita"}