{"meta_description": "", "title": "Targi Smaki Regionów", "content": "Województwo Opolskie wspólnie z Gminą Rudniki oraz Gminą Zdzieszowice w dniach 11-14 września promowało dziedzictwo kulinarne Opolszczyzny na Międzynarodowych Targach Poznańskich Polagra Food. W sobotę - 11 września, rozpoczęły się Targi Smaki Regionów, poświęcone regionalnej, naturalnej i tradycyjnej żywności. Do wtorku, 14 września, na stoiskach wystawców można było próbować regionalnych przysmaków z niemal wszystkich części Polski. Nasze stoisko promowały produkty takie jak kapusta kiszona z Bobrowy firmy GładyszAgro, miody rudnickie z pasieki Andrzeja Krzaka oraz rękodzieło ludowe p.Ireny Tobis, Danuty Golczyk, Lidii Surlej. Natomiast Zdzieszowice prezentowały przepyszny kołocz śląski oraz zistę – babkę ucieraną. Dodatkowo na stoisku znajdował się rzepakowy olej głubczycki tłoczony na zimno oraz ceramika opolska.", "url": "http://rudniki.pl/346/targi-smaki-regionow.html", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta kiszona z Bobrowy "}