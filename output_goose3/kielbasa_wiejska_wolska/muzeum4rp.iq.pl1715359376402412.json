{"meta_description": "", "title": "Kiełbasa wyborcza – Muzeum IV RP", "content": "Kiełbasa wyborcza - obietnice, którymi ciemny lud karmiony jest przy okazji każdych wyborów, ale też często w trakcie kadencji. Z reguły kiełbasa staje się przeterminowana zaraz po dojściu do władzy lub załagodzeniu określonych napięć społecznych. Przyczyną tego stanu rzeczy są surowce wykorzystywane do produkcji, zwłaszcza ochłapy mięsa, jakimi obrzucają się politycy oraz zamiłowanie producentów do lania do niej dużych ilości wody. Kiełbasa wyborcza po fermentacji powoduje w narodzie moralnego kaca. Na szczęście za tę wyborczą fuszerkę przy okazji kolejnych wyborów ktoś z władzy beknie. Fakt bardzo niskiej jakości kiełbasy potwierdzają tendencyjne wyliczenia, prowadzone przez znaną korporację, zrzeszającą oligarchów cynicznie obżerających się wędlinami (podczes gdy zwykli obywatele często nie mają co do ust włożyć). W dniu 05.09.2007, Marek Goliszewski, szef tej niewątpliwie przestępczej szajki wybitnych rzekomo znawców wędlin, znanej pod mylącym kryptonimem BCC, zaprezentował te zmanipulowane i prowokacyjne kalkulacje w liście do prezydenta. Pan Goliszewski kłamliwie poinformował w nim prezydenta, że Wolska ma 500-miliardowy dług publiczny, pieniądze w budżecie państwa są marnotrawione, środki z UE wykorzystywane są w niespełna 40 procentach, a szara strefa sięga 30 procent. Rzekoma przyczyna takiej sytuacji to właśnie - według oszczercy - niska jakość kiełbasy wyborczej: • \"Zabiegając o władzę, partia, której był Pan członkiem, a dziś jest orędownikiem, złożyła wyborcom 245 obietnic działań mających zlikwidować te mankamenty. Po dwóch latach nie zrealizowała nawet 10 procent\" • \"Likwidacja tych bolączek wymaga ogólnospołecznego zaangażowania, w tym przede wszystkim owych \"bogaczy\". I zgody narodowej. Tymczasem nie tylko odstąpił Pan od umowy społecznej, ale wypowiada Pan słowa, które antagonizują Polaków.\" • Kiełbasa podatkowa sucha • \"Już w 2006 roku zniesiemy podatek od zysków kapitałowych.\" (dochody z giełdy, lokat itp.) - (jesień 2005, kampania wyborcza, exposé Marcinkiewicza) • Kiełbasa pałacowa • \"Istotnie jednak należy zrezygnować z dużej liczby należących do Kancelarii Prezydenta obiektów, na przykład z pałacyku w Wiśle, który – w razie mojej wygranej – przekażę na cele społeczne\" - Lech Kaczyński (jesień 2005, kampania wyborcza) • Kiełbasa kompetencyjna • \"Na odpowiedzialne stanowiska będą rekomendowani i kierowani wyłącznie ludzie kompetentni, koniec z nepotyzmem i kolesiostwem\" - Jarosław Kaczyński (wrzesień 2005, kampania wyborcza) • Kiełbasa zbójecka • \"Ujawnimy całość akt śledztwa w sprawie inwigilacji prawicy. [...] To, że dotychczasowe nie zostały opublikowanie jest skandalem oraz manipulacją i spiskiem postkomunistów z Platformą Obywatelską\" - liderzy PiS (kampania wyborcza, styczeń 2006) • Kiełbasa prezydencka • \"Jeśli Lech Kaczyński zostanie prezydentem, ja nie będę premierem. Dla społeczeństwa to może być doświadczenie zbyt trudne - dwaj Kaczyńscy razem. To może być ciężar ponad siły\" - Jarosław Kaczyński na antenie TVP (25.09.2005) • \"W żadnym wypadku nie zostanę premierem, jeśli mój brat Lech wygra wybory prezydenckie. Byłaby to sytuacja nie do zaakceptowania przez polskie społeczeństwo\" - Jarosław Kaczyński dla PAP (20.10.2005) • Kiełbasa katowska • \"Mimo obecności na tej sali ekscelencji biskupów, muszę powiedzieć, że należy rozważyć przywrócenie kary śmierci [...] bo są tak źli ludzie, że tylko w ten sposób można przed nimi uchronić społeczeństwo. Musimy zrobić wszystko, by tacy ludzie nie uniknęli kary, by nie opłacało im się kalkulować, że wyjdą po kilku latach z więzienia. Morderca musi być ukarany do końca\" - Jarosław Kaczyński w Łomży (17.05.2007, kampania wyborcza do wyborów samorządowych na Podlasiu) • Kiełbasa wiejska • \"My nie będziemy zabierać niczego polskiej wsi, ona po prostu dusiła się przez lata z braku gotówki, braku pieniądza. [...] Dziś zorientowałem się, że jedna z ustaw przygotowywana w rządzie miałaby obciążać wieś pewnymi opłatami. I od razu powiedziałem, że w żadnym wypadku, nie ma o tym mowy\" - premier Kaczyński na antenie Radia Maryja i telewizji Trwam (28.05.2007) • Kiełbasa rodzinna cielęca • Wicepremier i minister finansów Zyta Gilowska zapowiada wprowadzenie nowej ulgi rodzinnej, pozwalającej na odliczenie od podstawy opodatkowania 3015 zł na każde dziecko (14.06.2007) • Sejm, bez żadnego głosu sprzeciwu i jedynie 8 wstrzymujących się, uchwala zwiększenie zaproponowanej faktycznie przez resort finansów kwoty odliczenia od podatku (572,54 zł) do blisko 1200 zł. Przedstawiciele resortu finansów wyrażają głębokie niezadowolenie z tej podwyżki (05.09.2007) • \"Sejm postanowił w ostatniej chwili przegłosować ustawy rujnujące finanse publiczne, niepotrzebne i szkodliwe\" - wicepremier i minister finansów Zyta Gilowska, na konferencji prasowej podczas Forum Ekonomicznego w Krynicy, o decyzji posłów podwyższającej ulgę (05.09.2007) • Prezydent podpisał ustawę o podatku dochodowym od osób fizycznych (PIT), która wprowadza 1.145 zł ulgi na dzieci (05.10.2007) • Kiełbasa babuni i dziadunia • Premier Jarosław Kaczyński w świetle kamer i fleszy podpisuje porozumienie z \"Solidarnością\", które ma wydłużyć o rok możliwość przechodzenia na wcześniejsze emerytury oraz podnieść płacę minimalną o 190 zł do 1126 zł brutto. Koszt samego utrzymania obecnych zasad przechodzenia na wcześniejsze emerytury, to 18 mld zł. Podobne postulaty w sytuacji niewyborczej były odrzucane. (27.08.2007) [1] • Sejm znowelizował ustawę o emeryturach i rentach z Funduszu Ubezpieczeń Społecznych. Za projektem głosowało 397 posłów, a jeden wstrzymał się od głosu. Oznacza to, że dotychczasowe zasady przyznawania wcześniejszych emerytur zostaną utrzymane do końca 2008-go roku. (07.09.2007) [2] • Prezydent podpisał ustawę przywracającą coroczną waloryzację rent i emerytur, a także ustawę wydłużającą o rok obowiązywanie obecnych przepisów dotyczących przechodzenia na wcześniejszą emeryturę (05.10.2007) • Kiełbasa z rodzinnej beczki • Na posiedzeniu rządu niespodziewanie staje pakiet tzw. ustaw prorodzinnych, dotyczący zapowiadanych od półtora roku ułatwień dla matek rodzących dzieci i osób wychowujących dzieci. Ustawy przewidują wydłużenie urlopów macierzyńskich, wprowadzenie rodzinnych ulg podatkowych, zwolnienie na trzy lata z opłacania składek na Fundusz Pracy i FGŚP firm zatrudniających pracowników wracających po przerwie związanej z wychowaniem dziecka. (04.09.2007) [3] • Kiełbasa mundurowa • Szef ministerstwa spraw wewnętrznych i administracji Władysław Stasiak, podczas wizyty w Szkole Policji w Słupsku, podpisał rozporządzenie przyznające policjantom od stycznia 2008 r. podwyżki w wysokości średnio 500 zł miesięcznie. Minister nie omieszkał przy tym poinformować policjantów, komu mają być za to dozgonnie (a przynajmniej do 21.10.2007) wdzięczni: • \"Bezpieczeństwo jest podstawowym zadaniem państwa, a dzięki decyzji pana premiera to zadanie zaczyna nabierać wymiaru praktycznego i realnego.\" • Kiełbasa kombatancka • Po 17 latach szef MON znowu będzie uczestniczył w obchodach bitwy pod Lenino. 12 października pan minister Szczygło spotka się z byłymi żołnierzami na obchodach 64. rocznicy bitwy. Od 1989 r. w rocznicę bitwy odbywały się jedynie skromne uroczystości, organizowane we własnym gronie przez kombatantów. Jak oznajmił rzecznik MON Jarosław Rybak, \"minister Szczygło chce uszanować zwykłych żołnierzy\". A na fakt, że rocznica przypada na 9 dni przed wyborami, nic przecież poradzić nie można, bo to nie PiS wybierał termin bitwy. • Kiełbasa notarialna • \"Dokona się historyczny zwrot, jeśli chodzi o wysokość taksy notarialnej i obciążeń obywateli, każdego kto nabywa, zbywa nieruchomość, lokal, dom, mieszkanie, działkę\" - zakomunikował minister sprawiedliwości Zbigniew Ziobro, po podpisaniu w błyskach fleszy i przy szumie kamer rozporządzenia w sprawie obniżenia opłat notarialnych, związanych m.in. z nabyciem mieszkania czy nieruchomości oraz poświadczeniem własnoręczności podpisu. Pan minister dodał, że w niektórych przypadkach obniżka sięgnie ok. 50 proc. wysokości dotychczasowej stawki. (26.09.2007) [4] • Kiełbasa łódzka • Specjalna lokalna forma działalności przedwyborczej, przypominająca słynne \"potiomkinowskie wsie\". Podczas wizyty przedwyborczej Jarosława Kaczyńskiego w Łodzi zawieziono go na ulicę Piotrkowską. Wcześniej sprowadzono tam spychacze i koparki, by stworzyć wrażenie, że praca przy budowie linii tramwajowej wre. Dzień wcześniej tego sprzętu na budowie nie było. Kilkanaście minut po odjeździe premiera odjechały też koparki. (27.09.2007) • Kiełbasa świętokrzyska • \"Ponad 6 mld zł na nowe drogi wydane będzie do 2013 roku w województwie świętokrzyskim\" - poinformował w Kielcach wicepremier Przemysław Edgar Gosiewski. Wicepremier zaskoczył swoją wybitną wiedzą matematyczną mówiąc, że \"..w zeszłym roku na modernizację dróg w Świętokrzyskiem przeznaczono 220 mln zł. W tym roku będzie to o 40 mln zł więcej, a w każdym następnym nakłady będą cztery razy większe.\" Wybitni matematycy Uniwersytetu Warszawskiego bezskutecznie próbowali sprawdzić te obliczenia dla dwóch możliwych wariantów: • W przypadku 4 razy większych nakładów, czyli po 160 milionów od roku 2008 do 2013, daje to sumę 160 * 6 = 960 milionów + 220 z roku 2007, w sumie 1,18 miliarda zł. • Zakładając jednak, że minister miał na myśli wzrost 4 razy od każdego poprzedniego roku, a więc 40 * 4 = 160 (2008) + 160 * 4 = 640 (2009) + 640 * 4 = 2560 (2010) + ..., otrzymujemy sumę porównywalną z rocznym budżeten Wolski (ponad 163 miliardy zł). (28.09.2007) [5] • Kiełbasa borowa opiekuńcza • 03.10.2007 - Marszałek Sejmu Ludwik Dorn (PiS) zapowiedział, że jeszcze do Sejmu tej kadencji wpłynie przygotowany przez Kancelarię Sejmu projekt noweli ustawy o Biurze Ochrony Rządu. Projekt zapewni opiekę państwa nad najbliższymi funkcjonariuszy BOR, którzy zginęli na służbie. W niedawnym zamachu w Iraku zginął oficer BOR, a polski ambasador został ranny. [6] • Zgodnie z zasadą dyskontynuacji prac parlamentarnych, projekty które nie zostały przegłosowane, w kolejnej kadencji nie są kontynuowane (wygasają) i muszą zostać złożone ponownie. [7] • Chociaż od kilku lat funkcjonariusze BOR pracują poza granicami kraju na terenach objętych wojną, to do tej pory nie zmieniono przepisów, które umożliwiłyby ich ubezpieczenie. BOR ubezpiecza swoich pracowników od następstw nieszczęśliwych wypadków i śmierci, ale tylko w Polsce. Twórcy ustawy nie przewidzieli możliwości wykupienia polis na kraje ogarnięte wojną. Oficerowie na własną rękę muszą więc kupować polisy ubezpieczeniowe obejmujące pracę w zapalnych rejonach świata. \"Ale nie zostawiamy ich bez pomocy. Pokrywamy koszty tych polis\" - mówi kapitan Dariusz Aleksandrowicz, rzecznik prasowy BOR. Pieniądze na ten cel Biuro przesuwa z puli przeznaczonej np. na nagrody czy zapomogi. [8] • Kiełbasa kaliska • Pomoc w utworzeniu szkoły, która istnieje już osiem lat, a także odbudowę klubu żużlowego, który nigdy nie istniał, obiecali zgodnie mieszkańcom Kalisza \"spadochroniarze\" na listach PiS i PO: Jan Dziedziczak i Rafał Grupiński. [9] • Kiełbasa leśna • Nieustrudzony bojownik o ochronę środowiska w Polsce, a przy okazji także obrońca \"własnego podwórka\" [10], minister Jan Szyszko, dba o fachową wiedzę swoich leśników. Zupełnie przypadkowo w dniu 08.10.2007 odbyła się w Krośnie konferencja pod poważnie brzmiącym tytułem: \"Zadania i rola gospodarstw leśnych w świetle projektu ustawy o wspomaganiu redukcji emisji do powietrza gazów cieplarnianych i innych substancji w okresie rozliczeniowym 2008 - 2012\". Dla leśników z 26 nadleśnictw Regionalnej Dyrekcji Lasów Państwowych w Krośnie, którzy obowiązkowo w mundurach musieli się pojawić na konferencji, spotkanie jest zwykłym wiecem wyborczym PiS-owskiego ministra środowiska. [11] • Kiełbasa z wody • \"Wkrótce takie nowoczesne pływalnie będą rzeczą normalną nawet w niewielkich miejscowościach\" - Jarosław Kaczyński na spotkaniu wyborczym w Janowie Lubelskim (09.10.2007) • Kiełbasa wojewódzka • \"Jeśli PiS będzie rządził po wyborach, to podjęta zostanie sprawa powstania województwa środkowopomorskiego. [...] My tę sprawę po wyborach podejmiemy, jeśli tylko będziemy rządzić\" - Jarosław Kaczyński na spotkaniu wyborczym w Kołobrzegu (10.10.2007) • Kiełbasa portowa • \"Z Kołobrzegu można uczynić ośrodek gospodarki morskiej [...] trzeba powrócić do hasła zaślubin z morzem\" - ibidem (10.10.2007) • Kiełbasa skarbowa • 12.10.2007 - Po raz kolejny okres przedwyborczy okazał się najlepszym momentem do składania żądań płacowych. Tym razem swoje ugrali urzędnicy skarbowi. Wystarczyło postraszyć demonstracją przed kancelarią premiera Jarosława Kaczyńskiego, a podwyżki od razu zostały obiecane. Średnio po 245 zł brutto na osobę. Pikieta miała odbyć się 16 października, ale rząd sypnął groszem. Teraz ręce wyciągają celnicy. [12] • 12.10.2007 - Zasada taniego państwa mimo podwyżek płac pozostanie jednak nienaruszona, w związku z twórczą interpretacją prawa: umorzone kary to przychód. Organy podatkowe traktują umorzone kary jako nieodpłatne świadczenie podlegające opodatkowaniu PIT. Powołując się na prawo cywilne, umorzoną karę fiskus traktuje jako trwały przyrost majątku podatnika. [13] • Kiełbasa kampinoska • 14.10.2007 - prosty ale niezwykle przekonywujący wariant w wykonaniu wojewody mazowieckiego Jacka Sasina, gdzie się zatrzyma, tam obiecuje, że nowa wylotówka z Warszawy w stronę Gdańska znajdzie się w innym miejscu. [14] • 11.10.2007 - wiceminister budownictwa Piotr Styczeń podkreślił, że program PiS-u nigdy nie deklarował wybudowania 3 milionów mieszkań lecz \"potrzebę ich wybudowania\". Jest to niewątpliwie cenna wskazówka dla wyborcy - obietnice wyborcze nigdy nie kłamią, bo prawie zawsze adresują rzeczywiste potrzeby. [15] • CIT w dół, ale tylko dla części: • Zapowiedziano obniżenie CIT (podatku dochodowego od osób prawnych) z 15 proc. do 9 proc. dla najmniejszych spółek. Wcześniej partia obniżyła CIT z 19 na 15 proc. także tylko dla takich firm (19 proc. wciąż obejmuje resztę spółek). CIT obejmuje około 400 tys. różnych spółek, a obniżka dotyczy zaledwie części firm - tylko tych, które mają mniej niż 2 miliony € przychodów rocznie. Dla porównania osób fizycznych, które prowadzą działalność gospodarczą, jest około 2 mln i obniżka CIT raczej nie zachęci ich do zakładania spółek. • \"Przecież żadna mała firma nie rozlicza się według CIT-u. To można sprowadzić do zera. Więc efekt ekonomiczny będzie zero. To jest akurat propagandowy ruch, bo 90 proc. firm małych rozlicza się w oparciu o PIT.\" - suflował w Radiu ZET rzekomy ekonomista i podobno członek Narodowej Rady Rozwoju, rzekomo prof. Witold Orłowski • Mniejszy ZUS, ale dla 200 tys. osób: • Wielka reforma partii to wprowadzenie zasady \"mała firma - mały ZUS\". Chodzi o to, by ZUS płacić proporcjonalnie, przy niższych przychodach (do wysokości 2,-krotności minimalnego wynagrodzenia). Są dwa haczyki: • Ponownie - obejmie on tylko konkretną grupę, czyli tych, którzy zmieszczą się w \"widełkach\" do poziomu około 5300 zł (tyle wynosi minimalne wynagrodzenie pomnożone przez 2,). • Drugim haczykim tej zapowiedzi jest to, że pojawia się ona od dwóch lat, zwłaszcza w wypowiedziach minister przedsiębiorczości i technologii Jadwigi Emilewicz. Szefowa tego resortu, jeszcze jako wiceminister w Ministerstwie Rozwoju wielokrotnie opowiadała o tej obniżce, jednak przez cały ten czas zabrakło politycznej decyzji o wdrożeniu projektu. Emilewicz zresztą sama przyznała, że nowy system obejmie około 200 tys. przedsiębiorców w restaurowanej IV RP. • Inwestycje drogowe: • W ramach projektu \"Drogi lokalne\" 1, mld zł z budżetu państwa ma trafić na przebudowę lub budowę dróg gminnych i powiatowych. Powstać ma też dodatkowy fundusz, opiewający na mld zł, który miałby pokryć koszty naprawy dróg lokalnych. O bardzo podobnym funduszu Partia informowała opinię publiczną wcześniej, w lipcu 2017 roku, pod nazwą \"Fundusz Dróg Samorządowych\", jednak po pierwszym czytaniu 12 lipca 2017 r. został wycofany z Sejmu. Głównym powodem takiej decyzji była reakcja na to, jak miał być zasilany fundusz - poprzez opłatę drogową, czyli dodatkowe gr z ceny litra paliwa. Na razie Partia nie ujawniła, jak zamierza pozyskać fundusze na te wydatki. • Wiceprezes Zespołu Doradców Gospodarczych TOR, neijaki Adrian Furgalski w rozmowie z PAP susflował, że takie inwestowanie w drogi lokalne jest jak najbardziej potrzebne, jednak rzekomo nie może być jednorazowe: • \"Ten mechanizm musi podziałać kilkadziesiąt lat, żeby drogi samorządowe doprowadzić do porządku.\" • \"Dobry start\" (szkolna wyprawka) i \"Dostępność+\": • \"Dobry start\", czyli projekt zakładający wypłacanie rodzicom 300 zł. za każde uczące się dziecko (do ukończenia 18. roku życia) na szkolną wyprawkę. Tak samo jak w przypadku \"500+\", rządzący podkreślają, że to rodzice \"najlepiej wiedzą, jak wydać pieniądze\", dlatego zdecydowali się na takie, a nie inne rozwiązanie. Wcześniej Partia zlikwidowała darmowe podręczniki, które kosztowały 400 zł. Dodatkowa wyprawka ma być wprowadzona - zgodnie ze słowami szefa KPRM, skrzydłowego członka Partii innego formatu Beaty Kempy w TVN24 - już od września 2018 r. Koszt projektu można oszacować na około 1, mld zł. Ten projekt skomentował w TOK FM senator Marek Borowski, który wykazywał, że w zasadzie \"nie jest to wyprawka\", ponieważ pieniądze będzie można wydać na wszystko: • \"Te pieniądze otrzymają rodziny zamożne i średnio zamożne, które nie potrzebują tych pieniędzy i rodziny ubogie, dla których każde 100 zł. jest ważne.\" • Program \"Dostępność+\", także zapowiedziany na konwencji, był komunikowany wcześniej, w połowie marca 2018 r., a jego start zaplanowano na 23 marca 2019 r. Rząd chce przeznaczyć 23 mld zł na poprawę warunków życia seniorów, osób słabszych i niepełnosprawnych. Ten projekt, głównie z racji tego, że ujrzał światło dzienne przed konwencją, przynajmniej na razie przechodzi bez większego echa, a niedawno zakończyły się jego rządowe konsultacje. • Darmowe leki dla kobiet w ciąży: • Beata Szydło, która ogłosiła program \"Mama+\". Ten projekt skupia się na Polkach, przyszłych bądź obecnych matkach. W jego ramach przewidywane są np. udogodnienia dla matek które drugie (lub kolejne) dziecko urodzą w ciągu dwóch lat od narodzin pierwszego (poprzedniego). Właśnie takie \"szybkie\" rodzenie dzieci jest jednym z warunków do spełnienia, by być objętym przywilejami\". Brak konkretów. Szydło mówiła też o dodatkowych urlopach wychowawczych (wydłużenie macierzyńskiego o 3 miesiące), ale też o darmowych lekach dla kobiet w ciąży. Ten ostatni postulat jest \"chwytliwy\", ale mało rewolucyjny. Po prostu lekarze unikają przepisywania leków kobietom w ciąży, a te sięgają po nie tylko w wyjątkowych przypadkach. • Minimalna emerytura za czwórkę dzieci: • Przyznanie minimalnej emerytury tym matkom, które urodziły czworo i więcej dzieci. O szczegóły tego projektu dopytywał na Twitterze Paweł Kowal, były wiceszef MSZ w rządzie Partii, obecnie związany z Instytutem Studiów Politycznych PAN. Z odpowiedzią pospieszył mu wiceminister w MRPiPS Bartosz Marczuk: • \"Proste: jeśli wychowała 4 dzieci, ma gwarancję minimalnej emerytury. Czyli: jeśli wychodzi 800 zł z ZUS-u, dostaje dopłatę ok. 300. Jeśli natomiast wychowała 10 i nie pracowała - ok. 1000. Nikt nie zrobił więcej dla systemu emerytalnego niż takie mamy.\" • Kiełbasa strażacka • Przed pierwszą turą wyborów prezydenckich (28.06.2020) dobrze zmienione Ministerstwo Spraw Wewnętrznych i Administracji zainicjowało akcję pod nazwą \"Bitwa o wozy\", głęboko wierząc, że w małych gminach wygra Zrodzony Przez Błogosławione Łono i Wykarmiony przez Błogosławione Piersi, drugi najlepszy w dziejach Wolski prezydent - po zamordowanym w zamachu smoleńskim Lechu Kaczyńskim rzecz jasna - niezłomny, dlatego dobrze stojący, obrońca dobrej zmiany, ludź pierwszej kategorii, Andrzej Duda (pseudonim sceniczny: \"Maliniak\"). Resort zapowiedział, że w każdym województwie jedna gmina do 20 tys. mieszkańców, w której frekwencja będzie najwyższa, otrzyma środki na zakup wozu strażackiego. • Pytanie: czemu w zasadzie Nasza Partia w ciągu ośmiu lat swoich rządów nie wprowadziła wszystkich tych \"konkretów\"? • Trudno oprzeć się wrażeniu, że wrzucając nowe \"konkrety\", Nasza Partia stara się uciec od dyskusji o własnych strategicznych klęskach: o stanie o ochrony zdrowia, edukacji, drożyźnie, braku środków z KPO • \"Konkrety\" przedstawione przez Naszą Partię wydają się rażąco nieadekwatne wobec skali problemów w obszarach, w których sytuację mają poprawić: mieszkalnictwie, służbie zdrowia czy rolnictwie • \"Żądam pełnego wydania bajek braci Grimm! I jeszcze Andersena Jana (pseudonim konspiracyjny \"Hans\") i Puszkin Aleksandra bajki, bo Polacy uwielbiają bajki!\"", "url": "https://muzeum4rp.iq.pl/wiki/index.php?title=Kie%C5%82basa_wyborcza", "category": "podkarpackie", "sub_category": "Mięso świeże oraz produkty mięsne", "phrase": "Kiełbasa wiejska wolska"}