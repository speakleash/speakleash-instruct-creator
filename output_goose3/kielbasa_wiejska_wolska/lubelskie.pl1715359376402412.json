{"meta_description": "", "title": "Konkurs „Kulinarne Skarby Wielkanocy” rozstrzygnięty – Urząd Marszałkowski Województwa Lubelskiego w Lublinie", "content": "Członek Zarządu Województwa Lubelskiego Zdzisław Szwed wręczył dziś nagrody laureatom konkursu „Kulinarne Skarby Wielkanocy”, organizowanego przez Urząd Marszałkowski Województwa Lubelskiego dla mieszkańców obszarów wiejskich. Chcąc wspierać i docenić kultywowanie tradycji sporządzania potraw wielkanocnych zaprosiliśmy mieszkańców obszarów wiejskich województwa do udziału w konkursie na kulinarne skarby wielkanocne. Celem zabawy było promowanie wieloletnich tradycji kulinarnych związanych z okresem wielkanocnym oraz zachęcenie lokalnej społeczności do przygotowywania potraw charakterystycznych dla Świąt Wielkanocnych. Komisję konkursową zachwycił szczególnie film pt. „Stół wielkanocny po Aleksandrowsku”, przedstawiający sposób wykonania wielkanocnych potraw, takich jak barszcz biały, pasztet z królika, ćwikła oraz babka wielkanocna. Nadesłane prace zawierały wiele ciekawych przepisów na wielkanocne potrawy, m.in. na: żeberka wieprzowe pieczone pod przaśnym ciastem chlebowym, łopatkę w cieście pieczoną na biało z chrzanem, tradycyjną kiełbasę wiejską, sałatkę wielkanocną fajsławicką. Do konkursu wpłynęło ponad 100 zgłoszeń. Dla 30 laureatów przewidziano nagrody w postaci zestawów zawierających akcesoria kuchenne oraz materiały promujące Lubelskie. • Monika Błędkowska (Zespół Kulinarny z Gorzkowa)| Marynowany schab z pastą chrzanową jajeczną w galarecie; • KGW w Starym Zamościu | Łopatka w cieście pieczona na biało z chrzanem;", "url": "https://www.lubelskie.pl/aktualnosci/konkurs-kulinarne-skarby-wielkanocy-rozstrzygniety/", "category": "podkarpackie", "sub_category": "Mięso świeże oraz produkty mięsne", "phrase": "Kiełbasa wiejska wolska"}