{"meta_description": "Przepis na tradycyjne pierogi z kapustą kiszoną z grzybami leśnymi", "title": "Tradycyjne pierogi z kapustą i grzybami", "content": "Kiedy byłam małą dziewczynką, Tata przynosił michę tegorocznej kiszonej kapusty z dębowej beczki, a Mama zostawiała na noc namoczone, pachnące, suszone borowiki i koźlarze.  Dziś, kiedy chcę przywołać smaki dzieciństwa, otwieram słoik kapusty kiszonej z grzybami leśnymi Ogródek Dziadunia i przygotowuję same pyszności. Oj tak, ta kapusta zawiera wszystko, co trzeba.  A nie ma chyba nic lepszego niż domowe, tradycyjne pierogi z kapustą i grzybami leśnymi. Delikatne ciasto, odpowiednio kwaśny i aromatyczny farsz z okrasą z cebulki zachwyci każde podniebienie. Z nimi Boże Narodzenie może trwać cały rok. Przepis na pierogi z kapustą i grzybami na Boże Narodzenie Składniki na farsz: - Kapusta kiszona z grzybami leśnymi Ogródek Dziadunia - sól i pieprz do smaku 1. Kapustę przełóż do garnka i podlej wodą do wysokości 1/3 garnka. Gotuj krótko, bo kapusta dość szybko będzie miękka. Wtedy odciśnij w rękach nadmiar soku i wody, posiekaj kapustę z grzybami i dopraw do smaku 2. Mąkę wsyp do miski. Wlewaj gorącą wodę i mieszaj widelcem. Dodaj olej i wyrób ciasto rękami na gładką i elastyczną masę. Włóż ciasto w foliowy woreczek i odstaw na około 1 godzinę w temperaturze pokojowej. To sprawi, że stanie się bardziej plastyczne 3. Na wysypanej mąką stolnicy rozwałkuj cienko ciasto. Nie podsypuj za dużo mąką, bo pierogi nie będą się kleić. Szklanką wycinaj koła, na każde koło nałóż farsz i zlepiaj pierogi. 4. Jeśli chcesz, możesz zrobić „falbanki” na brzegach, przyszczypując ciasto od góry. 5. Pierogi ugotuj w osolonej wodzie, 4-5 minut od wypłynięcia pierogów na powierzchnię wody. 6. Podawaj gorące z podsmażoną na maśle cebulką.", "url": "https://ogrodekdziadunia.pl/tradycyjne-pierogi-z-kapusta-i-grzybami/24-64", "category": "lubuskie", "sub_category": "Gotowe dania i potrawy", "phrase": "Pierogi z kapustą i grzybami leśnymi"}