{"meta_description": "Tradycyjne pierogi z kapustą i grzybami to danie, którego nie może zabraknąć na Wigilijnym stole. Niektórzy właśnie na…", "title": "Pierogi z kapustą i grzybami", "content": "Tradycyjne pierogi z kapustą i grzybami to danie, którego nie może zabraknąć na Wigilijnym stole. Niektórzy właśnie na tą potrawę czekają cały rok. Jednym Boże Narodzenie kojarzy się z zapachem cynamonu, innym z prezentami i choinką, a jeszcze innym właśnie ze smakiem pierogów z kapustą i grzybami. Aby pierogi z kapustą i grzybami były naprawdę smaczne, to trzeba trochę poświęcić czasu na odpowiednie przygotowanie nadzienia. Suszone grzyby należy namoczyć, później je podgotować. Kapustę kiszoną gotujemy przez ok. 30 minut. I w końcu wszystko, razem z cebulką podduszamy na patelni przez kolejne 30 minut. Nadzienie doprawiamy, studzimy i dopiero wtedy zaczynamy lepić pierogi. Aby pierogi z kapustą i grzybami miały ładny kształt i nie rozpadały się w trakcie gotowania można na brzegach zrobić tzw. falbankę. • None Kiszoną kapustę zalewam zimną wodą i doprowadzam ją do wrzenia. Gotuję tak kapustę ok. 30 minut. Następnie odcedzam ją z wody i drobno siekam. • None Suszone grzyby moczę w zimnej wodzie co najmniej przez godzinę. Po tym czasie dokładnie je płuczę, przekładam do garnka, zalewamy zimną wodą i gotuję przez godzinę. Jak tylko grzyby są gotowe, odsączam je i drobno siekam. • None Obieram i kroję na drobną kostkę cebulę. Rozgrzewam na patelni masło klarowane i rumienię cebulkę na złoty kolor. Do cebulki dodaję posiekaną wcześniej kiszoną kapustę i grzyby. Duszę wszystko jeszcze przez ok. 30 minut. • None Pierogi wrzucam do osolonego wrzątki i czekam, aż wypłyną na wierzch. Pierogi mieszam w garnku tylko drewnianą łyżką. Po wyjęciu z wody dodaję na wierzch zeszkloną w oleju cebulkę. Ugotowaną kapustę kwaśną odcedzić na durszlak, jeżeli za kwaśna, przelać zimną wodą, potem wycisnąć przez serwetę do sucha i drobno usiekać. Do rondla dać 12 deka masła, 2 duże cebule posiekać jak najdrobniej i udusić w tem maśle; kapustę posiekaną włożyc do masła, opieprzyć białym pieprzem, posolić, wymieszać dobrze i pod pokrywką na wolnym ogniu dynstować przez pół godziny. Potem wyłożyć na półmisek, a gdy dobrze ochłódnie, robić pierożki, jak ze słodkiej kapusty. Jeżeli kto lubi, można dać grzybków siekanych. Podając na stół, oblać suto masłem lub młodą, świeżą słoniną. Jestem inicjatorką PrzepisyTradycyjne.pl. Gotowanie jest moją pasją. Będąc jeszcze małą dziewczynką chętnie sięgałam po garnki. Kuchnia jest dla mnie miejscem, w którym czuję się wolna, zdaję się na swoją intuicję ale też i wiedzę. Uwielbiam karmić innych i być karmioną. Nie wyobrażam sobie życia bez dobrego jedzenia.", "url": "https://przepisytradycyjne.pl/pierogi-z-kapusta-i-grzybami", "category": "lubuskie", "sub_category": "Gotowe dania i potrawy", "phrase": "Pierogi z kapustą i grzybami leśnymi"}