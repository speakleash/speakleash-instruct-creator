{"meta_description": "Produkt wpisany na listę produktów tradycyjnych w dniu 2013-12-19 w kategorii Wyroby piekarnicze i cukiernicze w woj. dolnośląskim", "title": "Pszenno-żytnie pierniki z Oleśnicy - - Portal Gov.pl", "content": "W zależności od święta i okoliczności wypieku. Od jasnobrązowej do ciemnobrązowej w zależności od rodzaju użytego miodu, na przekroju o ton jaśniejsza. Pierniki obecne od setek lat, uważane są za tradycyjny polski wypiek. Niegdyś znane były pod nazwą miodownik – ciasto chlebowe, przygotowywane na bazie mąki i miodu, które dojrzewało latami w piwnicach. Z czasem zaczęto dodawać do ciasta przyprawy korzenne. Stąd właśnie nazwa piernik, która pochodzi od staropolskiego słowa pierny, czyli pieprzny. Dolny Śląsk był silnym ośrodkiem rzemiosła piernikarskiego. Jego rozwój przypada na okres od XVI do XVIII wieku. Warsztaty istniały w większości miast śląskich. Ich liczba wahała się od jednego do trzech w jednej miejscowości. Przodował Wrocław z sześcioma piernikarzami. Specyfika pszenno-żytnich pierników z Oleśnicy nawiązuje do tradycji ciasta piernikowego dojrzewającego. Przynajmniej miesięczny okres leżakowania ciasta, staranny dobór przypraw korzennych, a także ręczna dekoracja lukrem sprawiają, że pszenno-żytnie pierniki z Oleśnicy wyróżniają się wyjątkowym wyglądem, tradycyjnym smakiem i aromatem. Każdy surowiec użyty do wypieku musi być wysokiej jakości, ważne jest też zachowanie proporcji przy sporządzaniu ciasta i mieszanki przypraw. „Do mąki pszennej dodać 1/3 objętości mąki żytniej (np. na 1 kg pszennej, ok. 30 dkg żytniej), miód i przyprawy: goździk, cynamon, pieprz, imbir, gałkę muszkatołową i odrobinę ziela angielskiego. Czasem anyż, kardamon, gdy ciasto ma być wyjątkowe – drogie przyprawy nie były stosowane do zwykłych wypieków. Ciasto ma leżakować najlepiej miesiąc w chłodnym miejscu” (Wywiad etnograficzny przeprowadzony z mieszkańcami Oleśnicy). Pierniki zdobione są lukrem. W lukrowaniu wykorzystywane są motywy kwiatowe i roślinne. Inspirację stanowią wzory haftów, co sprawia wrażenie malowania lukrem. Wykorzystuje się wzornictwo koronkowe i ażurowe. Cały piernik wykonywany jest ręcznie, począwszy od przygotowania ciasta, zaprojektowania wzoru, wykonania formy, lukrowania, aż po pakowanie gotowych wypieków. Wszystko to sprawia, że pszenno-żytnie pierniki z Oleśnicy są znane w kraju i za granicą.", "url": "https://www.gov.pl/web/rolnictwo/pszenno-zytnie-pierniki-z-olesnicy", "category": "dolnośląskie", "sub_category": "Wyroby piekarnicze i cukiernicze", "phrase": "Pszenno-żytnie pierniki z Oleśnicy"}