{"meta_description": "", "title": "Warsztaty pn. „Opowiemy Wam piernikiem” w Kowarach –", "content": "Zapraszamy do Miejskiego Ośrodka Kultury w Kowarach w dniu 19 czerwca br. (w sobotę) na warsztaty „Opowiemy wam piernikiem”. Zapisy przez stronę: https://www.duchgor.org/index.php/aktualnosci/1112-warsztaty-piernikowe.html lub w biurze MOK (tel. 75 718 25 77). Wydarzenie „Opowiemy Wam piernikiem” to cykl warsztatów, których celem jest pokazanie tradycji piernikarskich na Dolnym Śląsku, roli i znaczenia piernika a także niezwykłych właściwości plastycznych korzennego ciasta. Warsztaty będą prowadzone przez dolnośląskich piernikarzy oraz muzealników z Torunia i Bydgoszczy. Anna Kornelia Jędrzejewska –„Wyprawy po przyprawy” – o tajemnicach korzennej przyprawy i sekretach aromatycznych składników,  W spotkaniu weźmie udział Pani Teresa Chołubek-Spyt z Muzeum Regionalnego w Jaworze ze stoiskiem edukacyjnym, która opowie skąd wzięło się powiedzenie „dostać kosza” i co symbolizują piernikowe wizerunki zwierząt a także jak dawniej komunikowano się piernikiem. Obecne będzie także Muzeum Toruńskiego Piernika w osobie Krzysztofa Lewandowskiego znawcy i badacza powiązań śląskiego i toruńskiego piernikarstwa. Nie zabraknie kramów dolnośląskich piernikarzy, którzy zaprezentują swoje wyroby. Podziwiać będzie można Pszenno – Żytnie Pierniki z Oleśnicy i Pierniki Sudeckie.", "url": "https://um.kowary.pl/warsztaty-pn-opowiemy-wam-piernikiem-w-kowarach/", "category": "dolnośląskie", "sub_category": "Wyroby piekarnicze i cukiernicze", "phrase": "Pszenno-żytnie pierniki z Oleśnicy"}