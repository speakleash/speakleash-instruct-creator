{"meta_description": "Likier karkonoski to nie tylko zwyczajny smakowy alkohol, to połączenie wielowiekowej tradycji Karkonoszy, wiedzy przekazywanej z pokolenia na pokolenie...", "title": "Butelka wieczoru #9 – Likier karkonoski", "content": "Likier karkonoski to nie tylko zwyczajny smakowy alkohol, to połączenie wielowiekowej tradycji Karkonoszy, wiedzy przekazywanej z pokolenia na pokolenia i serca włożonego w odszukanie i odtworzenie dawnej receptury. Likier karkonoski zaliczany jest do rodzaju likierów staniszowskich zwanych inaczej typem stonsdorfer. Nazwa ta nawiązuje do miejscowości, w której opracowano recepturę ziołowego likieru zawierającego znaczną ilość soku z jagód, oraz innych owoców leśnych.  Produkcja w Karkonoszach likierów staniszowskich ma już ponad 200- letnią tradycję. W jego skład wchodzi aż 36 różnych lokalnych ziół, a w tym około 10% soku z jagód karkonoskich, które dzięki lokalnemu mikroklimatowi zyskały bardziej czerwony kolor, który nadaje pięknego odcienia likierowi. Tradycyjne likiery ziołowe mają jeszcze jedną wielką zaletę, oprócz ciekawego i wyjątkowego smaku wykazują dodatkowe pozytywne działania dla zdrowia.  Likier karkonoski nawet w niewielkich ilościach działa jako świetny środek ułatwiający zasypianie. Kieliszek wypity dwie godziny przed snem wycisza i uspokaja organizm wspomagając głęboki i mocny sen. Dodatkowo wykazuje działanie regulujące pracę układu pokarmowego, poza tym pobudza krążenie i wzmacnia odporność. Receptura Likieru karkonoskiego została doceniona m.in. na I Śląskim Festiwalu Nalewek w2011 roku zajmując tam II miejsce. Oko: Likier ma piękny brązowo-czerwony niemalże rubinowy kolor. Jest on zasługą zapewne połączenia brązowo-zielonej barwy wyciągu z suszu ziołowego połączonej z czerwono-fioletowym sokiem z borówek. W zależności od oświetlenia likier przyjmuje naprawdę różne odcienie brązu i czerwieni. Nos: Aromat jest bardzo intensywny i wyczuwalny zanim jeszcze zbliżymy nos do kieliszka. Aromat zdecydowanie bardzo słodki i już od pierwszego momentu rozgrzewający. Zdecydowanie na pierwszym planie rządzi połączenie sosny, goździków, rumianku, lipy i mięty pieprzowej. Na myśl przychodzi mi jeszcze jałowiec i coś jakby koper, po dłuższej chwili w tle pojawia się słodki zapach borówki. Cały czas przewijają się jeszcze dwie dodatkowe nuty, pierwszą bardzo ogólnie nazwać można kwiatową, a druga bardzo swoim zapachem przypomina tarninę. Smak: Pierwszy łyk zapiera dech w piersiach. Szczerze zastanawiam się czy, aby na pewno mam do czynienia z likierem, a nie bittersem. Jednak klasyfikacja alkoholi to nie moja działka. Niecała pierwsza sekunda kontaktu z językiem przepełniona jest słodyczą, później przychodzi konkretna dawka goryczy, ale za to jakże szlachetnej i zadowalającej goryczy. Każdy kubek smakowy mojego języka został pobudzony. Likier jest bardzo oleisty, najpierw na języku wita przyjemny żywiczny smak sosny lub jodły, ale potem zaraz nadchodzi gorycz jałowca i mieszaniny innych ziół, akompaniuje im rozgrzewająca mięta. Finish: Finish jest zdecydowanie rozgrzewający, mocno pieprzny przechodzący w lekką gorycz zmieszaną ze słodyczą charakterystyczną dla borówki lub jeżyny. Ta butelka nie obejdzie się bez kilku słów podsumowania. W swoim życiu piłem wiele ziołowych likierów, jedne lepsze inne nieco słabsze, ale żaden nie dorównał temu. Ten artykuł znaleziono w wyszukiwarce Google m.in. z fraz:", "url": "https://moje-drinki.pl/butelka-wieczoru-9-likier-karkonoski/", "category": "dolnośląskie", "sub_category": "Napoje (alkoholowe i bezalkoholowe)", "phrase": "Likier karkonoski"}