{"meta_description": "likier Likör alkohol Stonsdorfer", "title": "\"Echt\" Likier Karkonoski", "content": "Likier \"Stonsdorfer\" (ten autentyczny, z gorzelni pana Christiana Gottlieba Koernera nosił predykat Echt, a więc: prawdziwy), produkowany od 1810 r. w Stonsdorfie (dzisiejszym Staniszowie), a po 1868 r. w Cunnersdorfie (dzisiaj okolice zajezdni autobusowej MZK, vis-a-vis, w pomieszczeniach obecnego Metalowca, a niegdysiejszej siedziby dyrekcji JPBM-u) szybko podbił podniebienia smakoszy. Między innymi właśnie ze względu na jego błyskawicznie rosnącą popularność i wielki popyt syn wynalazcy, Wilhelm Koerner zdecydował się na wyprowadzkę z gorzelni dzierżawionej od rodziny Reuß do (wówczas) podjeleniogórskich Kunic. Natura nie znosi pustki, natura rynku alkoholowego tym bardziej... I choć przez wiele lat \"Echt Stonsdorfer\" nie mógł doczekać się godnego następcy, a liczni - nazwijmy to - \"detaliści\" usiłowali dobrać odpowiednie zioła i leśne owoce, by na własne potrzeby \"upędzić\" choćby niewielką ilość karkonoskiego likieru, to trzeba było dopiero Współczesnego Laboranta, magistra chemii (najwyraźniej: chemii praktycznej), Przewodnika Sudeckiego i samozwańczego mnicha borowickiego, , by nalewkową tradycję w sposób profesjonalny odtworzyć. Na targach TOURTEC spotkaliśmy się z Tomkiem i dane było mi popróbować tego specjału (nie bez namowy , który z zachwytem opowiadał... może nie tyle o SAMYM trunku, lecz o idei udanego, popularnego i potrzebnego PRODUKTU REGIONALNEGO. Zresztą miło było stuknąć się z Andrzejem malutkim naparsteczkiem napitku, nalewanego przez samego Mistrza Postlaboranckiego,", "url": "http://nieregularnik-nieperiodyczny.blogspot.com/2012/05/echt-likier-karkonoski.html", "category": "dolnośląskie", "sub_category": "Napoje (alkoholowe i bezalkoholowe)", "phrase": "Likier karkonoski"}