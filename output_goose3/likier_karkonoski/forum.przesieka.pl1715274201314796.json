{"meta_description": "", "title": "Likier Karkonoski - Strona 2 - Karkonosze - forum internetowe", "content": "Wczoraj kupiłem butelkę likieru Echt Stonsdorfer i wspólnie z małżonką dokonalismy organoleptycznej analizy porównawczej z Becherovką i Jägermeister. Na analizach znamy się bardzo dobrze, bo oboje jestesmy absolwentami Wydziału Chemicznego Politechniki Wrocławskiej. Wnioski z analizy zostaną wykorzystane przy dalszych pracach nad własną recepturą likieru karkonoskiego. Na tym etapie mogę zdradzić, że moim zdaniem Echt Stonsdorfer jest zanadto anyżkowy i ta nuta niepotrzebnie przebija inne. Dorota uważa, że Echt Stonsdorfer ma bardzo swieży zapach, to dzięki owocom i nie jest za słodki.Muszę zamiescić tu kilka sprostowań do wczesniejszych postów, niestety te błędy są potem powielane, np. na stronie gminy Podgórzyn: http://www.podgorzyn.pl/turystyka/infor ... niszow.htm 1. \"Wynajął on budynek na cele gorzelni...\"Wynajął on istniejący w Staniszowie browar.W 1850 r. Chrystian Gottlieb Koerner przekazał Gorzelnię Staniszowską synowi Wilhelmowi.2. \"Nic więc dziwnego, że dosć szybko produkcję Echt Stondorfer'a musiano przeniesć z niewielkiego Gesellschaftshaus w Staniszowie do Jeleniej Góry. Wybrano lokalizację przy dzisiejszej ul. Wolnosci 150 (przez wiele lat zaplecze techniczne JPBM).\"Nie było to tak szybko, bo dopiero w 1868 roku, czyli po 58 latach.Nie do Jeleniej Góry, tylko do Cunnersdorf (Kunice), dzisiaj w obrębie Jeleniej Góry.3. \"Co ciekawe, likier jest nadal produkowany, tyle, że w Niemczech. Na etykiecie butelki Echt Stonsdorfer'a jest przedstawiona jego dawna jeleniogórska wytwórnia. Na etykiecie znalazło się jednak pewne przekłamanie – jeleniogórska wytwórnia Echt Stonsdorfer'a pokazana jest na tle Karkonoszy ze nieżką, gdy w rzeczywistosci nieżka jest dokładnie po przeciwnej stronie, cóż – takie są prawa marketingu... \"To jest nieprawda - na etykiecie jest widok dawnej wytwórni w Cunnersdorf (obecnie JG, ul. Wolnosci 150), w kierunku południowo-zachodnim, a w tle jest pasmo Karkonoszy, ale nie ma nieżki, tylko ja rozpoznaję od lewej: Chojnik, Wielki Szyszak i Łabski Szczyt, czyli wszystko się zgadza i o tych prawach marketingu można zapomnieć.Dalsza historia likieru:1872 - Wilhelm Junior Koerner przejmuje przedsiębiorstwo.1900 - włascicielem jest Otton Stabrin.1910 - 100-letnie urodziny likieru; powstaje w Berlinie duże przedstawicielstwo generalne.1950 - Otton i Herbert Stabrin przesiedlają się z Kunic do Hamburga.1957 - nowa gorzelnia w holsztyńskim Harksheide.1997 - przejęcie firmy przez Dethleffsen GmbH & Co.1998 - przejęcie firmy przez Berentzen Gruppe AG.4. \"Jak twierdzą niektórzy Echt Stonsdorfer Smakuje trochę jak czeska Beherovka, jednak bez namysłu dodają, że jest od niej znacznie lepszy... i bardzo słodki.\"Po pierwsze Becherovka piszemy z \"ch\", od nazwiska Jan Becher.Po drugie - czy jest lepszy, to rzecz gustu - Becherovka jest bardziej miodowo-korzenna i koloru słomkowo-żółtego, a Echt Stonsdorfer zawiera sok jagodowy, jest bardziej ziołowo-owocowy z wyranym zapachem anyżu i mięty i jest koloru czerwono-brązowego.5. \"Żal tylko, że likieru nie można obecnie kupić w Polsce (chociaż chodzą plotki, że ta sytuacja może się zmienić).\"To się zmieniło - wczoraj kupiłem Echt Stonsdorfer - za butelkę 0,7 l zapłaciłem 50 zł.Dla porównania - Becherovka 0,5 l w Czechach kosztuje ok. 20 zł, a Jägermeister 0,35 l w Czechach kosztuje ok. 33 zł.Obecnie pogłębiam wiedzę laboranta i gromadzę surowce korzenno-ziołowe do testów nad swoją recepturą likieru karkonoskiego. Jak będę miał pierwsze sensowne rezultaty, to zaproszę na degustacjęWiem, że autorzy strony Podgórzyn oraz pracownicy Działu Promocji Gminy zaglądają na tutejsze forum, tylko się czają, nie rejestrują i nie wychodzą z krzaczorów - bardzo ich proszę o poprawienie zawartosci strony www.podgorzyn.pl w częsci dotyczącej likieru Echt Stonsdorfer.", "url": "http://forum.przesieka.pl/viewtopic.php?t=518&start=15", "category": "dolnośląskie", "sub_category": "Napoje (alkoholowe i bezalkoholowe)", "phrase": "Likier karkonoski"}