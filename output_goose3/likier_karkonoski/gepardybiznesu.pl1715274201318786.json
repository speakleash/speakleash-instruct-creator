{"meta_description": "", "title": "Likier Karkonoski – Zdrowy Smak 2013 – Gepardy Biznesu", "content": "Historię powstania i produkcji ziołowego likieru opisał jego pomysłodawca i twórca Tomasz Łuszpiński MBA, przewodnik grupy, do której trafili członkowie kapituły konkursowej Elżbieta i Jerzy Krajewscy. Firma Abditus Sp. z o.o., która produkuje Likier Karkonoski, zdobyła też tytuły Gepard Biznesu 2012 i Efektywna Firma 2012. Likier Karkonoski ma mocny, ziołowy smak. Nie ma badań naukowych potwierdzających jego zdrowotne działanie, ale jego konsumenci oceniają, że ma dobry wpływ na zdrowie. Na festynie w Karpaczu 22 czerwca 2013 r. chętnie degustowały go starsze osoby. Tomasz Łuszpiński, twórca Likieru Karkonoskiego, promuje go na festynie w Karpaczu 22 czerwca 2013 r. Wszyscy przewodnicy od lat opowiadali o tym, że od 1810 roku w Karkonoszach był produkowany likier ziołowy – załączam artykuł kierownika Archiwum Państwowego w Jeleniej Górze Ivo Łaborewicza z 2003 roku, gdzie autor umieścił w zakończeniu (ostatni akapit) następujące sformułowanie: „Dziś już w podkarkonoskich miejscowościach nie wytwarza się ziołowych likierów.” – ponieważ jestem z wykształcenia inżynierem chemikiem po Politechnice Wrocławskiej, to w 2007 roku postanowiłem wykonać tego typu likier dla siebie, do konsumpcji domowej. Pierwszy litr likieru według mojej oryginalnej receptury powstał w 2009 roku i bardzo szybko mi się skończył. W kolejnym roku wyprodukowałem 5 litrów, ale ta ilość wystarczyła tylko na kilka tygodni, bo wiele osób z mojego otoczenia doceniło likier ziołowy jako lekarstwo na różne przypadłości. W 2010 roku zgłosiłem znak towarowy słowny LIKIER KARKONOSKI do Urzędu Patentowego. Następnie udałem się do firm, które mogłyby wyprodukować na zlecenie Likier Karkonoski w skali masowej, oraz do hurtowni, które mogłyby ten produkt dostarczyć do sklepów i gastronomii. Kilkanastomiesięczne wysiłki udało się zakończyć sukcesem i 11 czerwca 2012 roku Likier Karkonoski pojawił się na rynku. W ciągu kilkunastu tygodni Likier Karkonoski pojawił się w 200 punktach sprzedaży na terenie całych polskich Karkonoszy. W dniu 05.10.2012 za Likier Karkonoski otrzymałem Nagrodę Starosty Jeleniogórskiego Liczyrzepa w dziedzinie turystyki w kategorii „Promocja Regionu”. W dniu 12.10.2012 Likier Karkonoski został zaprezentowany na rynku ogólnopolskim podczas Targów Naturalnej Żywności NATURA FOOD w Łodzi – media branżowe wybrały zdjęcie z „bratem Tomaszem” prezentującym Likier Karkonoski do ilustracji relacji targowej http://www.potrawyregionalne.pl/367,Natura_Food.htm . W dniu 21.05.2013 Likier Karkonoski został wpisany na Listę Produktów Tradycyjnych prowadzoną przez Ministra Rolnictwa i Rozwoju Wsi jako pierwszy na Dolnym Śląsku napój o zawartości alkoholu powyżej 18%. W 2013 roku rozpocząłem działania zmierzające do przygotowania produktu na rynek czeski pod nazwą KRKONOŠSKÝ LIKÉR. Duże zainteresowanie konsumentów z terenu całego kraju powoduje, że Likier Karkonoski pojawia się w coraz większej ilości polskich miast. Podmiotem odpowiedzialnym za działania związane z Likierem Karkonoskim jest Abditus Sp. z o.o., która znalazła się na 378 pozycji Gepardów Biznesu 2012 województwa dolnośląskiego. J Więcej na stronie www.LikierKarkonoski.pl , na Facebook’u i mnóstwo zdjęć i artykułów w internecie.", "url": "https://gepardybiznesu.pl/2013/06/25/likier-karkonoski-zdrowy-smak-2013/", "category": "dolnośląskie", "sub_category": "Napoje (alkoholowe i bezalkoholowe)", "phrase": "Likier karkonoski"}