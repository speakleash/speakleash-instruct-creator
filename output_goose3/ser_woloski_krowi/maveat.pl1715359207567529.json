{"meta_description": "Sery z mleka krowiego, wytwarzane z najlepszych włoskich składników, są doskonałym źródłem witamin i minerałów wspomagających metabolizm.", "title": "Włoskie sery z mleka krowiego | Oryginalne włoskie sery z mleka krowiego", "content": "Tym, co kojarzy się z popularną i uwielbianą na całym świecie kuchnią włoską są niewątpliwie sery. Urzekają wyjątkowym smakiem i aromatem oraz dodają potrawom niepowtarzalnego charakteru. Mogą być spożywane samodzielnie np. w roli przystawki lub też, jako składnik wspaniałych włoskich potraw znanych również poza granicami tego śródziemnomorskiego kraju. Doskonale też smakują w duecie z winem i są niezastąpione na każdym przyjęciu serwującym dania prosto z Italii. Wielbiciele serów mogą wybierać pomiędzy produktami pleśniowymi, wędzonymi czy dojrzewającymi, które w zależności od regionu, z którego pochodzą, powstają z różnego rodzaju mleka. Jedne z najpopularniejszych tego typu rarytasów to włoskie sery z mleka krowiego, które z przyjemnością prezentujemy w naszym sklepie. W naszej ofercie znajdują się oryginalne włoskie sery z mleka krowiego o zróżnicowanym smaku i właściwościach. Dzięki temu można je wykorzystywać na wiele sposobów i używać do przygotowania różnorodnych potraw kuchni włoskiej. Dość uniwersalnym nieco podobnym do polskiego twarogu serem jest Ricotta, doskonale komponujący się zarówno z daniami wytrawnymi, jak i słodkimi. Dla wielbicieli wspaniałego włoskiego deseru tiramisu polecamy kremowy i słodkawy Mascarpone, który powstaje ze śmietanki mleka krowiego i wyróżnia się miękką konsystencją. Z kolei ci, którzy chcą przyrządzić prawdziwe włoskie dania, powinni wypróbować wykorzystywanego do lasagne, gnocchi czy risotto sera Gorgonzola oraz niezastąpionego w pizzy i zapiekankach Parmezanu. Wyjątkowo ciekawym obecnym w naszym asortymencie produktem, jest też dojrzewający ser Grana Padano, wyróżniający się m.in. ziarnistą strukturą oraz tym, że nie zawiera nietolerowanej przez wiele osób laktozy. Wszystkie proponowane przez nas sery będą doskonałą inspiracją dla amatorów włoskiej kuchni oraz tych, którzy cenią smaczne jedzenie tworzone na bazie tradycyjnych naturalnych składników.", "url": "https://maveat.pl/sery/sery-z-mleka-krowiego/", "category": "podkarpackie", "sub_category": "Sery i inne produkty mleczne", "phrase": "Ser wołoski krowi"}