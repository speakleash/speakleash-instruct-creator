{"meta_description": "", "title": "Konfitura z jarzębiny - idealna do mięs", "content": "Jarzębina kojarzy Ci się jedynie z czerwonymi koralami? Musisz to zmienić! Owoce jarzębiny często bowiem ze względu na zawartość witamin C oraz A, a także kwasów organicznych, karotenoidów, substancji garbnikowych i węglowodanów stosowane są w lecznictwie! Mało kto wie, że owoce jarzębiny nadają się tym samym na przetwory i można z nich wykonać zarówno wino, nalewki, syrop, soki, jak i konfitury. I właśnie na ten ostatni specjał przygotowaliśmy dla Was przepis. Konfitura jarzębinowa sprawdzi się szczególnie serwowana do mięs i serów — nie zamykaj się jednak na inne połączenia. Możesz również zastosować ją do burgerów lub kanapek z masłem orzechowym, lub pastą czekoladową! Słoiki wyparz. Jarzębinę przebierz, usuń gałązki i listki, a następnie umyj. Jeśli jarzębina była zbierana przed przymrozkami przemroź ją w zamrażarce przez 2-3 dni. Przed rozpoczęciem przygotowywania konfitury jarzębinę zamrożoną przelej wrzątkiem i zostaw na 10 minut. Owoce wsyp do garnka, dodaj cukier i wodę - smaż pół godziny. Cały czas mieszaj. Jabłka i grszki umyj, obierz, usuń gniazda nasienne i pokrój w kostkę. Dodaj do jarzębiny razem z imbirem. Smaż przez 2-3 godziny, nie pozwalając na przypalenie owoców. Gorącą przełóż do słoików i zakręć. Poddaj pasteryzacji.", "url": "https://browin.pl/przepisnik/przepis/konfitura-z-jarzebiny-idealna-do-mies", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitury z jarzębiny"}