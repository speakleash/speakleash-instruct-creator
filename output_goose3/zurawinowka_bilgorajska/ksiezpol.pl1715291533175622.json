{"meta_description": "", "title": "Agroturystyka : Gmina Księżpol", "content": "Centrum Turystyki Wiejskiej Alicja Czarna to jedyne w powiecie przedsiębiorstwo posiadające stosowne zezwolenia na produkcję i sprzedaż nalewek regionalnych, w tym Żurawinówki Biłgorajskiej wpisanej na Listę Produktów Tradycyjnych. Etykieta Żurawinówki Biłgorajskiej jest w trakcie zastrzegania przez Urząd Patentowy. Swoje produkty przedsiębiorstwo promuje na targach, wydarzeniach turystycznych oraz misjach gospodarczych dzięki czemu zawędrowały one nie tylko w różne zakątki Polski ale także do Niemiec, Francji, Holandii, Kanady, Włoch, Wielkiej Brytanii, Belgii, Szwecji, Hiszpanii oraz Stanów Zjednoczonych. Żurawinówka Biłgorajska to pożądany produkt zakupywany przez osoby odwiedzające te strony jako prezent oraz produkt lokalny, przez co jest utożsamiana z regionem biłgorajskim i stanowi doskonałą promocję Ziemi Biłgorajskiej. Nalewka posiada znak Jakość Tradycja, który gwarantuje, że produkt jest nie tylko wysokiej jakości, ale także jego produkcja odbywa się w sposób tradycyjny. Ponadto Centrum Turystyki Wiejskiej Alicja Czarna to renomowany kompleks agroturystyczny oferujący miejsca noclegowe, możliwość organizacji imprez okolicznościowych, integracyjnych i tematycznych. Firma została także wyróżniona w konkursie AMBASADOR ZIEMII BIŁGORAJSKIEJ", "url": "https://ksiezpol.pl/kultura-i-sport/agroturystyka/", "category": "lubelskie", "sub_category": "Napoje (alkoholowe i bezalkoholowe)", "phrase": "Żurawinówka biłgorajska"}