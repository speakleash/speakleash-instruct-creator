{"meta_description": "Nalewka z tarniny, żurawinówka biłgorajska czy też nalewka owocowa. Podajemy przepisy. Podpowiadamy też jak marynujemy mięso w nalewce", "title": "Jesienne nalewki. Jak je przygotować", "content": "Nalewka wieloowocowa Do słoja wsypujemy 1 kg różnych owoców, które dojrzewają w ogrodzie. Podstawą niech będą maliny, truskawki, porzeczki, może być agrest. Dodajemy laskę wanilii, kilka goździków i kawałek świeżego korzenia imbiru. Mieszankę zasypujemy 0,5 kg cukru i zalewamy 1 l dobrej wódki. Słój szczelnie zamykamy i ustawiamy na parapecie okna, by zawartość ogrzewało wrześniowe słoneczko.  Po dwóch tygodniach cedzimy, filtrujemy i do butelek, jak wyżej. Nalewce ogrodowej trzeba aż sześć miesięcy, ale gdy wcześniej odkorkujemy jedną z buteleczek, to kieliszek potrafi odpędzić grypowe nastroje. Żurawinówka biłgorajska Składniki: 1 kg przemarzniętych żurawin, 1 kg cukru, pół litra spirytusu, 1 litr dobrej, czystej wódki. Wykonanie: żurawiny rozgniatamy, przekładamy do słoja wraz z sokiem i zasypujemy kilogramem cukru. Po 3 dniach zalewamy spirytusem i wódką. Odstawiamy na 3 tygodnie. Następnie odciskamy żurawinę przez lniane płótno i przelewamy do kolejnego słoja. Gdy się nalewka ustoi, ściągamy rurką i cedzimy przez papierowy filtr do kawy. Nalewka z tarniny   Składniki: 10 dag przemarzniętej tarniny, 3 suszone śliwki, po 2 dag rodzynek, fig i daktyli (lub innych bakalii). Pół litra spirytusu, 400 ml przegotowanej wody. Wykonanie: tarninę i śliwki wypestkować. Posiekać razem z bakaliami, przełożyć do słoja. Zalać spirytusem. Zostawić do świąt. Od czasu do czasu potrząsnąć słojem. Nalewkę zlać, przecedzić przez filtr. Wodę zagotować z cukrem, wystudzić, połączyć z nalewką. Przelać do butelek. Można próbować, ale im dłużej stoi tym lepsza. Marynujemy mięso w nalewce Polskie nalewki mogą być podstawą wielu marynat do mięsa. Najczęściej stosujemy nalewkę na suszonych śliwkach lub śliwowicę. Marynujemy kawałki mięsa, następnie pieczemy na grillu. Okazało się, że gdy mięso zamarynujemy w nalewce, to podczas grillowania wytwarza się dużo mniej szkodliwych substancji, które mogą być rakotwórcze. Jak zrobić dobrą marynatę z nalewką? Na 2 kg mięsa wieprzowego lub drobiowego potrzebujemy kieliszek śliwowicy, sok z 2 małych cytryn, 10 pokruszonych suszonych śliwek, 10 ziaren pieprzu czarnego, 10 ziaren ziela angielskiego, 3 goździki, 2 liście laurowe.  Co dalej? Należy zagotować wszystkie składniki marynaty. Umyte mięso ułożyć ciasno w kamionkowym naczyniu lub emaliowanym garnku, obłożyć pokrojonymi w plastry trzema cebulami i zalać wrzącą marynatą. Pozostawić na 3-4 dni w chłodnym miejscu, codziennie obracając. Mięso wyjąć z marynaty (marynaty nie wylewać), odcisnąć, natrzeć solą ze wszystkich stron i pozostawić w chłodnym miejscu, na co najmniej godzinę. Podczas grillowania mięsa można skrapiać je marynatą.", "url": "https://www.dziennikwschodni.pl/kuchnia/jesienne-nalewki-jak-je-przygotowac,n,140929667.html", "category": "lubelskie", "sub_category": "Napoje (alkoholowe i bezalkoholowe)", "phrase": "Żurawinówka biłgorajska"}