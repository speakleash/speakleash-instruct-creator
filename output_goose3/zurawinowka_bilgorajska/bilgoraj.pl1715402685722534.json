{"meta_description": "", "title": "Kuchnia regionalna - Biłgoraj", "content": "Wytwarzanie, ochrona i promocja żywności wysokiej jakości odgrywają w państwach Unii Europejskiej coraz bardziej znaczącą rolę. Jednym z podstawowych sposobów realizacji polityki jakości we Wspólnocie (ang. - Quality Policy) jest wyróżnianie znakami potwierdzającymi wysoką jakość wyrobów rolno-spożywczych pochodzących z konkretnych regionów, jak też charakteryzujących się tradycyjną metodą produkcji. Do takich produktów - typowo biłgorajskich - zaliczane są: pieróg biłgorajski i niepowtarzalny, ciemnobrązowy olej świąteczny - olej lniany, krężałki, biłgorajska żurawinówka czy nalewka dereniowa.", "url": "https://www.bilgoraj.pl/page/201/kuchnia-regionalna.html", "category": "lubelskie", "sub_category": "Napoje (alkoholowe i bezalkoholowe)", "phrase": "Żurawinówka biłgorajska"}