{"meta_description": "", "title": "SMAKOWANIE ŻURAWINÓWKI- , Zamość, Biłgoraj, Tomaszów", "content": "To właśnie żurawinówka biłgorajska stała się znakiem rozpoznawczym Centrum Turystyki Wiejskiej „Alicja”. Alicja Czarny zadbała o to, by nalewka robiona z owoców zbieranych w okolicy (a jest tam ich pod dostatkiem) została wpisana na Listę Produktów Tradycyjnych. Kolejnym etapem było uzyskanie ( w tym roku) zaświadczenia ministerstwa rolnictwa zezwalającego na wyrób i sprzedaż nalewki. Ci, którzy wybiorą się do Glin na wypoczynek mogą posmakować żurawinówki robionej wedle dawnej receptury. Alicja Czarny przedstawia też przepis na wyśmienitą karkówkę po cygańsku. Wykonanie. Żurawinę wkładamy do gąsiora i zalewamy wódką oraz spirytusem. Musi tak stać przynajmniej dwa tygodnie. Dopiero po tym czasie można przystąpić do obróbki, czyli ręcznego ( koniecznie!) wyciskania przy użyciu gazy. Na tym nie koniec, bo jeszcze trzeba dodać cukier i znów nalew musi postać, im dłużej tym lepiej. Składniki zalewy: 1 litr wody, pół koncentratu pomidorowego, sok z cytryny, przyprawy według gustu i smaku. Wykonanie. Sporządzamy marynatę łącząc ze sobą wszystkie zioła i przyprawy. Wcieramy je w plastry mięsa. Odstawiamy na 12 godzin. Następnie na smalcu obsmażamy obustronnie plastry karkówki. Przekładamy do brytfanki, wlewamy zalewę i dusimy 1,5 godziny w temperaturze 160 st. Celsjusza.", "url": "http://www.tygodnikzamojski.pl/artykul/65452/smakowanie-zurawinowki.html", "category": "lubelskie", "sub_category": "Napoje (alkoholowe i bezalkoholowe)", "phrase": "Żurawinówka biłgorajska"}