{"meta_description": "", "title": "PRUCHNICKIE SUSZONE", "content": "Pruchnik położony jest w powiecie jarosławskim w województwie podkarpackim, a powstał prawdopodobnie w XIV wieku. Suszenie jabłek odbywało się na palenisku w piecu przeznaczonym do wypieku chleba. Praca ta była bardzo mozolna i wymagała ogromnej cierpliwości, gdyż owoce musiano poddawać wielokrotnemu osuszaniu. Jabłka suszono w zależności od pogody i ilości owoców, w pogodne dni owoce dosuszano na słońcu i wietrze. Wysuszone i gotowe do spożycia jabłka umieszczano w papierowych torebkach i wieszano np. nad piecem lub kładziono w ciepłym miejscu. Wraz z rozwojem techniki i wprowadzeniem innowacyjnych urządzeń wykorzystywanych do suszenia owoców, osuszanie stało się prostsze i mniej czasochłonne, jednak nie wpłynęło to na smak ani walory odżywcze wysuszonych owoców.", "url": "https://www.polskasmakuje.pl/author/bogdan-stanik/", "category": "podkarpackie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Suszone plasterki jabłek z Pruchnika"}