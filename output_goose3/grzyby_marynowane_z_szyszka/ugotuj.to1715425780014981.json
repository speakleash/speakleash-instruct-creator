{"meta_description": "", "title": "Grzyby marynowane - przepisy dla początkujących i nie tylko", "content": "Wśród nas jest wielu zapalonych grzybiarzy, dla których sezon grzybowy to ulubiony czas w roku. Wiadomo, że świeże grzyby smakują najlepiej. Jednym ze sposobów na zachowanie smaków z tego okresu jest marynowanie grzybów. Zajmie nam to niewiele czasu, a pysznymi grzybami będziemy mogli delektować się przez cały rok. Poza tym przyrządzone w ten sposób grzyby to obowiązkowy element dobrze wyposażonej domowej spiżarni. Tego typu grzyby mogą być na przykład doskonałym dodatkiem do obiadu. Z marynowanych grzybów przyrządzamy także uwielbiany przez wielu sos tatarski. Do marynowanie możemy wykorzystać różnego rodzaju grzyby – borowiki, kurki, podgrzybki, rydze, gąski, maślaki. Zazwyczaj zaleca się marynowanie każdego gatunku oddzielnie. Najlepiej nadają się do tego świeże grzyby. Szczególnie ważnym elementem tej procedury jest przyrządzenie odpowiedniej zalewy - źle przygotowana możne zepsuć całość. Warto więc temu elementowi poświęcić szczególną uwagę. Ciekawą odmianą są grzyby marynowane z szyszką. To przyrządzane od lat 50. XX wieku danie z północno-zachodniej Polski. Sekret tej receptury polega na dodawaniu miodu i zielonej szyszki sosnowej do gotującej się octowej zalewy. Takie dodatki jednocześnie wzbogacają i łagodzą smak marynaty. Jak zrobić pyszne grzyby marynowane? Poznaj sprowadzone przepisy na ten przysmak! Sposób przygotowania: Grzyby umyj, trzonki oskrob i przytnij. Cebulę obierz i przetnij na pół. Zagotuj 1 litr wody z 20 g soli, wrzuć grzyby, cebulę i gotuj 30 minut. Następnie całość odcedź i ostudź. Przygotuj marynatę: zagotuj 300 ml wody, dodając ocet, liście laurowe, pieprz, 10 g soli i cukier. Zdejmij z ognia i ostudź. Grzyby wraz z cebulą rozłóż do słoików i zalej marynatą. Słoiki zamknij i przechowuj w ciemnym miejscu maksymalnie przez 1 rok. • 1.5 łyżki soli do gotowania grzybów i 1 łyżeczka do zalewy Sposób przygotowania: Grzyby czyścimy i myjemy. Zalewamy 1,5 litra wody, dodajemy sól i gotujemy przez 20-25 minut na małym ogniu. Marchewkę i cebulę obieramy i kroimy w talarki. Do 1/2 litra wody wlewamy ocet, dodajemy warzywa, sól, cukier i pozostałe przyprawy. Zalewę gotujemy przez 30 minut. Grzyby odcedzamy i wkładamy do wyparzonych słoików. Zalewamy gorącą zalewą i zakręcamy. Stawiamy wieczkiem do dołu, aż do wystygnięcia.", "url": "https://ugotuj.to/przepisy_kulinarne/7,87978,20458093,grzyby-marynowane-przepisy-dla-poczatkujacych-i-nie-tylko.html", "category": "zachodniopomorskie", "sub_category": "Inne produkty", "phrase": "Grzyby marynowane z szyszką"}