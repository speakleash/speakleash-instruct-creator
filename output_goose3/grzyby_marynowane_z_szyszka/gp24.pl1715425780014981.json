{"meta_description": "Pięć „Pereł”, prestiżowy „Klucz do spiżarni”, trzy medale i wyróżnienie zdobyli zachodniopomorscy wystawcy na targach.", "title": "Czym smakuje region? Choćby grzybami z szyszką... [zdjęcia]", "content": "- Sukcesem tego dania jest świeża ryba - mówi Małgorzata Dzieciniak z Gospody. - Sama ryba jest robiona metodą gotowania na zimno w soku z cytrusów. Niestety, potrawa jest sezonowa, czyli kiedy jest sezon na leszcza. Perłę 2017 w kategorii na najlepszą regionalną potrawę zdobyła przystawka z leszcza z Doliny Dolnej Odry z Gospody Herbu Korab. Z naszego regionu nagrodzone zostały: jesiotr wędzony - Gospodarstwo Rybackie Zielenica; ser kozi widuchowski - Edyta Szczupak, Gospodarstwo Ekologiczne Frykas; chleb szczeciński - Piekarnia Cukiernia Przemysław Wojciechowski; wino z owoców róży dolickie - Bożena i Ryszard Jasz-czowscy, Gospodarstwo Ekologiczne Sedina. Podczas Międzynarodowych Targów „Smaki Regionów” odbył się finał XVII edycji konkursu Nasze Kulinarne Dziedzictwo - Smaki Reginów. Kapituła konkursu przyznała Perły 2017 w kategorii na najlepszy regionalny produkt żywnościowy. Podczas targów odbył się również konkurs o medal targów „Smaki Regionów”, który otrzymali: Gospodarstwo Ekologiczne Folwark Biernów Park Krystyna i Andrzej Hapka za grzyby marynowane z szyszką, Gospodarstwo Rybackie Zielenica Anna Skowrońska za pstrąga wędzonego, P.P.H. Tast Jan Tabiński za pomorskie ciasteczka przyjaźni z Doliny Siedmiu Młynów. Wyróżnienie otrzymało Gospodarstwo ekologiczne Sedina Bożena i Ryszard Jaszczowscy za kiszone zielone pomidory na solance kołobrzeskiej. W tym roku podczas targów „Smaki Regionów” wręczono 20 medali wystawcom z różnych regionów.", "url": "https://gp24.pl/czym-smakuje-region-chocby-grzybami-z-szyszka-zdjecia/ar/12532430", "category": "zachodniopomorskie", "sub_category": "Inne produkty", "phrase": "Grzyby marynowane z szyszką"}