{"meta_description": "Często nie zwracamy na niego uwagi. Są stałym elementem lasów, a w domach najczęściej odgrywają rolę dekoracyjną. Szysz…", "title": "Jesienią tata suszy szyszki w piekarniku. Później rozkłada w całym domu", "content": "Często nie zwracamy na niego uwagi. Są stałym elementem lasów, a w domach najczęściej odgrywają rolę dekoracyjną. Szyszki świetnie sprawdzą się również jako odświeżacze powietrza. Mój tata zbiera je każdej jesieni (oczywiście w niewielkich ilościach), piecze w piekarniku, a następnie sprawia, że przez całą zimę w domu unosi się przyjemny, odświeżający zapach. Szyszki najłatwiej pozyskiwać z lasu, ale pamiętaj, że wynoszenie ich w dużych ilościach jest nielegalne (dwie szyszki to nie problem, ale cała reklamówka już tak). Zbiorów dokonuje się jesienią i zimą. Warto mieć na uwadze, że szyszki można też kupić legalnie (np. w wyłuszczarni nasion). Tam zaopatrują się osoby potrzebujące szyszek np. do celów zdobniczych. Uzbierane szyszki przed wykorzystaniem w celach dekoracyjnych należy upiec w piekarniku. Dlaczego? To pozwoli pozbyć się wszystkich schowanych w zakamarkach szyszek szkodników i ewentualnych chorób roślin, które mogłyby się przenosić. Oczyszczone z brudu szyszki wyłóż na blaszkę wyłożoną papierem do pieczenia. Piekarnik nagrzej wcześniej do temperatury ok .90 st. C - nie więcej, gdyż znajdująca się w szyszkach żywica jest łatwopalna. Pamiętaj też, by nie pozostawiać piekarnika bez nadzoru. Szyszki piecz ok. 30 minut, a po tym zostaw je na blaszce do całkowitego ostygnięcia. Pokazała, co się stanie, gdy zamrozisz jajko. Lepiej nie próbuj tego robić Tak przygotowane szyszki mogą stać się nośnikiem twoich ulubionych aromatów i wspaniale odświeżą zapach w twoim domu. Jak przygotować domowej roboty odświeżacz powietrza z szyszek? Przygotuj ulubione olejki eteryczne, olej o neutralnym zapachu (np. z pestek winogron) oraz buteleczkę z atomizerem. W kwestii doboru olejków najlepiej kierować się własnymi upodobaniami. Jeśli jednak szukasz lekkich zapachów, które dają uczucie świeżości, postaw na olejki eteryczne z cytryny, grejpfruta, mięty, rozmarynu, eukaliptusa, a także lawendowy. Do przygotowania domowego odświeżacza z szyszek warto wybrać kompozycję 2-3 zapachów (np. olejek miętowy + eukaliptusowy + cytrynowy). W butelce z atomizerem wymieszaj 10-15 kropli olejków z trzema łyżkami oleju. Ostudzone szyszki spryskaj przygotowaną mieszanką, a następnie przełóż je do woreczków strunowych i szczelnie zamknięte przechowuj w ciemnym suchym miejscu przez 3-4 dni. Po tym czasie możesz rozłożyć szyszki w całym domu - w temperaturze pokojowej i wyższej będą uwalniać swój zapach.", "url": "https://pysznosci.pl/jesienia-tata-suszy-szyszki-w-piekarniku-pozniej-rozklada-w-calym-domu,6949518403517024a", "category": "zachodniopomorskie", "sub_category": "Inne produkty", "phrase": "Grzyby marynowane z szyszką"}