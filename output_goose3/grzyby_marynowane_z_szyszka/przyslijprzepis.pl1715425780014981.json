{"meta_description": "Grzyby marynowane - idealne jako zakąska czy dodatek do mięs i wędlin. Warto je zrobić, szczególnie, że smakują dużo lepiej niż te kupne, a wysiłek jest niewiel", "title": "Grzyby marynowane - 11 przepisów", "content": "Grzyby marynowane zrobione na zimę to najlepszy sposób, by zatrzymać je na dłużej niż tylko na lato. Co więcej, ten rodzaj przetworów to nasza polska tradycja - ta przekąska, podobnie jak śledź, jest nieodłącznym towarzyszem spotkań ze znajomymi czy rodzinnych biesiad. Jeśli dotychczas przygotowywałeś je w ten sam sposób, nasza galeria Cię zainspiruje, bo marynowanie grzybów to temat dający spore możliwości.. Podstawową kwestią jest wielkość grzybów. Przygotowując grzybki do słoików, wybierajmy małe okazy. Nie wynika to jedynie ze względów wizualnych – fakt – mniejsze grzyby w całości dużo lepiej się prezentują, ale i z przyczyn praktycznych. Duże grzyby trzeba podzielić na mniejsze kawałki, a to sprawia, że proces przygotowania przetworów wydłuża się. Jeśli chodzi o marynowanie grzybów, klasycznym wyborem są borowiki, podgrzybki i maślaki. Ale do słoika warto zamknąć też kurki, kanie, opieńki, no i oczywiście pieczarki. Najlepiej, robiąc grzyby marynowane, pamiętać, że każdy grzyb to inny smak i aromat, dlatego najlepiej nie mieszać ich. Warto też mieć na uwadze, by nie zalewać darów lasu gorącym octem, bo sprawia to, że grzyby robią się obślizgłe. Warto do naszych słoików z przetworami dodać pokrojoną w plastry marchew, która zatrzymuje ten proces. Podstawą marynaty jest ocet, woda sól i cukier. Do nich dodaje się przyprawy – w wersji minimalnej jest to najczęściej ziele angielskie, gorczyca, liść laurowy. Ale to nie wszystko i właśnie w tym momencie otwiera się pole do eksperymentów. Grzyby w occie bowiem świetnie smakują, jeśli zalewę wzbogacimy o przyprawy. Nie zapomnijmy o ziołach – rozmarynie, tymianku, dużej ilości pieprzu lub warzywach – papryce, marchewce, cebulkach. Ciekawym połączeniem mogą być kurki marynowane z goździkami lub grzyby po węgiersku - marynowane z ostrą papryczką. W przepisach z naszej galerii znajdziecie bardziej lub mniej typowe połączenia smaków, które sprawią, że nasze marynowane grzyby będą przepyszne.", "url": "https://www.przyslijprzepis.pl/galeria-tresci/grzyby-marynowane-11-przepisow", "category": "zachodniopomorskie", "sub_category": "Inne produkty", "phrase": "Grzyby marynowane z szyszką"}