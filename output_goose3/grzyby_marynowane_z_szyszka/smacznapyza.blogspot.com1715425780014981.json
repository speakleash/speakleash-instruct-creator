{"meta_description": "Konfitura sosnowa lub dżem sosnowy z młodych szyszek - bez pasteryzowania", "title": "Dżem z zielonych szyszek", "content": "Co można zrobić z szyszek? zbieramy kiedy są stosunkowo miękkie czyli w maju i czerwcu. Na dżem, tak jak na inne szyszkowe przetwory, potrzebne są szyszki młode, zupełnie zielone. Nie na każdej sośnie i nie każdego roku je znajdziecie. Zbierając róbcie to bardzo ostrożnie, tak żeby nie uszkodzić gałązek. Radzę też robić to w rękawiczkach, bo szyszki są żywiczne i mocno brudzą ręce. Przypominam, że żywiczne zabrudzenia z ubrania i rąk dobrze czyści się terpentyną.. Na pewno przyda się kiedy zaboli mnie gardło. Dżem będzie zaskakującym dodatkiem do jakiegoś deseru albo może do pieczeni z dzika? Jeszcze nie wiem. Wyobraźcie sobie domowe lody podane właśnie z takim dżemem! To będzie petarda! Dżem szyszkowy jest bardzo intensywny, cierpki i żywiczny. Taki leśny. To prawdziwa esencja sosnowego lasu. Można jeszcze szyszki zamarynować, jak pikle, ale najpierw muszę zbierać ich więcej.Tak sobie myślę, że ten dżem to właściwie konfitura, bo przecież nie dodaję do szyszek ani wody, ani zagęstników. Tylko szyszki i cukier, a sok cytrynowy i spirytus nie są obowiązkowe. Podobnie robi się tradycyjne konfitury z płatków róży , gdzie płatki uciera się z cukrem i też nie trzeba ich pasteryzować. Oba te przetwory mają zniewalający zapach i intensywny smak. To wyroby ekskluzywne i wyjątkowe.jak wykorzystać szyszki sosnowe szukałam oczywiście u Gosi i nie zawiodłam się. Ona wie chyba wszystko o tym, co zrobić z kwiatków i innych części dziko rosnących roślin. Zastanawialiście się kiedyś czy jakiś kwiatek jest jadalny i co z niego zrobić? Sprawdźcie to na blogu Pincake! Mój dżem sosnowy może nie jest tak intensywny w kolorze, ale to pewnie zależy od samych szyszek, no i użyłam cukru trzcinowego, który jest ciemniejszy. Najważniejsze, że smak jest boski!czas przygotowania: 15 minutZrobienie takiego dżemu to nic skomplikowanego. Najpierw jednak trzeba nazbierać szyszek.Zebrane szyszki w domu oczyściłam z resztek igieł. Przycięłam też końce od strony tzw. ogonka - mogą nadać dżemowy niepotrzebnej goryczy. Pokroiłam szyszki na mniejsze kawałki i od razu przesypałam do pojemnika blendera. Miksowałam dosypując cukier i dolewając trochę soku z cytryny. Ten dodatek nie jest konieczny, ale według mnie podkręca smak. Kiedy masa była dość gładka wlałam jeszcze odrobiną spirytusu. W smaku nie jest wyczuwalny, a jednak dodatkowo będzie konserwował dżem.Tak zblendowany dżem jest gotowy. Przelałam go do wyparzonych słoiczków. Nie pasteryzowałam, bo duża ilość cukru i spirytus to dobre konserwanty. Wierzch dżemu w słoiczkach może nieco zmieniać kolor i brązowieć, ale to nie wpływa na smak.", "url": "https://smacznapyza.blogspot.com/2018/06/dzem-z-zielonych-szyszek.html", "category": "zachodniopomorskie", "sub_category": "Inne produkty", "phrase": "Grzyby marynowane z szyszką"}