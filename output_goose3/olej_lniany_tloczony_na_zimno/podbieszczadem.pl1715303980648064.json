{"meta_description": "Olej lniany tłoczony na zimno butelka z ciemnego szkła 250ml domowy ekologiczny zdrowy kwasy omega tłuszczowe roślinne sprzedaż", "title": "Olej lniany tłoczony na zimno", "content": "Olej lniany tłoczony na zimno polecam do używania w kuchni np. do sałatek, surówek, twarogu, śledzia, do polania klusek (np. śląskich) na talerzu. Ponadto sprawdzi się jako składnik koktajli owocowych i/lub warzywnych, past do kanapek. Dodać można go także do sosów czy zup – na zimno, po ugotowaniu. Może być również stosowany na skórę czy gardło. Jest częstym składnikiem kosmetyków naturalnych. Olej lniany charakteryzuje się wysoką zawartością tłuszczów wielonienasyconych oraz kwasów tłuszczowych omega-3. Zawarte w nim wielonienasycone kwasy tłuszczowe: kwas alfa-linolenowy (omega-3) i kwas linolowy (omega-6) należą do niezbędnych nienasyconych kwasów tłuszczowych, które są potrzebne np. dla prawidłowego wzrostu i rozwoju dzieci. Pomaga również utrzymać prawidłowy poziomu cholesterolu we krwi. Polecany jest ponadto dla osób z nadciśnieniem. Wspomaga pracę układu trawiennego. Stosowany zewnętrznie przyspiesza gojenie się ran (smarowanie w lekkich zmianach skórnych). Pomaga także na suchą skórę i włosy. W celach profilaktycznych wystarczy spożywać 2-4 łyżki (dzieci od 3 roku życia 1 łyżeczka) oleju dziennie w trakcie posiłków. Dla śpiewaków i innych osób pracujących głosem: w celu ochrony strun głosowych – poleca się pić łyżeczkę oleju lnianego każdego ranka, najlepiej przytrzymując dłuższą chwilę na gardle. Olej lniany tłoczony na zimno może mieć posmak goryczkowy czy ziołowy. Nie powinien być poddawany obróbce termicznej, np. wykorzystywany do smażenia. Produkt należy przechowywać z dala od promieni słonecznych, w butelkach z ciemnego szkła, a najlepiej w lodówce. Doświadczenie pokazało, że odpowiednio przechowywany olej lniany nadaje się do spożycia przez kilka-kilkanaście miesięcy. Olej lniany tłoczymy na zimno w domowej wytłaczarce. Naszą kuchnię zgłosiliśmy pod nadzór sanitarno-epidemiologiczny. Dostosowaliśmy ją do wymogów produkcji spożywczej w warunkach domowych. Na zamówienie możemy wytłoczyć większą ilość – dostępne butelki 250ml, 500ml. Realizacja takiego zamówienia trwa kilka dni (tłoczenie, odstanie osadu, rozlanie do butelek, etykietowanie).", "url": "https://podbieszczadem.pl/produkt/olej-lniany-tloczony-na-zimno/", "category": "lubuskie", "sub_category": "Oleje i tłuszcze (masło, margaryna itp.)", "phrase": "Olej lniany tłoczony na zimno"}