{"meta_description": "", "title": "Olej lniany zimnotłoczony nierafinowany 200 ml | Sklep Targroch", "content": "Powstaje w wyniku tłoczenia nasion lnu zwyczajnego. Charakteryzuje się intensywnie żółtym kolorem i specyficznym smakiem. Nie jest tak popularny jak rzepakowy, słonecznikowy czy kokosowy, co wynika z jego odmiennego zastosowania. Olej lniany to jednak produkt dobrze znany miłośnikom zdrowej diety i kuchni bogatej w wartościowe składniki odżywcze. By skorzystać z całości jego dobroci warto wiedzieć, jak wybrać odpowiedni olej lniany i nie dać nabić się w butelkę. Największą wartością oleju z lnu jest wysoka zawartość kwasów z grupy omega-3, głównie kwasu α-linolenowego (ALA). To wielonienasycone kwasy tłuszczowe, których organizm ludzki nie jest w stanie wytworzyć samodzielnie. Stanowią jeden z najważniejszych budulców komórek, stwarzają barierę przed wieloma chorobami oraz wpływają na poprawienie funkcjonowania całego organizmu. Dieta bogata w omega-3 przyczynia się do poprawy nastroju, zachowania młodości i witalności, a także utrzymania odpowiedniego poziomu cholesterolu i prawidłowej pracy mózgu. Powinny o nią zadbać w szczególności kobiety w ciąży i dzieci, choć statystycznie w Polsce każdy z nas dostarcza organizmowi za mało omega-3. Największą przeszkodą jest ograniczona liczba zawierających je produktów oraz skłonność do szybkiego utleniania się, czyli utraty właściwości zdrowotnych. Kwasy te występują w rybach i owocach morza oraz niektórych gatunkach orzechów i tłuszczów roślinnych. Z tego względu wysokiej jakości olej lniany jest istotnym składnikiem diety wegetarian i wegan. - Sugerując się tabelą wartości odżywczych. Dobry olej lniany jest produktem tłoczonym na zimno, nierafinowanym i przygotowywanym na świeżo. Należy przechowywać go w chłodzie i ciemnych, szklanych butelkach, ograniczających dostęp do światła. Zwykle im więcej kwasów omega-3 zawiera olej, tym krótszy jest jego termin przydatności do spożycia. Wysokiej jakości olej lniany (zwany też często budwigowym) zawiera więcej niż 50% kwasu linolenowego – czyli omega-3 – około 15% kwasu linolowego – omega-6 – oraz niewielką ilość nasyconych kwasów tłuszczowych. Budwigowym określa się olej lniany wysokolinolenowy. Ta szlachetna odmiana została tak nazwana na cześć niemieckiej biochemik – dr Budwig, która opracowała dietę opartą właśnie na przyjmowaniu kwasów omega-3 zawartych w oleju lnianym. Jej głównym założeniem było wspieranie w walce z nowotworami, chorobami serca i cukrzycą, dzięki odpowiedniemu stosunkowi kwasów omega-3 i -6. Olej lniany w trakcie obróbki termicznej traci swoje cenne właściwości i nie powinien być wykorzystywany do smażenia potraw. Doskonale nadaje się jednak do przyrządzania dressingów. Każda sałatka wzbogacona o łyżkę lub dwie zyska głębszego smaku, stanie się bardziej odżywcza, a witaminy rozpuszczalne w tłuszczach będą lepiej przyswajalne. Innym sposobem na wykorzystanie zimnotłoczonego oleju lnianego jest przygotowanie domowego majonezu lub dodanie niewielkiej ilości do twarożków czy koktajli. Tak podany olej stanie się atrakcyjny nawet dla wybrednych maluchów i sceptyków kuchennych eksperymentów. Olej lniany doskonale nadaje się do sałatek, surówek oraz innych dań serwowanych na zimno Przechowywać w suchym, chłodnym i zaciemnionym miejscu. Po otwarciu przechowywać w temperaturze 4-10°C nie dłużej niż 3-4 tygodnie. Może wytrącić się naturalny osad lub zmętnienie - jest to zjawisko naturalne, które nie wpływa na wartość odżywczą oleju. W zakładzie pakowane są również: produkty zawierające różne . Pomimo dołożenia wszelkich starań nie można w 100 % wykluczyć wystąpienia w produkcie tych surowców. Staramy się aktualizować na bieżąco wszystkie informacje zawarte na naszej stronie, jednak dane zawarte w powyższej tabeli mogą różnić się nieco, w zależności od partii produktu. Podane wartości zostały wyliczone z receptur według danych naszych dostawców i/lub literatury fachowej.", "url": "https://targroch.pl/pl/oleje/174-olej-lniany-tloczony-na-zimno.html", "category": "lubuskie", "sub_category": "Oleje i tłuszcze (masło, margaryna itp.)", "phrase": "Olej lniany tłoczony na zimno"}