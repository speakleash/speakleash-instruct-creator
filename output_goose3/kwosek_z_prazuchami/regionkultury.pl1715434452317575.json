{"meta_description": "", "title": "Kwosek z kapustnicy Region Kultury - Serwis informacji kulturalnych województwa łódzkiego", "content": "Kwosek z kapustnicy nazywany też kwosem ze sondka odgrywał dość znaczącą rolę w kuchni sieradzkiej. Przygotowywano go w dwóch odmianach: postnej (podawany na wigilię) i weselnej (gotowany na mięsie). Kwosek z kapuśnicy spożywano z kluskami tulanymi, które wykonywano w nieckach. Żeberka ugotować, dodając włoszczyznę, listki laurowe i przyprawy. Gdy mięso jest już miękkie, odcedzić i do wywaru wlać sok z kapusty. Zagotować i zaprawić zupę, dodając rozmieszaną z wodą i śmietaną mąkę pszenną. Obrać mięso z kości i wrzucić do zupy.Grzyby namoczyć na noc. Ugotować razem z włoszczyzną (marchewka, pietruszka, seler) i cebulą. Dodać przyprawy. Gdy grzyby i warzywa są miękkie – przecedzić i do wywaru wlać sok z kapusty. Zagotować, doprawić mielonym pieprzem i wrzucić pokrojone grzyby.Kwosek z kapuśnicy spożywano z kluskami tulanymi, które wykonywano w nieckach. Do żytniej mąki wlewano odpowiednią ilość wody, ugniatano ciasto na kluski, które wałkowano w rękach.Smacznego!", "url": "https://www.regionkultury.pl/dziedzictwo-kulturowe-t246/smaki-regionu-a229/kwosek-z-kapustnicy-r3296", "category": "łódzkie", "sub_category": "Gotowe dania i potrawy", "phrase": "Kwosek z prażuchami "}