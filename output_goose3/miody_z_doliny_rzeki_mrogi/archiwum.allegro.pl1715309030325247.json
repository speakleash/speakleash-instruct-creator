{"meta_description": "Informacje o Miód leśny z doliny rzeki Mrogi 1250g - 14375869302 w archiwum Allegro. Data zakończenia 2023-10-05 - cena 49 zł", "title": "Miód leśny z doliny rzeki Mrogi 1250g - 14375869302 - oficjalne archiwum Allegro", "content": "Miód leśny to miód nektarowo-spadziowy, określany jest mianem „dwa w jednym”, ponieważ powstaje on z nektaru roślin miododajnych i spadzi iglastej bądź liściastej. Są one zbierane przez pszczoły w tym samym czasie. Zawiera przede wszystkim właściwości nektarów roślin leśnych. Są nimi zazwyczaj borówka, dzika róża, lipa, rumianek, kruszyna dziurawca, malina, głóg oraz zioła. Jak wszystkie miody, w większości składa się z cukrów prostych: glukozy i fruktozy. Dodatkowo miód ten jest bogaty w związki azotowe, kwasy organiczne, minerały (wapń, fosfor, potas) i witaminy. W jego skład wchodzą również olejki eteryczne i flawonoidy. W zależności od pory roku, w jakiej kwitną wykorzystywane do produkcji miodu kwiaty i zioła, barwa miodu leśnego może być jasno- lub ciemnobursztynowa. W postaci patoki (płynnej) jest znacznie ciemniejsza. Co ciekawe, pod wpływem czasu jego kolor blednie. Miód leśny ma intensywny kolor i subtelny zapach charakterystyczny dla lasów. Zazwyczaj jest to mieszanka zapachu dzikiej róży, maliny, lipy, rumianku, borówki i innych ziół. Długość krystalizacji miodu leśnego zależy od rodzaju nektaru oraz spadzi. Po tym procesie nabiera złotego koloru. Jego smak jest słodki, lekko żywiczny.", "url": "https://archiwum.allegro.pl/oferta/miod-lesny-z-doliny-rzeki-mrogi-1250g-i14375869302.html", "category": "łódzkie", "sub_category": "Miody", "phrase": "Miody z doliny rzeki Mrogi"}