{"meta_description": "", "title": "Domowa palcówka", "content": "Chcesz przygotować własną domową kiełbasę dojrzewającą? Koniecznie wypróbuj nasz przepis na domową... palcówkę! Ta aromatyczna kiełbasa przypadnie do gustu każdemu! Jesteśmy pewni, że robiąc ją raz - na stałe wpisze się ona do Twojego menu. Tego smakołyku nie może zabraknąć na Twoim biesiadnym stole! Około 20 minut przed dodaniem do mięsa bakterie rozpuść w niewielkiej ilości wody (ok. 20-30 ml). Karczek pokrój w kostkę wielkości ok. 1-3 cm, a słoninę trochę drobniej. Mięso dopraw i dodaj bakterie. Opcjonalnie możesz także dodać napar z trawy żubrowej - kilka sztuk trawy żubrowej zalej 50 ml gorącej wody, a gdy napar wystygnie, dolej go do mięsa. Całość dobrze wyrób (przez ok. 20 minut). Pozostaw w temperaturze pokojowej na ok. 3-4 godz., a następnie na ok. 24 godz. w lodówce. Przygotuj jelita wieprzowe wypłucz je i namocz ok. 2-3 godz. wcześniej w letniej wodzie. Za pomocą nadziewarki wypełnij jelita mięsem, a jeśli jeszcze nie dysponujesz nadziewarką, wykonaj tę czynność używając palców. Tak przygotowane kiełbasy zawieś w temperaturze pokojowej (18-21°C) na ok. 6-10 dni, czyli na okres potrzebny do dojrzewania i obsuszenia. Gotową palcówkę możesz zapakować próżniowo w folię i przechowywać w lodówce.", "url": "https://browin.pl/przepisnik/przepis/domowa-palcowka", "category": "mazowieckie", "sub_category": "Mięso świeże oraz produkty mięsne", "phrase": "Kiełbasa palcówka"}