{"meta_description": "", "title": "Kiełbasa Dojrzewająca - Palcówka - Blog kulinarny", "content": "Nie masz wędzarni, nadziewarki i innego sprzętu więc domowe wędliniarstwo nie dla Ciebie ? – to nie prawda. Bez sprzętu możesz wykonać jedną z najlepszych kiełbas. Prawdziwy rarytas wędliniarski. Spróbuj i przekonaj się sam.    Potrzebujemy do wykonania ;  2,5 kg mięsa wieprzowego (mogą być okrawki karkówki, łopatki szynki czy schabu)  0,5 kg podgardla wieprzowego.  60 g soli peklującej  2 łyżeczki tłuczonego pieprzu białego  ? główki czosnku  1 łyżeczka mielonego ziela angielskiego  1 łyżeczka tymianku  1 łyżeczka cząbru Wykonanie:  Mięso chude i tłuste kroimy w kostkę 1-1,5 cm  Dodajemy drobno pokrojony czosnek oraz przyprawy  Wyrabiamy 10-15 minut następnie dobrze ubijamy i odstawiamy do lodówki na 24 godziny,  Następnego dnia dodajemy 0,3 l przegotowanej i ostudzonej wody oraz płaską łyżeczkę cukru. Możemy dodać przypraw, jeżeli uznamy to za konieczne. Wyrabiamy 10-15 minut do uzyskanie jednolitej spójnej masy.  Nadziewamy jelita wieprzowe za pomocą lejka ? popychając palcem (stąd nazwa kiełbasy).  Po nadzianiu i powiązaniu w pętka ? wieszamy na 2 doby w temperaturze pokojowej w przewiewnym i nienasłonecznionym miejscu , następnie przenosimy na dwa tygodnie w chłodniejsze miejsce.  Gdy miną dwa tygodnie możemy degustować.", "url": "https://nomart.pl/wordpress/kielbasa-dojrzewajaca-palcowka/", "category": "mazowieckie", "sub_category": "Mięso świeże oraz produkty mięsne", "phrase": "Kiełbasa palcówka"}