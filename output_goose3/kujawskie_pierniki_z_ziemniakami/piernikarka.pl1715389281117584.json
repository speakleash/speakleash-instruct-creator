{"meta_description": "", "title": "Kujawskie pierniki z ziemniakami. KGW Bronisław – Piernikarka", "content": "„Kujawskie pierniki z ziemniakami. Koło Gospodyń Wiejskich Bronisław” to tytuł kolejnego filmu, wywiadu przeprowadzonego z Paniami wypiekającymi pierniki kujawskie z ziemniakami, które są wpisane na Listę Produktów Tradycyjnych z województwa kujawsko-pomorskiego. Koło Gospodyń Wiejskich Bronisław w gminie Dobre (w województwie kujawsko-pomorskim) istnieje od listopada 1956 roku. Przewodniczącą jest p.Anna Patyk. Działalność Koła jest szeroka. Panie noszą strój kujawski i aktywnie uczestniczą w życiu zarówno wsi, jak i gminy oraz regionu. Biorą udział w konkursach i programach. Od 2011 roku przy KGW działa zespół „Bronisławianki”. Członkinie KGW Bronisław regularnie zgłaszają regionalne przysmaki na Listę Produktów Tradycyjnych Ministerstwa Rolnictwa i Rozwoju Wsi (obecnie jest ich ponad 26). Wśród nich są „Kujawskie pierniki z ziemniakami”, zarejestrowane na liście 26 listopada 2018 roku. Rozmowa nagrana w ramach stypendium artystycznego z zakresu opieki nad zabytkami Marszałka Województwa Kujawsko-pomorskiego pt.: „Pierniki w kujawsko-pomorskim. Regionalny szlak kulturowy zabytków oraz dawnych i współczesnych zwyczajów związanych z piernikarstwem”. 👣🍪 Szlak piernikarski: Bronisław, gm. Dobre Podziękowania: Serdeczne podziękowania dla Pani Anny Patyk oraz Pań z Koła Gospodyń Wiejskich Bronisław: Renaty Dzik, Jadwigi Patyk, Grażyny Bykowskiej, Genowefy Jakubowskiej oraz Zofii Kiszki a także dla Działu Historii Toruńskiego Piernikarstwa Muzeum Okręgowego w Toruniu za współpracę przy tworzeniu filmu. Scenariusz: Anna Kornelia Jędrzejewska, stypendystka Marszałka Województwa Kujawsko-Pomorskiego Montaż: Krzysztof Lewandowski Więcej na temat projektu:", "url": "https://piernikarka.pl/index.php/2021/11/07/kujawskie-pierniki-z-ziemniakami-kgw-bronislaw/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Kujawskie pierniki z ziemniakami "}