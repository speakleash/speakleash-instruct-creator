{"meta_description": "", "title": "PIEROGI PODKARPACKIE Z FASOLĄ WRZAWSKĄ", "content": "Mamy całe bogactwo produktów, które są Chronione Nazwą Pochodzenia zatwierdzone przez Komisję Europejską. Należą do nich również warzywa i owoce. Co daje takie oznaczenie? Opisuje, gdzie mogą być uprawiane dane produkty. Do takich warzyw należą białe fasole. Wrzawska z Podkarpacia, Korczyńska ze świętokrzyskiego i Fasola Jaś z Doliny Dunajca, czyli z Małopolski. To nasze skarby, które należy promować, a przede wszystkim używać w kuchni. To bogactwo białka, witamin i minerałów. Kobiety z Kół Gospodyń Wiejskich, prześcigają się w wykorzystaniu tego strączka. Kotlety, pasztety, ciasta, torty, wódki, potrawki czy pierogi. Pomysłów nie ma końca. Wiele z tych potraw znajduje się na Liście Produktów Tradycyjnych. Dziś wykorzystam fasole wrzawską. Już była na blogu wykorzystana do potraw. Ma piękne i duże nasiona, słodkawy smak i mięsistą strukturę. Na Podkarpaciu używana do wielu smakowitych dań. Między innymi, jako farsz do pierogów. By nadzienie było aromatyczne, dodaje się podsmażonej cebuli, majeranku, soli, pieprzu i gałki muszkatołowej. Podawane z wody i okraszone duszoną cebulką lub skwarkami. Jednak najlepsze są odsmażane – 2 szklanki białej fasoli wrzawskiej lub innej dużej  – 2 średnie cebule  – sól, pieprz i gałka muszkatołowa do smaku  – 1 łyżka majeranku – fasolę wsypać do miski, zalać wodą z dodatkiem sody. Moczyć 8 godzin. Zlać wodę, przepłukać kilka razy zimną. Zalać świeżą i gotować do miękkości  – fasole odcedzić, wystudzić i zmielić lub zmiksować na gładko  – cebulę pokroić w drobną kostkę i udusić ze szczyptą soli na rumiano  – wszystkie składniki farszu połączyć – mąkę wymieszać z solą i dodawać po trochu wodę. Wyrobić gładkie i elastyczne ciasto  – wałkować cienko, wykrawać krążki, nakładać farsz, zlepiać i gotować w osolonej wodzie przez około 3 minuty od wypłynięcia", "url": "https://weganon.pl/pierogi-podkarpackie-z-fasola-wrzawska/", "category": "małopolskie", "sub_category": "Gotowe dania i potrawy", "phrase": "Pierogi z fasolą Piękny Jaś"}