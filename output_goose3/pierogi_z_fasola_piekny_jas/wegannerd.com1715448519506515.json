{"meta_description": "PIEROGI Z BIAŁĄ FASOLĄ I GENIALNE SKWARKI Z KASZY GRYCZANEJ", "title": "PIEROGI Z BIAŁĄ FASOLĄ I GENIALNE SKWARKI Z KASZY GRYCZANEJ", "content": "Jakiś czas temu dotarło do mnie, że publikowanie nowych świątecznych przepisów w grudniu jest bez sensu. Większość ludzi o tym czasie już wie, co chce jeść przez okres zimowych świąt i nie ma czasu na testowanie nowych receptur. Okres jesienno -zimowy zawsze sama mam intensywny, bogaty w różne współprace oraz wyjazdy związane warsztatami. Sama nie mam czasu na testowanie i gotowanie. Mam wrażenie, że przez ostatnie dwa lata, przepisy świąteczne w moim wypadku, nie były tak intersujące jak kiedyś. Dlatego postanowiłam wreszcie zakasać rękawy i już teraz 1 listopada mam przygotowane kilka faanaastyyczych przepisów idealnych na najbliższe czasy czyli zbliżającą się zimę oraz zimowe święta. Będę je publikować regularnie co poniedziałek. Pierogi faszerowane białą fasolą chodzą za mną od jakiegoś czasu. Przynajmniej dwa lata planowałam przygotować je na okres świąteczny. I oto są. Chyba jedne z najlepszych pierogów jakie jadałam w życiu. Inspiracją do przygotowania farszu oczywiście były pierogi ruskie, które uwielbiam. W tym wypadku do farszu nie używam ziemniaków, a białą fasolę. Nie sięgam też po tofu. Skupiam się na słodkawym, maślanym idealnym smaku samej fasoli. Kocham białą fasolę. Szczególną miłością darzę odmiany duże Jasia tycznego. Dorodne strączki fasoli nadają się do wszystkiego. Podjadania, pieczenia, duszenia z warzywami lub boczniakami, do pasztetów...pewnie dało by się z fasoli zrobić paliwo rakietowe, ale takich eksperymentów póki co sobie oszczędzę. Oczywiście ten przepis warto modyfikować. Uważam że dodatek ugotowanych ziemniaków był by czymś znakomitym. 💚 Suchą fasolę przenieś do miski, zalej wodą i dodaj dużą łyżkę soli. Zostaw na 8-12h. Wymień wodę. Można do gotującej się fasoli dodać kilka liści laurowych. Gotuj około 40-50 minut aż zmięknie. Odcedź. Zostaw na 5 minut. Zacznij wyrabiać i wyrabiaj aż ciasto zrobi się jednolite i jędrne czyli około 10 minut. Zawiń w folię i zostaw na min 30 minut. 💚 Cebulę posiekaj drobno i przenieś na patelnie z rozgrzanym olejem. Dodaj liście laurowe i ziele angielskie. Smaż aż cebulka się zarumieni. Po usmażeniu wyciągnij liście laurowe i ziele angielskie. 💚 Do miski przesyp ugotowaną fasolę. Dodaj cebulkę. Całość lekko zblenduj ale zostaw grudki i kawałki fasoli. 💚 Dodaj majeranek pieprz ziołowy i ocet. Wymieszaj i zostaw na 5 minut. Następnie spróbuj i dopraw koniecznie solą i pieprzem czarnym. 💚 Jeśli farsz wydaje się być za suchy (to zależy od fasoli) dodaj 2 łyżki oliwy, wody lub bulionu. Ale rób to stopniowo mieszając farsz by z kolei nie zrobił się za mokry. Z kolei jeśli używasz fasoli z puszki i farsz wyszedł mokry dodaj łyżkę posiekanych orzechów lub bułkę tartą. 💚 Na patelence rozgrzej kilka łyżek oliwy. Kiedy będzie gorąca wsyp kaszę gryczaną. Nie ruszaj przez minutę. Przemieszaj i smaż jeszcze chwilkę aż kasza zrobi się chrupka. Dodaj ostrożnie sos sojowy. Smaż aż jego nadmiar odparuje.", "url": "https://www.wegannerd.com/2021/11/pierogi-z-biaa-fasola-i-genialne.html", "category": "małopolskie", "sub_category": "Gotowe dania i potrawy", "phrase": "Pierogi z fasolą Piękny Jaś"}