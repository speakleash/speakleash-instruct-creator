{"meta_description": "Pierogi z grzybami i fasolą to ciekawa alternatywa dla tradycyjnych, świątecznych pierogów z kapustą i grzybami. Sprawdzą się nie tylko na wigilijnym stole.", "title": "Zróbcie pierogi z grzybami, ale dodajcie coś jeszcze. Genialna alternatywa dla tradycyjnej wersji", "content": "Lepienie pierogów: Ciasto rozwałkowujemy na cienki placek. Wycinamy z niego kółka o średnicy kilku centymetrów. Na środek placków kładziemy porcję farszu, składamy ciasto i sklejamy jego brzegi. Przygotowanie farszu: Grzyby porządnie czyścimy, a następnie gotujemy do miękkości w osolonej wodzie. Odcedzamy je i siekamy w drobną kosteczkę. Cebulę obieramy i bardzo drobno kroimy. Podsmażamy ją na patelni z dodatkiem smalcu, aż do zeszklenia. Dodajemy do niej grzyby. Całość doprawiamy pieprzem oraz solą i dusimy pod przykryciem przez kilka minut. Fasole cedzimy na sitku i dodajemy do farszu. Zagniatanie ciasta: Mąkę przesiewamy do dużej miski. Dodajemy sól, jajko oraz olej i łączymy składniki ze sobą. Ciągle mieszając, dodajemy stopniowo ciepłe mleko. Zagniatamy ciasto, aż do uzyskania gładkiej, elastycznej konsystencji. Przykrywamy je ściereczką i odstawiamy na około 30 minut. Pierogi z grzybami i fasolą – jak podawać? Pierogi fasolowo-grzybowe zwykle podaje się w wersji gotowanej. Jednak w zależności od preferencji można również przed zaserwowaniem podpiec je w piekarniku lub podsmażyć na patelni. Jeśli przygotujecie większą porcję, możecie je z powodzeniem odsmażyć na następny dzień. Możecie też podawać pierogi na zimno – są wówczas równie smaczne. Polecamy podawać je z dodatkiem gęstej śmietany lub z odrobiną podsmażanej cebulki. Tradycyjne, polskie dania kojarzą wam się z nudą na talerzu? Czas to zmienić! Istnieje mnóstwo sposobów na unowocześnienie klasycznych pierogów. Możecie przyrządzić je w wersji à la pizza z dodatkiem kurczaka, suszonych pomidorów i czarnych oliwek. Polecamy również spróbować meksykańskich empanadas wypełnionych mięsnym farszem, rodzynkami oraz orzechami piniowymi. Ciekawie smakują też pierogi z farszem z kurczaka, zielonymi oliwkami i odrobiną gałki muszkatołowej. Fanom leśnych smaków polecamy przygotować pierogi z kurkami z tego przepisu – dodatek śmietanki i boczku sprawia, że smakują wprost wyśmienicie.", "url": "https://www.mojegotowanie.pl/przepis/pierogi-z-grzybami-i-fasola", "category": "małopolskie", "sub_category": "Gotowe dania i potrawy", "phrase": "Pierogi z fasolą Piękny Jaś"}