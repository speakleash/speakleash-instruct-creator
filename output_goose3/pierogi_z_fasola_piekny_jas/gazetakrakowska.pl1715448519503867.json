{"meta_description": "Przepis na pierogi z \"Jaśkowym sercem\", czyli z fasolą \"piękny Jaś\".", "title": "Małopolskie przysmaki. Pierogi z fasolą „Piękny Jaś” [PRZEPIS]", "content": "Przepis na pierogi z \"Jaśkowym sercem\", czyli z fasolą \"piękny Jaś\". Wszyscy wiedzą, że najlepsza fasola rośnie w Zakliczynie. Plantacje fasoli wpisały się bowiem na stałe w krajobraz gminy Zakliczyn, a potrawy z jej udziałem stanowią najważniejszy element regionalnej kuchni. Znawcy przedmiotu są przekonani, że uprawiana w Dolinie Dunajca odmiana fasoli „Piękny Jaś” ma unikalne walory smakowe i zdrowotne i pod tym względem nie ma równych w świecie.  Piękny Jaś z Doliny Dunajca jest produktem powstającym wyłącznie dzięki połączeniu specyficznej kombinacji czynnika naturalnego (tj. klimatu i gleb) oraz umiejętności miejscowych producentów. Tylko takie zestawienie gwarantuje uzyskanie niepowtarzalnej jakości tego produktu. Dlatego Piękny Jaś, nie dość, ze piękny, jest zdrowy i smaczny.  Z tej fasoli tutejsze gospodynie potrafią zrobić cuda.  W daniach z „Pięknego Jasia” specjalizuje się też Spółdzielnia Socjalna „Serce Pogórza” z Dzierżanin.  Ze względu na wyjątkową jakość i smak fasoli „Piękny Jaś” z Doliny Dunajca, potrawy na jej bazie cieszą się uznaniem klientów. Potrawy Spółdzielni Socjalnej „Serce Pogórza” są oparte na naturalnych produktach i są wykonywane metodami tradycyjnymi.  Na smakoszy czeka szeroki wachlarz potraw z fasoli: „Pierogi z Jaśkowym Sercem”, „Jasiek otulony złocistą kołderką”, „Jaśkowe słodziaki”, „Jaśkowe serce na fasolowym łożu”. Ta, jedna z najstarszych roślin, działa zarówno na zdrowie, urodę jak i... rozum człowieka. Jest bogata w białko, ma wysoką zawartość aminokwasu I lizyny, których brak w produktach zbożowych. Ilość białka w suchych nasionach roślin strączkowych jest zbliżona do jego zawartości w mięsie. Co ważne - białko roślinne nasion strączkowych jest w pełni wykorzystane przez organizm człowieka. Wykonanie Ciasto. Ciasto wyrobić i rozwałkować. Foremką lub szklanką wyciąć kółka. Na każde nałożyć farsz i zlepić.  Farsz. Przebraną i umytą fasolę zalać zimną wodą i zagotować. Natychmiast po zagotowaniu dodać szklankę zimnej wody i gotować pod przykryciem. Powtarzać to trzykrotnie. Boczek pokroić i podsmażyć. Do ciepłego boczku dodać masła, aby się rozpuściło. Zmielić fasolę z boczkiem. Dodać przeciśnięty czosnek. Doprawić solą i pieprzem do smaku.", "url": "https://gazetakrakowska.pl/malopolskie-przysmaki-pierogi-z-fasola-piekny-jas-przepis/ar/c6-13937927", "category": "małopolskie", "sub_category": "Gotowe dania i potrawy", "phrase": "Pierogi z fasolą Piękny Jaś"}