{"meta_description": "Marcinek - przepis na ciasto Urszuli Szwarc z Hajnówki.", "title": "Smaki Podlasia | Marcinek - przepis na ciasto Urszuli Szwarc z Hajnówki", "content": "Marcinek - przepis na ciasto Urszuli Szwarc z Hajnówki.    Składniki na ciasto:  ok. 200 g śmietany 18-proc.  kostka masła  szklanka cukru  1 łyżeczka sody  1 kg mąki  2 jajka  2 żółtka    Przygotowanie:  Ok. 200 g śmietany 18-procentowej mieszamy z łyżeczką sody. Po kilku minutach śmietana powinna zwiększyć objętość o połowę. W drugą miseczkę wbijamy 2 jajka i 2 żółtka. W trzeciej miseczce ucieramy masło z cukrem na białą masę. Podczas ucierania masła dodajemy na zmianę odrobinę śmietany i jajek, aż zużyjemy wszystkie produkty z miseczek. Następnie do masy wsypujemy mąkę - początkowo pół kilograma, potem wyrabiamy ciasto i dosypujemy mąkę, aż uzyskamy gładką kulę. Ciasto dzielimy na około 70 kuleczek, a każdą rozwałkowujemy na prawie przezroczysty placek o średnicy ok. 20 cm. Pieczemy na okrągłych blaszkach lub na papierze do pieczenia od 5 do 10 minut w temperaturze 160-170 stopni Celsjusza (bez termoobiegu). Z takiej ilości ciasta wyjdą 2 marcinki o średnicy 20 cm.    Składniki na krem:  1200 g śmietany 30-proc.  szklanka cukru  łyżeczka kwasku cytrynowego    Przygotowanie:  Ubijamy śmietanę z kwaskiem cytrynowym i stopniowo dodajemy cukier. Na upieczone wcześniej placki na przemian nakładamy krem, około 2-3 mm. Nie uciskamy placków, pod wpływem własnego ciężaru same się uformują. Gdy  wszystkie placki przełożymy ubitą śmietaną, smarujemy ją też boki. Ciasto zostawiamy na 2 godz. Potem na 3-4 godz. wstawiamy do lodówki. Następnie dekorujemy je zmielonymi w drobny proszek upieczonymi placuszkami. Możemy robić wzory w różnych odcieniach, w zależności od koloru pokruszonych placków.", "url": "https://www.radio.bialystok.pl/smakipodlasia/index/id/122697", "category": "podlaskie", "sub_category": "Wyroby piekarnicze i cukiernicze", "phrase": "Hajnowski marcinek"}