{"meta_description": "Tradycyjny tort Marcinek, czyli hajnowski tort ze śmietanką i kruchym ciastem z Podlasia to pyszny tort idealny na urodziny i nie tylko", "title": "Tradycyjny tort Marcinek, czyli hajnowski tort ze śmietanką i kruchym ciastem z Podlasia", "content": "Tradycyjny tort Marcinek, czyli hajnowski tort ze śmietanką i kruchym ciastem z Podlasia nie tylko wyjątkowo wygląda, ale też smakuje. Mój rodzinny dom to miejsce, w którym stawiałam swoje pierwsze kulinarne kroki. I choć tam najlepiej mi się piecze, to zawsze muszę brać poprawkę na to, że mam tam naprawdę ciężkich wybrednych krytyków, którzy na pewno nie będą ukrywać, jeżeli coś im nie smakuje i nie lubią zmian. Z tego powodu na wszelkie rodzinne imprezy zawsze piekę coś bezpiecznego i sprawdzonego. I czasem dorzucam coś ekstra nowego, żeby sama mieć większą frajdę i pokazać coś nowego rodzicom, którzy akurat chętnie spróbują. Zazwyczaj więc na urodziny pojawiał się u nas tort ze śmietanką i truskawkami lub tort czekoladowy. Najważniejsze, żeby nie zmieniać kremu śmietankowego na maślany i nie dorzucać mniej standardowych owoców. Jednak tym razem postanowiłam wprowadzić coś nowego, co też każdemu będzie smakować i upiekłam najlepszy tort o nazwie Marcinek wywodzący się z Podlasia, a dokładniej Hajnówki. Przepis na wielowarstwowy tort Marcinek z Hajnówki – czasochłonna, ale łatwa praca Marcinek wiąże się z pieczeniem wieku warstw, a potem ubijaniem chorej ilości śmietany. Przy przygotowaniu go trzeba nie tylko uzbroić się w cierpliwość, ale też dużą ostrożność. Blaty są super kruche i cieniutkie, więc już ciut za mocny chwyt może sprawić, że się połamią. Jednak Marcinek to naprawdę idealny tort urodzinowy. Co więcej, jest bardzo uniwersalny. W końcu czego tu nie lubić – słodki śmietankowy krem i mięciutkie lekko słodkie warstwy ciasta. Taki tort świetnie sprawdzi się na każdą okazję, a to również idealny tort dla dzieci. Dodatkowo, Marcinek pięknie się prezentuje i naprawdę robi wrażenie. Nie wymaga dużego doświadczenia w pieczeniu. Jeżeli będziemy ostrożnie obchodzić się z blatami, wszystko powinno pójść gładko, choć na pewno nie szybko ;) Ja już mam zamówienie na ten piękny tort na urodziny mojej mamy. Tym razem zrobię go chyba w wersji kakaowej z czekoladowymi blatami. Jednak na razie zachęcam do włączenia go do własnego repertuaru tort owego. Domowy tort przygotowany dla bliskich to zawsze piękny prezent :) Choć taki tort Marcinek z Podlasia będzie świetny, żeby umilić sobie weekend lub nie, bez specjalnej okazji. Gwarantuję, że nikt się nie obrazi, kiedy do kawy dostanie taki kawałek tortu ;) Pamiętaj tylko, że blaty muszą mieć czas, żeby zmięknąć pod wpływem kremu. Najlepiej więc zrobić Marcinka wieczorem i wstawić do lodówki na noc. Jeżeli jednak wolisz zrobić go rano, to odstaw na przynajmniej 6-8 godzin do lodówki przed podaniem.", "url": "https://www.kucharkawbaletkach.pl/tradycyjny-tort-marcinek-czyli-hajnowski-tort-ze-smietanka-i-kruchym-ciastem-z-podlasia/", "category": "podlaskie", "sub_category": "Wyroby piekarnicze i cukiernicze", "phrase": "Hajnowski marcinek"}