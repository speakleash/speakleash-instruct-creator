{"meta_description": "", "title": "MARCINEK HAJNOWSKI", "content": "W wielu hajnowskich domach tradycje związane z kultywowaniem wypieku Marcinka trwają od dziesięcioleci, a tradycyjna receptura jest przekazywana z pokolenia na pokolenie już od ponad 70-ciu lat. Na wyjątkowy smak i zapach Marcinka wpływa jakość produktów używanych do wypieku – ważne jest, aby były najwyższej jakości i najlepiej pochodziły z Regionu Puszczy Białowieskiej. Hajnowski Marcinek to tort o wyjątkowym, śmietankowo -maślanym smaku, który zachwyca swoim dostojnym wyglądem. Składa się z wielu, najczęściej 30, bardzo cienkich placków przełożonych masą śmietanową.", "url": "https://www.polskasmakuje.pl/produkt/marcinek-hajnowski/", "category": "podlaskie", "sub_category": "Wyroby piekarnicze i cukiernicze", "phrase": "Hajnowski marcinek"}