{"meta_description": "ŚLEDZIE Z GRZYBAMI. Wiem doskonale, że śledzie z grzybami wydają się dziwnym połączaniem. Jednak daję słowo, że śledzie z grzybami są szczególne i wyjątkowe tak", "title": "ŚLEDZIE Z GRZYBAMI", "content": "Wiem doskonale, że śledzie z grzybami wydają się dziwnym połączaniem. Jednak daję słowo, że śledzie z grzybami są pyszne, szczególne i wyjątkowe. Zostały okrzyknięte przez moich rodziców najlepszymi śledziami ever. Jest dobrze – jeśli im smakują, to wam też będą :) Nie miałam grzybów leśnych świeżych, wiem, że w niektórych rejonach Polski już są u nas chyba nadal ich brak. Jednak ja mam zapas grzybów mrożonych z ubiegłego roku i często z nich korzystam. Przygotowuję sosy, gulasze, dodaję do mięsa, do wege zup a dzisiaj do śledzi. Ostatnio zastanawiałam się czy jadacie śledzie tylko zimą? Ciekawa jestem, napisz proszę w komentarzu, czy bywają u ciebie na stole śledzie z cebulą, z jabłkiem lub w occie poza czasem świątecznym. U nas w rodzinie sezon na śledzie trwa przez cały rok :) Zapraszam do wielu innych opublikowanych dotychczas przepisów na śledzie! Takie śledzie z grzybami są intensywne w smaku, fantastycznie łączą struktury. Są połączenia, które mnie bardzo pozytywnie zaskakują i właśnie śledzie z grzybami do nich należą – ekstra wyszły! • 300 g śledzi z zalewy oliwnej (można kupić filety śledziowe w pudełku) • 300 g pieczarek (drobnych lub jak u mnie portabello – dlatego ciemne) • Cebule obieram, kroję w plasterki i smażę na złoto. Zdejmuję z patelni i wkładam do miski. • Pieczarki i grzyby leśne kroję w kostkę, solę i podsmażam na kilku łyżkach oleju. Także przekładam do miski. • Czekam aż cebula i grzyby całkowicie wystygną. Dokładam pokrojone na kawałki śledzie, paprykę, troszkę soli i pieprzu i dolewam niej więcej 200 ml oleju. Mieszam dokładnie. • Śledzie z grzybami przekładam do słoika i schładzam w lodówce, wyjmuję i podaję – bajka!", "url": "https://www.olgasmile.com/sledzie-z-grzybami.html", "category": "lubelskie", "sub_category": "Inne produkty", "phrase": "Grzyby po wiejsku"}