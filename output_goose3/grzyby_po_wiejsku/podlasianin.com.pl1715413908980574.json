{"meta_description": "Wielki Finał 22. edycji konkursu Nasze Kulinarne Dziedzictwo – Smaki Regionów zorganizowano 30 września, podczas Targów Smaki Regionów w Poznaniu, na terenie Międzynarodowych Targów Poznańskich. Trzy spośród kilkudziesięciu z całego kraju Pereł 2023 za najlepsze danie i potrawę regionalną i tradycyjną trafiły do mieszkanek powiatu bialskiego: Urszuli Nowickiej, Pauliny Pietrusik i Jolanty Gawryluk. Konkursy regionalne", "title": "Nasze Perły 2023: Kołacz z jagłami, pasztet wątróbkowy i grzyby po wiejsku", "content": "Nasze Perły 2023: Kołacz z jagłami, pasztet wątróbkowy i grzyby po wiejsku Wielki Finał 22. edycji konkursu Nasze Kulinarne Dziedzictwo – Smaki Regionów zorganizowano 30 września, podczas Targów Smaki Regionów w Poznaniu, na terenie Międzynarodowych Targów Poznańskich. Trzy spośród kilkudziesięciu z całego kraju Pereł 2023 za najlepsze danie i potrawę regionalną i tradycyjną trafiły do mieszkanek powiatu bialskiego: Urszuli Nowickiej, Pauliny Pietrusik i Jolanty Gawryluk. Konkursy regionalne trwały od maja do września tego roku. Lubelski zorganizowano 6 sierpnia w Janowcu. To wtedy wyłoniono lubelskich laureatów prestiżowej nagrody Perła 2023. Mieszkankom Południowego Podlasia przypadły aż trzy takie nagrody. Są to: Urszula Nowicka z Pracowni Kulinariów Regionalnych w Perkowicach w gminie Biała Podlaska – za kołacz z jagłami z Perkowic; Danuta i Paulina Pietrusik znane jako Frykasy z Kodnia – za frykas kodeński pasztet wątróbkowy; Jolanta Gawryluk z KGW w Łobaczewie Małym w gminie Terespol – za grzyby po wiejsku. O tym wydarzeniu pisaliśmy tutaj. Teraz przyszła pora na ogólnopolski Wielki Finał Konkursu Nasze Kulinarne Dziedzictwo – Smaki Regionów. Nominowane w poszczególnych regionach produkty poddane zostały ocenie Krajowej Kapituły Konkursowej. Wyniki ogłoszono 30 września podczas Targów Smaki Regionów w Poznaniu. Ku naszej radości, trzy wymienione wcześniej potrawy z powiatu bialskiego zdobyły uznanie także krajowego jury, otrzymując prestiżowe Perły 2023. Po zakończeniu części oficjalnej gali, laureaci mieli okazję zaprezentować swoje produkty na degustacji. Gratulujemy naszym laureatkom! A oto wszyscy laureaci Pereł 2023 z województwa lubelskiego oraz ich dania i produkty: •  • Pełnoziarniste mąki z Zabłocia – Jolanta Pecio Gospodarstwo Ekologiczne Skarby Natury z Zabłocia Jolanta i Eligiusz Pecio;", "url": "https://podlasianin.com.pl/nasze-perly-2023-kolacz-z-jaglami-pasztet-watrobkowy-i-grzyby-po-wiejsku/", "category": "lubelskie", "sub_category": "Inne produkty", "phrase": "Grzyby po wiejsku"}