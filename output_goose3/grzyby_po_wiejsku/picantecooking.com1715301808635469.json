{"meta_description": "Rumiane i aromatyczne smażone ziemniaki z wędzonym boczkiem, pieczarkami, cebulą i słodką papryką, doprawione czosnkiem i natką pietruszki.", "title": "Ziemniaki po wiejsku", "content": "Łatwe w przygotowaniu i bardzo smaczne smażone ziemniaki w wiejskim stylu z wędzonym boczkiem i warzywami. Dlaczego \"po wiejsku\", ponieważ wszystko jest na tyle proste, że w sezonie, wszystkie składniki są dostępne nawet we wsi zabitej dechami, gdzie są własne grządki, zwierzęta i las, w którym można nazbierać grzyby. A ponadto w podobny sposób robiła ziemniaki moja babcia, tylko z cebulą i z opieńkami, które zbierała co roku, ale bez wędzonki i słodkiej papryki. Wychodzi naprawdę po domowemu! Gdy nadchodzą zimniejsze dni, to właśnie takie pożywne, jaskrawe i jednocześnie proste potrawy najbardziej rozgrzewają ciało i umysł. Takie ziemniaki po wiejsku można podawać zarówno jako dodatek do mięsa lub ryby albo serwować jako oddzielne danie z kiszonką, lub warzywną sałatką. Ponieważ mam małe dzieci i najczęściej gotuję dla całej rodziny, dlatego grzybów leśnych nie użyłam. Przestrzegam zasady, która mówi o tym, żeby dzieci poniżej 12 roku życia nie jadły grzybów leśnych, nawet jeśli są to bezpieczne borowiki, czy też kurki. Wszystkie grzyby są w pewnym stopniu toksyczne. Grzyby jadalne są najmniej toksyczne, ale nawet one mogą powodować niestrawność we wrażliwym żołądku. A do tego ja sama grzybów nie zbieram. Nie znam się na nich, a zbieranie grzybów nie pasuje do mojego temperamentu. W związku z tym kupowaniu u kogoś grzybów zawsze towarzyszy strach, że pośród jadalnych grzybów trafi się jakiś jeden niejadalny. Dlatego z wyjątkiem suszonych borowików, kupowanych ze sprawdzonych źródeł, przeważnie używam tylko grzyby hodowlane. W tym przepisie użyłam pieczarek, ale można też skorzystać z leśnych grzybów. Borowiki czy też kurki nie trzeba smażyć przed smażeniem. Co do innych grzybów, to każdy rodzaj trzeba rozważyć osobno. W razie potrzeby tę potrawę można zrobić wegetariańską lub wegańską, pomijając boczek i smażąc wszystko na oleju roślinnym, utrzymując kolejność dodawania poszczególnych składników.", "url": "https://picantecooking.com/pl/recipes/przepisy-budzetowe/ziemniaki-po-wiejsku", "category": "lubelskie", "sub_category": "Inne produkty", "phrase": "Grzyby po wiejsku"}