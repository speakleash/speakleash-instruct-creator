{"meta_description": "Nalewka z pigwy - Pigwówka Naturalna nalewka pigwowa – prawdziwy rarytas wśród alkoholi Nalewka pigwowa to coś więcej niż zwykły alkohol. To nalewka, która zachwyca aromatem od razu po odkręceniu butelki. Tradycyjnie robiona nalewka na bazie owoców pigwy", "title": "Nalewka z pigwy - Pigwówka", "content": "Nalewka pigwowa to coś więcej niż zwykły alkohol. To nalewka, która zachwyca aromatem od razu po odkręceniu butelki. Tradycyjnie robiona nalewka na bazie owoców pigwy. Nalewka pigwowa 100 ml zawiera 35 procent alkoholu. Robiona jest na bazie spirytusu zbożowego i maceraty z owoców pigwy. Jest dosładzana syropem cukrowym. • Tylko naturalne składniki – bez zagęszczaczy czy konserwantów. • Produkt jest z najlepszej jakości składników, dzięki czemu ma intensywny smak, piękny i głęboki kolor oraz niepowtarzalny zapach. • Elegancka i bardzo gustowna butelka – nalewka idealnie nadaje się na prezent dla wielbicieli tradycyjnych smaków. • Gotowa do spożycia od razu po otworzeniu butelki. Nalewka z pigwy czy pigwowca? Czym różnią się te owoce? Pomimo podobnej nazwy, pigwa i pigwowiec są dwoma różnymi roślinami. Mają odmienny wygląd, wielkość i kolor kwiatów. Jedyne co ich łączy to to, że oba gatunki wydają aromatyczne owoce, które idealnie nadają się na rozmaite przetwory. Pigwowiec to niewysoki, rozłożysty krzew, mający gęste gałęzie pokryte kolcami. Kiedy kwitnie, wydaje piękne kolorowe - pomarańczowe, różowe i czerwone kwiaty. Owoce pigwowca nie są zbyt duże, przypominają zniekształcone, twarde morele. Można z nich przygotować wyśmienite kompoty, dżemy, czy nalewki. Pigwa pospolita z kolei może występować jako spory krzew lub niewielkie drzewo, które wydaje jasne, białe kwiaty. Jej największą zaletą są aromatyczne, żółte owoce wielkości jabłka. Są one większe, gładsze i słodsze od owoców pigwowca. Ten popularny i często spotykany na działkowych ogródkach krzew zyskał sobie szerokie grono fanów. Przetwory z pigwy można dodać do deserów, czy napojów. Ich oszałamiający zapach i lekko kwaskowaty smak w doskonały sposób przełamuje słodycz. Cenne właściwości pigwy zostały docenione już w dawnych czasach. Te niepozorne owoce zasługują na uwagę nie tylko ze względu na walory smakowe, ale również kwestie prozdrowotne. W medycynie naturalnej najczęściej wykorzystuje się nie tylko całe owoce, ale także pestki pigwy. Konfitury, herbaty, napary, okłady i maceraty mają drogocenny wpływ na nasze zdrowie. Dlaczego zatem warto sięgać po te żółte owoce? Spożywanie pigwy wzmacnia odporność organizmu, regeneruje wątrobę, co wpływa na polepszenie procesów detoksykacyjnych, ale także działa korzystnie na układ pokarmowy, redukuje stres i zmniejsza wyczerpanie psychofizyczne. Owoce pigwy mają wpływ na wytwarzanie soków trawiennych, a co za tym idzie - wzmagają apetyt. Świetnie sprawdzą się w czasie przeziębienia i grypy oraz przy zaburzeniach trawiennych. Nasiona pigwy mają lekkie działanie przeczyszczające, natomiast wykorzystane zewnętrznie jako okłady, pomagają w stanach zapalnych skóry i spojówek. Owoce pigwy mają szerokie zastosowanie w lecznictwie, a wszystko to dzięki bogatemu składowi tej rośliny. Dostarczają one do organizmu cenne pektyny, taniny oraz witaminy takie jak: witamina C, A, B2 i B6 oraz składniki mineralne w postaci wapnia, żelaza, magnezu, potasu, czy kwasu foliowego. Na co pomaga nalewka z pigwy? Domowa nalewka z pigwy posiada niezwykły smak i aromat, ale także liczne właściwości lecznicze. Owoce pigwy zawierają dużo witaminy C, dlatego dbają o naszą odporność i stanowią naturalną broń w walce z różnego rodzaju infekcjami. Z dobroci pigwy warto korzystać w sytuacjach takich jak brak apetytu, zaburzenia trawienia, anemia, wyczerpanie psychofizyczne, czy niedokrwistość. Sięganie po owoce lub przetwory z pigwy zapobiega chorobom nowotworowym oraz układu krążenia. Ze względu na działanie rozgrzewające nalewka pigwowa będzie idealna na jesienno - zimowe wieczory. Oprócz tego trunek ten świetnie sprawdzi się w okresie Bożego Narodzenia do świątecznych potraw. Smak pigwy jest przyjemny i delikatnie kwaskowaty. Wyraźnie można poczuć go w naszych doskonałych nalewkach, przypominających te, które robiły nasze babcie. Przepis na nalewkę z pigwy na spirytusie został opracowany według staropolskiej receptury, dlatego tak bardzo zachwyca swoim smakiem i aromatem. Jesteście ciekawi, jak powstają nasze wyborne specjały? Do przygotowania trunku wybieramy najlepsze, dojrzałe owoce pigwy oraz najwyższej jakości alkohol, czyli spirytus zbożowy. Do dużego słoja dodajemy czyste, osuszone i pokrojone owoce pigwy, pozbawione gniazd nasiennych. Całość dokładnie zasypujemy cukrem i pozostawiamy w słoju zasłoniętym gazą. Naczynie umieszczamy na około 2 tygodnie w ciepłym miejscu. Po tym czasie wlewamy do słoika z owocami i cukrem alkohol, starannie mieszamy i macerujemy przez około 2 miesiące. Po okresie leżakowania nalewkę przelewamy do osobnego słoja, a owoce pozostałe z syropu zalewamy alkoholem i pozostawiamy do maceracji. Po tym czasie oba roztwory przefiltrowujemy przez sitko, łączymy ze sobą i przelewamy do butelek. Nalewka z pigwy to jeden z najpopularniejszych trunków, po który chętnie sięgają zarówno mężczyźni, jak i kobiety. Domowa nalewka z pigwy wyróżnia się głębokim smakiem i aromatem oraz pięknym, bursztynowym kolorem. Można podawać ją samą na lodzie lub z dodatkiem soku z limonki. Doskonale będzie smakowała zaserwowana z napojami gazowanymi lub owocowymi sokami. Głębię smaku podkreśli odrobina mięty lub bazylii. Przepis na nalewkę pigwową bazuje na tradycyjnych recepturach i domowych sposobach na przetwarzanie produktów. Zawiera tylko naturalne składniki. Doskonale sprawdzi się do deserów lub na wieczór ze znajomymi.", "url": "https://schroniskobukowina.pl/nalewka-pigwowa-35", "category": "łódzkie", "sub_category": "Napoje (alkoholowe i bezalkoholowe)", "phrase": "Nalewka pigwowa"}