{"meta_description": "Nalewka z pigwy jest super pyszna i bardzo popularna do szykowania na jesieni. Domowa pigwówka jest też bardzo zdrowa. Mój przepis jest sprawdzony i wart zapamiętania a pigwówka z roku na rok jest tylko lepsza.", "title": "Nalewka z pigwy", "content": "Nalewka z pigwy to jedna z najbardziej popularnych domowych nalewek, jakie szykuje się w Polsce. Przepis jest prosty. Potrzebujesz tylko odrobinę cierpliwości, ponieważ pigwówka to nalewka na którą się czeka. Czas przygotowania: 30 minut  Czas macerowania w wódce: 30 dni   Czas macerowania w spirytusie: 10 dni   Liczba porcji: 2 litry nalewki     Kaloryczność kcal: 85 w 100 ml  Dieta: bezglutenowa, wegańska, wegetariańska  Szklanka ma u mnie pojemność 250 ml.   Waga pigwy - 1 kg pigwy jeszcze przed oczyszczeniem z gniazda nasiennego. Na podaną ilość składników polecam użyć większy słój o pojemności minimum 2,5 l. Pod koniec powstało mi około 2000 ml nalewki z pigwy. Kalorie policzone zostały na podstawie użytych przeze mnie składników. Jest to więc orientacyjna ilość kalorii liczona na podstawie produktów, których użyłam w danym przepisie. Już na wstępie zaznaczę, że nalewkę tę można zrobić zarówno z owoców pigwy, jak i z owoców pigwowca japońskiego. Możecie też śmiało wymieszać owoce pigwy i pigwowca. Tytuł przepisu sugeruje użycie wyłącznie pigwy, ale podam obie wersje szykowania nalewki w jednym wpisie. Robię tak choćby dlatego, że różnica polega wyłącznie na innej ilości cukru, jaką dodaje się podczas szykowania nalewki.  Zanim przejdę do przepisu, na szybko pokażę jeszcze różnicę miedzy pigwą a pigwowcem.ma bardzo duże owoce przypominające kształtem gruszki. Na zdjęciu poniżej widać pigwę hiszpańską. Można też kupić pigwę polską, turecką, czy grecką. Pigwa polska osiąga do około 10 cm średnicy. Pigwy zagraniczne bywają większe. Jest delikatniejsza w smaku niż pigwowiec. Nie jest tak kwaśna, więc przy szykowaniu nalewki, na kilogram pigwy nie daje się więcej niż 500 gramów cukru.Na zdjęciu poniżej najlepiej widać ogromną różnicę między dużą pigwą a małym pigwowcem.jest moim faworytem. Ma więcej pektyn niż pigwa. Jest kwaśniejszy, więc do zrobienia nalewki z pigwowca daję aż do 700 gramów cukru na kilogram owoców. Owoce pigwowca są małe, twarde i zazwyczaj bardziej okrągłe. Nalewka z pigwowca wychodzi jaśniejsza, niż z pigwy. W tym przepisie pokazuję proces szykowania nalewki z użyciem małych owoców pigwowca. Zdecyduj zatem jaki owoc wybierasz:  Nalewka z pigwy:  1 kg pigwy  500 g cukru  500 ml wódki 40 %  500 ml spirytusu 95 %  Nalewka z pigwowca:  1 kg pigwowca japońskiego  700 g cukru  500 ml wódki 40 %  500 ml spirytusu 95 % Owoce pigwy i pigwowca szykujemy tak samo. Należy je bardzo dokładnie umyć i przekroić na pół oraz usunąć gniazdo nasienne. Owoce pigwowca kroiłam ostrym nożem na ćwiartki a następnie wydłubywałam gniazda nasienne przy pomocy łyżki.Ćwiartki owoców kroję na jeszcze mniejsze kawałki. W słoiku o pojemności minimum 2,5 litra (zmieściłam się na styk w słoiku o pojemności dwóch litrów) umieść warstwę kawałków pigwy/pigwowca. Następnie wsyp trochę cukru. Znów warstwa owoców, cukier, owoce, cukier...Ostatecznie z użyciem owoców pigwowca dajesz 700 gramów cukru, zaś z użyciem owoców pigwy dajesz 500 gramów cukru.Słoik zamknij i odstaw na parapet na 4-5 dni. Każdego dnia wstrząsaj i kołysz słojem, by cukier szybciej się rozpuścił. Robiłam to nawet kila razy dziennie.Porada: Cukier zwykły można zastąpić cukrem trzcinowym lub ulubionym miodem. Polecam jednak miody jasne (akacjowy, lipowy..). Można też użyć i cukier i miód (pół na pół).Po tym czasie do słoika z owocami i cukrem wlej 500 ml wódki 40 %. To dobra okazja, by dokładnie wymieszać zawartość słoika. Słoik zamknij i odstaw do piwniczki lub w ciemne i chłodniejsze miejsce na 25-30 dni.Po okresie leżakowania cały płyn/nalewkę odlej do osobnego słoika. Słoik z samą nawleką na wódce zamknij i odstaw do piwniczki. Owoce pigwy/pigwowca zostaw w słoiku. Do słoika z kawałkami owoców wlej teraz 500 ml spirytusu. Użyłam spirytusu kaliskiego 95 %. Całość wymieszaj. Słoik zamknij i odstaw w ciemne miejsce na 10-14 dni.Porada: Do słoika z kawałkami pigwy/pigwowca (po odlaniu nalewki na wódce) można dodać kilka składników, by wzbogacić smak nalewki. Może to być dobrze oczyszczona skórka z pomarańczy, mandarynki lub cytryny (wraz z sokiem wyciśniętym z danego owocu). Aby uzyskać mocny i wyraźny smak można też dodać kilka plasterków imbiru, kawałek laski cynamonu albo wanilii.Po 10-14 dniach cały płyn/nalewkę przelej do słoika z wcześniej przelaną nalewką (pierwsza maceracja na wódce). Owoce wyrzucam i nie wykorzystuję ich już do innych przepisów. Jeśli macie na nie swoje sprawdzone przepisy - piszcie w komentarzach.Nalewkę można już przelać tylko lekko przefiltrować i przelać do butelek, jednak ja swój słoik z mieszanką odstawiam jeszcze na dwa lub trzy dni. Po tym czasie sprawdzam smak nalewki i decyduję, czy chcę ją jeszcze dosłodzić odrobiną miodu, czy też syropu cukrowego. A może trochę soku z cytryny..Przy okazji pokażę jak może wyglądać nalewka od góry jeszcze przed filtracją. Takie zagęszczenie jest naturalne i nie trzeba się tym przejmować. Tak naprawdę filtracja nalewki nie jest konieczna, ponieważ z miesiąca na miesiąc (podczas leżakownia) nalewka naturalnie robi się coraz bardziej klarowana.Jeśli chcesz przed przelaniem nalewki do butelek, poddać ją filtracji:Bardzo dobre do filtrowania nalewek są jednorazowe filtry przelewowe do kawy (tylko te starej generacji, ponieważ aktualnie produkuje się coraz gęstsze sploty i używanie papierowych filtrów bywa problematyczne). Sama gaza może nie być wystarczająca, chyba, że użyjesz kilku warstw gazy/tetry. Ja używam czystych ściereczek muślinowych złożonych na pół, które służą mi wyłącznie do filtracji nalewek. Po przelaniu nalewki do butelek, pigwówka powinna leżakować np. w kuchennym schowku lub chłodnej i ciemniej piwniczce minimum sześć miesięcy zanim osiągnie idealny smak. Ostatecznie otrzymałam łącznie około 2000 ml domowej nalewki z pigwowca.", "url": "https://aniagotuje.pl/przepis/nalewka-z-pigwy", "category": "łódzkie", "sub_category": "Napoje (alkoholowe i bezalkoholowe)", "phrase": "Nalewka pigwowa"}