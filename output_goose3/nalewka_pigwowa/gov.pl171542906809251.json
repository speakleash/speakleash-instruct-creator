{"meta_description": "Produkt wpisany na listę produktów tradycyjnych w dniu 2016-06-15 w kategorii Napoje w woj. łódzkim.", "title": "Nalewka pigwowa - - Portal Gov.pl", "content": "W zależności od naczynia, w którym się znajduje. W zależności od naczynia, w którym się znajduje. Od jasnożółtej do ciemnozłotej, w zależności od wieku nalewki. Powiat brzeziński położony jest w województwie łódzkim i ma charakter typowo rolniczy. Znajduje się tam wiele małych gospodarstw, których mieszkańcy kultywują rodzinne tradycje. Widoczne jest to szczególnie w przygotowywaniu przeróżnych potraw, a także napojów na bazie lokalnych surowców. Do takich produktów można zaliczyć nalewki, które wytwarzane są od wiosny do jesieni z owoców pochodzących z lasów bądź przydomowych ogrodów. Wśród nich wyróżnić można nalewki owocowe, korzenne, ziołowe czy miodowe. Na Ziemi Brzezińskiej często przygotowywana jest nalewka z owoców pigwy, gdyż każdy mieszkaniec w swoim ogrodzie miał chociażby jeden jej krzak. „Pamiętam jak mój dziadek nastawiał nalewki, między innymi pigwową” (Wywiad przeprowadzony z mieszkańcami powiatu brzezińskiego). Metoda jej przygotowywania nie zmieniała się od lat. Dojrzałe, zdrowe owoce są starannie zbierane i myte, a następnie krojone na niewielkie kawałki i wsypywane do dużego szklanego naczynia. Kolejnym etapem jest zalanie owoców spirytusem w proporcji 1:1. Po okresie trzech miesięcy alkohol jest zlewany, a owoce zasypywane cukrem. Na koniec po rozpuszczeniu cukru, wlewany jest wcześniej zlany alkohol. Całość przelewana jest do odpowiednich naczyń np. szklanych butelek i odstawiana w ciemne miejsce na okres około 6 miesięcy. Najlepszej nalewki pigwowej można spróbować już po roku od chwili nastawienia. „Kiedyś był to napitek świąteczny, a teraz raczej nie ma różnicy” (Wywiad przeprowadzony z mieszkańcami powiatu brzezińskiego).", "url": "https://www.gov.pl/web/rolnictwo/nalewka-pigwowa", "category": "łódzkie", "sub_category": "Napoje (alkoholowe i bezalkoholowe)", "phrase": "Nalewka pigwowa"}