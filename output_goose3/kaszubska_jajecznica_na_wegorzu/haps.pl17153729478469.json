{"meta_description": "", "title": "Prażnica, czyli jajecznica po kaszubsku. Pomysł na wzmacniające śniadanie z dodatkiem wędzonki", "content": "Jajecznica to jedna z najchętniej przygotowywanych potraw. Trudno się dziwić, jest niezwykle prosta w przygotowaniu i naprawdę trudno zepsuć jej smak. Dodatkową zaletą tej potrawy jest fakt, że można ją dowolnie modyfikować, wystarczy tylko nieco poeksperymentować z dodatkami, by wyczarować zupełnie inne niż do tej pory danie. Klasyczna jajecznica ma wielu fanów, ale w różnych regionach Polski tę potrawę przygotowuje się nieco inaczej. W górach do jajek często dodaje się oscypka, z kolei Kaszubi mają swój własny pomysł na jej urozmaicenie. Jajka smażą na wędzonce. Ta odsłona śniadaniowej klasyki doczekała się nawet własnej nazwy - prażnica. - opowiadała w rozmowie z rmf24.pl pani Teresa Makurat z Koła Gospodyń Wiejskich w Chwaszczynie. Aby potrawa była smaczna i aromatyczna, należy wybrać odpowiednią wędzonkę. Świetnie sprawdzi się wędzony boczek, ale w niektórych regionach Kaszub do prażnicy dodaje się wędzonego... węgorza! Cebulę pokrój w kostkę i zeszklij na maśle. Dodaj jajka i smaż przez chwilę. Dopraw jajecznicę i dodaj do niej pokrojoną w kostkę wędzonkę. Gdy jajka się zetną, podawaj prażnicę. Możesz posypać ją posiekanym szczypiorkiem. Serwuj z dodatkiem świeżego pieczywa.", "url": "https://haps.pl/Haps/7,167251,29333965,praznica-czyli-jajecznica-po-kaszubsku-pomysl-na-wzmacniajace.html", "category": "pomorskie", "sub_category": "Gotowe dania i potrawy", "phrase": "Kaszubska jajecznica na węgorzu / Prażnica"}