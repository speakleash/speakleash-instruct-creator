{"meta_description": "Kaszubi nie przebierają w środkach, by wszyscy wiedzieli, że ich region stoi rybami. To właśnie jedną z nich dodają do …", "title": "Na Kaszubach dodają do jajecznicy nietypowy składnik. Wychodzi obłędnie pyszna", "content": "Kaszubi nie przebierają w środkach, by wszyscy wiedzieli, że ich region stoi rybami. To właśnie jedną z nich dodają do prażnicy, jajecznicy po kaszubsku, która w 2006 r. została wpisana na rządową listę potraw tradycyjnych województwa pomorskiego. Jesteś ciekawy, który skarb morza ląduje w jajecznicy Kaszubów? Rzuć okiem poniżej, a potem prześledź jeszcze cały przepis! Nie wiemy, jak do tej pory mogliśmy nie wpaść na prosty dodatek, który Kaszubi dorzucają do swojej jajecznicy. Nagle wszystko staje się totalnie oczywiste: lekko słony smak, maślana konsystencja, tłuszczyk... Jeśli to nie pasuje do klasycznej \"jajówy\", to nie wiemy, co pasuje. Mowa tu oczywiście o węgorzu, rybie tak samo smacznej, co zdrowej. A przy okazji idealnie komponującej się z jajkami. Poławiany na Kaszubach węgorz to prawdziwa skarbnica kwasów tłuszczowych omega-3, ale również łatwo przyswajalnego białka — co powinno spodobać się tym, którzy po śniadaniu lecą na siłownie — oraz witamin (A, C, D, E i grupy B) i minerałów — potasu, magnezu, wapnia, selenu, cynku, fosforu. Nie tylko Kaszubi cenią jego smakowe zalety. Węgorz jest rybą uwielbianą m.in. przez Japończyków. A skoro japońska kuchnia jest najzdrowsza na świecie, to wnioski przychodzą same, prawda? To wszystko sprawia, że jajecznica po kaszubsku jest jedyna w swoim rodzaju pod względem zarówno wartości odżywczych, jak i smaku. Tego po prostu nie wypada nie spróbować. Zanim jednak wybierzesz się na daleką północ kraju, możesz spróbować swoich sił w domu. Oto przepis na prażnicę. Cebulę obierz, posiekaj w drobną kostkę i zeszklij na maśle. Węgorza pokrój w cienkie paski. Jajka wbij do miski, rozmąć i dodaj przyprawy. Następnie wlej je na patelnię z podsmażoną cebulką. Trzymaj na małym ogniu do momentu, w którym jajecznica po kaszubsku będzie ścięta do odpowiadającego ci stopnia. Węgorza wrzuć na koniec. Podawaj z posiekanym szczypiorkiem. Smacznego!", "url": "https://pysznosci.pl/na-kaszubach-dodaja-do-jajecznicy-nietypowy-skladnik-wychodzi-oblednie-pyszna,6919231410174081a", "category": "pomorskie", "sub_category": "Gotowe dania i potrawy", "phrase": "Kaszubska jajecznica na węgorzu / Prażnica"}