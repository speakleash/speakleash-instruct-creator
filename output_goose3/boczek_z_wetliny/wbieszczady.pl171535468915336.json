{"meta_description": "Pensjonat słynie z tradycyjnie wędzonych wędlin i domowych konfitur. Od lat gościom podawano pochodzące z własnej, niedużej wędzarni: szynkę, schab, karkówkę, żeberka, piersi indycze i kurze, słoninę i boczek. - wBieszczady.pl", "title": "Wędzonki z Wetliny", "content": "Pensjonat słynie z tradycyjnie wędzonych wędlin i domowych konfitur. Od lat gościom podawano pochodzące z własnej, niedużej wędzarni: szynkę, schab, karkówkę, żeberka, piersi indycze i kurze, słoninę i boczek. Ten ostatni wpisano na Listę Produktów Tradycyjnych w październiku 2013 r., jako pierwszy bieszczadzki wyrób. Boczek ten otrzymał także I miejsce w konkursie „Nasze Kulinarne Dziedzictwo – Smaki Regionów”. W czasie posiłków wędliny są serwowane „prosto z haka”, dzięki czemu zachowują tradycyjny, intensywny, ziołowy smak. Działalność rozpoczęto od początku grudnia 2013 r. Była to pierwsza od kilkudziesięciu lat w Bieszczadach Wysokich Bieszczadzka Wędzarnia. Promowano ją hasłem „Wołyńskie wędzonki w ziołach”. Powstające w niej wyroby są wędzone w dymie z olszy szarej. Na jej etykietach można znaleźć informację o składnikach: mięso, sól jako substancja konserwująca i mieszanka ziół suszonych. Godnym uwagi jest fakt, że do wyprodukowania 100 g wyrobu użyto 120 surowca. A tak Marcin Dobrowolski wspomina dawne, tradycyjne metody robienia wędlin: „Osolone mięso z dodatkiem ziół ściśle układano w beczce. Po około 5 dniach peklowania na sucho w lodowni kawałki mięsa wieszano na leszczynowych kijach w odymionej wcześniej wędzarni. Wędliny wędzono 2 dni. Palenisko znajdowało się wewnątrz wędzarni, a palono bukiem i olchą. Po wystygnięciu wędzonki przechowywano w przewiewnym miejscu na strychu”. ZALOGUJ SIĘ - Twoje komentarze będą wyróżnione oraz uzyskasz dostęp do materiałów PREMIUM. Nie masz konta? ZAREJESTRUJ SIĘ Zapomniałeś hasła? ODZYSKAJ JE", "url": "https://wbieszczady.pl/bieszczady-od-kuchni/wedzonki-z-wetliny/21JOUjp7Fc9waCJGYgkY", "category": "podkarpackie", "sub_category": "Mięso świeże oraz produkty mięsne", "phrase": "Boczek z Wetliny"}