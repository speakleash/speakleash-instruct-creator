{"meta_description": "", "title": "Willa Łuka i Tulin Wetlina", "content": "Zapraszamy do odwiedzenia ŁUKI i TULINA położonych w Wetlinie przy żółtym szlaku prowadzącym na bieszczadzkie połoniny. To znakomity punkt wypadowy w Wysokie Bieszczady między innymi na Przełęcz Orłowicza, Smerek, Połoniny Wetlińską i Caryńską, Jawornik, Rabią Skałę, Małą i Wielką Rawkę, Dwernik Kamień. Współczesne Bieszczady to góry dla smakoszy to, jakże niedawno unicestwiona, wielowiekowa bojkowska kultura, to magiczne miejsca i ciągle jeszcze kilometry ciszy. Unikalne, często cudem ocalone od zagłady zabytki architektury, ścieżki przyrodnicze i historyczne, trasy rowerowe i trasy narciarstwa biegowego dają możliwość poznania jedynego w swoim rodzaju zakątka Polski. Dysponujemy 4 apartamentami i 6 pokojami, które wyposażone są w telewizory, lodówki, czajniki bezprzewodowe oraz internet bezprzewodowy, łazienki w ręczniki kąpielowe i suszarki do włosów. Nasi goście mają do dyspozycji suszarki do butów.  Bezpłatny parking przed domem.  Miejsce na ognisko z rusztem.  Rozległy teren wokół domu (5000 m2). POSIŁKI  Nasza wędzarnia \"Łuka\" produkuje od 2003 roku wołyńskie wędzonki w ziołach (schab, karkówkę, szynkę i boczek). Na śniadania podajemy 3 rodzaje wędzonek z ŁUKI. Serwujemy je \"prosto z haka\". Poza wędlinami proponujemy nasz słodki przysmak, „Konfiturę Tuni”, warzywa, sery, sałatki. Codziennie jest ciepły dodatek (grzanki, naleśniki z serem, szaszłyki, jajecznica, racuchy, mini pizza). Trzy razy w tygodniu pieczemy ciasto. W cenę śniadania wliczona jest herbata z tradycyjnie parzoną w czajniczku esencją, filiżanka kawy z ekspresu ciśnieniowego, a dla dzieci kakao. Z serwowanych produktów goście mogą robić kanapki na wycieczki w góry. Godziny posiłków dostosowujemy do Państwa planów wycieczkowych.  W naszym domu nie ma możliwości indywidualnego przyrządzania posiłków.", "url": "https://noclegi.pl/willa-luka-i-tulin-wetlina", "category": "podkarpackie", "sub_category": "Mięso świeże oraz produkty mięsne", "phrase": "Boczek z Wetliny"}