{"meta_description": "Willa Łuka, Tulin i Watra - w Wetlinie | w Wetlinie", "title": "Willa Łuka, Tulin i Watra", "content": "Zapraszamy do odwiedzenia ŁUKI, TULINA i WATRY położonych w Wetlinie przy żółtym szlaku prowadzącym na bieszczadzkie połoniny. Nasze domy położone są w miejscu stanowiącym znakomity punkt wypadowy w Wysokie Bieszczady między innymi na Przełęcz Orłowicza, Smerek, Połoniny Wetlińską i Caryńską, Jawornik, Rabią Skałę, Małą i Wielką Rawkę, Dwernik Kamień. Współczesne Bieszczady to góry dla smakoszy to, jakże niedawno unicestwiona, wielowiekowa bojkowska kultura, to magiczne miejsca i ciągle jeszcze kilometry ciszy. Unikalne, często cudem ocalone od zagłady zabytki architektury, ścieżki przyrodnicze i historyczne, trasy rowerowe i trasy narciarstwa biegowego dają możliwość poznania jedynego w swoim rodzaju zakątka Polski. Łukę zbudowaliśmy na wetlińskim \"Manhatanie\" w 2003 r. W naszych zamierzeniach forma architektoniczna domu i atmosfera jego wnętrz miały nawiązywać do rodzinnych wspomnień z wołyńskiej Łuki, niegdyś leżącej w powiecie żytomierskim. zbudowaliśmy na wetlińskim \"Manhatanie\" w 2003 r. W naszych zamierzeniach forma architektoniczna domu i atmosfera jego wnętrz miały nawiązywać do rodzinnych wspomnień z wołyńskiej Łuki, niegdyś leżącej w powiecie żytomierskim. Tulin to młodszy brat Łuki. Pierwsi goście zamieszkali w nim wiosną 2008 roku. Nazwa domu nawiązuje również do tradycji rodzinnej. to młodszy brat Łuki. Pierwsi goście zamieszkali w nim wiosną 2008 roku. Nazwa domu nawiązuje również do tradycji rodzinnej. Watra to najmłodsza siostra Łuki i Tulina. Dom stoi na „Manhatanie”, przy żółtym szlaku na Połoninę Wetlińską. to najmłodsza siostra Łuki i Tulina. Dom stoi na „Manhatanie”, przy żółtym szlaku na Połoninę Wetlińską. Na śniadania podajemy 3 rodzaje wędzonek z ŁUKI. Serwujemy je \"prosto z haka\". Poza wędlinami proponujemy nasz słodki przysmak, „Konfiturę Tuni”, warzywa, sery, sałatki. Codziennie jest ciepły dodatek (np. grzanki, naleśniki, szaszłyki, jajecznica) i domowy deser. Trzy razy w tygodniu pieczemy ciasto.W cenę śniadania wliczona jest herbata z tradycyjnie parzoną w czajniczku esencją, kawa z ekspresu ciśnieniowego, a dla dzieci kakao. Z serwowanych produktów goście mogą robić kanapki na wycieczki w góry.", "url": "https://willaluka.pl/", "category": "podkarpackie", "sub_category": "Mięso świeże oraz produkty mięsne", "phrase": "Boczek z Wetliny"}