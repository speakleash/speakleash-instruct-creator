{"meta_description": "", "title": "WEGAŃSKIE WAFLE I MLEKO GDAŃSKIE", "content": "Kuchnia regionalna, najczęściej kojarzy się z potrawami wiejskimi. Dominują w niej proste składniki i potrawy. Najczęściej z ziemniaków, kasz, produktów mlecznych i innych składników. Są jednak również potrawy z wielkich miast. Przykładem mogą być flaki po warszawsku, ciasto rzeszowiak czy krakowskie precelki. Również Pomorze ma swoje delicje. Są nim wafle i mleko gdańskie. Wafle, to nic innego jak rodzaj gofrów. Mają kształt rowkowanych serc. Kolor złocisty. Z wierzchu chrupiące, a w środku miękkie. Ciasto do wypieku jest aromatyczne. W oryginale składa się z śmietany, mleka, jaj, masła i wanilii. Do wypieku w dawnych czasach, używano specjalnych metalowych form. Do dziś zachowały się takie, które mają wyryte przepisy na wafle. Gotowy wypiek posypywano cukrem pudrem lub polewano miodem. Serwowano je do kawy. Gdańscy mieszczanie je uwielbiali i często sobie na nie pozwalali. Kolejnym deserem jest mleko gdańskie. Gdańszczanie w porównaniu do mieszkańców reszty kraju, pierwsi cieszyli się z aromatycznych przypraw korzennych, egzotycznych owoców i orzechów. Podboje kolonialne dały dary, które na statkach docierały również do Rzeczypospolitej. Bogaci gdańscy mieszczanie, dogadzali sobie rozmaitymi słodkościami. Jednym z nich było mleko gdańskie. Przepis pochodzi z 1682 roku. Ubijano na sztywno tłustą śmietanę z dodatkiem rumu, masła i prażonych migdałów. Serwowano je w zdobionych pucharkach z dodatkiem konfitur, a czasem na waflach gdańskich. Wersje roślinne są odmienne, ale mają charakter smakowy tamtych czasów. Do wafli dodałem mleka roślinnego. Jajka zastąpiłem siemieniem lnianym. Masło, wyjątkowym olejem rzepakowym o smaku masła od Olandii. Mleko wykonałem ze śmietanki kokosowej. Chciałem pokazać Wam, moją wersję i przekazać trochę historii kulinarnej wyjątkowego miasta. – 1 puszka mleka kokosowego 400 g (zawartość tłuszczu minimum 17% i kokosa 82%), wstawiona do lodówki na 2 dni  – 2 łyżki prawdziwego cukru waniliowego  – 2 łyżki rumu  – 4 łyżki płatków migdałowych  – 2 łyżki oleju rzepakowego – len wymieszać z mlekiem i cukrem. Odstawić na 20 minut. Dodać olej i wymieszać  – dodać proszek i mąkę. Dokładnie wymieszać i odstawić na 15 minut. Ponownie wymieszać  – piec wafle na złoty kolor (nie podaję czasu, gdyż każda gofrownica jest inna)  – gotowe wafle posypać cukrem pudrem, posmarować konfiturami lub mlekiem gdańskim :  – na patelnie wlać olej, rozgrzać i podprażyć lekko płatki migdałowe  – z puszki wyjąć tylko białą, stałą część z góry. Dokładnie ubić z dodatkiem cukru  – pod koniec ubijania, dodać rum. Dodać 3 łyżki migdałów i wymieszać  – przełożyć do pucharków i posypać migdałami", "url": "https://weganon.pl/weganskie-wafle-i-mleko-gdanskie/", "category": "pomorskie", "sub_category": "Wyroby piekarnicze i cukiernicze", "phrase": "Mleko gdańskie"}