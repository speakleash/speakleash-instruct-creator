{"meta_description": "Mleko gdańskie - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Mleko gdańskie - przepis", "content": "Całe migdały i płatki migdałów przesypujemy osobno na blachę wyłożoną papierem do pieczenia. Całe migdały pieczemy ok. 5 minut, zdejmujemy z blachy i przekładamy do moździerza. Płatki migdałów rozkładamy na całej powierzchni blachy i ponownie wstawiamy do piekarnika. Pieczemy, aż się zarumienią. Odstawiamy do wystudzenia. Do podpieczonych, całych migdałów dodajemy 1 łyżeczkę cukru. Całość dokładnie, długo i energicznie ucieramy na gładką, jednolitą i wilgotną pastę. W trakcie ucierania dodajemy stopniowo resztę cukru. Bardzo mocno schłodzoną śmietankę ubijamy w naczyniu robota, zaczynając od wolnych obrotów. Gdy śmietanka zacznie się robić lekko stabilna, stopniowo dodajemy migdały utarte z cukrem, cały czas ubijając śmietankę na wolnych obrotach. Ubijamy jeszcze chwilę, aż składniki się połączą. Deser powinien mieć konsystencję lekko gęstej, aksamitnej, ale nie do końca ubitej śmietany. Masę śmietanowo-migdałową przekładamy do rękawa cukierniczego, końcówkę rękawa odcinamy, a następnie szprycujemy masę do pucharków.", "url": "https://kuchnialidla.pl/mleko-gdanskie", "category": "pomorskie", "sub_category": "Wyroby piekarnicze i cukiernicze", "phrase": "Mleko gdańskie"}