{"meta_description": "", "title": "Smaki Gdańska", "content": "Tygle Gdańskie to restauracja z przepięknym widokiem na Motławę i Długie Pobrzeże znajdująca się w samym sercu Gdańska. Ta kuchnia łączy w sobie tradycyjne smaki Gdańska ze współczesną sztuką kulinarną. Tygle to prawdziwa uczta dla zmysłów.    Zestaw proponowany w ramach Smaków Gdańska:  1. Matias z wędzonym kawiorem  2. Sznycel gdański macerowany w piwie  3. Gdańskie rurki z kremem. Od 2004 roku zajmujemy się importem win z całego świata. Wszystkie etykiety, które znalazły się w naszym portfolio to autorska selekcja twórcy i właściciela marki Roberta Mielżyńskiego. W czterech składach win stworzyliśmy winebary, których menu zmienia się wraz z porami roku, oferując urozmaiconą gamę sezonowych dań. Częste są tu również menu tematyczne połączone ze specjalnie wybranymi winami. Na początku roku 2024 Mielżyński dołączył do projektu \"Smaki Gdańska\".    Zestaw proponowany w ramach Smaków Gdańska:  1. Śledź marynowany, kalarepa, jabłko, chrzan i czerwona cebula  2. Pieczony młody kurczak, kremowe puree ziemniaczane i sałatka z kompresowanego zielonego ogórka  3. Krem cytrynowy, kruche ciasto, migdały Kuchnia Gdańska, jako miasta portowego, przez wieki była zupełnie inna niż kuchnia reszty terenów Polski. Kto dziś pamięta, że w Gdańsku było 18 różnych targów? Że sprzedawano ponad 2 tys. ton raków przed bramami? My odwołujemy się do historii.    Zestaw proponowany w ramach Smaków Gdańska:  1. Zupa szczawiowa podawana z krokietem, ogórkiem kiszonym, szalotką i jajkiem przepiórczym  2. Sandacz podawany z langustynkami, kawiorem z jesiotra i ziemniakiem oraz sosem szampańskim  3. Gdański Bursztyn z borowika i białej czekolady z morelą, maślanką i Goldwasserem Restauracja we Wrzeszczu to druga filia POBITYCHGARÓW. Lokal o ciekawym wnętrzu, w którego aranżacji wykorzystano materiały w ich naturalnej postaci. Przestrzeń restauracji jest podzielona ściankami szklarniowymi, dzięki temu uzyskano 3 sale – dwie bardziej kameralne dedykowane rodzinnym i firmowym spotkaniom. Lokal nawiązuje do tego co na zewnątrz – przepięknego starego parku.    Zestaw proponowany w ramach Smaków Gdańska:  1. Przystawka - Śledź, grillowany ananas, estragon, szyjki rakowe, kremowy serek   2. Danie główne - Stek wołowy z części krzyżowej, sos sardelowy, kalafior z szyjkami rakowymi, pieczone ziemniaki  3. Deser - Rurka ze śmietaną i cukrem pudrem Pomelo Bistro Bar to miejsce z klimatem, które od wielu lat utrzymuje pierwsze pozycje w rankingu Trip Advisor, jak i otrzymało wiele wyróżnień gastronomicznych za wysoką jakość potraw i serwisu. Tutaj zjesz najlepsze śniadania w Gdańsku, dobry lunch w atrakcyjnej cenie, jak i zasmakujesz wieczorem doskonałej polskiej kolacji w nowoczesnym stylu. Pieką własny chleb, robią własne przetwory, a klimatyczne sale i ich aranżacje, pozwolą Ci się czuć swobodnie jak w domu.    Zestaw proponowany w ramach Smaków Gdańska:  1. Śledź  2. Gdańska Zupa Rakowa  3. Gołąbek Restauracja Horizon znajduje się na Wyspie Spichrzów, a z jej okien roztacza się widok na Marinę i leniwie sunące jachty. Ten widok sprawia, że goście czują się wyjątkowo, odpoczywają i cieszą się wyśmienitą kuchnią pełną lokalnych specjałów.    Zestaw proponowany w ramach Smaków Gdańska:  1. Zielona zupa ziołowa  2. Brązowa duszona kaczka  3. Jabłka faszerowane migdałami Wyjątkowe i klimatyczne miejsce na mapie Gdańska, mieści się w secesyjnej willi w Starym Wrzeszczu. Tu poczujesz się swobodnie i w pełni oddasz się doświadczaniu smaków sezonowych dań kuchni Polskiej.    Zestaw proponowany w ramach Smaków Gdańska:  1. Rosół z domowym makaronem  2. Polędwica z dorsza  3. Sorbet cytrynowy z białym winem Fishmarkt mieści się w samym centrum starego miasta na legendarnym, gdańskim Targu Rybnym i nawiązuje do jego pięknej historii. Restauracja łączy zamiłowanie do świeżych ryb i owoców morza z przytulnym wystrojem wnętrz. Uzupełnieniem kulinarnego kunsztu dań serwowanych w Targu Rybnym jest duży wybór doskonałych, starannie wyselekcjonowanych win.    Zestaw proponowany w ramach Smaków Gdańska:  1. Brioszka z pastą z sardeli  2. Sandacz  3. Lody sezonowe z ciastem cygaretkowym i owocami Nasza kuchnia to fascynujące miejsce nowych doznań smakowych i ciekawych wariacji, jakich nie znajdziecie nigdzie indziej. Co każde 6-8 tygodni przedstawiamy menu złożone z kilku wyjątkowych pozycji, zawsze dopasowane do motywu przewodniego danego okresu, jako nieodłączny element. Poczujecie pełnię smaku i zatracicie się w klimacie lokalu podczas każdej wizyty w Oria Magic House.     Zestaw proponowany w ramach Smaków Gdańska:  1. Kalafior w sosie rakowym z rakami  2. Krucha pieczeń wołowa z brązowym sosem kaparowym i pure szafranowym   3. Lody z palonej czekolady Magiel to dwa poziomy: tętniący życiem parter z centralnie umiejscowioną kuchnią i kameralne piętro. Patrząc na Motławę i zieleń kasztanowców mogą Państwo delektować się daniami opartymi na świeżych sezonowych, głównie lokalnych, produktach. Szef Kuchni czerpie dla Państwa inspiracje z licznych podróży, jednak bazę zawsze stanowią smaki rodzinnego domu.    Zestaw proponowany w ramach Smaków Gdańska:  1. Panierowany ozór cielęcy z sosem chrzanowym i puree z jabłka  2. Gotowany sandacz podany z gołąbkiem z kaszą jaglaną, ciecierzycą i grzybami oraz sosem musztardowym  3. Krem blanc – manger śmietanowo–migdałowy.", "url": "https://visitgdansk.com/smaki-gdanska.qbpage", "category": "pomorskie", "sub_category": "Wyroby piekarnicze i cukiernicze", "phrase": "Mleko gdańskie"}