{"meta_description": "Kluski śląskie - najlepszy przepis! Poznaj mój sprawdzony, prosty i szybki sposób na pyszne kluski śląskie z ziemniaków. Gorąco polecam ten przepis!", "title": "Kluski śląskie - najlepszy przepis!", "content": "Kluski śląskie – najlepszy przepis! Chociaż z kluskami śląskimi to jest tak, ze każdy ma swoje przyzwyczajenia i sztywno się ich trzyma i będzie uważał, że jego przepis jest właśnie tym najlepszym :) No, ale! Mój przepis naprawdę jest idealny, wiec gorąco zachęcam do jego wypróbowania :) Kiedy kilka dni temu zadałam Wam pytanie na Facebooku, czy kluski śląskie powinny być z jakiem czy bez, to padła lawina odpowiedzi. Jedni uważają, że z jajkiem, drudzy, że stanowczo bez jajka, bo inaczej kluski robią się gumowate, zaś trzeci podawali, że dodają same żółtko, by kolor klusek był ładniejszy. Ja osobiście kluski śląskie robię z dodaniem samego żółtka. Chociaż kolor klusek zależy też od samego gatunku ziemniaków (czy będą białe, czy bardziej żółte), ale mimo wszystko kluski śląskie smakują mi lepiej niż z całym jakiem, czy też w wersji bez jajka. Na koniec jeszcze chciałabym dodać iż w kluskach śląskich waga składników ma najmniejsze znaczenie i najważniejsze są proporcje, czyli na 4 części ziemniaków powinna przypadać 1 część mąki ziemniaczanej. Skrobia ziemniaczana bardzo ładnie wiąże kluski podczas gotowania, więc nie ma obaw, że bez jajek kluski nie wyjdą. A Wy? jakie kluski śląskie wolicie? Z jajkiem, czy bez jajka? Dajcie znać w komentarzach poniżej, a tymczasem zapraszam po mój sprawdzony przepis na kluski śląskie z ziemniaków. • 650 g ugotowanych ziemniaków (u mnie przed obraniem i ugotowaniem masa ziemniaków to około 1 kg) • opcjonalnie 1 małe żółtko (ja daję żółtko z jajka o rozmiarze M) • Ziemniaki obrać, umyć, ugotować w lekko osolonej wodzie. Delikatnie przestudzić i jeszcze ciepłe przecisnąć przez praskę lub zmielić w maszynce do mielenia mięsa (o małych oczkach). • Ziemniaki umieścić w misce, wygładzić na równą powierzchnię, następnie podzielić na 4 równe części, wyjąć jedną część, a na jej miejsce wsypać mąkę ziemniaczaną (tak, by zajęła równą powierzchnię razem z ziemniakami – u mnie było to około 130 gramów mąki ziemniaczanej), a następnie ponownie wrzucić do miski wcześniej wyciągniętą część ziemniaków. Te proporcje 4:1 (4 części ziemniaków na 1 część mąki) są ważniejsze niż gramatura składników, ponieważ gatunki ziemniaków różnią się między sobą masą po ugotowaniu. Z podanych składników (mąki i ziemniaków) zagnieść jednolitą masę. Dodać żółtko (opcjonalnie, ale nie jest to konieczne) i znów zagnieść masę. Ponownie podzielić na 4 części, z każdej uformować wałek, podzielić go na kawałeczki (wielkości orzecha włoskiego) i z każdego kawałeczka uformować kulkę, którą następnie należy lekko spłaszczyć. Palcem lub trzonkiem od drewnianej łyżki zrobić wgłębienie w środku każdej kluski. • Zagotować osoloną wodę. Wrzucać kluski na wrzątek partiami i gotować przez ok. 2-3 minuty od czasu ich wypłynięcia (długość gotowania klusek zależy od ich wielkości – ja swoje kluski gotuję przez 3 minuty). Z podanych wyżej składników wyszło mi 36 sztuk klusek śląskich. • Kluski podawać z ulubionym sosem, np. jako dodatek do gulaszu czy rolad wołowych w sosie pieczeniowym :) Smacznego!", "url": "https://kulinarneprzeboje.pl/kluski-slaskie/", "category": "opolskie", "sub_category": "Gotowe dania i potrawy", "phrase": "Kluski śląskie (tzw. biołe kluski)"}