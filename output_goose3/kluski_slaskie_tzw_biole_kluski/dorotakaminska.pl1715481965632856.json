{"meta_description": "Przepis na kluski śląskie z gotowanych, zmielonych ziemniaków wymieszanych z mąką ziemniaczaną. Najlepsze kluski śląskie - dodatek do kotletów mielonych.", "title": "Kluski śląskie przepis | Dorota Kamińska", "content": "Kluski śląskie są jednym z charakterystycznych dań kuchni polskiej, które często gościło na stole w moim rodzinnym domu. Pomagałam mamie w ich przygotowaniu, szczególnie w tej „trudnej” czynności, jaką było robienie zagłębień w uformowanych kluskach i przykrywanie ich ściereczką. Kluski śląskie podawało się u nas w wersji białej (na Śląsku jada się też czarne kluchy, z modrą kapustą i roladą), wyłącznie z ugotowanych ziemniaków. Były jednym z obowiązkowych dodatków do kotletów mielonych, ale ja najbardziej lubiłam je jako samodzielne danie, bez mięsa, polane gęstą śmietaną. Kluski śląskie przez ostatnich kilka lat zniknęły z mojego jadłospisu. Próbując wielu nietypowych potraw, eksperymentując w kuchni, zapomniałam, że czasem to, co dobre, wcale nie musi być skomplikowane i pochodzić z daleka. Dziś przywołuję kolejny smak z dziecięcych lat i kosztuję smacznych klusek śląskich, zwanych na Śląsku gůmiklyjzami. Kluski śląskie - najlepszy przepis krok po kroku. Miękkie, delikatne kluski śląskie bez jajek lub z dodatkiem jajka. ☟ W moich przepisach szklanka ma zawsze 250 ml, kostka masła to 200 g, a łyżka lub łyżeczka jest płaska, chyba że wyraźnie zaznaczam, że jest inaczej. Dołącz do ponad 15 tysięcy osób zapisanych do newslettera! Wysyłam tylko 2-4 wiadomości w miesiącu. Skorzystaj z podpowiedzi, co warto ugotować z aktualnie dostępnych w sklepach, sezonowych składników. Dowiesz się, co u mnie, jakie ciekawe rzeczy polecam i otrzymasz garść kulinarnych (i nie tylko) inspiracji. Obejrzyj bezpośrednio na moim kanale na YouTube * Są różne szkoły przygotowania klusek śląskich białych – jajko w jednych domach jest dodawane, w innych nie i każdy sobie może zadecydować które kluski smakują mu lepiej :). Kluski śląskie można odgrzewać - wyjęte z lodówki lub zamrażalnika należy włożyć do zimnej wody, zagotować i trzymać na ogniu, pod przykryciem, do momentu wypłynięcia na powierzchnię. • None Obrane ziemniaki gotuję w osolonej wodzie, studzę i mielę w maszynce. • None W wolne miejsce po części ziemniaków wsypuję mąkę i, opcjonalnie, wbijam jajko. • None Zagniatam ciasto, aż będzie odrywać się od ręki. • None Wrzucam kluski do osolonego wrzątku, mieszam, żeby nie przywarły do dna. Gdy wypłyną na powierzchnię, trzymam na ogniu jeszcze ok. 1-2 minuty. Zrób zdjęcie potrawy i oznacz mój profil @dorotakaminska lub hasztag #dorotainsuperfood . Przyjdę polubić Twoją fotkę! Kluski śląskie podajemy gorące, bezpośrednio po przyrządzeniu. Można polać je masłem, śmietaną lub sosem grzybowym (np. sosem kurkowym) albo mięsnym.", "url": "https://www.dorotakaminska.pl/kluski-slaskie/", "category": "opolskie", "sub_category": "Gotowe dania i potrawy", "phrase": "Kluski śląskie (tzw. biołe kluski)"}