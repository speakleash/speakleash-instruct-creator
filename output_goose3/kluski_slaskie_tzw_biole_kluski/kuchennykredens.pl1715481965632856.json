{"meta_description": "Kluski śląskie, czyli pyszny, prosty i oszczędny sposób na urozmaicenie klasycznego obiadu, czyli co innego można z ziemniaka!", "title": "Kluski śląskie, czyli do obiadu inaczej! Kuchenny Kredens", "content": "Są takie dni gdy gotować się nie chce. Ba, są też i dni takie, w które nie chce się nawet specjalnie jeść (choć te akurat zdarzają się zdecydowanie rzadziej…) Moją małą teorią na temat możliwych przyczyn takiego stanu jest – poza tymi obiektywnymi jak choroba, złe samopoczucie czy dieta która naszą figurę ma przeobrazić w sylwetkę modelki – monotonia. No bo ileż można te ziemniaki z kotletem i surówką? Nie powiem, można bardzo długo bo sama taki obiad od czasu do czasu naprawdę uwielbiam ale nawet największym tradycjonalistom przyda się raz na jakiś czas urozmaicenie domowego menu, nawet jeśli jedyną różnicą będzie sposób podania głównych składników tego najbardziej popularnego dania obiadowego. Kotlecika w panierce zastąpić wystarczy dowolnym mięsem w sosie, surówkę – gorącą jarzynką a tłuczone ziemniaki – no właśnie – tłuczone ziemniaki przerobić w kilka chwil w pyszne kluseczki śląskie, które pozwolą cieszyć się każdą kropelką przygotowanego sosu i w dodatku uczynią nasz obiad znacznie lżejszym smakowo. Pisząc te słowa jestem absolutnie świadoma, że część Czytelników ze Śląska właśnie prawdopodobnie puka się teraz w czoło czytając o tym jak to niby tradycyjne białe kluski mają urozmaicić obiad skoro same w sobie są nieodzownym składnikiem klasycznego obiadu właśnie, jednak w mojej opinii po ten pyszny dodatek w pozostałej części kraju sięgamy wciąż stanowczo zbyt rzadko. Kto kluski śląskie zna – zachęty do ich przygotowania jak i przepisu z pewnością nie potrzebuje; Jeśli jednak są tacy, którzy tak przygotowanych nie próbowali lub nigdy samodzielnie nie wykonywali – zachęcam by stan ten jak najszybciej zmienić! Kluseczki będą, jak wcześniej już wspomniałam – wspaniałym dodatkiem do wszelkich mięs z sosem, ale smakują równie pysznie podsmażone z okrasą z boczku i cebulki. Tym oszczędnym, prostym i pysznym dodatkiem naprawdę zachwycicie domowników! *Uwaga techniczna: jak każdy niemal przepis – również i “jedyna słuszna receptura” na kluski śląskie budzi w sieci pewne kontrowersje – rzecz rozchodzi się bowiem o obecność w nich jajka. Jedne szkoły i książki dodatek jajka zalecają, inne nie. Prawda jest taka, że kluski wyjdą smaczne i bez i z jajkiem decyzję o jego użyciu pozostawiam więc każdemu wedle własnych upodobań. Osobiście kluski przygotowuję z jajkiem i takie nam odpowiadają najlepiej. A zaczęło się tak: A już po chwili domowa manufaktura kluseczek czas start!", "url": "http://www.kuchennykredens.pl/kluski-slaskie-czyli-co-do-obiadu-zamiast-ziemniakow/", "category": "opolskie", "sub_category": "Gotowe dania i potrawy", "phrase": "Kluski śląskie (tzw. biołe kluski)"}