{"meta_description": "", "title": "MAZURY – Gołąbki z ziemniakiem w środku i kaszą | Ziemniaki czy kartofle", "content": "MAZURY – Gołąbki z ziemniakiem w środku i kaszą Kapustę pozbawiamy głąba i wrzucamy do garnka, oddzielamy liście. Odcinamy grube części nerwów albo rozbijamy tłuczkiem do mięsa. Dla tych, którzy mają kuchenkę mikrofalową, mogę zaproponować, aby kapustę wstawić całą do kuchenki – 2-3 minutowe podgrzewanie spowoduje, że kapusta nie trafi do garnka, a liście będą też sparzone i idealne do zwijania gołąbków. Ziemniaki obieramy i ścieramy na tarce o drobnych w miarę oczkach. Cebule przesmażamy na złoty kolor na patelni. Kolor jest istotny, bo tak przygotowana cebula smakuje jak cebula z okrasy, którą pewnie nie raz używacie do ziemniaków. Kajzerki namaczamy w wodzie lub mleku, odciskamy. W maszynce do mięsa mielimy kajzerki, kaszę, cebulę i te części kapusty, które nam pozostały. Wszystko doprawiamy odważnie przyprawami, dodajemy koperek. Farsz wykładamy na liście kapusty, zwijamy gołąbki, układamy w naczyniu do zapiekania, podlewamy wodą, układamy gałązki kopru na wierzchu i raz jeszcze posypujemy przyprawami. Pieczemy w piekarniku ok. 1 godziny. Sos do gołąbków może być pomidorowy lub grzybowy, ale ja proponuję biały sos cebulowy. Na oleju przesmażamy cebulę, w trakcie dodajemy cukier, co spowoduje, że cebula nam się ładnie skarmelizuje. Kiedy tylko cebula będzie miękka i złota, dodajemy śmietankę, gotujemy do lekkiego odparowania, osiągnięcia właściwej konsystencji sosu. Oczywiście doprawiamy solą i pieprzem. Sosem zalewamy gołąbki, posypujemy serem i na koniec układamy plasterki kiełbasy. Wstawiamy ponownie do piekarnika i zapiekamy.", "url": "https://ziemniakiczykartofle.com.pl/regionalna-kuchnia-andrzeja-polana/mazury-golabki-z-ziemniakiem-w-srodku-i-kasza/", "category": "opolskie", "sub_category": "Gotowe dania i potrawy", "phrase": "Gołąbki z kaszy gryczanej i ziemniaków"}