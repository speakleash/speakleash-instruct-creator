{"meta_description": "Dla wielu gołąbki z ryżem i mięsem są niezastąpione, lecz czasem warto dać szansę nowym smakom. Dzisiaj pokazujemy przepis na gołąbki, w których nie ma mięsa, a zamiast niego postawiono na kaszę gryczaną i ziemniaki. Wywodząca się z Mazur receptura zachwyca także pysznym śmietanowym sosem, którym polewa się gotowe danie. Gołąbki z ziemniakami i kaszą gryczaną mogą ucieszyć szczególnie ludzi, którzy nie przepadają za intensywnie mięsnym i pomidorowym smakiem klasycznej wersji. W tym wydaniu ich nie uświadczysz. Jeśli nie jesz mięsa, zmodyfikuj nieco poniższą listę i wykreśl z niej smalec. Zamiast smalcu wykorzystaj zwykły olej roślinny lub masło. W przypadku bulionu użyj gotowanego na warzywach i grzybach.", "title": "Zapomnij o mięsie i ryżu. Zupełnie inny farsz sprawdzi się o niebo lepiej. Mazurski patent zachwyca smakiem", "content": "Obłędne gołąbki z ziemniakami i kaszą. Mazurski przepis nie ma sobie równych Dla wielu gołąbki z ryżem i mięsem są niezastąpione, lecz czasem warto dać szansę nowym smakom. Dzisiaj pokazujemy przepis na gołąbki, w których nie ma mięsa, a zamiast niego postawiono na kaszę gryczaną i ziemniaki. Wywodząca się z Mazur receptura zachwyca także pysznym śmietanowym sosem, którym polewa się gotowe danie. Gołąbki z ziemniakami i kaszą gryczaną mogą ucieszyć szczególnie ludzi, którzy nie przepadają za intensywnie mięsnym i pomidorowym smakiem klasycznej wersji. W tym wydaniu ich nie uświadczysz. Jeśli nie jesz mięsa, zmodyfikuj nieco poniższą listę i wykreśl z niej smalec. Zamiast smalcu wykorzystaj zwykły olej roślinny lub masło. W przypadku bulionu użyj gotowanego na warzywach i grzybach. Przepis na gołąbki z ziemniakami i kaszą Umyj kapustę, usuń jej wierzchnie liście i wytnij głąb. W dużym garnku umieść dużo osolonej wody i wsadź do niej kapustę. Postaw garnek na gazie i gotuj jego zawartość przez 20 minut, po czym odrywaj miękkie liście. Ziemniaki obierz, umyj i zetrzyj na tarce. 3 cebule obierz, posiekaj i podsmaż na smalcu na złoty kolor. Wrzuć je do ziemniaków. Namocz bułki w mleku. Przepuść przez maszynkę do mięsa kaszę wraz z bułkami. Zmielone produkty połącz z ziemniakami i dopraw pieprzem. Na liście nakładaj porcje farszu i zawijaj je w gołąbki. Duże naczynie żaroodporne wyłóż wierzchnimi liści i połóż na nich gołąbki. Zalej je bulionem, przykryj i wstaw do piekarnika nagrzanego do 180 stopni C na 1 godzinę. 2 pozostałe cebule posiekaj i podsmaż, zalej śmietaną z odrobiną cukru i duś kilka minut. Gołąbki podawaj polane sosem. Smacznego. Jeśli masz ochotę na więcej ciekawych informacji ze świata kulinariów, zajrzyj na naszą stronę. Z tego artykułu poznasz recepturę na obłędnie wyraziste pieczone ziemniaki w musztardzie. Ten tekst wyjawia sposób na szybkie obieranie ziemniaków.", "url": "https://smakosze.pl/obledne-golabki-z-ziemniakami-i-kasza-jk-090322", "category": "opolskie", "sub_category": "Gotowe dania i potrawy", "phrase": "Gołąbki z kaszy gryczanej i ziemniaków"}