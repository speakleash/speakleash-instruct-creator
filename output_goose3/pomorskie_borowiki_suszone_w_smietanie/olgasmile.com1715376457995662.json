{"meta_description": "GRZYBY W ŚMIETANIE - Mam dzisiaj dla was grzyby w śmietanie, borowiki, prawdziwki, podgrzybki lub pieczarki. Powiem tak, grzyby w śmietanie, w wyrazistym, lekko", "title": "GRZYBY W ŚMIETANIE", "content": "Mam dzisiaj dla was grzyby w śmietanie, borowiki, prawdziwki, podgrzybki lub pieczarki. Powiem tak, grzyby w śmietanie, w wyrazistym i lekko słodkim sosie śmietanowym są dla mnie esencją późnego lata, wspaniałych i bogatych smaków jesieni. Ponieważ przez cały rok dostać można mrożone prawdziwki, borowiki czy podgrzybki, to jesienne grzyby w śmietanie można śmiało jeść przez cały rok. Jeśli wolisz ze względów finansowych wykorzystać do tego przepisu kurki lub pieczarki, to nic nie stoi na przeszkodzie. Ponieważ część moich czytelników nie jada produktów mlecznych to podpowiem od razu, że śmietanę krowią można śmiało zastąpić śmietaną kokosową, owsiana lub najlepiej z orzechów nerkowca. Jest rewelacyjna! Grzyby w śmietanie podawać można z opieczoną bułka, z makaronem lub kopytkami, kluski śląskie też będę rewelacyjne! Prawda jest też taka, że to właśnie grzyby w śmietanie to jedną z prostszych i najsmaczniejszych potraw z grzybów leśnych jakie spotkacie na polskim stole. Wystarczy poddusić grzyby w śmietanie przez kilkanaście minut, doprawić solą, pieprzem, tymiankiem lub czosnkiem według uznania i zjadać się do woli! • 1 kg świeżych grzybów leśnych lub mrożonych, mogą być też pieczarki • 350 ml gęstej i tłustej śmietany krowiej lub śmietana z nerkowców (rewelacyjnie się sprawdza w tej roli!) • Cebule obieram, kroje w kostkę lub piórka i szklę na tłuszczu. Czasami przysmażam mocniej, bo taką wersję lubię. • Wrzucam tymianek i grzyby często przekrojone na pół w długości lub szerokości. Smażę około 10 minut na dużym ogniu, zależy mi aby się lekko gdzieniegdzie przyrumieniły a nie puściły cały sok. • Wlewam na patelnie śmietanę, dodaję przepuszczony przez prasę czosnek. Na tym etapie duszę przez 5-7 minut. • Próbuję, doprawiam solą i pieprzem, podaję. Grzyby w śmietanie z patelni posypane natka pietruszki, takie duszone rewelacyjnie smakują ze świeżym, chrupiącym chlebem.", "url": "https://www.olgasmile.com/grzyby-w-smietanie.html", "category": "pomorskie", "sub_category": "Gotowe dania i potrawy", "phrase": "Pomorskie borowiki suszone w śmietanie"}