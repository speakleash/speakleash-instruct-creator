{"meta_description": "Dodatki, których używamy do kiszenia, są niezwykle istotne. Choć wydawałoby się, że pominięcie niektórych składników nie zmieni smaku ogórków - nic bardziej mylnego. Okazuje się, że chociaż bardzo często zapominamy o wrzuceniu do słoików różnorakich liści, ich pojawienie się w kiszonce ma ogromne znaczenie. Kiszenie ogórków to proces, który wymaga od nas sporo czasu, ale i odpowiedniego przygotowania. Aby ogórki wyszły idealne, potrzebne jest nie tylko wybranie odpowiednich warzyw, ale też wyselekcjonowanie przypraw, które maksymalnie podkręcą ich smak. Idealne ogórki kiszone to ogórki chrupiące i twarde. By takie uzyskać, trzeba zastosować się do paru cennych rad, ale też wybrać odpowiednie dodatki, które wpłyną na smak i aromat kiszonek. Dalsza część artykułu znajduje się pod filmem:", "title": "Jakich liści użyć do kiszenia ogórków? Nie może ich zabraknąć", "content": "Dodatki, których używamy do kiszenia, są niezwykle istotne. Choć wydawałoby się, że pominięcie niektórych składników nie zmieni smaku ogórków - nic bardziej mylnego. Okazuje się, że chociaż bardzo często zapominamy o wrzuceniu do słoików różnorakich liści, ich pojawienie się w kiszonce ma ogromne znaczenie. Kiszenie ogórków to proces, który wymaga od nas sporo czasu, ale i odpowiedniego przygotowania. Aby ogórki wyszły idealne, potrzebne jest nie tylko wybranie odpowiednich warzyw, ale też wyselekcjonowanie przypraw, które maksymalnie podkręcą ich smak. Idealne ogórki kiszone to ogórki chrupiące i twarde. By takie uzyskać, trzeba zastosować się do paru cennych rad, ale też wybrać odpowiednie dodatki, które wpłyną na smak i aromat kiszonek. Dlaczego dodaje się liści do kiszenia? Choć nie wszyscy zdają sobie z tego sprawę, bardzo istotnym dodatkiem, który powinien znaleźć się w słoiku z ogórkami do kiszenia, są liście. To właśnie ich obecność sprawi, że ogórki staną się niesamowicie chrupkie i twarde. W jaki sposób ten pozornie nieistotny dodatek wpływa na smak ogórków? Liście zawierają w sobie garbniki zapobiegające rozbijaniu pektyn, które odpowiedzialne są właśnie za utrzymanie chrupkości ogórków. Pektyny również znakomicie je konserwują. Dodatki takie jak chrzan, czosnek czy koper są oczywistym składnikiem zalewy do ogórków kiszonych. Jednak liście nie są już tak oczywistym wyborem. Tymczasem dodanie do słoika liści dębu, wiśni, porzeczki lub winorośli jest bardzo ważne. Chociaż nie dodają smaku ogórkom, wpłyną na ich konsystencję – przyjemne chrupanie gwarantowane.", "url": "https://smakosze.pl/jakich-lisci-uzyc-do-kiszenia-ogorkow-dm-050821", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ogórki kiszone z liściem dębu"}