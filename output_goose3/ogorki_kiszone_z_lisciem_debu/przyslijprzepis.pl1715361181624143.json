{"meta_description": "W moim domu rodzinnym zawsze dodawało się do ogórków kiszonych liście wiśni i porzeczki. Robiła tak moja babcia i mama, teraz robię i ja. Dzięki temu dodatkowi", "title": "Ogórki kiszone z liśćmi wiśni i porzeczki", "content": "Słój wyparzamy lub sterylizujemy w piekarniku nagrzanym do 100 stopni C przez 15 minut. Ogórki myjemy. Na dno słoja układamy liście chrzanu, połowę liści wiśni i porzeczki, dwa ząbki czosnku i korzeń chrzanu. Ogórki układamy ściśle obok siebie aż do wypełnienia słoika przekładając warstwy pozostałymi liśćmi, koprem, chrzanem i czosnkiem. Na wierzch słoja układamy liście chrzanu, wiśni i porzeczki oraz koper. Sól rozpuszczamy w 1l ciepłej wody. Zalewamy ogórki tak aby były całkowicie przykryte płynem. Słoiki zakręcamy. Takie ogórki kiszone są gotowe do jedzenia już po 2 dniach ale jeśli ktoś lubi mocniej ukiszone musi poczekać około tygodnia.", "url": "https://www.przyslijprzepis.pl/przepis/ogorki-kiszone-z-liscmi-wisni-i-porzeczki-4", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ogórki kiszone z liściem dębu"}