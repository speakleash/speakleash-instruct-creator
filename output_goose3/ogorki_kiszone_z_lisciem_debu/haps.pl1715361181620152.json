{"meta_description": "", "title": "Po co wkłada się liście do kiszonek? Dzięki nim ogórki będą idealne", "content": "Po co dodaje się liście do kiszenia ogórków? Ogórki kiszone są w niemal każdej domowej spiżarce. Przepis na ten klasyczny przetwór zna chyba każdy - bo w zasadzie to żadna filozofia. Jednak o ile wiadomo, po co dodaje się czosnek, chrzan czy koper, o tyle pewną zagadkę mogą stanowić liście. Najczęściej w słoikach lądują te z dębu, wiśni, porzeczki albo winorośli. Nie dodają zbyt wiele smaku ogórkom, jednak inna ich rola jest zdecydowanie ważniejsza. Na ten temat niedawno rozpisali się leśnicy z Regionalnej Dyrekcji Lasów Państwowych w Radomiu. Na ich profilu na Facebooku często pojawiają się porady, dotyczące tego, co można znaleźć w lesie i wykorzystać w kuchni. Pisaliśmy na przykład o ich przepisie na pyszne ciasto z pokrzywą. Więcej o nim: Tym razem podzielili się wskazówką, dotyczącą właśnie liści w kiszonkach. Okazuje się, że wpływają na bardzo oczekiwany efekt już po zakiszeniu. Idealne ogórki kiszone są pyszne, jędrne i chrupiące. I właśnie na te dwie ostatnie cechy wpływają liście dębu czy wiśni. Zawierają w sobie garbniki, które zapobiegają rozbijaniu pektyn, a tym samym pomagają utrzymać chrupkość ogórków i je konserwują. Na to, by ogórki nie miękły w trakcie kiszenia i po prostu zawsze wychodziły idealnie, mają też wpływ inne czynniki. O czym jeszcze warto pamiętać? Sprawdźcie osobny artykuł, w którym wszystko wyjaśniamy: Jak tam wasze kiszonki? Już nastawione?", "url": "https://haps.pl/Haps/7,167709,27405542,po-co-wklada-sie-liscie-do-kiszonek-dzieki-nim-ogorki-beda.html", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ogórki kiszone z liściem dębu"}