{"meta_description": "Lato to okres, w którym w polskich domach przyrządza się przetwory na zimę. Hitem od lat pozostają ogórki kiszone. Jak je przygotować, aby smakowały niczym u babci?", "title": "Babciny sposób. Ogórki kiszone wyjdą idealnie", "content": "Jak przyrządzić idealne ogórki kiszone? Nasze babcie mają na to prostą recepturę. Kluczem do sukcesu jest dodanie do słoika liści wiśni i dębu. Za ich sprawą ogórki stają się bardziej jędrne, chrupiące i soczyste. Niektórzy wrzucają też umieszczają w słoju liście czarnej porzeczki i liście chrzanu. Dlatego czasem warto poeksperymentować i przygotować kilka wersji smakowych smakołyku. Idealny przepis na ogórki kiszone. O tym nie możesz zapomnieć Szykując ogórki kiszone na zimę, nie możemy zapomnieć o dodaniu do słoika czosnku, korzenia chrzanu, liści laurowych, baldachów kopru i soli, koniecznie niejodowanej. Za ich sprawą warzywa w słoju nabiorą odpowiedniego smaku. Ważny jest też odpowiedni dobór samych ogórków do kiszenia. Stawiajmy na świeżo zebrane okazy. Nie powinny być przy tym zbyt duże, bo te często pozbawione są smaku. Po zebraniu warzyw z ogródka, powinniśmy je dokładnie wymyć, następnie włożyć do miski i zalać zimną wodę na co najmniej godzinę. W ten sposób zapewnimy im odpowiednią jędrność. Podczas gdy ogórki będą się moczyć w misce, przygotujmy odpowiednio słoik do przygotowania przetworu na zimę. Po jego wymyciu, powinniśmy umieścić na samym dnie baldach kopru, liście wiśni, dębu, czarnej porzeczki, chrzanu i liście laurowe. Nie zapomnijmy dodać dwóch-trzech ząbków czosnku, korzenia chrzanu i ziarna gorczycy. Ogórki powinny zostać ciasno wciśnięte do słoika, a w jego górnej części należy umieścić resztę liści, koper i czosnek. Wodę należy zagotować wraz z solą. Gdy ta się rozpuści, możemy wlać zalewę do słoika i następnie go zakręcić. Warto pamiętać, by tak przyrządzone kiszonki odstawić na kilka godzin do góry dnem. Później możemy je przenieść do spiżarni, gdzie będą czekać na długie zimowe wieczory. Czytaj także: Najdroższe mandaty dla rowerzystów. Nawet 2500 zł za jedno wykroczenie Zobacz także: Ile kosztują wakacje w Chorwacji? \"Można się zamknąć w 7 tys. zł\"", "url": "https://www.o2.pl/kuchnia/babciny-sposob-ogorki-kiszone-wyjda-idealnie-6782596769860512a", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ogórki kiszone z liściem dębu"}