{"meta_description": "", "title": "MŁODA KAPUSTA Z KASZĄ JĘCZMIENNĄ I FASOLĄ JAŚ", "content": "Młoda kapusta jest traktowana trochę po macoszemu. Gotowana przeważnie z dodatkiem marchewki, koperku i czasem z dodatkiem pomidorów lub przecieru. Zagęszczana mąką i na tym praktycznie kończą się pomysły. Można z niej przygotować wiele oryginalnych potraw. Zapiekać w połówkach pod różnymi sosami, przygotowywać sałatki i surówki, faszerować. Możliwości jest wiele. W kuchni regionalnej, jest wiele potraw z kapustą w roli głównej. Zarówno białej, jak i kiszonej. W kuchni staropolskiej na terenach Lubelszczyzny i Kurpi powszechne było łączenie kapusty z kaszami, a na Podkarpaciu z kaszą i fasolą. Powstawały sycące dania jednogarnkowe, które spożywano przez cały rok. Dodawano ziele angielskie, jałowiec (na Kurpiach), kasze jęczmienną, gryczaną lub jaglaną oraz pęczak. Niekiedy uzupełniano potrawę z warzywa korzeniowe, koper. Do zakwaszania używano pomidorów lub soku z kiszonych ogórków (jeśli był dodatek kiszonej kapusty, rezygnowano z tego dodatku). Fasola wzbogaca potrawę w białko sprawia, że danie jest treściwe. Po ugotowaniu możecie całość przenieść do naczynia żaroodpornego i zapiec. – 1 główka młodej kapusty  – 1 szklanka kaszy jęczmiennej  – 1,5 szklanki fasoli Jaś  – ¾ litra przecieru pomidorowego  – 1 łyżka majeranku  – 1 łyżka lubczyku  – 1 łyżeczka wędzonej słodkiej papryki  – sól i pieprz do smaku  – 6 ziaren ziela angielskiego  – 6 ziaren jałowca  – 3 liście laurowe  – duży pęczek koperku  – 4 spore marchewki (najlepiej młode)  – 3 szklanki wywaru z gotowania fasoli – fasolę namoczyć 10-12 godzin w zimnej wodzie. Odcedzić i zalać świeżą porcją wody. Ugotować do miękkości. Odcedzić. Płyn zachować  – kapustę poszatkować w paski, marchew w plasterki, koper drobno posiekać  – do garnka włożyć kapustę, marchew, ziele, liście, jałowiec. Wlać 3 szklanki wywaru z gotowania fasoli. Jeśli jest mniej, to uzupełnić wodą. Dodać sporą szczyptę soli. Gotować na małym ogniu pod przykryciem  – gdy marchew zacznie mięknąć, wsypać kaszę, dodać przecier, lubczyk, majeranek i paprykę. Gotować 15 minut na małym ogniu, pod przykryciem. Często mieszać, by się nie przypaliło  – dodać fasolę, doprawić do smaku solą i pieprzem", "url": "https://weganon.pl/mloda-kapusta-z-kasza-jeczmienna-i-fasola-jas/", "category": "podkarpackie", "sub_category": "Gotowe dania i potrawy", "phrase": "Kapusta z kaszą jęczmienną po lasowiacku"}