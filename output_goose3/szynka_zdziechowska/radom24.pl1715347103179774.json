{"meta_description": "Wiadomości z regionu", "title": "Szynka Zdziechowska - na Liście Produktów Tradycyjnych Ministerstwa Rolnictwa i Rozwoju Wsi! - Wiadomości Region - Radom24.pl", "content": "Szynka Zdziechowska to kolejny, po Salcesonie Wizytowym, wyrób wędliniarski produkowany w gospodarstwie Wojciecha i Elżbieta Pysiaków ze Zdziechowa, który wyróżniony został tytułem Produktu Tradycyjnego Ministerstwa Rolnictwa i Rozwoju Wsi. Szynka Zdziechowska uzyskała pozytywną opinię i wpis na Listę w dniu 24 stycznia 2013 r. na podstawie wniosku przygotowanego przez Lokalną Grupę Działania „Razem dla Radomki”. Obecność „Szynki Zdziechowskiej” wśród 50 Produktów Tradycyjnych z terenu województwa mazowieckiego potwierdza jej wyjątkową jakość, wyśmienity smak oraz wytwarzanie zgodne z tradycyjnymi metodami produkcji. Jest ona produktem najwyżej jakości, wytwarzana tradycyjnymi metodami w oparciu o naturalny skład surowców, pozbawionych konserwantów. Sposób produkcji sprawia, że wyjątkowy smak wyróżnia ten produkt od innych podobnych wyrobów oferowanych na rynku. Szynka posiada ponad 80-letnią tradycję produkcji w rodzinie Pysiaków. Produkcję tego wyśmienitego i wielokrotnie nagradzanego produktu rozpoczął w latach 30-tych XX wieku Józef Pysiak, który przygotowywał rozmaite wyroby wędliniarskie na stół dziedzica w Cerekwi. Cieszyła się ona powodzeniem także wśród innych mieszkańców, którzy z chęcią nabywali ten wyrób. Mimo upływu lat „Szynka Zdziechowska” wytwarzana jest nadal wg starej rodzinnej, niezmienionej receptury, dzięki czemu posiada ten sam niepowtarzalny smak. Od 2006 roku produkowana i sprzedawana jest na rynku lokalnym z myślą o klientach, którzy cenią sobie wyjątkową jakość, tradycyjną recepturę i smak wytwarzanego produktu. Poświadczeniem unikalności Szynki Zdziechowskiej i innych produktów wędliniarskich przygotowywanych w Gospodarstwie Rolnym należącym do Pysiaków świadczą liczne wyróżnienia. Mogą poszczycić się m.in. nagrodami: „Polski Producent Żywności 2009”, tytułem Mistrzów Krajowych Agro Ligi 2008 w kategorii Rolnicy, tytułem Mistrza Województwa Mazowieckiego, nagrodą Produkt Roku 2009 przyznaną przez Galę Biznesu Ziemi Radomskiej oraz nagrodą Gospodarczą „Granitowy Tulipan” przyznaną przez Izbę Przemysłowo – Handlową Ziemi Radomskiej za „Wyroby wędliniarskie” w kategorii Produkt Roku 2009.", "url": "https://www.radom24.pl/wiadomosci-region/szynka-zdziechowska-na-liscie-produktow-tradycyjnych-ministerstwa-rolnictwa-i-rozwoju-wsi-10170", "category": "mazowieckie", "sub_category": "Mięso świeże oraz produkty mięsne", "phrase": "Szynka zdziechowska"}