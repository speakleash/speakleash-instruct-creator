{"meta_description": "", "title": "Szynka Zdziechowska", "content": "Szynka Zdziechowska – to kolejny po Salcesonie Wizytowym wyrób wędliniarski produkowany w Gospodarstwie Państwa Pysiak ze Zdziechowa, który wyróżniony został tytułem roduktu Tradycyjnego Ministerstwa Rolnictwa i Rozwoju Wsi. Szynka Zdziechowska uzyskała pozytywną opinię i wpis na Listę w dniu 24 stycznia 2013 r. na podstawie wniosku przygotowanego przez Lokalną Grupę Działania „Razem dla Radomki”. Szynka Zdziechowska słynna była na obszarze dzisiejszej gminy Zakrzew już z początku XX wieku. Przyrządzana była w rodzinie Państwa Pysiak zamieszkałej w Zdziechowie – małej miejscowości zlokalizowanej w gminie Zakrzew w powiecie radomskim. Produkcję tego wyśmienitego i wielokrotnie nagradzanego dziś wyrobu wędliniarskiego rozpoczął Pan Józef Pysiak, który w latach 30.tych XX wieku przygotowywał wyroby wędliniarskie na stół dziedzica w Cerekwi. Wśród dostarczanych produktów znajdowała się wówczas Szynka Zdziechowska. Cieszyła się ona powodzeniem także wśród innych mieszkańców, którzy z chęcią nabywali ten wyrób. Jak wspomina Pan Wojciech Pysiak – zajmujący się dzisiaj produkcją wędliniarską, dostarczane dla dziedzica wyroby musiały charakteryzować się wyjątkowym smakiem i jakością, gdyż tylko takie cenił sobie miejscowy ziemianin i w taki też sposób były przygotowywane. Charakteryzowały się również wyjątkową jakością i niepowtarzalnym smakiem który wyróżniał je spośród innych produktów wędliniarskich w regionie, dlatego też wyroby te zostały dostrzeżone i dostarczane na dwór. Od prawie 80 lat Szynka Zdziechowska wytwarzana jest nadal wg starej rodzinnej, niezmienionej receptury, dzięki czemu posiada ten sam niepowtarzalny smak. Jedyną zmianą, która została wprowadzona do procesu produkcji, było wprowadzenie w 1956 roku saletry spożywczej, dzięki której szynka w przekroju uzyskuje kolorystykę różową. Przez ten okres szynka produkowana była w mniejszej ilości, trafiając na stoły mieszkańców gminy Zakrzew. Dzisiaj, dzięki rozbudowie Gospodarstwa Rolnego produkcja ta odbywa się na szerszą skalę, jest bardziej dostępna, i skierowana do większej ilości nabywców. Od 2006 roku Szynka Zdziechowska produkowana jest z myślą o klientach, którzy cenią sobie wyjątkową jakość, tradycyjną recepturę i smak wytwarzanego produktu. Jest to produkt niszowy, o czym świadczy fakt, że można go zakupić tylko i wyłącznie w regionie radomskim. Produkcja szynki odbywa się w Gospodarstwie Rolnym Państwa Pysiak, pod nadzorem weterynaryjnym, w ramach działalności Marginalnej, Lokalnej i Ograniczonej. Sprzedaż odbywa się tylko w dwóch punktach na terenie Radomia, gdzie znajduje liczne grono nabywców, a popyt niejednokrotnie przewyższa podaż. Wyjątkowość smaku i tradycyjną recepturę Szynki Zdziechowskiej i innych wyrobów wędliniarskich ze Zdziechowa poświadczają liczne wyróżnienia, którymi zostały nagrodzone, jak również wypowiedź Lecha Kaczyńskiego – Prezydenta RP, który na uroczystościach w Pałacu Prezydenckim po skosztowaniu wyrobów wędliniarskich ze Zdziechowa, stwierdził że „tak właśnie powinny smakować polskie wędliny” Gospodarstwo Państwa Pysiak w którym wytwarzana jest Szynka Zdziechowska to nowoczesny obiekt spełniający wszystkie standardy i wymogi, który został rozbudowany dzięki wsparciu otrzymanemu w ramach środków unijnych. Jest to gospodarstwo, które cały czas się rozwija. W 2002 rok zbudowana została chlewnia, a od 2006 roku wytwarzane w masarni wyroby wędliniarskie – sprzedawane są na szerszą skalę, w 2 punktach stacjonarnych na terenie Radomia. Mimo ograniczonej produkcji Szynka Zdziechowska jest produktem o wysokiej renomie i rozpoznawalności na rynku wojewódzkim, o czym świadczą liczne wyróżnienia przyznane dla produktów wędliniarskich. Szynka Zdziechowska jest produktem najwyżej jakości, wytwarzana tradycyjnymi metodami w oparciu o tradycyjny skład surowców. Sposób produkcji sprawia że wyjątkowy smak wyróżnia ten produkt od innych podobnych wyrobów oferowanych na rynku. Smak jakim charakteryzuje się szynka przywołuje wspomnienia smaku tradycyjnej polskiej wędliny, które mogliśmy spotkać na polskich wiejskich stołach kilkadziesiąt lat temu. Wynika to ze specjalnego składu i sposobu wytwarzania. Szynka Zdziechowska jest często prezentowana na stoiskach z tradycyjnymi wyrobami wędliniarskimi na kiermaszach i uroczystościach gminnych, powiatowych, wojewódzkich czy ogólnopolskich. Poświadczeniem unikalności Szynki Zdziechowskiej i innych produktów wędliniarskich przygotowywanych w Gospodarstwie Rolnym należącym do Państwa Pysiak świadczą liczne wyróżnienia. Wyróżnienia otrzymują nie tylko wyroby wędliniarskie, ale również personalnie – Wojciech i Elżbieta Pysiak, którzy docenieni zostali przez Prezydenta RP Lecha Kaczyńskiego oraz obecnego Prezydenta RP Bronisława Komorowskiego. Pani Elżbieta w 2009 roku sprawowała zaszczytną funkcję starościny Dożynek Prezydenckich w Spale. Wyróżnienia otrzymane przez Gospodarstwo Państwa Pysiak za wyroby wędliniarskie to m.in.: • Mistrz Krajowy AgroLiga 2008 w kategorii Rolnik – dla Elżbiety i Wojciecha Pysiak. (Nagroda nadana przez Ministra Rolnictwa i Rozwoju Wsi – Marka Sawickiego) • Nagroda Gospodarcza „Granitowy Tulipan” przyznana przez Izbę Przemysłowo – Handlową Ziemi Radomskiej za „Wyroby wędliniarskie” w kategorii Produkt Roku 2009 r.", "url": "https://razemdlaradomki.pl/szynka_zdziechowska/", "category": "mazowieckie", "sub_category": "Mięso świeże oraz produkty mięsne", "phrase": "Szynka zdziechowska"}