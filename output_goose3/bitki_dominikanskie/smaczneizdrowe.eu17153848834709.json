{"meta_description": "Wo", "title": "Bitki Cielęce Lub Z Jagnięcia Duszone - przepis na smaczneizdrowe.eu | Mięso - Cielęcina | Smaczne i Zdrowe", "content": "Mięso oczyścić z błon i ścięgien, umyć, osuszyć. Pokrajać w plasterki, zbić tłuczkiem i uformować owalne bitki. Natrzeć je czosnkiem roztartym z solą, ułożyć w niskim, szerokim rondlu, oprószyć imbirem, skropić sosem sojowym. Dusić pod przykryciem, podlewając w miarę potrzeby gorącą wodą lub wywarem z warzyw. Cebulę obrać, opłukać, pokrajać w piórka. Seler umyć, obrać, opłukać, zetrzeć na tarce z dużymi otworami, dodać z cebulą do duszącego się mięsa, osolić, oprószyć pieprzem. Udusić do miękkości. Brukselkę oczyścić, umyć, włożyć do wrzącej, osolonej wody, ugotować w odkrytym rondlu. Uduszone mięso połączyć z ugotowaną, odcedzoną brukselką, przyprawić solą, imbirem i pieprzem. Wyłożyć na ogrzany półmisek. Podawać z ziemniakami pieczonymi (1-2 na porcję) i z surówką z zielonej sałaty lub z czerwonej kapusty.", "url": "https://www.smaczneizdrowe.eu/2007/12/04/bitki-cielece-lub-z-jagniecia-duszone/", "category": "pomorskie", "sub_category": "Mięso świeże oraz produkty mięsne", "phrase": "Bitki dominikańskie"}