{"meta_description": "Produkt wpisany na listę produktów tradycyjnych w dniu 2011-02-07 w kategorii Wyroby piekarnicze i cukiernicze w woj. świętokrzyskim.", "title": "Chleb iwański - - Portal Gov.pl", "content": "Charakterystyczny dla dobrze wyrośniętego i upieczonego chleba o średniej porowatości miękiszu. Średnica bochenka okrągłego wynosi od 25 cm do 32 cm, wysokość w środkowym punkcie chleba około 12 cm. Waga chleba po upieczeniu: okrągłego – od 1,35 kg do 1,38 kg, podłużnego – od 0,67 kg do 0,69 kg. Receptura przygotowania chleba iwańskiego znana jest na terenach województwa świętokrzyskiego od ponad 40 lat. Z resztek pozostawionego w dzieży ciasta przygotowywany jest tzw. zaczyn do nowego zakwasu. Z odpowiednio wyrobionego ciasta, ręcznie formowane zostają bochenki chleba. Następnie układane są na wcześniej przygotowanych deskach i pozostawione do wyrośnięcia na około 20 minut. Chleb iwański wypiekany jest w piecu trzonowym zbudowanym z cegły szamotowej i opalany drzewem iglastym. Po wyjęciu chleba z pieca smarowany jest on wodą, co nadaje połysk wierzchniej skórce. O walorach chleba iwańskiego decyduje – jak przed laty: zmysł piekarza, wyjątkowa znajomość sztuki piekarskiej, duże doświadczenie w fachu piekarza oraz przywiązanie do tradycji piekarskiej. „Tworzony z sercem, bez użycia jakichś skomplikowanych maszyn, pachnie i smakuje niezwykle” (Kinga Czub, „Ginący zawód – piekarz”, Publiczne Gimnazjum w Iwaniskach, www.pttkopatow.free.ngo.pl/konkurs.html).", "url": "https://www.gov.pl/web/rolnictwo/chleb-iwanski", "category": "świętokrzyskie", "sub_category": "Wyroby piekarnicze i cukiernicze", "phrase": "Chleb iwański"}