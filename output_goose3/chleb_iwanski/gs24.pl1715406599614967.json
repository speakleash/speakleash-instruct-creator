{"meta_description": "W wielu sklepach bochenek chleba zdrożał o kilkadziesiąt groszy.  - To dopiero początek podwyżek cen pieczywa - ostrzegają piekarze.", "title": "Już niebawem chleb po 4 złote?", "content": "W większości szczecińskich sklepów wzrosły ceny chleba. Ci, którzy dotąd cen nie podwyższyli, zrobią to lada dzień. Piekarze prognozują: pod koniec roku za bochenek chleba możemy płacić 3-4 zł. Potwierdziły się obawy, że susza i słabe zbiory wywołają wzrost cen pieczywa. Duże szczecińskie piekarnie - Asprod i Iwański - podwyższyły ceny wypieków - jak twierdzą, średnio o 10 procent. Ale np. za chleb powszedni z Asprodu zapłacimy dziś 1,69 zł (wcześniej 1,39 zł). W piekarni Kozłowski na osiedlu Słonecznym cena chleba zwykłego wzrosła ze 1,40 zł do 1,75 zł. - Przy wzroście cen mąki rzędu 50 procent, 10-procentowa podwyżka pieczywa to i tak niewiele - uważa Roman Kopiński, właściciel Asprodu.", "url": "https://gs24.pl/juz-niebawem-chleb-po-4-zlote/ar/5217262", "category": "świętokrzyskie", "sub_category": "Wyroby piekarnicze i cukiernicze", "phrase": "Chleb iwański"}