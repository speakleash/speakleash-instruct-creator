{"meta_description": "", "title": "WARZONA Z CUKRU- Tygodnik Zamojski, Zamość, Biłgoraj, Tomaszów", "content": "Większość nalewek to produkty sezonowe, bo do ich zrobienia potrzebne są świeże owoce i zioła. Warzonka kryształówka jest inna. Można ją przyrządzić zawsze, bo jest z cukru. Warzonka została wpisana na listę produktów tradycyjnych w 2012 r. Przepis udostępnił Gminny Ośrodek Kultury w Werbkowicach. W miejscowości, dodajmy, działa duża cukrownia, produkująca cukier „Kryształ”. Cukier należy skropić wodą i zrobić karmel. Dodać sok z cytryny, zalać wodą i gotować, zbierając tworzącą się pianę. Następnie odstawić z ognia. Do gorącego karmelu można dodać trochę miodu. Potem wlać powoli spirytus. Warzonkę kryształówkę można podawać na ciepło, jako napój leczniczy, np. na przeziębienia, lub na zimno, do dań słodkich i ciast.", "url": "http://www.tygodnikzamojski.pl/artykul/80773/warzona-z-cukru.html", "category": "lubelskie", "sub_category": "Napoje (alkoholowe i bezalkoholowe)", "phrase": "Warzonka kryształówka"}