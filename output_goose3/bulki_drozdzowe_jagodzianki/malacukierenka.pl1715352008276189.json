{"meta_description": "Jagodzianki na oleju - Bardzo smaczne, domowe jagodzianki. Bułeczki ładnie wyrastają i wspaniale smakują z jagodami. Podczas pieczenia pięknie pachnie...", "title": "Jagodzianki na oleju - PRZEPIS", "content": "Bardzo smaczne, domowe jagodzianki. Bułeczki ładnie wyrastają i wspaniale smakują z jagodami. Podczas pieczenia pięknie pachnie w całym domu, nie można się ich doczekać. Ja na wstępie zjadłam jeszcze ciepłą:) pycha. Możemy polać lukrem lub posypać cukrem pudrem. Bardzo polecam… (przepis z konkursu „ciastka na piknik” Pani Aliny Waliczek ala-piecze). Ciasto:  1. Mleko podgrzać i ciepłe przelać do miski. Dodać rozkruszone drożdże, 2 łyżki cukru, 2 łyżki mąki, wymieszać i odstawić na około 15 minut, aż drożdże zaczną rosnąć. 2. Do drożdży przesiać mąkę, dodać jajko, aromat, olej, cukier, szczyptę soli i wyrobić ciasto. Można mikserem z odpowiednimi końcówkami lub rękoma. Ja wyrabiałam rękoma i od czasu do czasu podsypywałam odrobinę mąką, gdy ciasto za bardzo kleiło się do rąk (wyrabiać przez około 5-8 minut). Następnie ciasto odstawić do wyrośnięcia w ciepłe miejsce na około 60 minut, aż podoi swoją objętość. 3. Z wyrośniętego ciasta uformować wałek i podzielić na 16 równych porcji. 5. Z ciasta formować w rękach placuszek i nakładać na jego środek łyżkę jagód. Następnie dokładnie go zlepiać, formując owalny kształt bułeczki i układać na blaszce wyłożonej papierem do pieczenia. Gotowe bułeczki odstawić na 15 minut, aby jeszcze trochę podrosły. 6. Piekarnik nastawić na 160°C na funkcji termoobieg (na funkcji góra-dół 180°C) i do nagrzanego piekarnika wstawić bułeczki. Piec przez około 20-25 minut. Po wyjęciu w piekarnika odstawić do ostygnięcia. Lukier:  7. Sok z cytryny podgrzać i dodać do cukru pudru, ucierać przez chwilę mikserem.  Ostygnięcie bułeczki polukrować lub posypać cukrem pudrem.", "url": "https://malacukierenka.pl/jagodzianki-na-oleju.html", "category": "mazowieckie", "sub_category": "Wyroby piekarnicze i cukiernicze", "phrase": "Bułki drożdżowe jagodzianki"}