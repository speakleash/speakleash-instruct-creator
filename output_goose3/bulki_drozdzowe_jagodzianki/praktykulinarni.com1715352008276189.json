{"meta_description": "Jagodzianki, drożdżowe bułeczki z owocowym nadzieniem. Smak lata i wspomnienie dzieciństwa. W ogóle mam słabość do drożdżowego ciasta, bo", "title": "Jagodzianki – drożdżowe bułeczki z jagodami", "content": "W ogóle mam słabość do drożdżowego ciasta, bo z tych tradycyjnych wydaje mi się najzdrowsze i najlżejsze. Jedna nieduża domowa jagodzianka to mniej niż 200 kcal. Idealnie do kawy na drugie śniadanie. • Drożdże wymieszaj z cukrem, dodaj podgrzane, ale nie gorące mleko i łyżkę mąki, rozczyn odstaw do wyrośnięcia w ciepłe miejsce (na 15-20 minut). • Do rozczynu wsyp pozostałą mąkę, dodaj roztrzepane żółtka i cukier waniliowy, zagnieć ciasto, dodaj do niego stopione przestudzone masło, zagnieć jeszcze raz, uderz kilka razy o blat i odstaw do wyrośnięcia na godzinę. • Rozgrzej piekarnik do 190 stopni. Na podsypanej mąką stolnicy rozwałkuj ciasto na grubość około 1,5 cm, szklanką wytnij okręgi, rozciągnij je trochę w dłoniach, nałóż porcję jagód, posyp łyżeczką trzcinowego cukru, bardzo dokładnie zlep bułeczki i ułóż na blasze (wyłożonej papierem do pieczenia) łączeniem w dół. Posmaruj bułki mlekiem. • Piecz w temperaturze 190 stopni przez ok. 18 minut, na złoty kolor. Po wystudzeniu możesz oprószyć jagodzianki cukrem pudrem albo udekorować lukrem utartym z soku z cytryny i cukru pudru. Polecamy jeszcze inny nasz (prostszy) przepis na jagodzianki: Jagodzianki, bułeczki z jagodami – przepis z filmem", "url": "https://praktykulinarni.com/jagodzianki-drozdzowe-buleczki-z-jagodami/", "category": "mazowieckie", "sub_category": "Wyroby piekarnicze i cukiernicze", "phrase": "Bułki drożdżowe jagodzianki"}