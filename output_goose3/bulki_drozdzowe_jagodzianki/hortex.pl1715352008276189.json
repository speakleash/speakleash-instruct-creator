{"meta_description": "Szukasz przepisu na pyszne drożdżówki z jagodami? Zajrzyj po przepis na jagodzianki klasyczne, bez drożdży i bez jajek lub glutenu!", "title": "Jak zrobić domowe jagodzianki – sprawdzone przepisy", "content": "Jak zrobić drożdżówki z jagodami? Przepis na domowe jagodzianki Marzysz o pysznych, puszystych drożdżówkach, które rozpływają się w ustach, a do tego w środku mają nadzienie z jagód? Zaraz poznasz wszystkie tajemnice idealnych drożdżówek z owocowym akcentem. Poniżej znajdziesz przepis na domowe jagodzianki na cieście drożdżowym, na jagodzianki bez drożdży oraz jagodzianki w innych wariantach! Te pyszne bułeczki wyjdą zarówno ze świeżych, jak i mrożonych jagód. To sprawia, że można się nimi cieszyć przez cały rok, a nie tylko w sezonie! • Rozczyn: rozpocznij od przygotowania rozczynu. Rozkrusz drożdże do miski, dodaj łyżeczkę cukru i mąki. Zalej ciepłym mlekiem, dokładnie wymieszaj i pozostaw w ciepłym miejscu na około 20-30 minut, aż ciasto podwoi swoją objętość. • Mieszanie składników: do miski wsyp mąkę, dodaj sól i cukier, wymieszaj. Zrób wgłębienie w suchych składnikach i wlej do niego urośnięty rozczyn. Stopniowo zagarniaj mąkę do środka, mieszając z rozczynem. Dodaj jajko i kontynuuj mieszanie. • Wyrabianie ciasta: przenieś masę na stolnicę i wyrabiaj około 10 minut ręcznie. Możesz użyć też haka miksera. Stopniowo dodawaj stopione i wystudzone masło, kontynuując wyrabianie przez kolejne 5 minut. • Rozrost ciasta: przykryj wyrobione ciasto ściereczką i odstaw na 1,5-2 godziny w ciepłe miejsce, aby znów urosło. • Przygotowanie kruszonki: w osobnej misce przygotuj kruszonkę. Rozetrzyj mąkę z zimnym masłem i cukrem, aż powstaną wyraźne grudki. • Przygotowanie jagód: w międzyczasie wymieszaj jagody z mąką ziemniaczaną. To będzie nasz farsz. • Formowanie drożdżówek: wyłóż ciasto na stolnicę posypaną mąką i podziel na 8-10 części (zależy, jak duże bułeczki chcesz przygotować). Z każdej uformuj owalny placek, nałóż na niego czubatą łyżkę jagód i zlep brzegi formując drożdżówkę. Gotowe bułeczki ułóż na blaszce, pamiętając o odstępach (bułki będą jeszcze rosły). • Wyrośnięcie i pieczenie: Pozostaw na 25-30 minut do ponownego wyrośnięcia, następnie piecz przez 20-25 minut w piekarniku nagrzanym do 180°C. Nie zawsze ma się ochotę lub czas na robienie ciasta drożdżowego, które jest jednak dość wymagające i czasochłonne. W takiej sytuacji nie trzeba rezygnować z jagodzianek! Wystarczy tylko sięgnąć po przepis bez drożdży! Ciasto na takie bułeczki warto wzbogacić białym serem lub kefirem, żeby było jeszcze smaczniejsze. Poniżej znajdziesz przepis na jagodzianki z dodatkiem twarogu. • Składniki początkowe: w misce umieść jajka, zwykły cukier i cukier wanilinowy. Miksuj składniki do momentu, aż masa stanie się biała i puszysta. • Dodawanie twarogu: stopniowo dodawaj kawałki twarogu do masy jajecznej, nadal miksując, aż uzyskasz jednolitą konsystencję. Dodaj masło i cały czas miksuj. • Wprowadzanie mąki: dodawaj do ciasta przesianą mąkę z proszkiem do pieczenia. Zrób to w kilku partiach, mieszając delikatnie łyżką. W ten sposób uzyskasz gładkie, elastyczne ciasto. • Przygotowanie jagód: w międzyczasie wymieszaj jagody z mąką ziemniaczaną. To będzie nasz farsz. • Formowanie bułeczek: wyłóż przygotowane ciasto na blat lub deskę posypaną mąką, podziel je na ok. 8 równych części. Delikatnie oprósz dłonie mąką i rozklep placuszki. Na środek każdego z nich nałóż porcję jagód. Zlep brzegi ciasta i uformuj bułeczki. • Pieczenie: ułóż bułeczki na blasze wyłożonej papierem do pieczenia. Wstaw blaszkę do piekarnika rozgrzanego do 180°C. Piecz przez około 20-25 minut, aż bułeczki nabiorą pięknej, złocistej barwy. Wiele osób musi unikać glutenu albo stara się go minimalizować w swojej codziennej diecie. Jeżeli marzysz o pysznych, domowych jagodziankach, ale nie jesz glutenu, to nic straconego! Te bułeczki można przygotować z mąki bezglutenowej! • 500 g mąki (np. gotowej mieszanki do pizzy, która będzie dobrze współpracować z drożdżami albo samodzielne zmieszanie składników: 180 g mąki ryżowej, 160 g mąki owsianej bez glutenu i 160 g tapioki) • Najpierw drożdże: do podgrzanego mleka dodaj cukier, który będzie pobudzał drożdże do pracy. Rozkrusz świeże drożdże i wymieszaj je w płynie. Dodaj też szczyptę soli i olej. Odstaw na 15-20 minut w ciepłe miejsce. • Przygotowanie ciasta: wsyp mąkę do dużej miski, a następnie połącz ją z ciepłym płynem z mleka. Dodaj jogurt. Ten składnik wprowadza delikatny kwaskowy akcent, który doda bułeczkom wyjątkowego charakteru. • Wyrabianie ciasta: wyrabiaj ciasto, aż stanie się elastyczne i gładkie. Odstaw masę na 30 minut, aby wyrosło. • Przygotowanie jagód: w międzyczasie wymieszaj jagody z mąką ziemniaczaną. To będzie nasz farsz. • Formowanie bułeczek: podziel ciasto na 10-12 równych części. Ukształtuj każdy kawałek w placek, nałóż łyżkę jagód i zalep brzegi. Gotowe bułeczki ułóż na blasze wyłożonej papierem i pozostaw na 15-20 minut do wyrośnięcia. • Pieczenie: posmaruj jagodzianki odrobiną mleka. Wstaw blaszkę do piekarnika rozgrzanego do 180°C. Piecz przez około 15-20 minut. Po tym czasie wyjmij bułeczki do wystudzenia. Jak zrobić jagodzianki bez jajek i mleka? Czy takie bułeczki wyjdą? Oczywiście! Jeśli stosujesz dietę wegańską, nie musisz wcale rezygnować ze smaku dzieciństwa. Wystarczy tylko przygotować domowe jagodzianki według przepisu, który znajdziesz poniżej. • Przygotowanie rozczynu: w dużej misce połącz mleko roślinne, 1 łyżkę cukru i 1 łyżkę mąki. Wkrusz drożdże i dokładnie wymieszaj. Przykryj miskę ściereczką i pozostaw na 15 minut w ciepłym miejscu. • Wyrabianie ciasta: wyrabiaj ciasto przez kilka minut, aż stanie się gładkie i elastyczne. W razie potrzeby podsyp odrobiną mąki. Umieść gotowe ciasto w misce, przykryj ściereczką i pozostaw na 20 minut, aby wyrosło. • Przygotowanie jagód: w międzyczasie wymieszaj jagody z mąką ziemniaczaną. To będzie nasz farsz. • Formowanie drożdżówek: podziel ciasto na 10-12 równych części. Każdy kawałek formuj w owalny placek, nałóż na niego łyżkę jagód i sklej brzegi ciasta. Gotowe bułeczki ułóż na blaszce wyłożonej papierem do pieczenia i pozostaw do wyrośnięcia na 10-15 minut. • Pieczenie: Blachę wstaw do piekarnika rozgrzanego do 180°C i piecz ok. 20 minut aż się zarumienią. Coraz więcej osób ogranicza lub wręcz eliminuje cukier ze swojej diety. Brak tego składnika nie oznacza jednak pożegnania ze słodkościami. Pyszne jagodzianki wyjdą też w wersji bez cukru. Możesz skorzystać z każdego z naszych przepisów, zamieniając jedynie cukier na inny słodzący składnik. Do wypieków najlepiej sprawdzi się erytrytol, który najbardziej przypomina cukier. Pamiętaj tylko, że erytrytol nie jest tak samo słodki, więc trzeba dodać go trochę więcej. Szacuje się, że zamiast 100 g cukru należy użyć 130 g erytrytolu.", "url": "https://hortex.pl/porady/jak-zrobic-drozdzowki-z-jagodami-przepis-na-domowe-jagodzianki/", "category": "mazowieckie", "sub_category": "Wyroby piekarnicze i cukiernicze", "phrase": "Bułki drożdżowe jagodzianki"}