{"meta_description": "Sprawdzony przepis na jagodzianki (bułeczki drożdżowe z jagodami) - puszyste i pełne jagód od MniamMniam.com 😋 Smacznie, szybko i tanio.", "title": "Jagodzianki (bułeczki drożdżowe z jagodami) - puszyste i pełne jagód - prawie BEZ wyrabiania :)", "content": "Jagody przebierz, krótko umyj pod bieżącą wodą, osącz na cedzaku, potem osusz na ręczniku papierowym.               Drożdże rozetrzyj z łyżką cukru, dodaj 4 łyżki mleka, odstaw w ciepłe miejsce na około 10 minut.  Pozostałe mleko wlej do rondelka, dodaj masło, postaw na małym ogniu i doprowadź do rozpuszczenia masła i cukru. Odstaw do przestudzenia.               Do miski przesiej mąkę z solą, dodaj mleko z masłem, cukier, wyrośnięte drożdże, żółtka, pastę waniliową, skórę cytrynową. Dokładnie wymieszaj dużą łyżką. Masa powinna być dość gęsta.               Przykryj ściereczką, odstaw na 15 minut.               Wyjmij na stolnicę wysypaną mąką. Wyrabiaj dosłownie przez minutę.               Miskę obsyp mąką w środku, włóż ciasto uformowane w kulę, przykryj ściereczką, odstaw w ciepłe miejsce do podwojenia objętości (40-60 minut).               Tak wygląda wyrośnięte ciasto.               Wyrośnięte ciasto przełóż na stolnicę wysypaną mąką, podziel na pół. Z każdej części uformuj wałek, pokrój go na 8 plastrów. Uformuj z nich placki o średnicy około 12-14 cm, nakładaj na każdy porcję jagód, posyp je cukrem pudrem, zwiń i uformuj bułeczkę.               Układaj bułeczki miejscem sklejenia do dołu na blasze wyłożonej papierem do pieczenia.  Odstaw na 15 minut, włącz w tym momencie piekarnika na 180 stopni.               Podrośnięte jagodzianki posmaruj mlekiem i wstaw do gorącego piekarnika.               Piecz około 12-15 minut, aż ładnie się zrumienią. Jeśli włożysz do środka dużo jagód, może z bułeczek wypłynąć trochę soku, który nieco się przypali i nada im szlachetnego smaku :)               Upieczone jagodzianki odstaw do przestudzenia.  Wszystkie składniki lukru wymieszaj w miseczce.  Lukrem posmaruj jeszcze ciepłe jagodzianki.", "url": "https://www.mniammniam.com/jagodzianki-buleczki-drozdzowe-z-jagodami-puszyste-i-pelne-jagod-prawie-bez-wyrabiania", "category": "mazowieckie", "sub_category": "Wyroby piekarnicze i cukiernicze", "phrase": "Bułki drożdżowe jagodzianki"}