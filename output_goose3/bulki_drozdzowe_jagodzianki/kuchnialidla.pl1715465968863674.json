{"meta_description": "Jagodzianki z serem - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Jagodzianki z serem - przepis", "content": "Mleko podgrzej tak, aby w momencie użycia było lekko ciepłe. Masło roztop na tyle wcześnie, aby zdążyło delikatnie przestygnąć przed użyciem. Mąkę przesiewamy do miski, w środku robimy zagłębienie. Drożdże ucieramy w osobnej misce z łyżką cukru i dodajemy do nich mleko. Rozczyn wlewamy do zagłębienia i delikatnie mieszamy go z mąką tylko w środkowej części miski, tak aby mąka na obrzeżach pozostała sucha. Rozczyn posypujemy mąką, miskę przykrywamy ściereczką i odstawiamy do wyrośnięcia. Do ciasta dodajemy pozostałą część cukru, szczyptę soli i żółtka. Ciasto wstępnie łączymy za pomocą łopatki. Następnie dodajemy roztopione masło i dokładnie wyrabiamy, aż zacznie odklejać się od miski i od rąk. Wyrobione ciasto posypujemy mąką, przykrywamy ściereczką i odstawiamy w ciepłe miejsce do momentu podwojenia objętości. Laskę wanilii rozcinamy wzdłuż na pół i za pomocą noża wyjmujemy z niej nasiona. W dużej misce rozdrabniamy twaróg za pomocą widelca. Następnie dodajemy cukier, żółtka i nasiona laski wanilii. Do miski wsypujemy mąkę i dodajemy pokrojone w kostkę, miękkie masło. Następnie dodajemy cukier puder i całość rozdrabniamy w dłoniach, aż będzie przypominać kruszonkę. Wyrośnięte ciasto ponownie krótko wyrabiamy. Następnie formujemy z niego wałek i tniemy go na 9 równych części. Z tak przygotowanych kawałków ciasta formujemy kuleczki. Każdą kulkę ciasta rozpłaszczamy w dłoniach i przekładamy do małej miseczki. Następnie wnętrze wypełniamy jagodami, odrobiną cukru i serem. Ciasto dokładnie zlepiamy i ponownie formujemy z niego kulkę. Gotowe jagodzianki przekładamy na blachę wyłożoną papierem do pieczenia i odstawiamy do wyrośnięcia na ok. 15-20 minut. Każdą bułeczkę smarujemy rozbełtanym białkiem i posypujemy kruszonką. Tak przygotowane jagodzianki pieczemy przez ok. 12-15 minut, aż nabiorą złotobrązowego koloru.", "url": "https://kuchnialidla.pl/jagodzianki-z-serem", "category": "mazowieckie", "sub_category": "Wyroby piekarnicze i cukiernicze", "phrase": "Bułki drożdżowe jagodzianki"}