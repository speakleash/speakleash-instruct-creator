{"meta_description": "", "title": "Jagodzianki • Pysznie czy przepysznie", "content": "Jagodzianki to bułeczki drożdżowe skrywające bogate jagodowe wnętrze i posypane maślaną kruszonką. Kruszonkę oczywiście można pominąć. Do jagodzianek polecam świeże jagody lub rozmrożone na sitku. Zimne, zmrożone jagody powodują opóźnienie w wyrastaniu ciasta i trwa to naprawdę bardzo, bardzo długo. Mąkę przesiać do miski. Mleko lekko podgrzać, połączyć z drożdżami i cukrem. Do mleka z drożdżami i cukrem dodać 2 łyżki mąki (z tej przesianej) i wymieszać. Rozczyn odstawić na 15-20 minut. Jagody umyć i osuszyć. Krótko przed przygotowaniem jagodzianek wymieszać jagody z mąką ziemniaczaną i cukrem pudrem. Wyrośnięte ciasto wyłożyć na blat oprószony mąką i krótko zagnieść ciasto. Podzielić na 10 równych części (jedna ok 70 g). Z każdej części uformować płaski placek, na środek nałożyć 1 łyżkę jagód i skleić jak pieroga dociskając dokładnie brzegi ciasta. Uformować podłużną jagodziankę i ułożyć łączeniem w dół na blaszce wyłożonej papierem do pieczenia. Jagodzianki posmarować żółtkiem wymieszanym z mlekiem i posypać kruszonką. Jagodzianki przykryć ręcznikiem i pozostawić do napuszenia na ok 30-40 min. Włożyć do nagrzanego do 180*C góra- dół piekarnika i piec 20-25 min na złoty kolor. Cukier puder utrzeć z gorącą wodą na gładki lukier i polać przestudzone jagodzianki.", "url": "https://pysznieczyprzepysznie.pl/jagodzianki/", "category": "mazowieckie", "sub_category": "Wyroby piekarnicze i cukiernicze", "phrase": "Bułki drożdżowe jagodzianki"}