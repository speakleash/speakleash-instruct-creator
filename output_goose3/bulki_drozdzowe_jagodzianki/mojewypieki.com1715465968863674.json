{"meta_description": "Najbardziej puszyste i delikatne jagodzianki z kruszonką przygotowane na cieście z dużą ilością żółtek. Tak pyszne w sezonie letnim!", "title": "Jagodzianki z kruszonką", "content": "Najbardziej puszyste i delikatne jagodzianki z kruszonką ever! Tym razem, dla odmiany od klasycznych jagodzianek, przygotowane z kruszonką, ale można je po prostu polukrować. Skorzystałam z przepisu na ciasto drożdżowe z Waszego ulubionego makowca zawijanego. Dzięki temu, że jest bogate w żółtka, jest żółciutkie, puszyste, delikatne. Przekonajcie się sami ;). ps. zamiast jagód można użyć borówki amerykańskiej, jeśli nie możecie u siebie w kraju ich nabyć (lub zebrać)… Mąkę pszenną wymieszać z suchymi drożdżami (ze świeżymi najpierw zrobić rozczyn). Dodać resztę składników i wyrobić, pod koniec dodając roztopiony tłuszcz. Wyrobić ciasto, odpowiednio długo, by było miękkie i elastyczne. Uformować z niego kulę, włożyć do oprószonej mąką miski, odstawić w ciepłe miejsce, przykryte ręczniczkiem kuchennym, do podwojenia objętości (zajmie to około 1,5 godziny). Następnie ciasto ponownie krótko wyrobić, podzielić na 13 części, około 80 g każda. Formować okrągłe bułeczki, następnie z każdej z nich uformować placek (można lekko rozwałkować) i na jego środku umieścić kopiastą łyżkę jagodowego farszu. Zlepić bułeczki, dokładnie dociskając i uważając, by na łączeniu nie znalazła się odrobina mąki (bułeczki się nie skleją i otworzą podczas pieczenia). Każdą bułeczkę umieścić złączeniem w dół na blacie stołu i nadać jej ładny, okrągły kształt. Gotowe umieścić na blaszce wyłożonej papierem do pieczenia, przykryć ręczniczkiem kuchennym i pozostawić do podwojenia objętości w ciepłym miejscu – około 45 minut, lub dłużej. Przed samym pieczeniem posmarować roztrzepanym jajkiem i oprószyć kruszonką. Jagodzianki z kruszonką piec w temperaturze 170ºC przez około 25 minut. Wyjąć i wystudzić na kratce. Oprószyć cukrem pudrem. Wszystkie składniki umieścić w miseczce i wyrobić między palcami na kruszonkę. Wszystkie składniki umieścić w maszynie w kolejności: płynne, sypkie, na końcu suche drożdże. Nastawić program do wyrabiania i wyrastania ciasta ’dough’ (1,5 h), po skończeniu którego ciasto wyjąć, krótko wyrobić i dalej postępować według powyższego przepisu.", "url": "https://mojewypieki.com/przepis/jagodzianki-z-kruszonka", "category": "mazowieckie", "sub_category": "Wyroby piekarnicze i cukiernicze", "phrase": "Bułki drożdżowe jagodzianki"}