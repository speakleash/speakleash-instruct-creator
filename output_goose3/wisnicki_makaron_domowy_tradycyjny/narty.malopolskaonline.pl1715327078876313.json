{"meta_description": "Fitka z Lelowic, Siuśbok – kasza z grochem, Peerelka – wolańska kura nadziewana, Kiełbasa podhalańska Majerczyk oraz Wiśnicki makaron domowy tradycyjny – oto przysmaki z Małopolski, które maja szansę trafić na listę produktów tradycyjnych.", "title": "Nowi kandydaci do miana produktów tradycyjnych", "content": "Fitka z Lelowic, Siuśbok – kasza z grochem, Peerelka – wolańska kura nadziewana, Kiełbasa podhalańska Majerczyk oraz Wiśnicki makaron domowy tradycyjny – oto przysmaki z Małopolski, które maja szansę trafić na listę produktów tradycyjnych. Dziś małopolska Rada ds. Produktów Tradycyjnych zadecydowała o przekazaniu do Ministerstwa Rolnictwa i Rozwoju Wsi pięciu wniosków o wpisanie małopolskich regionalnych przysmaków na listę produktów tradycyjnych. – Jak do tej pory Ministerstwo akceptowało wszystkie nasze propozycje. Wierzę, że tak będzie i tym razem – mówił Przewodniczy Rady wicemarszałek Wojciech Kozak.Aktualnie na liście znajduje się 113 potraw z naszego regionu. Wśród specjałów, które mają szansę do nich dołączyć znalazły się aż dwa przepisy zgłoszone przez Stowarzyszenie „Zielony Pierścień Tarnowa”. Są to potrawy wywodzące się z kuchni gospodyń wsi Wola Rzędzińska w powiedzie tarnowskim: Siuśbok – kasz z grochem oraz Peerelka – wolańska kura nadziewana. Natomiast Koło Gospodyń Wiejskich Lelowianki wnioskowało o przyznanie tytułu produktu tradycyjnego Fitce z Lelowic – zupa ta gości na stołach mieszkańców powiatu proszowickiego od początku XX w. Wśród pozytywnie ocenionych produktów znalazła się także Kiełbasa podhalańska Majerczyk – to kolejny produkt wędzony, który ma szansę zostać wpisany na listę jeszcze przed wejściem w życie zaostrzonych unijnych przepisów. Od września zaczną obowiązywać nowe przepisy dotyczące zawartości benzopirenu w żywności, które praktycznie umożliwiają sprzedaż produktów wędzonych. Ograniczenia nie będą jednak dotyczyć producentów wyrobów tradycyjnych – oni będą mogli dalej przygotowywać swoje specjały zgodnie z starymi recepturami. Ostatnim z produktów, który ma trafić na ministerialną listę jest Wiśnicki makaron domowy tradycyjnyprodukowany przez firmę ELMAK z Nowego Wiśnicza. Makaron powstaje ze sprawdzonych, naturalnych składników: maki pszennej, świeżych jaj kurzych oraz wody.Za produkty tradycyjne uznaje się te, których wysoka jakość lub wyjątkowy smak wynika ze stosowania zwyczajowych sposobów produkcji, wykorzystywanych co najmniej od 25 lat. – Te potrawy to postawa małopolskiej tradycji kulinarnej. Dziś w różnych domach są odtwarzane w różny sposób, ciągle jednak podstawowy przepis pozostaje taki sam i to on staje się inspiracją do odkrywania charakterystycznych dla małopolski smaków – mówił wicemarszałek Wojciech Kozak.Podstawą rejestracji jest tradycja wytwarzania danego specjału i szczególna oraz niepowtarzalna jakość związana z historycznie ugruntowanymi przepisami, metodami produkcji i sposobami przetwarzania, które gwarantują wysoką jakość otrzymanego produktu. Pozytywnie ocenione wnioski po spotkaniu Rady zostają przesłane do Ministerstwa Rolnictwa i Rozwoju Wsi, które ostatecznie decyduje o wpisaniu na listę.opr. s/", "url": "https://narty.malopolskaonline.pl/artykul/8004/Nowi_kandydaci_do_miana_produktow_tradycyjnych", "category": "małopolskie", "sub_category": "Inne produkty", "phrase": "Wiśnicki makaron domowy tradycyjny"}