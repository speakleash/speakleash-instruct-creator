{"meta_description": "", "title": "SEO", "content": "Wiśnicki Makaron Domowy Tradycyjny Firma ELMAK produkuje od wielu lat zaopatrując licznych klientów w produkt, na którego wytwarzanie w dzisiejszej rzeczywistości już mało która gospodyni może poświęcić swój czas. A makarony i różnego rodzaju kluseczki w naszej tradycji żywieniowej zakorzeniły się bardzo mocno od niepamiętnych czasów: tradycyjny polski rosół, pomidorowa z makaronem, grzybowa z łazankami, gulasz cielęcy ze wstążkami, łazanki z kapustą - to tylko przykłady z wciąż aktualnego polskiego jadłospisu, a które to potrawy nam, osobom już w dojrzałym wieku, utkwiły w pamięci jako smaki dzieciństwa. My wychowaliśmy się przy mamie czy babci i jej stolnicy i wałku - ile było radości, gdy pozwalano nam \"pomagać\" przy wytwarzaniu; teraz musimy się cieszyć z faktu, że nasze dzieciaki mogą przynajmniej poznać i zachować smak prawdziwego domowego makaronu.", "url": "https://www.makaron-domowy.pl/o-nas", "category": "małopolskie", "sub_category": "Inne produkty", "phrase": "Wiśnicki makaron domowy tradycyjny"}