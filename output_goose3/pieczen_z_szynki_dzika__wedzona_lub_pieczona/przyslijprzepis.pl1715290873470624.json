{"meta_description": "", "title": "Wędzona szynka z dzika na patencie", "content": " • W dużym nierdzewnym lub kamionkowym garnku o pojemności 15 litrów rozpuszczamy 660 g soli peklowej w 8-10 litrach wody,   dodajemy przyprawy.  Do solanki wkładamy kawałki mięsa. Mięso powinno swobodnie pływać. Kawałki powinny być całkowicie zanurzone w solance. Jeśli mięso wypływa należy na wierzchu położyć duży płaski talerz, aby mięso było całkowicie pokryte solanką.    Mięso peklujemy około 5-7 dni. Jeśli woda zaczyna mętnieć wyjmujemy mięso i przygotowujemy świeżą solankę. • Mięso wyjmujemy z solanki. Umieszczamy w siatce wędzarniczej. Najłatwiej to zrobić za pomocą aplikatora do siatek wędzarniczych. Końce siatki mocno zaciskamy zaciskarką wędliniarską. • Tak przygotowane szynki nabijamy na haki, wieszamy na kijach do wędzenia. Zostawiamy na około 15 minut, aby mięso obeschło. • Mięso wędzimy w dymie z okorowanego drewna bukowego. W temperaturze 80°C przez 2 godziny. Po uwędzeniu gorące szynki parzymy we wrzątku pod przykryciem. Stosując zasadę: 30 minut na 1 kg mięsa.  Mięso studzimy w wywarze. Ostudzone mięso osuszamy. Chłodzimy w lodówce. Podajemy jako wędlinę.", "url": "https://www.przyslijprzepis.pl/przepis/wedzona-szynka-z-dzika", "category": "lubelskie", "sub_category": "Mięso świeże oraz produkty mięsne", "phrase": "Pieczeń z szynki dzika – wędzona lub pieczona"}