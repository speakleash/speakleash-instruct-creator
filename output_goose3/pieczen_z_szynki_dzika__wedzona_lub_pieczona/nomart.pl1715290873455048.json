{"meta_description": "", "title": "Pieczeń z Dzika - Łopatka - Blog kulinarny", "content": "Postanowiłem zrobić pieczeń z dzika. Dziczyzna jako całość to rarytas na naszych stołach. Naturalne smaki i aromaty dziczyzna zawdzięcza leśnemu pożywieniu. Mięso z dzika jest bardzo intensywne i nie każdemu to odpowiada. Ja lubię dziczyznę i choć nie jest tania to chętnie po nią sięgam, zwłaszcza go zapowiada się jakaś zacniejsza biesiada. Tym razem wszedłem w posiadanie przedniej nogi z łopatką i długo się zastanawiałem, wędzić czy piec. Długo, bo najpierw wrzuciłem mięsiwo do zamrażarki. Zwykle tak robię z dziczyzną, że przynajmniej na 30 dni ją zamrażam, a często i na dłużej. Gdy już zdecydowałem , ze będzie pieczeń to tylko czekałem na okoliczność zacną by pieczyste wykonać. Na początek peklowanie suche w mieszaninie przypraw: Sól zwykła kamienna – 25 g/kg mięsa Pozostałe zioła to mieszanina o proporcjach: oraz po 0,5 łyżeczki rozdrobnione ziele angielskie, rozmaryn, liść  laurowy i 10 owoców jałowca. Peklowanie to ważny etap i nie powinien trwać mniej niż 10 dni. Część przypraw mieszam z odmierzoną dawką soli i dokładnie nacieram mięso, a następnie dodatkowo oprószam samymi przyprawami w zależności jak bardzo ma to być intensywne. Mam zamiar wykonać pieczeń z kością więc dodatkowo przygotowuję 5 % solankę i nastrzykuję ją okolice kości. Pieczenie zaplanowałem w piekarniku elektrycznym z termoobiegiem. Początkowa temperatura piekarnika 200 st C, ale żeby nie przypalić tłuszczu (piekę na smalcu) szybko ją obniżam (po 10-15 minutach) do temperatury 150 st C. W trakcie pieczenia często obracam łopatkę i obficie polewam tłuszczem. Czas pieczenia około 2 godzin – zależy od wielkości mięsa i rodzaju piekarnika. Po upływie mniej więcej 1,5 godziny trzeba za pomocą drewnianego szpikulca kontrolować stan mięsa. Jak przestanie z nakłuć wypływać sok to będzie sygnał, że powoli się zbliżamy do celu. Kończymy pieczenie, gdy zewnętrzny stan mięsa wizualnie oceniamy jako gotowy, a szpikulec kontrolny informuje nas o miękkości pieczeni.", "url": "https://nomart.pl/wordpress/pieczen-z-dzika-lopatka/", "category": "lubelskie", "sub_category": "Mięso świeże oraz produkty mięsne", "phrase": "Pieczeń z szynki dzika – wędzona lub pieczona"}