{"meta_description": "Polska żywność doceniana jest na rynkach zagranicznych. Nasze produkty uchodzą za naturalne, minimalnie przetworzone, o wysokiej jakości.", "title": "Dzień polskiej żywności – czy warto jeść lokalne produkty spożywcze?", "content": "25 sierpnia przypada Dzień Polskiej Żywności – święto obchodzone od 2013 roku. Inicjatywa ma na celu propagowanie krajowej żywności o wysokiej jakości. Badania przeprowadzone na zlecenie Fundacji „Teraz Polska” pokazują, że 34% konsumentów wskazuje kraj pochodzenia jako kryterium podczas robienia zakupów. Kraj pochodzenia znajduje się co prawda na trzecim miejscu (zaraz po jakości i cenie), jednak jeszcze 3-4 lata temu zaledwie 20% z nas zwracało uwagę na to, skąd pochodzi jedzenie. Z roku na rok coraz częściej czytamy etykiety produktów, zapoznając się ze składem oraz krajem pochodzenia. Polska żywność doceniana jest również na rynkach zagranicznych. Nasze produkty uchodzą za naturalne, minimalnie przetworzone, o wysokiej jakości i wyjątkowym smaku. Polska należy do jednych z największych producentów żywności na terenie Europy. Polska żywność – czym jest i czy warto ją wybierać? Produkty polskiego pochodzenia możemy łatwo zidentyfikować dzięki oznaczeniu „Produkt polski”. Żywność w Polsce jest poddawana krajowym systemom jakości, które gwarantują bezpieczeństwo i wysoką jakość serów, mięsa, ryb, warzyw, owoców i wielu innych produktów wytwarzanych w kraju. W Polsce możemy poszczycić się m.in. dobrej jakości serami, wędlinami czy pieczywem. Warzywa i owoce sezonowe są najlepszym, co możemy wybrać, a po sezonie mamy całą gamę produktów mrożonych, które również odznaczają się wysoką jakością i dobry smakiem. Znacznie lepszym wyborem są nasze lokalne mrożone maliny, truskawki czy wiśnie niż owoce cytrusowe sprowadzane z innych krajów. Decydując się na polskie produkty, wspieramy polskich przedsiębiorców i mamy realny wpływ na rodzimą gospodarkę. Dodatkowym aspektem jest troska o środowisko. Im bardziej lokalne produkty wybierzemy, tym mniejszą drogę będą musiały przebyć, żeby trafić na nasz talerz. Wiąże się to bezpośrednio ze śladem węglowym, czyli sumą wyemitowanych gazów cieplarnianych (w przeliczeniu na ekwiwalent dwutlenku węgla), na którą składa się m.in. transport. Lubimy zjeść pizzę, sushi czy falafele, jednak coraz częściej doceniamy rodzimą kuchnię i lokalne, świeże produkty. Powrót do polskiej żywności to często powrót do smaków dzieciństwa, dawnych i czasem zapomnianych. Chętnie robimy babcine konfitury czy domowe ogórki kiszone. W zależności od regionu, z którego pochodzimy, lubimy zupełnie różne i często nieznane w innych częściach kraju produkty i potrawy. • None Łódzkie: kapusta z grochem, kugiel z Przedborza, plendze kartoflane z Wójcina, • None Warmińko-mazurskie: fefernuszki, dzyndzałki z hreczką i skrzeczkami, sękacz z Puszczy Rominckiej, • None kasza jaglana – bogata w witaminy z grupy B, wapń, krzem; polecana na stawy, włosy i paznokcie • None dynia – bogata w witaminę A, błonnik; można przyrządzić z niej zupę lub nafaszerować i upiec • None natka pietruszki – źródło witaminy C, witaminy A, żelaza i błonnika; idealna do pesto i koktajli owocowo-warzywnych", "url": "https://cmp.med.pl/aktualnosci/2021/08/25/dzien-polskiej-zywnosci-czy-warto-jesc-lokalne-produkty-spozywcze-dietetyk-z-cmp-piaseczno/", "category": "pomorskie", "sub_category": "Wyroby piekarnicze i cukiernicze", "phrase": "Szpajza, cytronszpajza – deser jajeczny, krem jajeczny"}