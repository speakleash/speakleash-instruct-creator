{"meta_description": "Szklane ule - prezentowane są w unikalnym, na skalę europejską, miejscu - ponad 160 letniej zagrodzie chłopskiej zbudowanej w systemie szachulcowym (kratownica z drewnianych bali z wypełnieniem glinianym). Tutaj mieści się specjalistyczne gospodarstwo pszczelarskie \"Węd...", "title": "Pasieka \"Wędrowna Barć\" - szklane ule w Krzemienicy", "content": "Szklane ule - prezentowane są w unikalnym, na skalę europejską, miejscu - ponad 160 letniej zagrodzie chłopskiej zbudowanej w systemie szach ulcowym (kratownica z drewnianych bali z wypełnieniem glinianym). Tutaj mieści się specjalistyczne gospodarstwo pszczelarskie \"Wędrowna Barć\", które oprócz pasieki, prowadzi bardzo ciekawe, słynne już pokazy. To zasługa cennych informacji, jak również umiejętności dzielenia się rodzinną pasją gospodarzy pasieki. Wyjątkowa dbałość o czystość genetyczną pszczelich rodzin przekłada się z kolei na ich łagodny, naturalny charakter. Dlatego praktycznie nie zdarzają się przypadki użądleń przy prezentacjach. Na miejscu prowadzona jest również sprzedaż świetnego jakościowo miodu, jego pochodnych i pierwszej na Pomorzu, certyfikowanej nalewki miodowej \"Onisiówka\". Za swoją pracę oraz produkty gospodarze pasieki często otrzymują wyrazy uznania oraz liczne nagrody. Program prezentacji obejmuje: - pogadanki o życiu i zwyczajach pszczół - informacje o produktach pszczelich i ich walorach zdrowotnych - sposoby ochrony przyrody i płynące z tego korzyści - pokazy i demonstracje sprzętu i innych ciekawostek - obserwacja rodzin pszczelich w pasiece i szklanych ulach - degustacja miodu i pyłku kwiatowego Zwiedzanie i pokazy (niezależnie od pogody) odbywają się w pasiece, edukacyjnej sali pszczelarskiej (do 70 osób), mini muzeum oraz przy dwóch szklanych ulach. Czas trwania \"Zielonej lekcji\" - 1,5 godziny zegarowej. W gospodarstwie można nabyć miód prosto z pasieki o gwarantowanej, wysokiej jakości (rzepakowy, lipowy, wielokwiatowy, gryczany i wrzosowy), propolis i świece z wosku pszczelego. Miód jest rozlewany do słoików bezpośrednio po miodobraniu, bez jego podgrzewania, co gwarantuje zachowanie aktywności biologicznej i leczniczej miodu Wycieczki zorganizowane mogą liczyć do 50 osób. Odwiedziny turystów indywidualnych są tak ustalane by istniała możliwość pokazu dla większej grupy.  Prosimy o wcześniejsze uzgodnienia telefoniczne - tel. 501 163 294, 501 163 295. Plan dojazdu jest na mapie satelitarnej poniżej oraz w załączniku opisowym pod nią. Więcej informacji na stronie: www.pasieka-krzemienica.pl Szklane ule w Krzemienicy - prezentowane są w unikalnym miejscu - ponad 160-letniej zagrodzie chłopskiej zbudowanej w systemie szachulcowym. Tutaj mieści się specjalistyczne gospodarstwo pszczelarskie \"Wędrowna Barć\", które oprócz pasieki, prowadzi bardzo ciekawe, słynne już pokazy.", "url": "https://odkryjpomorze.pl/atrakcje/pasieka-wedrowna-barc-szklane-ule-krzemienica", "category": "pomorskie", "sub_category": "Napoje (alkoholowe i bezalkoholowe)", "phrase": "Nalewka „onisiówka”"}