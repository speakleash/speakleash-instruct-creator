{"meta_description": "Jeśli chodzi o alkohole to Polska zazwyczaj kojarzy się z wódką. Nasz kraj ma jednak więcej do zaoferowania niż mogłoby się wydawać. Można tu skosztować", "title": "Polskie alkohole regionalne – trunki, o których nie miałeś pojęcia", "content": "Jeśli chodzi o alkohole to Polska zazwyczaj kojarzy się z wódką. Nasz kraj ma jednak więcej do zaoferowania niż mogłoby się wydawać. Można tu skosztować różnego typu trunków regionalnych, które zaskakują swoim smakiem. Mazowsze znane jest przede wszystkim z alkoholi niskoprocentowych, z dodatkiem miodu. Bardzo popularne w tym regionie są piwa miodowe, piwo kozicowe czy to znane pod nazwą Ciechan Miodowe. Oprócz piw można jednak tam także skosztować cydru, miodu pitnego, nalewek (na przykład likier miodowo-jajeczny) oraz wódki. Miodowych nalewek, zwanych miodula, miodonka czy warzonka można skosztować na Śląsku. Alkohole oparte na miodzie są też popularne na Pomorzu, zwłaszcza nalewka Onisiówka. Region ten słynie także z gdańskiego likieru ziołowego – Goldwasser. Z Pomorzem jest ściśle związana społeczność kaszubska, mogąca poszczycić się oryginalnymi recepturami nalewek. Mówiąc o regionalnych nalewkach trzeba wspomnieć o Województwie Kujawsko-Pomorskim, gdzie produkowana jest Księżycówka z gruszek i Bulimiączka z kwiatów głogu. Niszowych producentów nalewek można spotkać także na Warmii i Mazurach – chociażby Z.Kozub i Synowie. Nalewkę Kresową oraz Śmietanówki należy szukać w województwie Opolskim. Na Dolnym Śląsku najpopularniejsze są wina. W górnej części regionu można skosztować wyśmienitych likierów, w tym karkonoskiego, na bazie kilkudziesięciu ziół. Odwiedzając tą część Polski warto zajrzeć do jednego z najstarszych browarów – Browaru Lwówek, a będąc we Wrocławiu zapoznać się z wódką Wratislavia. Gdzie jeszcze można skosztować wyśmienitych piw regionalnych? Z produkcji piw regionalnych słyną także inne województwa, nie tylko Dolnośląskie. Na Lubelszczyźnie mieści się Browar Perła oraz Browar Jagiełło. W województwie Łódzkim można skosztować oryginalnego Łódzkiego Portera czy piw klasycznych – Cornelius i Koreb. Do Browaru Namysłów warto udać się, będąc w województwie Opolskim, a Browar Amber można odwiedzić na Pomorzu i spróbować Portera Bałtyckiego. Jednym z wiodących browarów w Polsce jest Kormoran na Warmii i Mazurach. Z piwami kojarzy się także mocno Wielkopolska. Można tam odnaleźć kilka ciekawych propozycji (Fortuna czy Czarnków). Stamtąd też wywodzi się piwo czarne i grodziskie. Wysoce rozwiniętym regionem winiarskim jest województwo Małopolskie, gdzie produkcją tego alkoholu zajmują się Winnica nad Dworskim Potokiem i Winnica Srebrna Góra. Czołowym producentem win jest także Podkarpacie, oferujące między innymi wina z winorośli o nazwie Jutrzenka oraz województwo Świętokrzyskie – tu, w winnicy Zbrodzice, powstaje wino Herbowe. Za województwo winiarskie uznaje się także Lubuskie, słynące z Winnicy Miłosz, Winnicy Equus, Winnicy Krucza i wielu innych, a także z największego święta winiarskiego, zwanego Winobraniem. Mocniejsze trunki, jak winiaki czy Gin lubuski, można znaleźć w województwie Lubuskim. Małopolska z kolei jest znana z Łąckiej śliwowicy oraz producenta wódek Dwór Sieraków. Wódka jest alkoholem produkowanym w dużych ilościach na Podlasiu. Tam wytwarza się, między innymi wódkę Chopin, a swoją siedzibę ma producent wódek Kiermusianka. Zachodniopomorskim alkoholem regionalnym jest Starka, produkowana obecnie tylko w fabryce w Szczecinie.", "url": "https://jawis.com.pl/blog/polskie-alkohole-regionalne-trunki-o-ktorych-nie-miales-pojecia", "category": "pomorskie", "sub_category": "Napoje (alkoholowe i bezalkoholowe)", "phrase": "Nalewka „onisiówka”"}