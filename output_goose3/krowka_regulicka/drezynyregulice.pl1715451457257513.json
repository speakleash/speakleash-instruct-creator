{"meta_description": "", "title": "Drezyny Regulice – Strona 5 – jedyne w Małopolsce!", "content": "Małopolska w rytmie eko to kampania informacyjno-promocyjna Województwa Małopolskiego, która ma na celu upowszechnianie idei ekoturystyki, czyli podróżowania z poszanowaniem przyrody i naturalnego krajobrazu, kultury i historii regionu. Bo ważne jest nie tylko dokąd, ale także w jaki sposób podróżujemy…  Małopolska poza głównymi szlakami turystycznymi i popularnymi atrakcjami ma bardzo wiele do zaoferowania odwiedzającym ją turystom. Urokliwe krajobrazy, klimatyczne miasteczka, parki narodowe i krajobrazowe, unikalne rezerwaty przyrody, gęsta sieć tras rowerowych, liczne ścieżki, którymi wśród śpiewu ptaków i szumu wiatru można dotrzeć w miejsca zupełnie nieznane, zachęcają do aktywnego zwiedzania regionu.  Podróżować w rytmie eko, czyli jak? • Poszukując pięknych krajobrazów i miejsc o wyjątkowych walorach przyrodniczych i krajoznawczych z dala od zatłoczonych szlaków… • Tam gdzie to możliwe wybierając ekologiczne środki transportu – pociąg, rower, kajak i własne nogi… • Podróże w duchu ekoturystyki są bezpieczna dla nas samych i środowiska naturalnego, pozwalają zachować walory przyrodnicze i kulturowe regionu… • Przemieszczanie się w małych grupach, w gronie rodziny i najbliższych przyjaciół po mało uczęszczanych trasach turystycznych sprawi, że z pewnością poczujemy się bezpieczni, szczególnie w czasie pandemii… Planując wycieczki po regionie warto sięgnąć do Ekoprzewodników po 5 subregionach Małopolski (dostępnych na stronie visitmalopolska.pl w zakładce „Wypoczywaj w rytmie eko”), autorstwa Dominiki Za ręby – ekspertki w dziedzinie ekoturystyki. Zaspokoją one ciekawość każdego miłośnika świadomego i kameralnego podróżowania i pokierują do miejsc, które koniecznie trzeba odwiedzić. Dzięki nim zaplanowanie aktywnego weekendu lub wakacyjnej wyprawy po Małopolsce w rytmie eko, będzie niezwykle proste, a każdy dzień w drodze stanie się fascynującym doświadczeniem. Czytaj więcej:  Inspiracji i aktualnych informacji o ekopodróżach po Małopolsce szukaj tu: www.visitmalopolska.pl  FB Odkryj Małopolskę  FB Lubię Małopolskę", "url": "https://www.drezynyregulice.pl/page/5/", "category": "małopolskie", "sub_category": "Wyroby piekarnicze i cukiernicze", "phrase": "Krówka regulicka"}