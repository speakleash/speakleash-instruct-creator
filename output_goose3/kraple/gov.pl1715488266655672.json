{"meta_description": "W dniu 2 września 2021 roku na Listę Produktów Tradycyjnych zostały wpisane w kategorii: Wyroby piekarnicze i cukiernicze: „kraple”.", "title": "Kraple - - Portal Gov.pl", "content": "Spłaszczona kula. Na przekroju struktura ciasta drożdżowego, w kolorze słomkowym z widocznym ciemnym nadzieniem Barwa od jasnobrązowej do ciemnobrązowej, wewnątrz słomkowa do jasnożółtej, z widocznym nadzieniem koloru bordowo-brązowego Miękkie, wracające do swojego kształtu po naciśnięciu od góry palcem Pączki na Śląsku Opolskim znane są przede wszystkim pod nazwą kraple/kreple. Na mniejsze mówi się krapliki/krepliki. Z tego powodu krążą na Śląsku Opolskim liczne anegdoty, które potwierdzają, że dla Ślązaków jest to zwyczajna nazwa, mocno zakorzeniona w gwarze ludowej, a dla osób spoza regionu – zupełnie obca. Sama nazwa pączków w gwarze śląskiej pochodzi od niemieckiego słowa Krapfen. Historia z kolei tego słowa w języku niemieckim sięga znacznie dalej. Otóż, według przedwojennego artykułu, który został zamieszczony w Kurierze Wieczornym w 1937 r. wynika, że słowo Krapfen pochodzi od nazwiska znanej w XVI wieku kuchmistrzyni wiedeńskiej Cecylii Krapfen, która rozsławiła te smażone słodkości. Tradycja smażenia krapli na Opolszczyźnie związana jest z dwoma śląskimi obrzędami. Przede wszystkim kraple robiło się na tak zwane „zapusty”, czyli współczesny karnawał, a także smażyło się je przy okazji jesiennego skubania pierza. Zapusty rozpoczynał Nowy Rok, a kończyło je nadejście Środy Popielcowej. Zapusty były czasem hucznych zabaw, biesiad i odwiedzin sąsiadów. Panny, które chciały wyjść za mąż przygotowywały m.in. kraple, chcąc wykazać się przed adoratorami kulinarnym talentem. Kiedyś kraple nadziewało się przed ich smażeniem. Dzięki temu marmolada znajdująca się w środku miała jeszcze lepszy smak i tradycyjne kraple w wielu śląskich domach nadal są tak przygotowywane.", "url": "https://www.gov.pl/web/rolnictwo/kraple", "category": "opolskie", "sub_category": "Wyroby piekarnicze i cukiernicze", "phrase": "Kraple"}