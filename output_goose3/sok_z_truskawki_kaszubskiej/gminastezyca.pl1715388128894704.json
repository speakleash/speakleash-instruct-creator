{"meta_description": "", "title": "Gmina Stężyca", "content": "Wydarzenie odbyło się dwuetapowo. Pierwszym etapem projektu było złożenie dokumentów do Ministerstwa Rolnictwa i Rozwoju Wsi o wpis na Listę Produktów Tradycyjnych, dwóch produktów jak sok z truskawki kaszubskiej i nalewka z truskawki kaszubskiej. Drugim etapem był wyjazd Fundacji na Jarmark Dominikański do Gdańska i degustacja tych produktów dla publiczności, uczestników Jarmarku. Podsumowanie projektu miało miejsce 28 sierpnia, w piątkowy wieczór, podczas którego Piotr Szyca z Radio Kaszebe przedstawił w formie prezentacji multimedialnej kultywowanie tradycji kaszubskiej przekazywanych z pokolenia na pokolenie w Rodzie Szyca, takich jak: muzyka, folklor, śpiew, zażywanie tabaki, tradycje Nocy Świętojańskiej oraz obrzędowość mszy kaszubskiej. Przy muzyce kaszubskiego akordeonu zgromadzonych gości częstowano ciepłymi i zimnymi zakąskami. Obecni turyści i goście mieli okazję zapoznać się z Regionem Kaszub. Docelowo wyżej wymienione dwa produkty: sok z truskawki kaszubskiej i nalewka z truskawki kaszubskiej mają zostać wpisane na Listę Produktów Tradycyjnych. Projekt został dofinansowany z dotacji Gminy Stężyca i Fundacji Izba Regionalna w Zgorzałem.", "url": "https://www.gminastezyca.pl/pl/198/4280/fundacja-izba-regionalna-w-zgorzalem-ponownie-zorganizowala-wydarzenie-pt-%E2%80%98%E2%80%99powrot-do-korzeni%E2%80%99%E2%80%99.html?out=print", "category": "pomorskie", "sub_category": "Napoje (alkoholowe i bezalkoholowe)", "phrase": "Sok z truskawki kaszubskiej"}