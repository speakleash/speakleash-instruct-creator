{"meta_description": "Zapraszamy na V Święto Truskawki Kaszubskiej i Produktów Regionalnych Pomorza , które odbędzie się w dniach 8-9 lipca 2017r. Na  - Polski Związek Wędkarski - Gdańsk", "title": "V Święto Truskawki Kaszubskiej i Produktów Regionalnych", "content": "Zapraszamy na V Święto Truskawki Kaszubskiej i Produktów Regionalnych Pomorza , które odbędzie się w dniach 8-9 lipca 2017r. Na terenie Polskiego Związku Wędkarskiego przy ulicy Rajskiej 2 będzie można nie tylko kupić truskawkę w różnych postaciach: świeżą, przerobioną na dżemy i soki. Przygotowaliśmy ok. dwudziestu straganów z regionalną żywnością i rękodziełem. W trakcie imprezy oprócz degustacji i sprzedaży truskawki kaszubskiej będzie można nabyć swojskie wędliny, sery, miody, pierogi a także pyszne ciasta przygotowane przez panie z Koła Gospodyń Wiejskich.Dla miłośników rękodzieła do dyspozycji będą stoiska z piękną biżuterią oraz tradycyjnymi haftami i koronkami.Dla koneserów dobrego piwa przygotowaliśmy stoiska browaru regionalnego.Na naszej imprezie swoje stoisko będzie miała fundacja \"Pomorze Dzieciom\" z Gdańska, które prowadzi hospicjum domowe dla dzieci.Promocja - dla każdej osoby, która wspomoże hospicjum \"Pomorze Dzieciom\" podczas imprezy - pyszne lody truskawkowe GRATIS !.Odbędą się również warsztaty plastyczne dla dzieci oraz aukcje charytatywne na rzecz hospicjum .Zapraszamy od godz. 11 do 18 na teren Polskiego Związku Wędkarskiego przy ulicy Rajskiej 2. Wstęp Wolny.Szczegóły na stronie organizatora: www.kaszubski-domek.pl", "url": "https://kulinaria.trojmiasto.pl/V-Swieto-Truskawki-Kaszubskiej-i-Produktow-Regionalnych-imp441678.html", "category": "pomorskie", "sub_category": "Napoje (alkoholowe i bezalkoholowe)", "phrase": "Sok z truskawki kaszubskiej"}