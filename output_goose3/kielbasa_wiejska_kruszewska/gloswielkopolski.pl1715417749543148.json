{"meta_description": "Już dwa dni Międzynarodowe Targi Poznańskie wypełniają zapachy smakołyków z 16 województw naszego kraju. Jeszcze dziś i jutro w pawilonach 1 i 2 rozsmakować się można w miodach, sokach naturalnych świeżo wyciskanych, wędlinach, serach, chlebach na naturalnych zakwasach i nie tylko.", "title": "Prawdziwa uczta dla miłośników regionalnego jedzenia na MTP", "content": "Ponad 200 wystawców z całego kraju zapraszają na liczne degustacje oraz pokazy kulinarne. To też świetna okazja poznać osobiście producentów ulubionych produktów. Nie zabrakło też atrakcji dla najmłodszych. W specjalnych strefach dzieci mogą wziąć udział w grach i zabawach edukacyjnych dotyczących rolnictwa i produktów regionalnych i tradycyjnych. W minipiekarni najmłodsi mogą poznawać tajniki zawodu piekarza. W ramach programu Polskie Smaki – Owoce i Warzywa dzieci mają możliwość dowiedzieć się, dlaczego warto jeść owoce i warzywa oraz mogą też przygotować z nich nawet proste potrawy. Kliknij na zdjęcie i obejrzyj galerię zdjęć z targów Samki Regionów: Targi Smaki Regionów to również wyróżnienia dla producentów wyrobów tradycyjnych i regionalnych. Konkurs Medal Targów Smaki Regionów od lat pozwala identyfikować wyjątkowe produkty stanowiące dziedzictwo kulinarne regionów. W tym roku do konkursu zgłoszono ich aż 80. Medale dostało tylko 20 z nich. Sześć Złotych Medali Targów Smaki Regionów zostaną w Wielkopolsce.", "url": "https://gloswielkopolski.pl/prawdziwa-uczta-dla-milosnikow-regionalnego-jedzenia-na-mtp/ar/10667146", "category": "wielkopolskie", "sub_category": "Mięso świeże oraz produkty mięsne", "phrase": "Kiełbasa wiejska kruszewska"}