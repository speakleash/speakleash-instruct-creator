{"meta_description": "Galeria Malta w Poznaniu zaprasza na kolejny Weekend Eko. Potrwa on od 17 do 19 stycznia. W tym czasie w galerii gościć będą członkowie Europejskiej Sieci Regionalnego Dziedzictwa Kulinarnego.", "title": "Galeria Malta w Poznaniu - Weekend Eko z tradycyjną żywnością", "content": "Klienci centrum będą mogli zaopatrzyć się w najlepsze regionalne produkty wyróżnione nagrodami i opatrzone certyfikatami potwierdzającymi ich wysoką jakość. W najbliższy weekend w Galerii Malta odbędą się także warsztaty dla dzieci, podczas których maluchy będą mogły przygotować kartki i upominki dla dziadków. Przy organizacji Weekendów Eko Galeria Malta w Poznaniu współpracuje z wystawcami należącymi do Sieci Regionalnego Dziedzictwa Kulinarnego, które zrzesza producentów tradycyjnej a zarazem innowacyjnej żywności wysokiej jakości. - Zależy nam na propagowaniu zdrowego stylu życia, którego istotną częścią jest m.in. ekologiczna żywność. Chcemy inspirować poznaniaków do odkrywania nowych smaków w kuchni z zastosowaniem organicznych produktów regionalnych – podkreśla Tomasz Wojsz, dyrektor Galerii Malta. W weekend w galerii Malta w Poznaniu będzie można zasmakować potraw i przetworów członków Sieci Regionalnego Dziedzictwa Kulinarnego, w tym między innymi Folwarku Wąsowo, który oferuje warzywa i przetwory ekologiczne, uprawiane w oparciu o naturalne metody, bez używania nawozów sztucznych oraz środków chemicznych.", "url": "https://poznan.naszemiasto.pl/galeria-malta-w-poznaniu-weekend-eko-z-tradycyjna-zywnoscia/ar/c8-2129730", "category": "wielkopolskie", "sub_category": "Mięso świeże oraz produkty mięsne", "phrase": "Kiełbasa wiejska kruszewska"}