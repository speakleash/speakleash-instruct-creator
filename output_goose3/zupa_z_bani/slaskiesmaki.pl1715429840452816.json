{"meta_description": "Banię (dynię) pokroić w drobną kostkę i rozgotować ją w garnku z 1 szklanką wody. Następnie przetrzeć na gęstym sicie i ugotować z mlekiem dodając sól i cukier do sm", "title": "Zupa baniowa z zacierkami - Śląskie Smaki", "content": " • kilka pestek z dyni i słodka śmietanka do dekoracji Banię (dynię) pokroić w drobną kostkę i rozgotować ją w garnku z 1 szklanką wody. Następnie przetrzeć na gęstym sicie i ugotować z mlekiem dodając sól i cukier do smaku. Wcześniej zagnieść na twardo ciasto na zacierkę z jajka i mąki (tyle, ile zabierze) do wrzącej zupy utrzeć zacierkę na tarce o grubych oczkach i gotować do miękkości. Podajemy zupę w miseczkach ozdabiając „kleksem” ze słodkiej śmietanki i ziarnami suszonymi bani. Na terenie powiatu kłobuckiego bardzo chętnie uprawiano banię na polu od dawien dawna. Mieszkańcy różnych miejscowości mieli zwyczajowe przezwiska jak: Dyszle, Rataje, Sianiorze i inne ale są również Baniorze z uwagi na duże ilości upraw bani w tej miejscowości. Potrawa została sporządzona przez Radę Powiatową Kół Gospodyń Wiejskich w Kłobucku podczas XII Festiwalu Śląskie Smaki, który odbył się w 2017 r. w Koszęcinie. Drużyna zajęła II miejsce w kategorii amatorów.", "url": "https://www.slaskiesmaki.pl/dish/760588", "category": "łódzkie", "sub_category": "Gotowe dania i potrawy", "phrase": "Zupa z bani"}