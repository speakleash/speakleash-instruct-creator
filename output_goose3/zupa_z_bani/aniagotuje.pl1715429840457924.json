{"meta_description": "Przepis na prostą i pyszną zupę dyniową kremową. Zupa krem bez dodatku bulionu, mięsa i bez mleka. Smak idealny dla Dzieci. Bardzo prosta w wykonaniu.", "title": "Krem z dyni bez bulionu", "content": "Krem z dyni bez bulionu to świetny przepis na prostą, delikatną, kremową zupę dyniową, którą polecam każdemu. Zrobisz ją błyskawicznie i to bez użycia bulionu. *Dynia i inne warzywa ważone przed obraniem. Polecam dynię prowansalską muszkatołową lub dynię hokkaido. Jeśli masz dynię hokkaido, możesz użyć 2 kg dyni, ponieważ ma grubszą skórę. Cebule i marchew obierz i pokrój na plasterki. W dużym garnku umieść masło i pokrojone warzywa. Podsmażaj je około 10 minut na małej mocy palnika, bez przykrywki. Mieszaj drewnianą łyżką. W tym czasie obierz dynię ze skóry i wydrąż nasiona. Pokrój ją w kostkę 2 x 2 cm. Ziemniaki obierz i również pokrój w kostkę. Do garnka z podsmażonymi warzywami wlej wodę oraz umieść dynię z ziemniakami. Garnek przykryj przykrywką. Zupę gotuj około 30 minut na małej mocy palnika. Po tym czasie zamieszaj miękkie warzywa, które powinny puścić wodę i dodaj jeszcze dwa, obrane ząbki czosnku oraz sól i pieprz. Zupę gotuj jeszcze 20 minut.   Na koniec zmiksuj ją na gładki krem przy użyciu blendera. Jeśli planujesz dodać również serek mascarpone - zblenduj go już po wyłączeniu zupy razem z pozostałymi warzywami. W zupie na zdjęciu znajduje się serek, który nadał jej jeszcze delikatniejszego smaku. Zupa jest bardzo maślano-dyniowa.. pyszna! Dla wielbicieli zup smaków polecam na ostatnie 20 minut gotowania dodać więcej czosnku, papryczkę chili oraz tarty imbir.Smacznego!", "url": "https://aniagotuje.pl/przepis/dyniowa-zupa-krem-bez-bulionu", "category": "łódzkie", "sub_category": "Gotowe dania i potrawy", "phrase": "Zupa z bani"}