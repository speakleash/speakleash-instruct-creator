{"meta_description": "", "title": "Zupa z bani czyli pyszna zupka dyniowa (krem)", "content": "Zupa z bani, nie mylić z zupą \"na bani\" albo \"do bani\" bo to zupełnie różne pojęcia i zupełnie różne efekty końcowe. Właściwie zupa z bani nie może być do bani, bo jest tak prosta w wykonaniu, że nie może się nie udać, no chyba że ktoś ją robi na bani i nasypie za dużo soli albo spali kuchnię bo mu się zaśnie... dobra zanadto odbiegam od tematu, co to ja miałam, ach tak zupa z dyni, a na Śląsku to je zupa z bani. Dawno nie było przepisu na żadną zupę i w ogóle wielkimi krokami zbliża się hellołłin (czy jak to tam się pisze) więc dynia jest jak najbardziej na czasie. Nie żebym obchodziła ten okropny amerykański zwyczaj, co to to nie ale skoro jest pretekst żeby zrobić coś dyniowego to trzeba wykorzystać. Zupa jest bardzo delikatna w smaku, a dodatek prażonego słonecznika działa rozgrzewająco w chłodne jesienne dni. - mała dynia, lub połówka większej lub ćwiartka bardzo dużej Składniki na bulion:   - mięso drobiowe lub inne na rosół (skrzydełko, nóżka, porcja rosołowa z kurczaka lub indyka)  - 2 marchewki  - 1 korzeń pietruszki  - kawałek selera korzeniowego  - kawałek pora  - kilka gałązek natki pietruszki  - sól i pieprz  - listek laurowy (2szt)  - ziele angielskie (4 ziarenka) • Rosół: Mięso dokładnie myjemy i zalewamy 1,5 l zimnej wody, solimy do smaku i gotujemy. Tuż przed zagotowaniem pozbywamy się szumowin, które się zbierają na powierzchni wywaru. Następnie dodajemy obrane i opłukane warzywa i gotujemy całość na małym ogniu przez ok 30 - 45 minut. Dodajemy ziele angielskie i listki laurowe i jeszcze chwilkę gotujemy. Następnie wyjmujemy wszystkie pływające warzywa i przyprawy • Dynię dokładanie myjemy, usuwamy miękki środek i pestki, obieramy ze skórki i kroimy w kosteczkę, cebulę i czosnek też obieramy ze skórki, płuczemy i też kroimy w kosteczkę • Masło rozgrzewamy na dużej patelni, wrzucamy cebulę i czosnek, chwilę smażymy, dodajemy dynię i doprawiamy solą i pieprzem, dusimy wszystko ok 15 minut • Zawartość patelni wrzucamy do gotującego się bulionu i gotujemy jeszcze 10 minut • Słonecznik prażymy, w tym celu wrzucamy go na suchą, gorącą patelnię i mieszamy przez kilka minut (aż się lekko upraży)", "url": "http://pierunskiemaszkety.blogspot.com/2015/10/zupa-z-bani-czyli-pyszna-zupka-dyniowa.html", "category": "łódzkie", "sub_category": "Gotowe dania i potrawy", "phrase": "Zupa z bani"}