{"meta_description": "", "title": "Produkty tradycyjne - Koneser Zdrowia", "content": "Produkty tradycyjne (regionalne) to produkty spożywcze wytwarzane w danym regionie od dłuższego czasu (min. 25 – 30 lat), charakteryzujące się specyfiką i wysoką jakością surowców występujących na tym obszarze, najczęściej mające silny związek z kulturą regionu. Produkty takie są traktowane jako wspólne dobro danego regionu, zatem nie mogą być zastrzeżone tylko dla jednego producenta na jego wyłączny użytek. Dlatego też, wniosek o przyznanie statusu „produktu tradycyjnego” składany jest przez grupę producentów na ręce kompetentnych organów w Brukseli, za pośrednictwem MRiRW. Jeżeli komisja Unii Europejskiej uzna dany produkt za regionalny, trafia on na listę produktów tradycyjnych Ministerstwa Rolnictwa i Rozwoju Wsi. Na stronie internetowej Ministerstwa można poznać produkty tradycyjne poszczególnych województw. W tym momencie produkt taki staję się w pewnym sensie „wyjątkowy”. Ma oryginalny skład, wybranych producentów, a jego nazwa jest zastrzeżona tylko dla tego produktu. Miejsce na liście zobowiązuje do zachowania tradycji wyrobu i dostarczenie konsumentowi produktu najwyższej jakości. Określenie „tradycyjne” czy „regionalne” najczęściej kojarzy nam się z czymś pierwotnym, smacznym, naturalnym – jednym słowem pozytywnym. Dlaczego więc nie wybierać takich produktów, które: • wnoszą w nasze życie smaki z dzieciństwa; • są wytwarzane z naturalnych surowców, ponieważ gdy powstawały nie było szeregu konserwantów, którymi dziś raczą nas producenci żywności; Pamiętajmy zatem, iż produkty na liście „produktów tradycyjnych” dają nam gwarancję najwyższej jakości surowców i produktu finalnego. Wybierajmy to co naturalne i pyszne, a przy tym NASZE POLSKIE!", "url": "https://elzbietakasztelaniec.pl/produkty-tradycyjne2/", "category": "małopolskie", "sub_category": "Mięso świeże oraz produkty mięsne", "phrase": "Kiełbasa proszowicka ze słoja"}