{"meta_description": "", "title": "Kórnicka 61, Swarzędz", "content": "Przedszkole realizuje cele i zadania wynikające z podstawy programowej wychowanie przedszkolnego. Zapewniamy bezpłatny, 5 – godzinny pobyt dzieci, następne godziny płatne są 1,30 zł za każdą godzinę. Dzieci realizujące roczne przygotowanie przedszkolne w danym roku szkolnym ( tzw. „ZERÓWKA”) zwolnione są z opłaty eksploatacyjnej. W ramach organizacji dnia wspomagamy dzieci w rozwijaniu uzdolnień oraz kształtowaniu czynności intelektualnych potrzebnych im w codziennych sytuacjach i dalszej edukacji. Budujemy system wartości, rozwijamy umiejętności społeczne, stwarzamy warunki sprzyjające wspólnej i zgodnej zabawie. Wprowadzamy dzieci w świat wartości estetycznych i rozwijajmy umiejętności wypowiadania się poprzez muzykę, małe formy teatralne oraz sztuki plastyczne. Bardzo ważne jest dla nas kształtowanie u dzieci poczucia przynależności społecznej ( rodzina, grupa rówieśnicza itd.) oraz postawy patriotycznej. Zapewniamy dzieciom lepsze szanse edukacyjne poprzez wspieranie ich ciekawości, aktywności i samodzielności, a także kształtowanie tych wiadomości i umiejętności, które są ważne w edukacji szkolnej. Tworzymy bezpieczne warunki do wspólnej zabawy i nauki. Każdego dnia dokładamy wszelkich starań, aby czas spędzony w naszym przedszkolu wypełniały nowe, ciekawe doświadczenia oraz twórcza aktywność uszczęśliwiająca Dzieci. Placówka czynna jest od poniedziałku do piątku w godz. 6.00 – 17.00. W okresie wakacji przedszkole ma miesięczną przerwę urlopową, ale w tym czasie zapewniamy dzieciom opiekę, również w naszym Przedszkolu Nr 8 „JARZĘBINKA PLANTY” w Swarzędzu, przy Pl. Niezłomnych 1a.", "url": "https://przedszkolejarzebinka.pl/", "category": "małopolskie", "sub_category": "Napoje (alkoholowe i bezalkoholowe)", "phrase": "Jarzębinka"}