{"meta_description": "", "title": "Strona główna - Zespół Żłobków Miejskich w Szczecinie", "content": "Żłobek „Jarzębinka” zlokalizowany jest w centrum Szczecina. Po raz pierwszy przyjął pod opiekę dzieci w styczniu 1969 roku i od tej pory nieprzerwanie świadczy usługi dla najmłodszych mieszkańców Śródmieścia. Placówka dysponuje miejscami limitowymi dla dzieci do 3 roku życia, które rozmieszczone są w różnych grupach wiekowych. Każda grupa ma oddzielną jadalnię, bawialnię, łazienkę oraz szatnię. Żłobek zajmuje parter oraz piętro budynku mieszkalnego. Pomieszczenia poszczególnych grup są tak zaplanowane  i zagospodarowane aby stworzyć dzieciom optymalne warunki pobytu w placówce. Żłobek posiada przestronny i zadbany ogród, w którym dzieci aktywnie spędzają czas. Żłobek „Jarzębinka” czynny jest od poniedziałku do piątku od godzinach od 6:00 do 17:00. W tym czasie świadczymy profesjonalne usługi opiekuńcze, wychowawcze oraz edukacyjne. Placówka zapewnia bezpieczne i higieniczne warunki pobytu dzieci, miłą i ciepłą atmosferę, stałą opiekę pielęgniarską oraz wykwalifikowaną kadrę opiekuńczo – pedagogiczną. W „Jarzębince” w każdej grupie wiekowej odbywają się zajęcia z rytmiki i j. angielskiego. Dzieci w placówce mają możliwość uczestnictwa w teatrzykach dostosowanych do wieku, a także w 3 roku życia możliwość skorzystania z konsultacji logopedycznej.", "url": "https://zlobek7.szczecin.pl/", "category": "małopolskie", "sub_category": "Napoje (alkoholowe i bezalkoholowe)", "phrase": "Jarzębinka"}