{"meta_description": "", "title": "O nas", "content": "Budynek przedszkola położony jest w centrum Kutna, w spokojnej okolicy, z dala od ulicznego zgiełku. Otoczony jest ogrodem pełnym starych, rzadko spotykanych drzew. W budynku mieści się sześć sal grupowych, oraz dwa gabinety do pracy indywidualnej. Na parterze znajduje się oddana do użytku w 1999 r. sala gimnastyczna, wykorzystywana do organizacji zajęć rehabilitacji ruchowej, gimnastyki korekcyjnej, imprez i uroczystości przedszkolnych. W ramach projektu Kutnowskiego Budżetu Obywatelskiego we wrześniu 2016 roku przy IPM nr 3 \"Jarzębinka\" w Kutnie w powstał nowoczesny plac zabaw dla dzieci. W 2017 roku dokonano termomodernizacji budynku przedszkola. Od września 2017 roku otworzono dwa dodatkowe oddziały naszego przedszkola, mające swą siedzibę w budynku Szkoły Podstawowej nr 2. Obecnie posiadamy trzy oddziały zamiejscowe dla dzieci sześcioletnich.", "url": "https://ipm3kutno.wikom.pl/", "category": "małopolskie", "sub_category": "Napoje (alkoholowe i bezalkoholowe)", "phrase": "Jarzębinka"}