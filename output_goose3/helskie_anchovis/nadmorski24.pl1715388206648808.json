{"meta_description": "", "title": "Helskie anchovis na liście produktów tradycyjnych", "content": "Helskie anchovis, czyli zasolony filet ze szprota w oleju i korzennej zalewie, to kolejny produkt tradycyjny Kaszub Północnych i województwa pomorskiego, który został wpisany na prestiżową listę prowadzoną przez Ministerstwo Rolnictwa i Rozwoju Wsi. Helskie anchovis zostało wpisane na listę produktów tradycyjnych na wniosek stowarzyszenia Dziedzictwo Kulturowe Szlakiem Północy z Mechelinek. Przysmak dołączył do listy 31 maja 2022 r. To już w sumie 184 tradycyjny produkt na tej liście. — Helskie anchovis, to nazwa produktu, który ma wyrazisty smak. Na terenie Kaszub Północnych podawane jest jako dodatek do przekąsek i kanapek w postaci prostego filetu układanego na razowym chlebie, grubo posmarowanym masłem lub w postaci ciasno zwiniętych koreczków. Produkt ten może być dodatkiem do pizzy, sosów, farszy czy oliwek - czytamy na Portalu Samorządu Województwa Pomorskiego. Nazwa anchois pochodzi z języka francuskiego. Określa marynowane przetwory pochodzące z sardeli europejskiej. Zaś helskie anchovis przyrządzane jest z rodzimych szprot. — olej roślinny (w ilości do całkowitego zatopienia produktu w puszce lub słoiku) Świeże szproty zanurza się w całości w solance, na 1-2 doby. Po tym czasie trzeba obsuszyć (odsączyć) przez około 2 dni. Po obsuszeniu szproty ponownie miesza się z solanką, dodaje zalewę korzenną wraz z dodatkami (np. sos śliwkowy) i doprawia cukrem. Potem umieszcza się całe ryby w drewnianych beczkach na 6-12 miesięcy i zostawia w chłodnym miejscu. Po tym czasie rybę należy ręcznie, bardzo delikatnie wyfiletować, pozbawić skóry i ogona. Pojedynczą szprotkę rozdziela się delikatnie na dwa fileciki. Aby to zrobić bez uszkodzenia mięsa, należy od wewnątrz kciukiem przycisnąć ość wzdłuż całej tuszki. Jeżeli produkt chcemy umieścić w puszcze lub słoiku, filety zalewa się czystym olejem roślinnym lub specjalnym smakowym np. śliwkowym.", "url": "https://nadmorski24.pl/aktualnosci/54425-helskie-anchovis-na-liscie-produktow-tradycyjnych", "category": "pomorskie", "sub_category": "Produkty rybołówstwa, w tym ryby", "phrase": "Helskie anchovis"}