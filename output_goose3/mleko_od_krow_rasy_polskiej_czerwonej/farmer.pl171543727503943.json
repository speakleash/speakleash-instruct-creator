{"meta_description": "", "title": "Klasztorne stawiają na czerwone krowy - Bydło i mleko", "content": "- Do tej pory największym problemem była kwestia odseparowania mleka od krów rasy czerwonej. Ale udało nam się wypracować już rozwiązanie - mówi Katarzyna Żarnik - Chojnacka, wiceprezes Produkty Klasztorne. Spółka korzysta z mleka stada zachowawczego w opactwie w Szczyrzycu. Od rolników odbierają natomiast mleko dwie mleczarnie - w Nowym Sączu i Limanowej. - Cena płacona za mleko jest taka sama, niezależnie od tego, czy pochodzi od polskiej rasy czerwonej czy nie - zaznacza Katarzyna Żarnik - Chojnacka. Polska rasa czerwona daje znacznie mniej mleka ale rolnicy i tak są zainteresowani hodowlą ze względu na dopłaty do ochrony zasobów genetycznych. Na każdą sztukę corocznie można otrzymać 1140 zł jeśli gospodarstwo posiada co najmniej 4 szt. bydła tej rasy w stadzie.", "url": "https://www.farmer.pl/produkcja-zwierzeca/bydlo-i-mleko/klasztorne-stawiaja-na-czerwone-krowy,49066.html", "category": "małopolskie", "sub_category": "Sery i inne produkty mleczne", "phrase": "Mleko od krów rasy polskiej czerwonej"}