{"meta_description": "", "title": "Regiony promują tradycyjną żywność / Aktualne wiadomości z Polski, informacje rolnicze z kraju, wydarzenia / Agropolska", "content": "Na ministerialną Listę Produktów Tradycyjnych trafiły ostatnio przysmaki z wielu regionów Polski, np. kiełbasa w słoiku z Przedgórza Sudeckiego oraz ryczyński miód lipowy. W kolejce czekają bułka pszenną dziabana, chleby kieleckie i szynka z Okoła. Województwa zgłaszają kolejne potrawy na ministerialną Listę Produktów Tradycyjnych. A w Warmińsko-Mazurskiem może powstać nawet \"Miasteczko Smaku\".    Inwestycja ma zostać zrealizowana w ramach współpracy z Radą Departamentalną i Izbą Rzemieślniczą zaprzyjaźnionego francuskiego departamentu Côtes d’Armor. Jego przedstawiciele gościli ostatnio w tej sprawie w Polsce. Na Podkarpaciu można już kupować zarejestrowane produkty regionalne Podkarpacie, jako pierwsze w Polsce, zarejestrowało 200. wyrobów na ministerialnej Liście Produktów Tradycyjnych. Dotychczas większości z nich nie można było jdnak kupić w sklepach. Teraz część smakołyków trafiła do jednej z... \"Głównym celem powstania \"Miasteczka Smaku\" jest rozwój ekonomiczny i gospodarczy lokalnych przedsiębiorstw produkujących żywność regionalną i tradycyjną, opartą na naturalnych surowcach. Potrzebne są równolegle działania ekonomiczne i edukacyjne, czyli połączenie pracy partnerów. Jest to projekt regionalny, realizujący ważną ideę służącą rozwojowi produkcji żywności wysokiej jakości i propagowaniu zdrowego stylu życia\" - przekonuje serwis samorządowy woj. warmińsko-mazurskiego.W tworzeniu miasteczka mają brać udział m.in. samorząd województwa warmińsko-mazurskiego, Uniwersytet Warmińsko-Mazurski, Warmińsko-Mazurska Izba Rzemiosła i Przedsiębiorczości, Warmińsko-Mazurska Izba Rolnicza czy Regionalna Izba Gospodarcza Żywności Naturalnej i Tradycyjnej w Olsztynie.Zadanie wpisuje się w założenia opracowywanego \"Programu rozwoju żywności tradycyjnej, regionalnej, naturalnej wysokiej jakości na Warmii i Mazurach w latach 2016-2020\".O regionalnych specjałach nie zapominają także inne województwa. Na prowadzoną przez ministerstwo rolnictwa Listę Produktów Tradycyjnych zostały wpisane przysmaki z Dolnego Śląska - kiełbasa w słoiku z Przedgórza Sudeckiego oraz ryczyński miód lipowy.Kolejne wnioski o wpis na LPT przekaże też do resortu rolnictwa samorząd województwa świętokrzyskiego. Chodzi o bułkę pszenną dziabaną, chleby kieleckie: pszenno-żytni i żytni razowy oraz wiejską szynkę z Okoła.Sześć podmiotów złożyło natomiast wniosek o przyznanie członkostwa w Sieci Dziedzictwo Kulinarne Świętokrzyskie w związku z wytwarzaniem takich produktów jak m.in.: ser kozi, zalewajka świętokrzyska, żeberko duszone w białej kapuście, szynka z beczki, konfitura z czarnej porzeczki, żurek świętokrzyski z kurkami i białą kiełbasą czy też pierś z perliczki marynowana w cydrze, w sosie śmietanowym z borowikami i puree cebulowym.Sieć Dziedzictwo Kulinarne Świętokrzyskie to część Europejskiej Sieci Regionalnego Dziedzictwa Kulinarnego (ESRDK), które działa na rzecz rozwoju rynku żywności wysokiej jakości oraz turystyki kulinarnej przez wspieranie lokalnej żywności.", "url": "https://www.agropolska.pl/aktualnosci/polska/regiony-promuja-tradycyjna-zywnosc,2200.html", "category": "dolnośląskie", "sub_category": "Mięso świeże oraz produkty mięsne", "phrase": "Kiełbasa w słoiku z Przedgórza Sudeckiego"}