{"meta_description": "", "title": "Cieszyński magistrat szuka kulinarnych przepisów! | Gazetacodzienna", "content": "Wydział Promocji i Informacji Urzędu Miejskiego w Cieszynie ogłosił konkurs na najlepszy przepis kuchni cieszyńskiej. W ręce zwycięzcy trafi sprzęt AGD. Konkurs zakończony!  Organizatorzy konkursu zapraszają do udziału wszystkich, którzy chcą podzielić się ciekawymi przepisami na cieszyńskie potrawy. - Dajemy całkowitą dowolność. Mogą to być zarówno przepisy na desery, zupy, przekąski, czy całe danie - mówi Renata Karpińska, szefowa Wydziału Promocji i Informacji UM w Cieszynie. Jeden uczestnik może zgłosić wiele przepisów (w przepisie muszą być podane składniki potrawy oraz ich ilość, a także dokładny opis przyrządzania). - Bardzo mile widziane są zdjęcia przyrządzonych potraw, a także ciekawostki rodzinne związane z kuchnią cieszyńską, na przykład tradycje związane z przyrządzaniem jej potraw - zachęcają organizatorzy. Przepisy, wraz z podpisanym oświadczeniem, którego wzór jest dołączony do regulaminu, należy przesyłać do dnia 15 grudnia na adres: Urząd Miejski w Cieszynie, Wydział Promocji i Informacji, Rynek 1, 43-400 Cieszyn lub składać osobiście w Biurze Podawczym na parterze Ratusza. Z Regulaminem Konkursu można zapoznać się na stronie www.cieszyn.pl. Rozstrzygnięcie konkursu nastąpi do 31 stycznia 2012 r.", "url": "http://gazetacodzienna.pl/artykul/wiadomosci/cieszynski-magistrat-szuka-kulinarnych-przepisow", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kwaki/brukiew/karpiel z Podbeskidzia"}