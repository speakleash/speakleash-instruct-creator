{"meta_description": "Tradycyjna receptura na chleb żytni na zakwasie i maślance, wpisana w 2010 roku na listę dolnośląskich produktów tradycyjnych", "title": "Chleb żytni na zakwasie i serwatce", "content": "Przepis na podstawie opisu receptury na “Chleb żytni domowy z Pomocnego”, wpisanego w 2010 roku na listę dolnośląskich produktów tradycyjnych. W oryginalnym przepisie ciasto jest długo wyrabiane (minimum pół godziny), a następnie bochenek wypiekany w piecu chlebowym opalanym drewnem dębowym. Dużą keksówkę (lub 2 małe) smarujemy masłem. Mąkę, otręby i sól mieszamy, następnie dodajemy zaczyn i serwatkę, mieszamy łyżką lub mikserem z końcówką w kształcie haków przez kilka minut. Przekładamy do foremki, a następnie wygładzamy wierzch ręką zmoczoną w wodzie. Formę przykrywamy folią spożywczą posmarowaną cienką warstwą oleju i odstawiamy na 4-6 godzin. Ciasto powinno podwoić swoją objętość i powinno prawie sięgać brzegów formy i zaczynać stykać się z folią. W razie potrzeby możemy chleb wstawić do piekarnika nagrzanego do 50°C, a następnie wyłączonego (przyśpieszy to proces wzrostu). Zdejmujemy folię, posypujemy słonecznikiem lub sezamem, następnie pieczemy 30 minut w piekarniku nagrzanym do 200°C. Po tym czasie ostrożnie wyrzucamy chleb z formy na blachę, zmniejszamy temperaturę do 180°C i pieczemy jeszcze 25-30 minut. Upieczony chleb po postukaniu powinien wydać głuchy odgłos. Chleb wyjmujemy z piekarnika, a następnie odstawiamy na kratkę do całkowitego ostudzenia. Przepis przygotowała Katarzyna Sieradz, Gotuj z Kasią, a znajdziecie go w dziale kuchni dolnośląskiej w 31. numerze Magazynu", "url": "https://magazynkociol.pl/2021/03/chleb-zytni-na-zakwasie-i-serwatce/", "category": "dolnośląskie", "sub_category": "Wyroby piekarnicze i cukiernicze", "phrase": "Chleb żytni domowy z Pomocnego"}