{"meta_description": "Chleb żytni piekłam w domu kilka razy w tygodniu. Najczęściej chleb żytni na drożdżach, ale również czasami na drożdżach i zakwasie lub samym zakwasie. Przepis", "title": "Chleb żytni", "content": "Był czas, że chleb żytni piekłam w domu kilka razy w tygodniu. Najczęściej na drożdżach, ale również czasami na drożdżach i zakwasie lub samym zakwasie. Ponieważ czas przygotowania takiego chleba żytniego na drożdżach jest znacznie krótszy, niż na zakwasie, dlatego też zazwyczaj wybór padał na drożdże. Z wygody, smaku i szybkości. W tym miejscu chciałam jeszcze powiedzieć co nieco o drożdżach. Kilka razy natrafiłam na teorię, że drożdże piekarnicze są niezdrowe. W internecie spotkać można różne rewelacje, lecz zdecydowanie nie we wszystkie trzeba wierzyć. W 2013 roku w „Postępy fitoterapii” ukazał się świetny artykuł naukowy pod tytułem: „Właściwości lecznicze i kosmetologiczne drożdży piekarniczych (Saccharomyces cerevisiae)”. Jeśli kiedykolwiek traficie na tą publikację polecam przeczytać ją od deski, do deski jak to się kiedyś mawiało i zachować w szufladzie na przyszłość :) Sama nie mam już 20 lat i doskonale pamiętam czasy, gdy jadło się drożdże z paczki ot tak, „dla zdrowia jak mawiała babcia” lub zaparzało się drożdże wrzątkiem i wypijało, aby poprawić kondycję skóry, włosów i paznokci. „..Przygotowując napój drożdżowy należy pamiętać, żeby drożdże piekarnicze zalać wrzącą wodą (żywe fermentują w żołądku i wiążą z ustroju witaminę H). Kuracja taka nie powinna trwać dłużej niż czterdzieści dni, przy czym po pięciu dniach terapii należy przerwać ją na osiem – dziesięć dni…”(1). Pamiętam również, że robiło się z drożdży płukanki do włosów, maseczki do twarzy itd. Zresztą ja to ja, ale już Hipokrates zalecał picie napoju drożdżowego jako preparatu witaminowego i wzmacniającego :) Nie byłam więc pierwsza jak widać ;) Co ciekawe, drożdże piekarnicze, jak również drożdże piwne, od wielu lat dostępne są jako suplementy diety do nabycia w aptekach głównie ze względu na wysoką zawartość witamin z grupy B w tym biotynę! Zwierają również białka, aminokwasy, związki mineralne jak cynk, fosfor, magnez, selen a nawet chrom. Są głównym składnikiem probiotycznych suplementów używanych przy chorobach jelit! Od ponad 25 lat drożdże są wykorzystywane do produkcji leków przeciwzakrzepowych, insuliny oraz szczepionek przeciwko WZW typu B. • Są źródłem witamin z grupy B. Mają bezpośredni wpływ na kondycję skóry, włosów i paznokci ze względu na dużą zawartość witaminy B7, czyli biotyny, która przywraca włosom sprężystość, hamuje siwienie oraz zatrzymuje wypadanie włosów. Znajdziecie w nich również witaminy B , B , B , PP, kwas foliowy i inozytol. • Drożdże są także bogatym źródłem kwasu pantotenowego biorącego udział w wytwarzaniu tłuszczów, cholesterolu, hormonów i neuroprzekaźników a także metabolizmów cukrów, białek i tłuszczy. • Drożdże są bogatym źródłem naturalnego cynku odpowiadającego za metabolizm cukrów, a więc glukozy. • Drożdże są bogatym źródłem selenu, który chroni komórki przed deformacją i uszkodzeniami genetycznymi. Wracając do chleba. Pamiętacie mój wpis „Czy chleb jest zdrowy?” Jeśli nie, to polecam go bardzo, dowiecie się wielu cennych informacji o chlebie i gwarantuje, że natychmiast będziecie mieć ochotę na smaczną kanapkę. Jeśli lubicie chleb, taki aromatyczny, pyszny to chleb żytni jest dla was. Ja chleb żytni piekę z udziałem mąki o symbolu 750, jest również mąka 2000 to typowa mąka razowa z dużą ilością otrąb, ciężka i gliniasta. Ją częściej stosuje się jako dodatek, a nie podstawową mąkę. Warto wiedzieć również, że na mące 2000 rośnie świetny zakwas na barszcz biały i żur! •  • Mąkę żytnią mieszam dokładanie w dużej misce z 350 ml wody. Zostawiam na 10 minut. Następnie dodaję, sól, olej, drożdże rozpuszczone w 50 ml wody, cukier i mieszam ponownie bardzo dokładnie. Jeśli ciasto jest zbyt gęste dodaję kilka łyżek wody. Wyrabianie ciasto mikserem zajmuje około 3 minut. Ciasto będzie miało konsystencję gęstą ale nadal płynną. Nie jest to w pełni zwarte ciasto, ale również nie lejące, coś pomiędzy. Ciasto odstawiam na 60-120 minut do rośnięcia. Zależy to od temperatury i wilgotności otoczenia czasami potrzebuje 1 godziny innym razem 4 godzin, różnie bywa, zależnie od pory roku i aktywności drożdży. Czekam do czasu, aż podwoi swoją objętość. U mnie stoi w misce metalowej, szczelnie przykrytej folią spożywczą na kaloryferze lub w piekarniku na programie (rośnięcie ciasta) • Gdy pięknie wyrośnie, ponownie delikatnie mieszam ciasto i przekładam do dużej blachy wyłożonej papierem do pieczenia lub nasmarowanej olejem i wyspanej mąką. • Blachę z ciastem odstawiam do wyrośnięcia na około 30-60 minut, również na kaloryferze. Ciasto musi się podnieść! • Przenoszę chleb bardzo delikatnie, wstawiam do piernika nagrzanego do 200 stopni, piekę 15 minut a następnie zmniejszam temperaturę do 180 i piekę kolejne 50 minut. Chleb wyjmuję z blaszki i papieru i studzę na kratce. A ty – jaki chleb lubisz najbardziej? Dla mnie pieczywo to smak, to zdrowie, to przyjemność jedzenia. Radość dzielenia się, wspólnymi chwilami przy stole. Radość dawania tego, co zdrowe, pyszne i pożywne. Wybieraj chleb mądrze, zgodnie ze swoimi preferencjami! Więcej o zaletach chleba znajdziecie na www.chlebdobry.pl oraz na facebooku akcji facebook.com/chlebdobry", "url": "https://www.olgasmile.com/chleb-zytni.html", "category": "dolnośląskie", "sub_category": "Wyroby piekarnicze i cukiernicze", "phrase": "Chleb żytni domowy z Pomocnego"}