{"meta_description": "", "title": "Najłatwiejszy domowy chleb razowy - z 5 składników, bez zakwasu, bez zagniatania [PRZEPIS]", "content": "Domowy chleb razowy - bez zakwasu też się uda! Też masz poczucie, że wszyscy teraz świetnie znają się na pieczeniu chleba? Pewnie masz przynajmniej jednego znajomego, który samodzielnie robi zakwas i na jego bazie piecze domowy chleb - podobno \"najlepszy\"? A może już próbowałeś zrobić własny zakwas i chleb, ale w międzyczasie coś poszło (bardzo) nie tak i od tej pory już nigdy o tym nie wspominałeś? Jeśli dobrze to znasz, mamy dla ciebie ratunek - chleb, który robi się łatwiej niż większość ciast. Wystarczy tylko wymieszać razem pięć składników (plus dodatki w postaci przypraw lub pestek, jeśli masz na nie ochotę), przelać do foremek, poczekać, aż wyrośnie i włożyć do piekarnika. I tyle. Nie trzeba niczego wyrabiać, niepotrzebny jest zakwas. Po prostu mieszasz i pieczesz. Opcjonalnie: ulubione dodatki, np. zioła lub pestki (u nas dyni i słonecznika) • Przygotuj dwie foremki o wymiarach 20x7 cm - wysmaruj je masłem i wysyp mąką lub otrębami. • Mąkę wymieszaj w sporej misce z drożdżami i solą oraz ewentualnie ulubionymi dodatkami. • Do wody dodaj miód i mieszaj, aż się połączą. • Wlej wodę z miodem do mąki i wymieszaj łyżką do połączenia składników. • Gotową masę przelej do przygotowanych wcześniej foremek. Odstaw je w ciepłe miejsce (przykryte folią spożywczą) na ok. 1 godzinę. W połowie czasu sprawdź, czy chlebek już urósł - może się okazać, że już można go wstawiać do piekarnika. • Piekarnik rozgrzej do temperatury 220 stopni Celsjusza (górna i dolna grzałka). Wstaw chleby na środkową półkę i piecz przez ok. 40 minut. • Gdy będzie gotowy, wyjmij z foremki i studź na kratce. • Jeśli spód jest jeszcze nieco miękki, możesz położyć chleby do góry nogami pod górną grzałką piekarnika i dopiekać przez kilka minut, aż stwardnieje. Chleb ma chrupiącą skórkę, ale jego miąższ jest miękki. Da się wyczuć, że jest zrobiony na bazie drożdży, a nie zakwasu, ale smak ten nie jest dominujący. Naszym zdaniem idealnie pasują do niego pestki dyni i słonecznika (wystarczy też sam słonecznik). Najlepszy jest tuż po upieczeniu, ale póki co wiemy, że po trzech dniach - owinięty bawełnianą ściereczką - smakuje wciąż dobrze. Jedynie z wierzchu nieco obsycha. Polecamy!", "url": "https://haps.pl/Haps/7,167709,23191300,najlatwiejszy-domowy-chleb-razowy-z-5-skladnikow-bez-zakwasu.html", "category": "dolnośląskie", "sub_category": "Wyroby piekarnicze i cukiernicze", "phrase": "Chleb żytni domowy z Pomocnego"}