{"meta_description": "Trzymając się kilku zasad, w piekarniach, a nawet osiedlowym sklepie, można znaleźć odpowiedni chleb dla cukrzyka. Jak go wybrać?", "title": "Chleb dla cukrzyka - jakie pieczywo najlepsze? Przepisy", "content": "Pieczywo wraz z kaszami, makaronem i ryżem powinno, zaraz po warzywach i owocach, stanowić podstawę codziennej diety. Nie należy eliminować go nawet jeśli chorujesz na cukrzycę. Ważne jest, aby chleb czy bułki były dobrej jakości. Trzymając się kilku zasad, w piekarniach, a nawet osiedlowym sklepie, można znaleźć odpowiedni chleb dla cukrzyka. Myśląc o diecie cukrzycowej pierwszym skojarzeniem jakie przychodzi do głowy jest eliminacja węglowodanów z codziennej diety. Tok rozumowania takiego podejścia bazuje na fakcie, że węglowodany w procesie trawienia przekształcane są w glukozę, a to własnie zbyt wysokie jej stężenie może stanowić problem w przypadku cukrzyków. Nic bardziej mylnego. W diecie cukrzycowej węglowodany powinny stanowić od 45 nawet do 60 proc. kaloryczności diety. Produktami dla cukrzyków, które w głównej mierze dostarczają tego makroskładnika są: Jednak nie każdy rodzaj makaronu, kaszy czy pieczywa będzie wskazany. Jak więc wybrać chleb dla cukrzyka? Warto zwrócić uwagę z jakiego rodzaju mąki został upieczony. Im wyższy typ mąki tym lepiej. Pieczywo dla cukrzyka powinno być wypieczone więc z mąk 1750-2000. Im większa ta wartość, tym mąka jest mniej oczyszczona, zawiera więcej błonnika i składników mineralnych. Ilość błonnika ma niebagatelne znaczenie, ponieważ spowalnia on wchłanianie węglowodanów i stopniowo uwalnia glukozę do krwioobiegu. Świetnym rozwiązaniem będzie także chleb czystoziarnisty, czyli wypieczony z samych ziaren i nasion. Uwaga na pułapki żywieniowe. Jeżeli na etykiecie produktu znajduje się napis „Chleb dla cukrzyków IG” to warto zagłębić się w jego skład. Często okazuje się, że na etykiecie nie umieszczono nawet typów mąk, a chleb jest rekomendowany jako dobry dla cukrzyków ze względu na małą ilość węglowodanów w jednej kromce co wynika z dodanych spulchniaczy. Na rynku dostępnych jest wiele chlebów z przeróżnych rodzajów mąk. Najlepszy chleb dla cukrzyka to ten wypieczony z mąki pełnoziarnistej (typ 1750-2000) ze względu na jego niski indeks glikemiczny. Rodzaj użytego ziarna nie będzie miał tutaj większego wpływu i wybór w tym zakresie powinien zależeć od preferencji smakowych. Doskonale dla cukrzyka sprawdzi się chleb orkiszowy czy żytni na zakwasie lub na drożdżach. Przy czym chleb na zakwasie będzie cechowała wyższa wartość odżywcza ze względu na łatwiejsze przyswajanie składników mineralnych. Unikać zdecydowanie należy tak zwanego białego pieczywa powstałego z jasnej mąki o niskim typie oraz wyrobów cukierniczych. Wybierając pieczywo warto zwrócić uwagę na etykietę i unikać wypieków z dodatkiem suszonych owoców, miodu, słodu jęczmiennego, sacharozy, glukozy oraz syropów. Pożądanymi składnikami z kolei są: otręby, pestki, nasiona, orzechy. Gdyby należało wskazać jakie pieczywo dla cukrzyka będzie najlepsze to wybór powinien paść na pieczywo pełnoziarniste z dodatkiem pestek i nasion. Jeżeli układ pokarmowy nie toleruje ciężkich chlebów wyrabianych z mąk z pełnego przemiału to chleb graham dla cukrzyka w takim przypadku będzie złotym środkiem. Pieczywo chrupkie to powszechny zamiennik chleba. Osoby stosujące diety odchudzające często sięgają po nie zamiast standardowych wypieków. Na sklepowych półkach odnaleźć można dobrej jakości pieczywo chrupkie wytworzone z mąki pełnoziarnistej, z dodatkiem otrąb, a czasem nawet na zakwasie. Gdy nie ma możliwości zakupu dobrej jakości pieczywa, czy diabetyka czeka wyjazd w nieznane miejsce można rozważyć taki zamiennik. Pieczywo chrupkie dla cukrzyka powinno być wybierane po uprzedniej i wnikliwej analizie listy składników. Tak samo jak w przypadku zwykłego chleba należy unikać dodatków miodu czy syropów, a także karmelu. Niejednokrotnie diabetycy muszą wyeliminować gluten z codziennej diety. Niestety w takim przypadku nie można spożywać pieczywa żytniego, pszennego, jęczmiennego czy orkiszowego. Gotowy chleb bezglutenowy dla cukrzyka nie zawsze będzie optymalnym wyborem, ponieważ zazwyczaj bazuje on na wysoce oczyszczonych mąkach. W takim przypadku warto rozważyć pieczenie chleba w domu. Najlepiej postawić na pieczywo wypiekane z grubych kasz bezglutenowych. Chleb gryczany dla cukrzyka będzie idealnym wyborem, a jego przygotowanie nie jest skomplikowane. Do masy można dodać ulubione przyprawy i pestki. Domowy chleb dla cukrzyka nie wymaga więcej zachodu w porównaniu z tradycyjnym wypiekiem. Jedyną zamianą jest rodzaj użytej mąki. Ze względu na fakt, że mąki pełnoziarniste są dużo cięższe to czasem trzeba przetestować kilka przepisów, aby uniknąć zakalca. Przepis na chleb dla cukrzyka może składać się jedynie z kilku składników: mąki, wody oraz soli. Wraz z kolejnymi wypiekami warto zrobić domowy zakwas, który znacząco zmienia strukturę i smak pieczywa. Jak upiec chleb dla cukrzyka? Poniżej przedstawiamy sprawdzone przepisy. • Kaszę dokładnie opłucz. Zalej wodą i odstaw do namoczenia na noc. Rano wymieszaj dokładnie kaszę i pozostaw do moczenia na 8 h. • Przelej wszystko do keksówki wyłożonej papierem do pieczenia, zakryj ściereczką o odstaw na noc. • Rano posyp całość pestkami i piecz około 50 minut w piekarniku nagrzanym do 200 stopni. • Przełóż ciasto do miski, przykryj ściereczką i odstaw na 2 godziny w ciepłe miejsce. • Keksówkę posmaruj olejem i oprósz mąką. Przełóż ciasto i odstaw na 30 minut. • Piekarnik rozgrzej do 210 stopni i piecz chleb przez 45 minut. W przypadku cukrzycy szczególnie ważne jest, by dieta odpowiadała indywidualnym potrzebom, a tym samym możliwie najlepiej wspierała organizm w chorobie. Na rynku dostępnych jest coraz więcej nowoczesnych rozwiązań dietetycznych. W ramach usługi otrzymujemy nie tylko świetnie dobraną dietę, ale także stały i nieograniczony kontakt z dietetykiem. Plusem jest również opcja wymiany posiłków - każde danie z naszego codziennego menu z łatwością zastąpimy innym o takiej samej kaloryczności.", "url": "https://www.medme.pl/artykuly/chleb-dla-cukrzyka-jakie-pieczywo-najlepsze,98072.html", "category": "dolnośląskie", "sub_category": "Wyroby piekarnicze i cukiernicze", "phrase": "Chleb żytni domowy z Pomocnego"}