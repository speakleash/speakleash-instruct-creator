{"meta_description": "Wybierz miód pitny spośród oferty naszego sklepu, w kamionce lub butelce. Zamów butelkę online lub odwiedź jeden z naszych sklepów. Doradzamy!", "title": "Miód pitny dwójniak i trójniak", "content": "Miód pitny sycono na obecnym obszarze Polski, już w czasach przedchrześcijańskich. Proces fermentacji z początku spowodowany był przez dzikie drożdże. Dopiero przybywający z zachodu i południa Europy zakonnicy udoskonalili proces produkcji miodów pitnych. Sprowadzili oni szlachetne drożdże i przygotowywali brzeczkę miodową na gorąco. Dodawali też przyprawy i korzenie, co znacznie podwyższyło jakość wyrabianych trunków. Miód pitny rozpowszechnił się wśród szlachty polskiej i litewskiej. Do jego popularyzacji przyczynił się również fakt, iż klimat w Polsce nie sprzyjał uprawie winorośli, dlatego trunek ten stał się powszechny na dworach arystokratycznych i dworkach szlacheckich, będąc nieodłącznym towarzyszem uczt i biesiad. W Polsce już w XV wieku wprowadzono podział na gatunki miodu pitnego, związany z proporcją miodu i wody użytych do fermentacji.  To znane do dziś półtoraki, dwójniaki, trójniaki i czwórniaki. Tak ścisła selekcja nie występowała i nie występuje nigdzie indziej. Dwójniak to miód pitny do produkcji którego użyto takiej samej ilości wody i miodu, jeśli weźmiemy dwa razy więcej miodu niż wody powstanie półtorak, a jeśli to wody będzie podwojona ilość otrzymamy trójniaka. Większe stężenie miodu to głębszy smak, więcej słodyczy i wyższa cena.", "url": "https://winestory.pl/alkohole/miod-pitny", "category": "zachodniopomorskie", "sub_category": "Napoje (alkoholowe i bezalkoholowe)", "phrase": "Miód pitny trójniak"}