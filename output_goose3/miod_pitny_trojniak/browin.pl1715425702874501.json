{"meta_description": "", "title": "Domowy miód pitny - Trójniak", "content": "Miód pitny to tradycyjny napój alkoholowy, znany w Polsce od setek lat. Wśród miodów wyróżniamy półtoraki, dwójniaki, trójniaki, czwórniaki oraz piątaki. Nazwy trunków pochodzą od ilości miodu użytego do ich przygotowania w stosunku do ilości użytej wody. Jak więc można łatwo się domyślić — Trójniaki to miody, dla których brzeczka powstaje z jednej objętości miodu i dwóch objętości wody. Jeśli zastanawiasz się, jak zrobić miód pitny domowym sposobem, to nie mogłeś trafić lepiej. Miód pitny sprawdzi się świetnie jako domowy trunek lub jako dodatek do herbaty na przeziębienie. Miód pitny można podawać i na ciepło i na zimno. Jego przygotowanie jest niezwykle proste. To, jaki miód pitny zdecydujesz się przygotować, zależy od Twoich upodobań. Trudno bowiem jednoznacznie odpowiedzieć na pytanie, który miód pitny jest lepszy - trójniak czy dwójniak. Jesienią i zimą najlepiej smakuje podgrzany. Należy jednak pamiętać o tym, aby jego temperatura nie przekroczyła 55°C. Wartym do rozważenia pomysłem będzie dodanie do niego cynamonu, goździków, wanilii czy imbiru. Tak przygotowany grzaniec miodowy będzie idealny na spotkania ze znajomymi czy rodziną. Zatem, jeśli marzysz o pysznym, słodkim napoju alkoholowym, to sprawdź, jak w prosty sposób przygotujesz własny miód pitny. Jego przechowywanie przypomina przechowywanie wina. Miód pitny najlepiej przechowywać w niskiej temperaturze (5-10°C), w suchym i ciemnym pomieszczeniu. Zaleca się również ułożenie go w pozycji leżącej. Przygotowanie wyśmienitego miodu pitnego wymaga jednak czasu. Spożycie tego wyjątkowego trunku możliwe jest już po 1-2 latach. Dłuższy czas leżakowania potęguje smak i aromat domowego trunku, a końcowy efekt sprawia, że warto uzbroić się w cierpliwość.", "url": "https://browin.pl/przepisnik/przepis/domowy-miod-pitny-trojniak", "category": "zachodniopomorskie", "sub_category": "Napoje (alkoholowe i bezalkoholowe)", "phrase": "Miód pitny trójniak"}