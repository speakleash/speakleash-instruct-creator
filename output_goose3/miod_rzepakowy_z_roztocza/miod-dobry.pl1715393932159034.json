{"meta_description": "", "title": "Surowy Miód Rzepakowy z Roztocza 1000g", "content": "Z dużej plantacji rzepaku (okolice Babic na Lubelszczyźnie). Istotne z tego powodu, iż rolnik, który zainwestował setki tysięcy złotych w 150 ha uprawy wie, co można i należy robić. Wie, kiedy może stosować opryski, które nie zaszkodzą pszczołom. Rzeczywiście, odkąd pasieka Złoto Roztocza wywozi tutaj na rzepak pszczoły, nie ma problemu ich zatruć (jak to bywało na mniejszych uprawach, których niefrasobliwi właściciele potrafili stosować opryski w czasie, gdy pszczoły zbierały nektar!). Niektórzy wielbiciele miodu sceptycznie podchodzą do rzepakowego z tego względu, że roślina ta ma opinię wyjątkowo mocno pryskanej. Jednak pszczoła prędzej zginie, niż doniesie do ula zanieczyszczony nektar (z którego przecież ma powstać miód do karmienia młodych pszczół). Dlatego pszczelarze nie podzielają obaw niektórych konsumentów.", "url": "https://miod-dobry.pl/Surowy-Miod-Rzepakowy-z-Roztocza-1000g/208", "category": "lubelskie", "sub_category": "Miody", "phrase": "Miód rzepakowy z Roztocza"}