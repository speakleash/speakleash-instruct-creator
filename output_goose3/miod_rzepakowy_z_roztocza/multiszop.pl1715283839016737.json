{"meta_description": ". Wysyłka: niedostępny", "title": "Skarby Roztocza Miód rzepakowy 370g", "content": "Kolor: W stanie płynnym jest on prawie bezbarwny lub ma barwę lekko słomkową, po krystalizacji ma kremową konsystencję i biały lub szaro-kremowy kolor. Miód Rzepakowy jest jednym z najpopularniejszych miodów w Polsce. Polski miód rzepakowy to jeden z najwcześniej wytwarzanych miodów, pszczoły zbierają nektar z kwiatów rzepaku w okresie wiosennym. Jest to wyjątkowy rodzaj miodu, dlatego że właściwie jako jeden z pierwszych powstaje w pasiece po zimowej przerwie. Jak nazwa wskazuje ten złoty eliksir powstaje z nektaru i pyłku zbieranego z kwiatów rzepaku. Rzepak jest jedną z najważniejszych roślin uprawnych w Polsce. Nasze produkty nie są efektem masowej produkcji - jesteśmy z tego dumni. Nie standaryzujemy, nie mieszamy, nie dodajemy żadnych substancji wzbogacających i nie przegrzewamy naszych miodów. Dbamy o to żeby zachowały wszystkie swoje naturalne właściwości zdrowotne, dlatego też mogą wystąpić różnice w kolorze oraz smaku, w zależności od czasu i miejsca zbioru. Także w przypadku naszych przetworów, może wystąpić naturalny osad, który nie jest skazą produktu lecz cechą domowych wyrobów. Prosimy o wyrozumiałość, jeśli etykiety będą krzywo wycięte czy naklejone - wszystko robimy ręcznie i nie boimy się do tego przyznać. Czyż nie o to właśnie chodzi? Nasza rodzinna, wieloletnia tradycja pszczelarska sięga początkami lat 30 zeszłego wieku, a obecnie jest nowoczesną w ponad 70% pasieką wędrowną, stąd też posiadamy tak wyjątkową i bogatą ofertę rodzajów miodu. Chcemy dzielić się z Państwem bogactwami regionu wpisanego na międzynarodową listę rezerwatów UNESCO - Naszego ROZTOCZA!", "url": "https://multiszop.pl/skarby-roztocza-miod-rzepakowy-370g,p788309", "category": "lubelskie", "sub_category": "Miody", "phrase": "Miód rzepakowy z Roztocza"}