{"meta_description": "miód rzepakowy 1000 g - miody roztoczańskie duże - Miody roztoczańskie", "title": "miód rzepakowy 1000 g", "content": "Jakość i wyjątkowość miodu rzepakowego z Roztocza jest ściśle związana z właściwościami surowca, z którego powstał. Gatunek rośliny, na której pracuje pszczoła miodna, ma bezpośredni wpływ na walory smakowe i jakość produktu końcowego. Miód rzepakowy produkowany przez pszczoły z nektaru kwiatów rzepaku posiada odróżniające go od innych miodów odmianowych charakterystyczne dla siebie smak, zapach i właściwości. Miód rzepakowy w postaci płynnej (patoki) ma barwę jasnożółtą lub lekko słomkową. W procesie krystalizacji przybiera smalcowatą konsystencję, a po skrystalizowaniu zmienia kolor. Miód rzepakowy odznacza się delikatnym aromatem pochodzącym od kwiatów rzepaku. Jest mało słodki i lekko mdławy. Miód rzepakowy - produkują pszczoły z nektaru kwiatów rzepaku (Brassica napus), rośliny uprawnej, rocznej. Od dawna uprawiana jest w celu pozyskiwania zawartego w jej nasionach oleju jadalnego. Kwiaty rozkwitają od wczesnych godzin popołudniowych i w tym czasie dostarczają pszczołom nektaru i pyłku. Wkrótce po rozchyleniu się płatków kwiat rzepaku zaczyna pylić, a nektar wydziela się jeszcze w pąku. Nektarowanie trwa około jednego dnia. Pola obsiane rzepakiem stanowią dla pszczół bogate źródło zarówno nektaru jak i pyłku kwiatowego. Warto podkreślić, że obecność pszczół na kwiatach rzepaku zwiększa późniejsze plony nasion o 25%. Jest miodem wiosennym, bardzo popularnym w naszym kraju. W postaci płynnej jest prawie bezbarwny, lekko słomkowy lub jasnożółty z zielonkawym podbarwieniem. Bardzo szybko się krystalizuje, przyjmując mazistą („smalcowatą”) konsystencję oraz biało-kremową barwę. Jego zapach przypomina woń kwiatów rzepaku. Jest łagodny, ale mdły, z nutą goryczki. Zbierany jest głównie na przełomie maja i czerwca. Trzeba go przechowywać w szczelnie zamkniętych szklanych naczyniach, gdyż bardzo chłonie wilgoć. Kiedy pomaga spożywanie miodu rzepakowego? Wyczerpanie Ze względu na dużą zawartość glukozy i innych cukrów prostych. Miód rzepakowy poleca się w stanach wyczerpania organizmu. Stanowi dobrą „odżywkę regeneracyjną”. Wskazany jest również przy długotrwałej pracy fizycznej i umysłowej Dolegliwości układu sercowo-naczyniowego Wzmacnia serce i siłę jego skurczu. Powoduje rozszerzenie naczyń wieńcowych serca, co sprzyja lepszemu dotlenieniu i odżywieniu oraz zapobiega miażdżycy. Obniża i normalizuje ciśnienie tętnicze krwi, a nawet pomaga w uzupełnieniu niedoboru potasu, normującego pracę serca. Schorzenia wątroby i dróg żółciowych Pomaga wątrobie w odtruwaniu organizmu oraz w przemianie tłuszczów. Usprawnia pracę pęcherzyka żółciowego. Przeziębienia Jest przydatny we wspomaganiu leczenia infekcji gardła, nosa i oskrzeli. Łagodzi kaszel i stymuluje układ odpornościowy. Ma niskie właściwości antybiotyczne. Schorzenia nerek i dróg moczowych Miód rzepakowy stosuje się pomocniczo w chorobach zapalnych i infekcyjnych nerek, pęcherza i cewki moczowej. Problemy z żołądkiem Zmniejsza odczyn zapalny towarzyszący wrzodom żołądka i dwunastnicy. Przyspiesza też gojenie się ran wrzodowych i nadżerek. Pomaga w walce ze zgagą, wzdęciami i mdłościami. Problemy skórne Wykazuje działanie ściągające i przyspieszające gojenie, ziarninowanie i bliznowacenie ran. Oczyszcza także rany z martwicy i chroni je przed zakażeniem. Może zapobiegać tworzeniu się pęcherzy po oparzeniu, jeśli zostanie szybko przyłożony do skóry. Jednak nie jest to zabieg zalecany w przypadku oparzenia. Źródło: Pucek R., „Leczenie miodem czyli praktyczne wykorzystanie miodu w aptece domowej i w pielęgnacji ciała”, Baobab, Warszawa 2007 www.medapis.republika.pl www.uwm.edu.pl", "url": "https://olechata.pl/294-miod-rzepakowy-1000-g", "category": "lubelskie", "sub_category": "Miody", "phrase": "Miód rzepakowy z Roztocza"}