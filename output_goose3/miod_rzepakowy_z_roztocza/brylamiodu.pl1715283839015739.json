{"meta_description": "Miód Rzepakowy z Roztocza- miód pozyskany z pasieki zlokalizowanej nieopodal Roztoczańskiego Parku Narodowego, w miejscowości Sochy. Produkt...", "title": "Miód Rzepakowy z Roztocza - Naturalne Produkty Pszczele", "content": "Jest! W Naszym sklepie internetowym pojawił się pierwszy miód ze zbiorów 2021. Miód Rzepakowy z Roztocza bo o nim mowa. Pozyskany z czystego ekologicznie regionu, z samego serca Roztoczańskiego Parku Narodowego. Pasieka z której pochodzi miód znajduje się w miejscowości Sochy tuż obok Zwierzyńca. Jestem bardzo dumna, że udało się pozyskać czysto gatunkowy miód właśnie z tego miejsca Polski, z moich rodzinnych stron. Początek sezonu pszczelarskiego w tym roku był naprawdę trudny i stresujący zarówno dla rodzin pszczelich jak i samych pszczelarzy. Wiosna była zimna i deszczowa. Osłabione pszczoły po całej zimie nie miały pokarmu żeby się odbudować i wzmocnić. Brakowało im nektaru i pyłku. Gdy tylko przyszły cieplejsze dni, wszystkie rośliny zaczęły nektarować w tym samym czasie, co tylko utrudniło polskim pszczelarzom pozyskanie miodu jednej odmiany. Wracając do pochodzenia Miodu Rzepakowego z Roztocza warto wspomnieć klika słów o pasiece z której został odebrany. Opieką nad pasieczyskiem na Roztoczu zajmuje się cała rodzina pszczelarzy. Dzieci, wnuki i dziadkowie- wszyscy w \" tym siedzą\" niemalże od 40 lat. To prawdziwi pasjonaci pszczół i znawcy miodów. Swoje pasieki stacjonarne i wędrowne posiadają w rożnych miejscach na całym roztoczu, dzięki czemu pozyskują miody rożnych odmian: od rzepakowego, gryczanego, akacjowego po najbardziej pożądany: spadziowy z drzew jodłowych. Miód Rzepakowy z Roztocza jest wpisany na Listę Produktów Tradycyjnych. Lubelszczyzna to miejsce gdzie występuje największy w Polsce areał uprawy rzepaku. Dzięki temu miody pochodzące z tego miejsca posiadają wyjątkowe walory smakowe i lecznicze charakterystyczne dla tej odmiany miodu.", "url": "https://brylamiodu.pl/blogs/blog-ciekawe-informacje-o-miodach/miod-rzepakowy-z-roztocza", "category": "lubelskie", "sub_category": "Miody", "phrase": "Miód rzepakowy z Roztocza"}