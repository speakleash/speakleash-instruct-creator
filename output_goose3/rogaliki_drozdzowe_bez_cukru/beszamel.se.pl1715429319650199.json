{"meta_description": "Pyszne i perfekcyjnie kruche rogaliki to pomysł na deser, który sprawdzi się zawsze i będzie smakował każdemu. Przygotowanie ciasta na rogaliki jest banalnie pr...", "title": "Kruche rogaliki z 3 składników. Bez jajek i cukru, a smakują wybornie", "content": "Kruche rogaliki z 3 składników. Bez jajek i cukru, a smakują wybornie Na liście składników, które potrzebne są do zrobienia domowych kruchych rogalików, nie ma jajek i cukru. Aby upiec pyszne rogaliki wystarczą tylko trzy popularne artykuły spożywcze. To proste i niedrogie produkty, których cena nie przyprawia o ból głowy. Sporo osób zawsze ma je w domu. Z czego więc robi się te kruche rogaliki? Wystarczy tylko mąka pszenna, śmietana i masło. Z tych trzech prostych produktów można upiec przepyszne kruche rogaliki. Przepis na te oryginalne rogaliki z trzech składników jest bardzo łatwy. Robi się je w kilku prostych krokach. Do mąki pszennej dodaje się zimne masło i śmietanę, a następnie wyrabia jednolite i gładkie ciasto. Należy je podzielić na kilka mniejszych części, rozwałkować na okrągłe placki i pokroić na trójkąty. Smacznym dodatkiem, który podkręci smak domowych rogalików, jest dżem lub konfitura. Porcje nakłada się na trójkąty z ciasta i zwija od podstawy ku wierzchołkowi. Oczywiście, nie jest to obowiązkowe, ponieważ rogaliki pysznie smakują bez nadzienia. Przed podaniem warto oprószyć je cukrem pudrem. Trzyskładnikowe rogaliki piecze się w piekarniku. Układa się je na blasze, którą trzeba wyłożyć papierem do pieczenia. Powinno się zachować odstępy, aby rogaliki się ze sobą nie stykały i nie skleiły podczas pieczenia. Temperatura piekarnika powinna wynosić 180 stopni C. Pieczenie rogalików bez jajek i cukru trwa 20 minut. W tym czasie apetycznie się zarumienią. Przepis na rogaliki bez jajek i cukru warto mieć zawsze pod ręką. Dzięki temu, że przygotowanie jest tak łatwe i szybkie, można je robić nawet w ostatniej chwili. Nie trzeba czekać, aż ciasto się schłodzi. Od razu można upiec całą blachę doskonałych domowych rogalików. To smaczna propozycja na deser po obiedzie. Można je zabrać ze sobą do pracy lub zapakować dzieciom do śniadaniówki. Świetnie zastąpią gotowe ciastka i drożdżówki ze sklepu.", "url": "https://beszamel.se.pl/przepisy/ciastka-i-ciasteczka/kruche-rogaliki-z-3-skladnikow-bez-jajek-i-cukru-a-smakuja-wybornie-re-r7Rr-NPj4-g63U.html", "category": "łódzkie", "sub_category": "Wyroby piekarnicze i cukiernicze", "phrase": "Rogaliki drożdżowe bez cukru"}