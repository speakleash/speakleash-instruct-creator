{"meta_description": "Rogaliki drożdżowe na bazie miodu, bez dodatku białego cukru. Rogaliki nadziewane są musem truskawkowym ze świeżych truskawek, mus a la szybki dżem truskawkowy.", "title": "Rogaliki drożdżowe z truskawkami (bez cukru)", "content": "Moje ukochane rogaliki drożdżowe! Uwielbiam te małe kąski pod każdą postacią- z czekoladą, z karmelem, z budyniem, z serem…. i w końcu z owocami! Taki naturalny świeżo zrobiony mus z truskawek świetnie się nadaje do rogalików, bo czuć w nim tę sezonowość! Te rogaliki są zrobione na bazie drożdży, wersja krucha, ale bez cukru, ze zdrowych mąk i z mniejszą ilością tłuszczu! Taki rogalik to zdrowa słodycz, po którą można sięgnąć nawet na diecie 🙂 A lukier na rogalikach? To nie biały cukier.. szczegóły poniżej 😀 – 160 g mąki orkiszowej jasnej – 150 g mąki orkiszowej pełnoziarnistej – 100 g mąki gryczanej – 40 g/ 1 opakowanie waniliowego budyniu w proszku (bez cukru)  – 120 g masła pokrojonego w kostkę/ oleju kokosowego – 3 żółtka – 40 g drożdży – 3 łyżki jogurtu greckiego* – 30 g miodu/syropu klonowego + słodzik (jeśli chcesz bardziej słodkie, stewia albo tagatoza) – 50 ml mleka krowiego/roślinnego – szczpta soli – 1 łyżeczka ekstraktu waniliowego Drożdże rozetrzeć z łyżeczką miodu/syropu i dolać ciepłe mleko. Dosypać 2 łyżki mąki orkiszowej. Odstawić na 10-15 minut, aż rozczyn podrośnie. Każdą z mąk przesiać. Dodać pozostałe składniki i zmiksować, aż powstanie coś na wzór piasku. Na koniec rozczyn i ponownie zmiksować. Następnie zagnieść ciasto. Jeśli będzie zbyt klejące, to należy podsypać trochę mąką.  Odstawić na całą noc do lodówki. Wyciągnąć z lodówki rano i zostawić na jakieś 30-60 minut, aż ciasto trochę “zmięknie”.  Ciasto można również zrobić w ciągu dnia i odstawić do wyrośnięcia w ciepłe miejsce na 2.5-3 godziny. Ciasto rośnie dłużej ze względu na mniejszą ilość cukru. – 500 g truskawek: – 1 starte jabłko – 1 łyżka mąki ziemniaczanej + kilka łyżek wody – 2 łyżki soku z cytryny – stewia/ksytlitol do dosłodzenia Truskawki drobno pokroić. Przełożyć na patelnię razem z jabłkiem i dusić przez ok. 30 minut, aż woda w większości odparuje. Truskawki rozdusić widelcem/lopatką. Mąkę ziemniaczaną rozpuścić w wodzie. Do truskawek dolać sok z cytryny i zawiesinę z mąki ziemniaczanej. Odstawić do wystudzenia. Ciasto podzielić na 3-4 częśći. Uformować kulę i rozwałkować. Nakładać mus truskawkowy. Zawijać. Ułożyć na blasze wyłożonej papierem do pieczenia. Odstawić do podrośnięcia na 15 minut.  Wstawić do piekarnika nagrzanego do 180 stopni na ok. 20 minut. Udekorować —–> wystarczy zmielić ksylitol/erytrol w młynki do kawy i następnie dodać trochę wody albo soku z cytryny. Gotowe 😉 Takie małe słodkości są idealne na okres wakacyjny, bo bardzo dobrze się przechowują i mogą też być zabrane ze sobą w podróż. Zamiast sięgać po kupne, lepiej zrobić własne rogaliki drożdżowe.  To ciasto będzie też super bazą do zrobienia ciasta półkrucho-drożdżowego. Ciasto z jabłkami na takim spodzie byłoby pyszne! Można też upiec oddzielne blaty z tego przepisu i przełożyć kremem budyniowym oraz udekorować truskawkami 😉 Jak widać to ciasto jest bardzo uniwersalne, ogranicza Was tylko kreatywność. Ten przepis można wykorzystać na wiele sposobów i testować z różnymi owocami, najlepiej tymi sezonowymi 🙂", "url": "https://slowlifeproject.pl/2017/07/rogaliki-drozdzowe-bez-cukru.html", "category": "łódzkie", "sub_category": "Wyroby piekarnicze i cukiernicze", "phrase": "Rogaliki drożdżowe bez cukru"}