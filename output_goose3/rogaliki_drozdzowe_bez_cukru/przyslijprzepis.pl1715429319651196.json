{"meta_description": "Mamy tu miłośników kruchych ciasteczek? Takim łakociom nikt się nie oprze. Z kruchego ciasta można robić ciasteczka, spód do szarlotki czy rogaliki. Te", "title": "Rogaliki bez cukru i jajek według receptury babci. Wrzućcie 1 składnik a będą kruche", "content": "Do kawy albo herbaty nie ma nic lepszego niż ciasto. Zwykle trzeba jednak zaopatrzyć się wtedy w talerzyk, a czasami też widelec, by uporać się z ukrojonym kawałkiem. Za to ciasteczka czy rogaliki to zupełnie co innego - można je złapać „w biegu”, zjeść ukradkiem i niepostrzeżenie, bez wyciągania talerzyków i widelców. Takie łakocie piecze się z reguły rzadziej niż ciasto, ponieważ w piekarniach czy cukierniach nietrudno o dobre ciasteczka albo rogaliki. A przecież niektóre z nich są po prostu banalne w przygotowaniu i wcale nie trzeba do tego wielu składników ani czasu. Zrobicie je sami. Przykładem są rogaliki z przepisu, który znajdziecie na końcu artykułu. Jak zrobić kruche rogaliki bez jajek i cukru? Jak już wspomnieliśmy, rogaliki da się zrobić minimalnym wysiłkiem i z zaledwie 3 składników. Nie potrzebujecie do tego ani cukru, ani jajek. Pyszne, delikatne i kruche rogaliki można zrobić jedynie z mąki, masła oraz śmietany. To wystarczy, by wyrobić kruche ciasto, z którego wychodzą bardzo smaczne rogale, w sam raz na ząb. Do nadziewania możecie użyć czego tylko chcecie. Jeśli zdecydujecie się na dżem, wybierzcie taki, który jest mocno zbity. Inaczej może wyciekać z rogalików. Sprawdzi się też masło orzechowe, powidła śliwkowe oraz czekolada. Wystarczy położyć odrobinę na podstawie każdego trójkącika, z którego powstanie rogalik i ciasno zawinąć. Przepis na rogaliki bez cukru i jajek Opcjonalnie: marmolada lub dżem do nadziewania lub cukier puder do posypania gotowych wypieków. • Na stolnicę wsypcie mąkę, wlejcie do niej śmietanę oraz zimne masło, pokrojone na mniejsze kawałki. • Połączcie ze sobą składniki najpierw za pomocą noża, a później rękami. Chodzi o to, by ciasto nie zdążyło się ogrzać od waszych dłoni. • Gotową kulę z ciasta podzielcie sobie na 5 równych części. Po kolei rozwałkujcie je na cienki placek i każdą z nich podzielcie na 8 trójkącików. • Następnie na podstawie każdego z nich połóżcie łyżeczkę wybranego nadzienia, np. marmolady. Możecie też pominąć ten krok. • Zwińcie trójkąt w rulonik, zaczynając od podstawy. Powtórzcie te kroki, aż skończy się całe ciasto. • Wyłóżcie dużą blachę (albo kilka mniejszych) papierem do pieczenia i połóżcie rogaliki tak, by się nie stykały. • Wstawcie blaszkę do piekarnika rozgrzanego do 180 stopni Celsjusza i pieczcie przez ok. 20 minut. Czas ten może być nieco krótszy lub dłuższy, w zależności od piekarnika. Gotowe rogaliki powinny być zrumienione z wierzchu. • Gdy już się upieką, wyjmijcie je z pieca i posypcie cukrem pudrem.", "url": "https://www.przyslijprzepis.pl/artykul/rogaliki-bez-cukru-i-jajek-wedlug-receptury-babci-wrzuccie-1-skladnik-a-beda-kruche-i-rozplyna-sie-w-ustach", "category": "łódzkie", "sub_category": "Wyroby piekarnicze i cukiernicze", "phrase": "Rogaliki drożdżowe bez cukru"}