{"meta_description": "Kolejny przepis Ewy Wachowicz doda sił do codziennych zmagań i zachwyci was swoim smakiem. „Garnuszek górnika” to śląski przysmak, który nasyci nie tylko ciężko", "title": "Przepis na „garnuszek górnika” Ewy Wachowicz. Treściwe wołowo-wieprzowe danie w sosie rumianym", "content": "Ostatni odcinek programu „Ewa gotuje” inspirowany był kuchnią śląską. „Garnuszek górnika” to potrawa, która w tamtym regionie serwowana jest podczas uroczystości rodzinnych. Dwa rodzaje mięs zapiekanych w gęstym, aromatycznym sosie, to doskonały pomysł na obiad nie tylko na Śląsku. Wypróbujcie go podczas niedzielnego spotkania, a wasi goście poproszą o dokładkę. Ten sos to podstawa tej potrawy. Wzbogaca smak i nadaje gęstości. Do jego przygotowania będziecie potrzebować: masła, mąki, cebuli i wywaru mięsnego lub bulionu. Zrumieńcie masło w rondelku, dodajcie posiekaną cebulę i smażcie, aż zacznie zmieniać kolor. Wówczas dosypcie mąkę i przesmażcie razem. Dolejcie wywar, a następnie doprawcie do smaku solą i pieprzem. • Dwa rodzaje mięs pokrójcie w plastry i nieco rozbijcie. Możecie użyć dowolnego mięsa wołowego. • Rozbite mięso przyprawcie sola i pieprzem, a następnie obtoczcie w mące. • Na patelnię włóżcie łyżkę smalcu i smażcie mięso na mocno rozgrzanym tłuszczu. • Na patelnię po smażeniu mięsa wlejcie przygotowany wcześniej sos rumiany. Dołóżcie do niego koncentrat pomidorowy i wymieszajcie. • Pokrójcie fasolkę szparagową i ogórki kiszone. Ogórki w kostkę, fasolkę na mniejsze części. Dodajcie do sosu i przyprawcie całość. • Ugotowane w mundurkach ziemniaki obierzcie ze skóry i pokrójcie w „ósemki”. Ułóżcie na dnie glinianego naczynia do zapiekania. Na ziemniaki połóżcie podsmażone mięso i zalejcie wszystko sosem warzywno-pomidorowym. • Przykryte naczynie wstawcie do piekarnika rozgrzanego do 180 stopni Celsjusza i pieczcie przez około pół godziny.", "url": "https://newsy.gotujmy.pl/newsy/ewa-wachowicz-pitrasi-garnuszek-gornika-solidny-obiad-z-wolowiny-i-szynki-w-sosie-rumianym-10334-r1", "category": "śląskie", "sub_category": "Gotowe dania i potrawy", "phrase": "Garnuszek górniczy"}