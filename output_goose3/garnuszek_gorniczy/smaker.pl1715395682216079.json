{"meta_description": "Garnuszek górnika to kolejne danie, które Ewa Wachowicz zaproponowała w 458. odcinku programu \"Ewa Gotuje\", który został poświęcony kuchni śląskiej.", "title": "Garnuszek górnika to sycący obiad dla całej rodziny. Prosty przepis Ewy Wachowicz", "content": "Wołowinę i szynkę pokroić w plastry i lekko rozbić. Oprószyć z każdej strony solą i pieprzem. Obtoczyć w mące i obsmażyć na mocno rozgrzanym smalcu. Przełożyć na deskę. Na patelnię po mięsie wlać sos rumiany (można zastąpić ekstraktywnym rosołem). Dodać koncentrat pomidorowy. Dorzucić pokrojone w kostkę ogórki oraz podgotowaną fasolkę szparagową pokrojoną na mniejsze kawałki. Przyprawić solą i pieprzem. W glinianych naczyniach do zapiekania kolejno ułożyć wystudzone, obrane i pokrojone w „ósemki” ziemniaki oraz po plastrze wołowiny i wieprzowiny. Zalać sosem. Przykryć i w temp. 180 st. C zapiekać przez ½ godziny.", "url": "https://smaker.pl/przepisy-dania-glowne/przepis-garnuszek-gornika-wedlug-ewy-wachowicz,1929857,ewa-gotuje.html", "category": "śląskie", "sub_category": "Gotowe dania i potrawy", "phrase": "Garnuszek górniczy"}