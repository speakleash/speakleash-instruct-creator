{"meta_description": "", "title": "Garnuszek górniczy jest tak dobry, że można go jeść codziennie. Wybierz to mięso, a będzie soczysty", "content": "Kuchnia śląska przede wszystkim opiera się na potrawach, które od zawsze miały nasycić żołądki ciężko pracujących ludzi. Można wyróżnić w niej różne rodzaje mięs, ziemniaki, kaszę, a także sosy. To właśnie te składniki sprawiają, że obiad jest treściwy i konkretny. Wspomnieć również trzeba o tym, że pracujący w kopalniach górnicy potrzebowali wysokokalorycznych potraw. Właśnie z tego względu dania pochodzące z tego regionu charakteryzują się ciężkością i wyrazistością. Przykładem dania obiadowego, które kiedyś było podawane bardzo często, jest górniczy garnuszek. Znajduje się w nim mięso wieprzowe i wołowe, a także ziemniaki i fasolka szparagowa. Przepis pochodzi z oficjalnej strony Ewy Wachowicz. • Wołowinę i szynkę pokrój w plastry i lekko rozbij. Następnie każdy kawałek oprósz z dwóch stron solą i pieprzem. Kolejnym krokiem jest obtoczenie mięsa w mące. Gdy już to zrobisz na patelni rozpuść łyżkę smalcu i obsmaż je na mocno rozgrzanym tłuszczu. Po wysmażeniu przełóż kawałki na talerz wyłożony ręcznikiem papierowym. Dzięki niemu nadmiar tłuszczu zostanie wsiąknięty. • Na tej samej patelni, na której smażyło się mięso wylej sos rumiany lub rosół. Dodaj koncentrat pomidorowy i wymieszaj. Dorzuć pokrojone w kostkę ogórki kiszone oraz delikatnie podgotowaną fasolkę szparagową pokrojoną na mniejsze kawałki. Przypraw całość solą i pieprzem i wymieszaj. • Na dnie glinianych naczynek lub do naczyń żaroodpornych ułóż ugotowane, wystudzone i pokrojone ziemniaki. Dorzuć również podsmażone mięso. Całość obficie zalej sosem. • Tak przygotowane danie włóż do nagrzanego do 180°C piekarnika i piecz przez około 30 minut. Podawaj na ciepło ze świeżym pieczywem.", "url": "https://haps.pl/Haps/7,167251,29664026,garnuszek-gorniczy-jest-tak-dobry-ze-mozna-go-jesc-codziennie.html", "category": "śląskie", "sub_category": "Gotowe dania i potrawy", "phrase": "Garnuszek górniczy"}