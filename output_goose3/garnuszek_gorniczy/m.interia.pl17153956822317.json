{"meta_description": "", "title": "„Ewa gotuje”: Garnuszek górnika - Mobilna INTERIA w INTERIA.PL", "content": "Wołowinę i szynkę pokroić w plastry i lekko rozbić. Oprószyć z każdej strony solą i pieprzem. Obtoczyć w mące i obsmażyć na mocno rozgrzanym smalcu. Przełożyć na deskę. Na patelnię po mięsie wlać sos rumiany (można zastąpić ekstraktywnym rosołem). Dodać koncentrat pomidorowy. Dorzucić pokrojone w kostkę ogórki oraz podgotowaną fasolkę szparagową pokrojoną na mniejsze kawałki. Przyprawić solą i pieprzem. W glinianych naczyniach do zapiekania kolejno ułożyć wystudzone, obrane i pokrojone w „ósemki” ziemniaki oraz po plastrze wołowiny i wieprzowiny. Zalać sosem. Przykryć i w temp. 180°C zapiekać przez ½ godziny.  SKŁADNIKI • ½ kg - wołowiny • ½ kg - szynki wieprzowej • sól • pieprz • mąka do obtoczenia • 1 łyżka - smalcu • 3 szklanki - sosu rumianego lub rosołu • 1 łyżka - koncentratu pomidorowego • 3 - ogórki kiszone • garść fasolki szparagowej • kilka ziemniaków ugotowanych w mundurkach", "url": "https://m.interia.pl/interia-tv/video,vId,3261654", "category": "śląskie", "sub_category": "Gotowe dania i potrawy", "phrase": "Garnuszek górniczy"}