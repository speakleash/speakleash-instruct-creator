{"meta_description": "Jabłoń Reneta Landsberska STARA ODMIANA- Najwyższa jakość produktu ✪ Sadzonki prosto ze szkółki w najlepszej cenie ✪ Zamów online!", "title": "Jabłoń Reneta Landsberska STARA ODMIANA | DrzewkaOwocowe24", "content": "Odmiana jabłoni Landsberska zwana również Renetą Landsberską zaliczana jest do starych, wczesnozimowych odmian. Odmianę tę wyhodował Burchardt w Gorzowie Wielkopolskim , dawniej Landsberg w XIX w. W kwestii odporności na choroby jest wyjątkiem wśród starych odmian. Jeśli nie ma odpowiednich warunków tj. stanowiska i gleby, to często bywa porażana przez parch i inne choroby. Szarlotka z landsberską wpisana jest na polskiej Liście Produktów Tradycyjnych. Znajduje się również na tej liście sok jabłkowy z Kałęczewa, który tłoczony jest między innymi z jabłek odmiany Landsberska. Wzrost drzewa jabłoni Landsberska oznacza się początkowo jako silny, który później nieco spowalnia, gdy drzewo zaczyna owocować. Tworzy przy tym koronę szeroko-rozłożystą, nieco spłaszczoną i luźną. W okres owocowania wchodzi wcześnie, owocując często przemiennie i obficie. Dobrze jest przerzedzać zawiązki, aby jabłoń owocowała corocznie oraz owoce nie drobniały. Pora kwitnienia przypada na średnio wczesną i trwa raczej krótko. Jabłoń Reneta Landsberska rodzi owoce średnie lub duże, a nawet czasem drobne przy bardzo obfitym owocowaniu. Kształt ich jest najczęściej kulisto-stożkowaty, nieco spłaszczony. Skórka koloru zielonożółtego, czasem z delikatnym pomarańczowym rumieńcem jest gładka, niekiedy tłusta. Rumieniec pojawia się od strony nasłonecznionej. Miąższ koloru zielono-kremowego lub żółto-białego jest oceniany jako smaczny, soczysty, winny. Najlepszy smak mają owoce większe, te drobne są często niesmaczne. Idealna odmiana do wypieków, soków oraz produkcji win i cydru. Owoce jabłoni Landsberska zbierać można pod koniec września. Wcześniej nie opadają, więc nie należy spieszyć się ze zbiorem. Jabłka należy zbierać ostrożnie, aby się nie obijały. Swoją dojrzałość do konsumpcji osiągają w listopadzie. Przechowywać można je do grudnia w zwykłych przechowalniach, natomiast w chłodniach nawet do marca. Drzewo odmiany Reneta Landsberska posadzone w optymalnych warunkach będzie rosło zdrowiej, należy jednak liczyć się z nakładami pracy związanymi z chemiczną ochroną. Podatne jest bowiem na parch jabłoni oraz niekiedy mączniaka. Na choroby kory i drewna również wykazuje wrażliwość, na zarazę ogniową jabłoń jest średnio wrażliwa. Dobrym posunięciem jest usuwanie opadniętych liści jesienią spod drzewa, jako źródło potencjalnych zakażeń grzybami. Najlepiej sadzić tę odmianę w cieplejszych rejonach kraju, gdyż jest wrażliwa na mróz. W celu optymalnego owocowania, należy posadzić jabłoń odmiany Reneta Landsberska w pobliżu innych odmian jabłoni, które kwitną w tym samym lub zbliżonym czasie. Mogą to być: James Grieve, Golden i Red Delicious, Gloster, Jonatan, Koksa Pomarańczowa, Kronselka, Królowa Renet, Malinowa Oberlandzka, McIntosh, Oliwka Żółta, Antonówka Zwykła, Wealthy, Boiken. Odpowiedni wybór miejsca i podłoża ma duże znaczenie w przypadku odmiany jabłoni Reneta Landsberska. Jabłonka ta preferuje stanowiska wietrzne, dawniej sadzona była wzdłuż dróg. Gleba lekko kwaśna o pH 6,2-6,7, piaszczysta ale nie za sucha, również dobrze sprzyja tej odmianie. Miejsce powinno być także słoneczne, wtedy owoce są lepiej doświetlone i mają lepszy smak. Jabłonka Landsberska nie lubi gleb podmokłych i ciężkich o dużym zacienieniu oraz miejsc nizinnych, częściej wtedy choruje. Jeśli zapewnimy jej odpowiednie warunki to będzie rosła zdrowiej. Dobrze jest również nawozić drzewko w kolejnych latach po posadzeniu. Pierwszym zabiegiem jaki powinno się wykonać po posadzeniu to cięcie. Jabłoń odmiany Reneta Landsberska przycinamy na wiosnę, nawet jeśli sadzona była jesienią. Skracamy przewodnik na wysokość 70-90 cm., jeśli jest to drzewko jedno-pędowe. Jeśli posiada już jakieś pędy boczne, to skracamy przewodnik 40 cm. nad ostatnim pędem, a pozostałe boczne gałązki przycinamy o 1/3 długości. Wszystkie odrosty od ziemi do wysokości 50 cm. również wycinamy. W kolejnych latach należy drzewo prześwietlać lub jeśli tego wymaga to również odmładzać.", "url": "https://drzewkaowocowe24.pl/produkt/jablon-reneta-landsberska/", "category": "lubuskie", "sub_category": "Wyroby piekarnicze i cukiernicze", "phrase": "Szarlotka z landsberską"}