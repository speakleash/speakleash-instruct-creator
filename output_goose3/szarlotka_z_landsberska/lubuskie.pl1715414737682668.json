{"meta_description": "", "title": "Stypendia dla najzdolniejszych uczniów", "content": "Uwaga: Wiadomość archiwalna. Nie wszystkie załączniki i linki mogą działać poprawnie. Zarząd Województwa Lubuskiego podjął decyzję o dofinansowaniu realizacji projektu „Stypendia motywacyjne dla najzdolniejszych uczniów w województwie lubuskim” realizowanego w ramach Podziałania 9.1.3 PO KL. Wsparciem wysokości 485 tys. zł objętych zostanie 120 uczniów uczęszczających do szkół gimnazjalnych i ponadgimnazjalnych na terenie naszego województwa. Otrzymają oni stypendium w wysokości 3 500 zł. Celem projektu jest wyrównywanie szans edukacyjnych w roku szkolnym 2013/2014. W projekcie uczestniczyć będą szczególnie uzdolnieni w zakresie nauk matematyczno-przyrodniczych i technicznych uczniowie szkół gimnazjalnych i ponadgimnazjalnych. Uczestnictwo w projekcie zależeć będzie od wysokości dochodu przypadającego na członka rodziny, który nie może być wyższy niż dwukrotność kwoty kryterium dochodowego określonego w ustawie o świadczeniach rodzinnych. Wynosi on 1078 zł netto na miesiąc na osobę w rodzinie, a w przypadku gdy członkiem rodziny jest osoba niepełnosprawna, 1246 zł netto. • wyniki egzaminów i sprawdzianów zewnętrznych, ze szkoły podstawowej lub z gimnazjum w części matematyczno-przyrodniczej, • osiągnięcia w konkursach, olimpiadach, turniejach w zakresie nauk matematyczno-przyrodniczych i technicznych oraz zawodowych szczebla co najmniej wojewódzkiego w roku szkolnym 2011/12 i 2012/13. Szczegółowe informacje na temat projektu znajdują się na stronie www.bip.lubuskie.pl, w zakładce „Stypendia”. Wnioski o przyznanie stypendium wraz z niezbędnymi załącznikami należy składać do 15 lipca 2013 r. w Kancelarii Ogólnej Urzędu Marszałkowskiego Województwa Lubuskiego przy ul. Podgórnej 7 w Zielonej Górze. Informacji dotyczących nowej edycji projektu udziela Wydział Edukacji Departamentu Infrastruktury Społecznej pod numerem telefonu: 68 45 65 410 lub pod adresem e-mail: m.marecik@lubuskie.pl.", "url": "http://lubuskie.pl/wiadomosci/1181/stypendia-dla-najzdolniejszych-uczniow", "category": "lubuskie", "sub_category": "Wyroby piekarnicze i cukiernicze", "phrase": "Szarlotka z landsberską"}