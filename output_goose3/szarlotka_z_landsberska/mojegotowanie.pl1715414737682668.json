{"meta_description": "Szarlotka tutti frutti sprawdzi się zarówno podczas odświętnego spotkania z rodziną czy znajomymi, jak i jako codzienny dodatek do popołudniowej filiżanki kawy.", "title": "Obok szarlotki tutti frutti nikt nie przejdzie obojętnie. Beza z kruszonką wieńczą dzieło", "content": "Szarlotka tutti frutti: Jabłka (lub inne owoce) płuczemy, obieramy i kroimy w drobną kostkę. Układamy je na wylepionej ciastem blaszce. Wyciągamy ciasto z zamrażalnika. Jedną z dwóch części ścieramy na tarce i przekładamy na owoce. Na to wykładamy pianę z białek. Ścieramy ostatnią część ciasta i kładziemy ją na wierzchu. Gotową szarlotkę owocową pieczemy przez około godzinę w temperaturze 160–170 °C. Pianka do szarlotki: Białka ubijamy na sztywną pianę. Cały czas ubijając, powoli dodajemy do nich pozostały cukier oraz mąkę ziemniaczaną. Spód do szarlotki: Żółtka oddzielamy od białek i przekładamy do dużej miski (białka odkładamy na później). Dodajemy 1/3 cukru, mąkę, proszek do pieczenia oraz masło. Zagniatamy ciasto, aż do uzyskania jednolitej konsystencji. Dzielimy je na 3 części, dwie chowamy do lodówki na około godzinę, a trzecią częścią wylepiamy blachę (posmarowaną uprzednio tłuszczem i posypaną bułką tartą). Szarlotka tutti frutti to - posiłkując się tłumaczeniem z języka włoskiego - ciasto wieloowocowe. Choć najczęściej przyrządza się ją na bazie jabłek, przepis pozostawia naprawdę sporą dowolność w zakresie używanych składników. Możemy przełożyć ją warstwą ulubionych owoców sezonowych, takich jak: gruszki, śliwki, rabarbar, truskawki, morele czy brzoskwinie. Część osób postanawia natomiast pozostać przy samych jabłkach, w czym również nie ma nic złego. Gotowe ciasto będzie po prostu niemal klasyczną (i na pewno pyszną!) szarlotką. Na ciasto tutti frutti w klasycznej wersji składają się dwie albo nawet trzy warstwy ciasta, przedzielone owocami oraz pianką na bazie białek. Przepis ten można jednak delikatnie modyfikować, np. dodając do masy kakao. Oprócz podstawowej wersji, warto spróbować też szarlotki tutti frutti z budyniem. Placek tutti frutti najczęściej powstaje na bazie jabłek. Podobnie jak w przypadku każdej innej szarlotki, najlepiej sprawdzą się tu szare i złote renety, antonówki bądź papierówki. Polecamy unikać odmian, które puszczają dużo soku, gdyż grozi to zbyt mocnym namoknięciem ciasta. Zaletą wszystkich wymienionych gatunków jest ich kwaskowaty smak, powodujący, że gotowy wypiek nie będzie zbyt słodki. W razie potrzeby upieczone ciasto można po prostu obsypać cukrem pudrem. Gdybyśmy zaś wyjściowo zdecydowali się na najsłodsze odmiany jabłek (np. landsberską), efekt końcowy mógłby nas rozczarować. Gotowa szarlotka z kruszonką smakuje wspaniale zarówno na ciepło, jak i na zimno. W drugim przypadku najlepiej podać ją z gałką domowych lodów waniliowych lub cynamonowych. Równie dobrze sprawdzi się własnoręcznie przygotowana bita śmietana. Przy specjalnych okazjach możemy się pokusić o oblanie wierzchu ciasta tutti frutti sosem waniliowym lub malinowym. Przysporzy nam to wprawdzie nieco więcej pracy, ale rezultat wynagrodzi cały włożony trud. W prostszej wersji można też po prostu obsypać szarlotkę cukrem pudrem.", "url": "https://www.mojegotowanie.pl/przepis/szarlotka-tutti-frutti", "category": "lubuskie", "sub_category": "Wyroby piekarnicze i cukiernicze", "phrase": "Szarlotka z landsberską"}