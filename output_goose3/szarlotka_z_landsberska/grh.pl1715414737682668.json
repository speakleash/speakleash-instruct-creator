{"meta_description": "", "title": "Reneta Landsberska - Gorzowski Rynek Hurtowy", "content": "Ma owoce świetne na szarlotkę, sok, wino. Jabłoń Reneta Landsberska to stara odmiana. Rośnie zdrowo, ale gdy jest posadzona na piasku w słonecznych miejscach. Pochodzenie: około 1850 roku (Niemcy/Polska). Jabłoń Reneta Landsberska została wyhodowana w Landsberg. Dziś to Gorzów Wielkopolski w Polsce. Dojrzewanie: listopad-luty (XI-II). Jabłka Landsberskie zbiera się w połowie października (X). Trzeba je rwać i układać w koszach ostrożnie, bo łatwo się obtłukują. Do jedzenia są najlepsze po przechowaniu w chłodzie. Owoce: duże i średniej wielkości (8-10 cm); lekko spłaszczone, z delikatnymi żebrowaniami; zielonożółte, a potem żółte z pomarańczowym rumieńcem, obejmującym dużą część owocu; skórka gładka, tłustawa; miąższ żółtobiały, bardzo soczysty, jak piankowy, łagodny, orzeźwiający, delikatnie kwaskowaty, smaczny; lekko pachnące.  Na kolor i smak jabłek Reneta Landsberska bardzo duży wpływa na stanowisko oraz gleba. Najlepsze w smaku są owoce z jabłoni rosnących w słońcu oraz na glebie piaszczystej. Takie jabłka mają też ładne rumieńce. Przeznaczenie: do jedzenia na surowo, na szarlotkę, wino, sok Jabłka Reneta Landsberska i szarlotka z nich (na kruchym cieście) znajdują się na polskiej Liście Produktów Tradycyjnych. Na liście są też sok „Jabłkowy z Kałęczowa”. Jest tłoczony na zimno i pasteryzowany. Robi się go z jabłek Reneta Landsberska oraz Antonówka, Bankroft, Boskop, Champion, Jonagored, Kronselska, Szara Reneta. Jabłoń Reneta Landsberska jest jedną z najlepszych odmian na piaszczysta ziemię. Rośnie wtedy zdrowiej (rzadziej jest atakowana przez choroby grzybowe) oraz ma smaczniejsze owoce i z większymi rumieńcami. Lubi być nawożona. W półcieniu jabłoń Reneta Landsberska rodzi jabłka bez smaku. Jest również częściej atakowana przez choroby grzybowe. Bardzo lubi przewiew. Kiedyś sadzono ją wzdłuż dróg. Gdy owiewa ją wiatr, rzadko choruje. Odporność: dobra lub średnia w zależności od stanowiska i gleby Na glebie zbyt ciężkiej i wilgotnej oraz w cieniu, zacisznych miejscach, wciśnięta między inne drzewa jabłoń Reneta Landsberska jest atakowana przez choroby grzybowe. Łatwiej też wtedy przemarza.  Korzystnie jest wygrabiać jesienią liście spod tej jabłoni, bo są źródłem zakażenia grzybami wiosną w następnym sezonie. Historia: Reneta landsberska, Landsberger Renette, Reinette de Landsberg dans le Brandbourg, Renetta di Landesberg itd. znana w całej Europie rozsławiła przedwojenną nazwę miasta. Tę odmianę jabłoni wyhodował ok. 1840 r. sadownik amator, radca Otto Burchardt, z zawodu prawnik. W 1852 r. zerwał pierwsze owoce. Smaczne landsberskie jabłka stały się popularne od Polski aż po Italię. Zasłużona dla miasta rodzina Burchardtów (pochodził z niej jeden z burmistrzów) miała majątek Schoenhof w okolicy dzisiejszego urzędu wojewódzkiego. Ulica Jagiellończyka nazywała się przed wojną Burchardtstraße. Przez ostatnie kilkadziesiąt lat w Polsce preferowane były odmiany towarowe, a landsberską zepchnięto do roli sadowniczego zabytku    Pierwszy założony po wojnie w Gorzowie sad renety landsberskiej powstał na terenie Zespołu Szkół Ogrodniczych w Zieleńcu jesienią 2009 r. Dzięki inicjatywie ówczesnego prezesa Ryszarda Bronisza Gorzowski Rynek Hurtowy razem z Urzędem Miasta postanowił popularyzować odmianę jabłoni, która została wyhodowana 160 lat temu przez prawnika Ottona Burchardta, landsberskiego sadownika amatora, i kiedyś była znana w całej Europie. Pierwsze trzy lata sad przetrzymał bardzo dobrze, rosną prawie wszystkie z 250 posadzonych drzewek. A po czterech latach wspaniale obrodził. Zebrane zostało 80 skrzynek dorodnych jabłek. W przyszłości prognozowany zbiór to nawet dwie tony. Sad jest na co dzień pod opieką inż. Eugeniusza Wegienka i uczniów Szkoły Ogrodniczej w Zieleńcu. Liczy ok. 20 arów i jest świetnym miejscem na praktyczne zajęcia.", "url": "https://grh.pl/strona/menu/21_reneta_landsberska", "category": "lubuskie", "sub_category": "Wyroby piekarnicze i cukiernicze", "phrase": "Szarlotka z landsberską"}