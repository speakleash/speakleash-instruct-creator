{"meta_description": "", "title": "Producenci - Tradycyjne Lokalne Naturalne produkty obszarów LGD Rozwój Ziemi Lubaczowskiej i CK Podkarpacie", "content": "Tradycyjnie, zdrowo i smacznie – to dewiza firmy rodzinnej Leda-Ser Danuty i Leszka z Wólki Krowickiej, produkującej najwyższej klasy sery z mleka, które otrzymuje od krów ze swojego gospodarstwa rolnego i od sprawdzonego dostawcy. Wypas krów odbywa się na łąkach bogatych w trawę, zioła i kwiaty, na terenach nieskażonych przemysłem. Sery wyrabiane są dawnymi metodami, według receptur przekazywanych z pokolenia na pokolenie. Smak podkreślany jest leczniczymi ziołami dostarczanymi przez zaufanych dostawców. Jedynym środkiem konserwującym, jakiego używają, to dodawana do niektórych serów sól do smaku. Obecnie przy produkcji serów pomagają synowie oraz siostra Leszka. Firma „Leda-ser” prowadzi produkcję w ramach działalności marginalnej, lokalnej i ograniczonej (MLO) oraz sprzedaży bezpośredniej. Produkcja odbywa się pod nadzorem weterynaryjnym i spełnia normy unijne. Potwierdzają to są liczne nagrody i dyplomy w wielu konkursach i targach. W ofercie firmy znaleźć można sery wędzone, białe z czarnuszką, czosnkiem i papryką oraz ziołowe, makaron serowy, warkocze serowe, masło domowe, a także sery ziołowe panierowane w papryce z burrito, czosnku niedźwiedzim oraz pieprzu cytrynowym. Wyroby firmy cieszą się popularnością wśród klientów a także są nagradzane w licznych konkursach i na targach. Ich produkt „SER WÓLCZAN” został wpisany na Listę Produktów Tradycyjnych Ministerstwa Rolnictwa. Leda-Ser otrzymał m.in. pierwszą nagrodę podczas wojewódzkiego finału konkursu Nasze Kulinarne Dziedzictwo – Smaki Regionów, za „rolady serowe” firma zdobyła I nagrodę na X Targach Żywności Tradycyjnej „Festiwal Podkarpackich Smaków”, a ser ziołowy został uznany najlepszym produktem oferowanym na targowiskach, które otrzymały wsparcie na realizację projektu modernizacji lokalnych targowisk „Mój Rynek” (Boguchwała 2015). Z kolei za sery domowe przedsiębiorcy otrzymali wyróżnienie w konkursie Nasze Dobre Podkarpackie 2014, a także nominację do Agro Polska 2015. Produkty serowe firmy nagrodzone zostały również I miejscem w konkursach na Festiwalu Kresowego Jadła w 2013 i 2014 roku. Ponadto Leda-Ser otrzymała dyplom Ministra Rolnictwa i Rozwoju Wsi – Marka Sawickiego za udział w finale ogólnopolskiego konkursu na najlepszy produkt lokalny pt. „Mój Rynek – Mój Produkt 2015” (Warszawa 2015). W 2018 r. Danuta i Leszek Jakimowicz odebrali kolejną nominację do ogólnopolskiego konkursu promocyjnego „AGRO POLSKA” a zgłoszone wyroby otrzymały licencję „AGRO POLSKA”. Wyroby serowe nominowane zostały do ogólnopolskiego etapu konkursu „Polski Producent Żywności 2018″. Firmowe sery można również kupić w sklepach:", "url": "https://nasze-lokalne.pl/producenci/leda-ser-leszek-i-danuta-jakimowicz,producent83/", "category": "podkarpackie", "sub_category": "Sery i inne produkty mleczne", "phrase": "Ser krowi dojrzewajacy Wólczan"}