{"meta_description": "", "title": "Festiwal „Na kulinarnym szlaku wschodniej Polski” zagości w Nałęczowie! – Urząd Marszałkowski Województwa Lubelskiego w Lublinie", "content": "Odliczanie do wielkiego kulinarnego święta trzech województw: lubelskiego, podlaskiego i podkarpackiego, czas zacząć. Czwarta edycja festiwalu „Na kulinarnym szlaku wschodniej Polski” wystartuje już za chwilę, 22 czerwca, tym razem w Nałęczowie, i potrwa dwa weekendowe dni. Spodziewamy się około pięćdziesięciu wystawców i… wielu tysięcy gości. Bądź jednym z nich! Wspólne przedsięwzięcie trzech marszałków odbędzie się w ramach specjalnie przygotowanego miasteczka regionalnych produktów tradycyjnych i ekologicznych. Stoiska zostaną zlokalizowane przy ulicy Leśnej, na placu znajdującym się naprzeciwko Urzędu Miejskiego. Zapewniamy, że wszystkie produkty będą sprzedawane i prezentowane przez lokalnych producentów, a nie tak zwanych handlarzy. Będą to tylko wyroby wytwarzane na terenie partnerskich województw. W tym roku szczególny akcent kładziemy też na promocję produktów oznaczonych marką „Lubelskie”. • warsztaty kulinarne z wykorzystaniem tradycyjnych wędlin oraz pieczywa z naszego regionu, zakończone częstowaniem publiczności produktami finalnymi; • smakowite degustacje innych specjałów z lubelskiej Listy Produktów Tradycyjnych. W karcie dań: wędzonki z Wisznic (szynka, boczek i polędwica), pierogi z czerwoną fasolą, oranżada z Kąkolewnicy, sok jabłkowo-buraczkowy, a na deser – praliny z Lublina, szarlotka razowa z Lublina, ptysie z bitą śmietaną i malinami z Lublina oraz pączki z Ostrowa Lubelskiego. Atrakcjami tegorocznej odsłony festiwalu będą dodatkowo prezentacje trzech regionów, pokazy malowania porcelany i ceramiki, a także konkursy z nagrodami. Te ostatnie zorganizujemy zarówno dla publiczności (dzieci), jak i wytwórców, którzy będą walczyć o trofea za najciekawsze stoisko i najlepszy smak wschodnich ziem Polski. Nie zabraknie dobrej muzyki. W sobotę zapraszamy na koncerty: Z kolei w niedzielę festiwalowym zakupom i degustacjom towarzyszyć będą koncerty strażaków w ramach XXXIV Wojewódzkiego Przeglądu Orkiestr Dętych Ochotniczych Straży Pożarnych. Festiwal otwieramy w sobotę o godz. 11.00, a w niedzielę o 10.00. W sobotę bawić się będziemy do godziny 19.00. W niedzielę zaś troszkę dłużej, bo na finał (o 19:00) zaprosiliśmy gwiazdę wieczoru – zespół Ambitus, który wykona dla Państwa hity polskiego rocka. – Serdecznie zapraszam do Nałęczowa miłośników dobrego, tradycyjnego jadła – zarówno mieszkańców regionu, jak i turystów odwiedzających malownicze tereny naszej gościnnej krainy – mówi Sebastian Trojak, członek Zarządu Województwa Lubelskiego. – Razem z wytwórcami pokażemy tu Państwu, jak smaczna, zdrowa i wartościowa jest kuchnia wschodniej Polski. Jako lokalny patriota będę Państwa szczególnie zachęcać do odkrycia lubelskich smaków, w których sam się zakochałem. Jestem pewien, że na naszym festiwalu każdy znajdzie coś dla siebie. Razem z nami wydarzenie współorganizują i do uczestnictwa zapraszają: Urząd Miejski w Nałęczowie, Oddział Regionalny Polskiej Izby Produktu Regionalnego i Lokalnego w Lublinie, Stowarzyszenie Lubelskich Kucharzy oraz Cech Rzemiosł Spożywczych w Lublinie. Patronat medialny nad festiwalem objął Tygodnik Regionalny „Echo Katolickie”.", "url": "https://www.lubelskie.pl/aktualnosci/festiwal-na-kulinarnym-szlaku-wschodniej-polski-zagosci-w-naleczowie/", "category": "lubelskie", "sub_category": "Wyroby piekarnicze i cukiernicze", "phrase": "Szarlotka razowa z Lublina"}