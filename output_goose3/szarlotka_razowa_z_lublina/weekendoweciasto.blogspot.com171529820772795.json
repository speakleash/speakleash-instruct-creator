{"meta_description": "", "title": "Szarlotka razowa", "content": "Mąkę wymieszać z proszkiem do pieczenia i cynamonem.Dodać pokrojone w kostkę masło oraz brązowy cukier - wszystko posiekać nożem.Następnie dodać jaja i miód , wszystko wymieszać i szybko zagnieść ciasto.Ciasto podzielić na dwie części , zawinąć w folię i włożyć do lodówki. Nagrzać piekarnik do 180'C.Blachę o wymiarach 34x25 cm wyłożyć papierem do pieczenia.Połowę ciasta rozwałkować( jeżeli to konieczne podsypywać mąką) i wyłożyć na blachę.Podziurkować widelcem w kilku miejscach.Wstawić do nagrzanego piekarnika i piec przez 15 minut. Jabłka obrać i zetrzeć na tarce o dużych oczkach .Starte jabłka przenieść do garnka , dodać cynamon , imbir , cukier i miód , w międzyczasie delikatnie podgrzewać przez 4-5 minut.Nadzienie wyłożyć na podpieczony spód. Rozwałkować drugą część ciasta i wyłożyć na wierzch.Przebić ciasto delikatnie w kilku miejscach widelcem.Piec w 180'C przez 45 minut.", "url": "http://weekendoweciasto.blogspot.com/2013/08/szarlotka-razowa.html", "category": "lubelskie", "sub_category": "Wyroby piekarnicze i cukiernicze", "phrase": "Szarlotka razowa z Lublina"}