{"meta_description": "", "title": "Szarlotka razowa", "content": "Szarlotka najlepiej uda się, kiedy zaprosicie do kuchni Waszych Małych Asystentów. Ja to zrobiłam, więc oprócz szarlotki miałam niezłą zabawę:) A oto przepis na naszą wersję szarlotki. zawsze jesteśmy pytani o przepis, więc prosimy bardzo, oto on: forma do ciasta 25 x 35cm, papier do wypieków (bez niego tez się uda!) • Umyjcie owoce, pokrójcie je razem ze skórką na kawałki usuwając wcześniej gniazda nasienne. Wymieszajcie z cukrem waniliowym i cynamonem, przykryjcie i odstawcie. • Połączcie ze sobą mąkę razową, białą i masło; krójcie je nożem mieszając równocześnie z mąką. Wbijcie żółtka, dodaj cukier i cukier waniliowy, ugniećcie całość na jednolitą masę. • Podzielcie ciasto na dwie połowy, do jednej dodajcie kawę rozpuszczalną i wymieszajcie ją z ciastem dokładnie. • Przytnijcie papier do wypieków tak, aby wystawał nieco z formy do pieczenia i wyłóżcie nim formę. • Podzielcie ciasto z dodatkiem kawy na mniejsze kawałki, rozgniatajcie delikatnie palcami kawałki ciasta na cienkie plastry i wyłóżcie nimi spód foremki. Następnie posmarujcie spód ciasta powidłami śliwkowymi. • Z białka jajka zróbcie pianę i delikatnie połączcie ją z owocami. • Podzielcie drugą połowę ciasta na mniejsze kawałki, rozgniatajcie je delikatnie na cienkie plastry i przykryjcie nimi całość. • Posypcie ciasto 2 łyżeczkami cukru (można z tego zrezygnować). • Wstawcie szarlotkę do piekarnika rozgrzanego do 180°C na 50 – 55 minut.  Dobra rada: Jeśli wierzch ciasta zbyt szybko się przypieka, przykryjcie je papierem do wypieków.", "url": "https://drwitaminka.pl/2017/03/20/szarlotka-razowa/", "category": "lubelskie", "sub_category": "Wyroby piekarnicze i cukiernicze", "phrase": "Szarlotka razowa z Lublina"}