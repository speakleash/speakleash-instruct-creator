{"meta_description": "Szarlotka razowa. Przepis na szarlotkę razową. Szarlotka. Szarlotka przepis. Szarlotka z ciasta razowego, z mąki razowej. Szarlotka z orzechami włoskimi i rodzynkami.", "title": "Szarlotka razowa", "content": "Szarlotka słodzona miodem i brązowym cukrem. Z dodatkiem orzechów włoskich i rodzynek. Z cynamonem i odrobiną kardamonu, gałki muszkatołowej oraz imbiru. W całości przygotowana z mąki razowej. Z dużą ilością jabłek, surowych, wcześniej niepodsmażanych. Posypana brązowym cukrem pudrem z dodatkiem cynamonu. Dzisiejsza szarlotka powstała z moich chęci poszukiwań przepisów na dobre, smaczne wypieki z dodatkiem mąki razowej. Uważam, że przyszłość w jakimś stopniu do nich należy :-) Są zdrowsze od tych z mąki białej, a nawet mogą lepiej smakować, trzeba tylko do nich „dojrzeć” :-) Szarlotkę razową wypatrzyłam kiedyś w cukierni, kupiłam i zasmakowałam w niej.", "url": "https://www.kwestiasmaku.com/desery/ciasta/szarlotka_razowa/przepis.html", "category": "lubelskie", "sub_category": "Wyroby piekarnicze i cukiernicze", "phrase": "Szarlotka razowa z Lublina"}