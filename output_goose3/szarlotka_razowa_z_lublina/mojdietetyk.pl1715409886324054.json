{"meta_description": "", "title": "Razowa szarlotka z orzechami i rodzynkami", "content": "Szarlotka zrobiona ze świeżo zerwanych jabłek, z chrupiącą kratką na wierzchu, pachnąca cynamonem, przyciąga do kuchni wszystkich domowników. Po takim podwieczorku zalecany długi i szybki spacer po złocistym lesie. Smacznego! Mąkę wymieszać z proszkiem, cukrem i cynamonem, włożyć masło, posiekać, dodać jajko i miód, zagnieść ciasto. Nie ugniatając zbyt długo (tyle żeby składniki się połączyły) uformować kulę i włożyć do lodówki. Jabłka obrać, połówki wydrążyć i zetrzeć na tarce. Owoce wymieszać z rodzynkami, miodem, cukrem i 2 łyżkami soku z cytryny oraz przyprawami. Odkroić ¼ ciasta i odłożyć do lodówki, resztę pokroić na cienkie plasterki i wykleić nimi wyłożoną papierem do pieczenia formę. Ciasto podziurkować w kilku miejscach widelcem, posypać pokruszonymi orzechami i wstawić na 12minut do rozgrzanego do 190stopni piekarnika. Resztę ciasta rozwałkować na cienki placek, pokroić na paski z których układamy kratkę na wierzchu ciasta. Na podpieczony placek wyłożyć jabłka, ułożyć kratkę z paseczków i włożyć ponownie do piekarnika na 30minut, po tym czasie przykryć ciasto folią aluminiową i piec jeszcze ok.12 minut.  Na wierchu posypać ciastko łyżką cukru brązowego wymieszanego z cynamonem, najlepiej smakuje jeszcze ciepłe.", "url": "https://mojdietetyk.pl/cos_pysznego_zdrowego/razowa-szarlotka-z-orzechami-i-rodzynkami.html", "category": "lubelskie", "sub_category": "Wyroby piekarnicze i cukiernicze", "phrase": "Szarlotka razowa z Lublina"}