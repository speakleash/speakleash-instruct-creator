{"meta_description": "", "title": "korowaj – Dialog Pokoleń", "content": "Korowaj to specjalny wypiek weselny, ciasto drożdżowe w formie niewielkiego bochenka. Jest to tradycja typowo wschodnia, mająca korzenie m.in. ukraińskie i rosyjskie. Korowaj wedle zwyczaju miał być sporządzany wyłącznie przez kobiety; obecność mężczyzn miała przynosić pecha. Hasło notuje Jan Karłowicz w Słowniku gwar polskich w znaczeniu 'obrzędowe ciasto weselne, uroczyście krajane i rozdzielane wszystkim w czasie uczty weselnej'. W formie karawaj mamy do czynienia z typowym dla gwar Podlasia akaniem, czyli wymową nieakcentowanej samogłoski o jako a.", "url": "https://dialogpokolen.uw.edu.pl/word/korowaj/", "category": "mazowieckie", "sub_category": "Wyroby piekarnicze i cukiernicze", "phrase": "Korowaj weselny"}