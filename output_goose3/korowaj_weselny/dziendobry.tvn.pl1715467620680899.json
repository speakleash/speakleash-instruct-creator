{"meta_description": "Każdy region Polski pielęgnuje inne tradycje, także te weselne. Jak to wygląda na Podlasiu? Jakie tradycje wciąż są pielęgnowane, a które należą już do przeszłości? Co gwarantuje młodej parze szczęście? Dowiecie się tego z naszego materiału.", "title": "Czym jest korowaj weselny? Jakie tradycje praktykuje się na Podlasiu?", "content": "Na Podlasiu na weselnym stole muszą się znaleźć korowaje. - To bułki weselne, którymi rozpoczynało się wesele. W każdej wsi sposób ich wypiekania był inny. Gotowego już korowaja ozdabiano - mówiła w rozmowie z naszym reporterem Alina Chilkiewicz. Warto dodać, że na wesele pieczono kilka korowajów. Te najbardziej okazałe były podawane najważniejszym gościom na weselu, te mniejsze podawano pozostałym weselnikom. - Przesąd mówił, że jeśli korowaj się uda, to małżeństwo też będzie udane, jeśli nie, to między małżonkami nie będzie się układało najlepiej - dodała. Niestety, tradycja wypiekania korowajów zanikła. - Zastąpił go chleb weselny, którym rodzice witają państwa młodych w domu po przyjeździe z kościoła - mówiła. Alina Chilkiewicz doskonale zna się nie tylko na tradycjach weselnych Podlasia, ale także na ziołach. - Na Podlasiu można znaleźć zioło o nazwie bluszczyk kurdybanek. To doskonała przyprawa. Kiedyś dodawano go do każdej zupy. Dobrze działa na żołądek i wzmacnia odporność - mówiła w rozmowie z naszym reporterem. Na które zioła jeszcze warto zwrócić uwagę? Co można zrobić z mniszka lekarskiego? Dowiecie się tego z naszego materiału. Nie oglądałeś Dzień Dobry TVN na antenie? Pełne odcinki znajdziesz w serwisie Player.pl. Coraz więcej podrabianych miodów. Jak nie dać się nabrać? Są dwa niezawodne sposoby Bezdzietne wesele. Państwo młodzi: \"To jest nasz dzień, chcemy się dobrze bawić\"", "url": "https://dziendobry.tvn.pl/styl-zycia/slub-i-wesele/czym-jest-korowaj-weselny-jakie-tradycje-praktykuje-sie-na-podlasiu-da338958-ls5312445", "category": "mazowieckie", "sub_category": "Wyroby piekarnicze i cukiernicze", "phrase": "Korowaj weselny"}