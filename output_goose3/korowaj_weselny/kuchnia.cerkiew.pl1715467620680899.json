{"meta_description": "", "title": "Korowaj - kuchnia.cerkiew.pl", "content": "Alternatywa dla weselnego tortu? Nic prostszego! Zachęcamy do poznania przepisu na tradycyjny korowaj - dawne weselne ciasto.    Przygotowanie korowaja rozpoczyna się od rozczynu. Wykonanie rozczynu zaczynamy od wsypania mąki do miski, do tego dodajemy drożdże, zalewamy to ciepłym (ale nie gorącym) mlekiem, dosypujemy cukier i odstawiamy na 30 min. Rozczyn powinien mieć konsystencję gęstszej śmietany.    Do rozczynu dodajemy mleko wraz z roztopionym masłem, mąkę, jajka utarte z cukrem, sól i zagniatamy ciasto. Pod koniec zagniatania dodajemy trochę oleju. Ciasto wyrabiamy do momentu aż będzie odklejało się od naszych rąk. Ciasto oprószamy mąką i odstawiamy w ciepłe miejsce do wyrośnięcia na okres 30 min.    Następnie ciasto dzielimy na kilka części i każdą część układamy na oddzielnej blaszce wysmarowanej olejem. Potem wykonujemy przybranie do korowaja – łączymy wodę z mąką i formujemy figurki którymi chcemy ozdobić nasz korowaj (podczas gdy pozostałe ciasto zarumieni się one pozostaną białe). Uformowane ciasto na korowaja smarujemy jajkiem. Pieczemy przez 40 min., po 10 min. blachę przykrywamy papierem.", "url": "http://www.kuchnia.cerkiew.pl/przepisy.php?id_n=83&id=8", "category": "mazowieckie", "sub_category": "Wyroby piekarnicze i cukiernicze", "phrase": "Korowaj weselny"}