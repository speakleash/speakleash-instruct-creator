{"meta_description": "", "title": "„Malujemy śląskie niebo” - Śląskie walczy ze smogiem", "content": "W ramach projektu zintegrowanego LIFE „Śląskie. Przywracamy błękit” Województwo Śląskie organizuje wyjątkowe wydarzenie dla wszystkich chętnych na terenie Muzeum „Górnośląskiego Parku Etnograficznego w Chorzowie”, czyli w skansenie. Uczestnicy będą mogli bezpłatnie wziąć udział w spacerach edukacyjnych, wykładach, warsztatach i pokazach. Celem projektu „Śląskie. Przywracamy błękit” jest poprawa jakości powietrza w województwie śląskim, a jego działania koncentrują się między innymi na zwiększaniu świadomości społecznej na ten temat. Dlatego współorganizatorami wydarzenia są Partnerzy merytoryczni projektu – Politechnika Śląska, Instytut Chemicznej Przeróbki Węgla i Śląski Ogród Botaniczny Związek Stowarzyszeń a także Zespół Szkół Plastycznych w Katowicach. Gospodarzem, na terenie którego odbędzie się wydarzenie jest Muzeum „Górnośląski Park Etnograficzny w Chorzowie”. • Prezentacja możliwości czujników zainstalowanych na dronach w kontekście pomiarów emisji i jakości powietrza - Przedstawiciel Instytutu Chemicznej Przeróbki Węgla • Wykłady, spacery edukacyjne i pokazy dronowe odbywać się będą na terenie całego skansenu w grupach. Każdy z młodych artystów wykona w dowolnej technice malarskiej lub rysunkowej własną interpretację tematu nieba na Śląsku. Wszystkie prace utworzą razem obraz śląskiego nieba, a wspólne zdjęcie wykonane dronem z nieba stanie się symbolem obchodów Zielonego Tygodnia na Śląsku oraz 30-lecia Programu LIFE Unii Europejskiej. Wszyscy uczestnicy wydarzenie otrzymają pamiątkowe certyfikaty. Na uczestników czekać będą też drobne przekąski i upominki. Wydarzeniu towarzyszyć będzie także zamknięte szkolenie dla ekodoradców działających w ramach projektu na terenie całego województwa śląskiego. Wykład i warsztaty „Rewolucja energetyczna w związku z planami zerowej emisji CO2” poprowadzi prof. dr hab. inż. Andrzej Szlęk z katedry Techniki Cieplnej Politechniki Śląskiej. Będzie to także okazja do wymiany doświadczeń oraz rozwiązań dobrych praktyk.", "url": "https://powietrze.slaskie.pl/content/malujemy-slaskie-niebo?t=Przywracamy-b%C5%82%C4%99kit", "category": "dolnośląskie", "sub_category": "Gotowe dania i potrawy", "phrase": "Śląskie niebo"}