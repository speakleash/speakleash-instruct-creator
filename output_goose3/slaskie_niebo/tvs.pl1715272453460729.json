{"meta_description": "Magda Gessler naprawdę im pomogła. Po Kuchennych Rewolucjach zmienił się wystój i menu. Ale rok później Śląskie Niebo w Lędzinach zamknięto", "title": "Magda Gessler zrobiła tu świetną rewolucję. Ale lokal już nie działa", "content": "Magda Gessler zrobiła tu bardzo udane Kuchenne Rewolucje. Ale potem lokal przetrwał tylko rok. Śląskie Niebo w Lędzinach w woj. śląskim zakończyło działalność. W telewizji to był ostatni odcinek 22. sezonu. Wyemitowano go w maju 2021. Maj 2022 to z kolei ostatni odcinek tej restauracji Śląskie Niebo w Lędzinach. To koniec. Zamykają się Pod koniec kwietnia 2022 właściciele pięknie pożegnali się a klientami na Facebooku: Szanowni Państwo, lojalni klienci Śląskiego Nieba! Chcieliśmy poinformować, że zakończyliśmy stacjonarne prowadzenie Restauracji Śląskie Niebo w Lędzinach. Pomimo Kuchennych Rewolucji i tysięcy zadowolonych klientów, których mieliśmy przyjemność uraczyć swoją gościnnością – ostatni czas i prywatne decyzje życiowe wymusiły na nas reorganizację prowadzenia i świadczenia usług gastronomicznych pod logiem Śląskiego Nieba. Restauracja Śląskie Niebo w Lędzinach zostaje zamknięta. W najbliższym czasie skupimy się wyłącznie na organizacji imprez okolicznościowych pod nowym adresem w Tychach przy Oświęcimskiej 51. Żywimy nadzieję, że z niejednymi z Was znów się spotkamy przy jednym stole. Śląskie Niebo było Naszym kulinarnym spełnieniem marzeń. Z fachem w ręku się nie żegnamy. Nadal będziemy zarażać miłością do kuchni śląskiej naszych gości, w nieco jednak innej formie działalności gastronomicznej. Dziękujemy za wspólną kulinarną przygodę Wam wszystkim, klientom, gościom, partnerom biznesowym, dostawcom i przede wszystkim pracownikom, którzy byli siłą napędową tego fantastycznego miejsca. Śląskie Niebo. Co to za lokal? Śląskie Niebo w Lędzinach to dawna Dama Kier. Lokal mieścił się na placu Farskim. To tu zimą 2021 Magd Gessler przeprowadziła swoje słynne Kuchenne Rewolucje. Wiosną 2021 , tuż po emisji odcinka w telewizji, goście wręcz szturmowali lokal. Wtedy doszło do tego, że właściciele musieli zamknąć lokal na jeden dzień, żeby przygotować restaurację na więcej gości. Ale wiosną 2022 nie chodzi o zamknięcie na jeden dzień, a na zawsze. Właścicielka, 37-letnia pani Dorota uważała, że stara nazwa restauracji – Dama Kier – bardzo do niej pasowała. Ta karciana figura symbolizuje bowiem silną kobietę, blondynkę, z dużym sercem. – Pani Dorota, choć nie miała żadnego doświadczenia kulinarnego, postanowiła, że jej restauracja będzie najlepsza w całym miasteczku – czytamy w opisie na stronie Kuchennych Rewolucji. – I faktycznie, po jej otwarciu trzy lata temu, na brak klientów nie narzekała. Starczało jej na towar, opłaty i pensje dla pracowników. Jednak pandemia koronawirusa zmieniła wszystko. Pierwszy lockdown Dorota ze swą załogą przetrwała. Drugi ich pokonał. Kiedy Magda Gessler w Lędzinach była po raz pierwszy, w lokalu pracował już czwarty kucharz, a i tak właściciele się z nim nie odgadywali. Powód? Foodtruck szefa kuchni, na który ten pożyczył pieniądze od matki właścicielki lokalu. Okazało się, że lepiej zarabia na nim, więc do restauracji na placu Farskim serca nie miał. Pani Dorota i jej partner, Harry, przyjmowali w lockdownie w zasadzie tylko zamówienia na chickenboxy i śląskie koryta. Długio rosły. -Boczek nie jest dopieczony, rybka niejadalna… – oceniła Magda Gessler jakość potraw w restauracji Dama Kier. Okazało się, że ryba nie była świeża, lecz mrożona. Ale właściciele byli zdeterminowani, by przeprowadzić zmiany. Lokal zmienił nazwę na Śląskie Niebo. Zmienił się wystrój wnętrz -na ścianach pojawiły się wielkie fotosy Ślązaczek i Ślązaków w tradycyjnych strojach. W wystroju dominował kolor lawendowy i wrzosowy. -Na przystawkę mieliśmy przepyszną zupę kartoflankę według przepisu pani Gessler. Główne danie składało się z dwóch potraw: golonki z kapustą zasmażaną oraz firmowego dania „śląskie niebo” z kluskami śląskimi z sosem oraz sałatką. Na deser była przepyszna szarlotka bez proszku do pieczenia. Wszystkie dania były wyśmienite – tak opisywała Śląskie Niebo po przemianie Magdy Gessler jedna z klientek. Na Facebooku posypały się pozytywne opinie. – Przepisy kulinarne i dobra kuchnia to dobra reklama dla Lędzin. Życzę Wam wiele zadowolenia i sukcesów – to jedna z nich. Cóż, kto chce teraz skosztować kuchni pary z Lędzin, musi wybrać się do Tychów.", "url": "https://tvs.pl/informacje/kuchenne-rewolucje-sie-udaly-rok-pozniej-likwidacja-koniec-slaskiego-nieba/", "category": "dolnośląskie", "sub_category": "Gotowe dania i potrawy", "phrase": "Śląskie niebo"}