{"meta_description": "", "title": "Pańska Skórka", "content": "Czy słyszeliście o Pańskiej Skórce? To tradycyjny, przekazywany z pokolenia na pokolenie przysmak warszawiaków, który w dniu Wszystkich Świętych możecie kupić na przycmentarnych straganach. Pańska Skórka swój żywy kolor zawdzięcza sokowi malinowemu, który jest nieodłącznym składnikiem receptury. Gotową Skórkę zazwyczaj kroi się w grubą kostkę. Jej słodki smak łagodzi melancholię towarzyszącą wizytom na cmentarzach, roztapia swą słodyczą smutek i tęsknotę za tymi, których nie ma już wśród nas. Pańska Skórka dawniej była stosowana również jako lekarstwo na gardło. Jeśli chcecie spróbować Pańskiej Skórki, to wcale nie musicie jechać do Warszawy – przygotujcie ją samodzielnie w domu! Zachęcamy do skorzystania z naszego przepisu! Do niewielkiego rondelka wsypujemy szklankę cukru, wlewamy pół szklanki jasnego miodu i 1/2 szklanki wody. Karmelizujemy do 160℃. Białka ubijamy na sztywną pianę, dodajemy cukier waniliowy, a następnie wcześniej przygotowany karmel, a także sok z cytryny oraz syrop malinowy. Całość delikatnie miksujemy. Gęstniejącą masę wlewamy do formy z papierem. Kiedy masa ostygnie, wkładamy ją na noc do lodówki. Rano gotową Pańską Skórkę kroimy w grube kwadraty.", "url": "https://browin.pl/przepisnik/przepis/panska-skorka", "category": "mazowieckie", "sub_category": "Wyroby piekarnicze i cukiernicze", "phrase": "Pańska skórka"}