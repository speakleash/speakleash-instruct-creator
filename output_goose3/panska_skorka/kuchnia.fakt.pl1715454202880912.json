{"meta_description": "Nazwać pańską skórkę przysmakiem sezonowym, to trochę nadużycie. Bardziej pasuje do niej określenie — okolicznościowa. Pojawia się właśnie podczas Wszystkich Świętych na stoiskach przy cmentarzach i bardzo szybko znika. Trudno ją kupić w innym czasie. Z jej recepturą też jest związanych sporo tajemnic.", "title": "Pańska skórka, czyli przysmak podczas Wszystkich Świętych. Co jej nazwa ma wspólnego z młodymi kobietami? Jak ją zrobić w domu?", "content": "Bardzo trafnie o pańskiej skórce napisał Paweł Płaczek w swojej książce \"Warszawa da się zjeść\": \"Nie ma chyba bardziej z jednej strony warszawskiego, a z drugiej tajemniczego cukierka niż pańska skórka.\" Rzeczywiście ten cukierek znany jest przede wszystkim na Mazowszu, w Warszawie i okolicach. A co ma w składzie ten słodki, twardy przysmak? Można się domyślać, że zdrowo nie będzie. To przede wszystkim cukier, ubite na sztywno białka kurze, sok z cytryny i sok z dzikiej róży lub malin. Ostatni składnik stosowany jest do zabarwienia na bladoróżowy kolor. Receptura ma swoją długą historię, a przepis na pańską skórkę zamieszczony był ponad sto lat temu w \"Kucharzu polskim\". Cebula jest wyrazista i ma mocny smak. W tych daniach jest zdecydowanie najlepsza [przepisy] Pierwsza wzmianka o pańskiej skórce pojawiła się w 1908 r. w \"Słowniku języka polskiego\". Smakołyk nazywano wtedy panieńską skórką, bo uważano, że jest delikatny jak skóra młodych kobiet. Określano go jako słodki cukierek śluzowy, sprzedawany w aptekach, bo miał przeciwdziałać kaszlowi. W kolejnych wydaniach słownika już dodano informację, żeby nie traktować go jako lek, a smakołyk. I tak ten przysmak z aptek trafił na jarmarczne stoiska. Z biegiem lat nazwa zmieniła się na pańską skórkę. Ale to wciąż jest bardzo słodki i dosyć twardy cukierek. Pod wpływem ssania, staje się miękki, lepki i kleisty. Ma delikatny karmelowy posmak, niektórym przypomina znane krówki. W styczniu 2008 r. pańska skórka została wpisana do rejestru produktów tradycyjnych. Pańska skórka ponoć wywodzi się z warszawskiej Pragi. Przepis na nią był przekazywany z pokolenia na pokolenie. Choć skład tych cukierków był znany, to jednak dokładnych receptur i proporcji długo producenci chronili. Teraz przepisy na ten deser znajdziemy bez trudu. Tylko czy naprawdę mamy ochotę robić pańską skórkę? To dość pracochłonne. Może jednak lepiej zjeść jeden czy dwa cukierki tradycyjnie na cmentarzu? Inspirowany jest plotkami, pochodzi z książki \"Warszawa da się zjeść\" Pawła Płaczka. Wodę zagotuj z cukrem, sokiem malinowym i miodem. Masę gotuj kilkanaście minut, aż będzie mieć lekko karmelowy kolor. Żelatynę wymieszaj z niewielką ilością wody, aby napęczniała. Białka ubij na sztywno. Syrop cukrowy powoli wlej do ubitych białek ciągle mieszając mikserem na najwyższych obrotach. Po wlaniu syropu dodaj żelatynę, barwnik, sok z cytryny i miksuj jeszcze chwilę, aż masa zacznie gęstnieć. Przełóż ją do formy wysypanej mąką ziemniaczaną lub wyłożoną folią spożywczą, włóż do lodówki. Gdy stężeje, pokrój ją na mniejsze kawałki nożem zanurzonym w gorącej wodzie i osuszonym. Aby pańska skórka dłużej zachowała świeżość, można ją obtoczyć w cukrze pudrze. Wypieki z orzechami włoskimi - czy może być coś pyszniejszego na jesienny weekend? Przepisy na tartę, sernik i ciasto", "url": "https://kuchnia.fakt.pl/panska-skorka-co-warto-wiedziec-o-tym-cukierku-jak-go-zrobic-w-domu/3fs3pyh", "category": "mazowieckie", "sub_category": "Wyroby piekarnicze i cukiernicze", "phrase": "Pańska skórka"}