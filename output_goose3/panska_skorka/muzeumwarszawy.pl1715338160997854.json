{"meta_description": "Pragniemy porozmawiać z osobami, które pańską skórkę potrafią zrobić. Zbieramy wspomnienia od konsumentów.", "title": "Pańska skórka - zbieramy wspomnienia", "content": "Pańska skórka to tradycyjny cukierek domowej roboty, zawinięty w cienki papierek i sprzedawany głównie w Warszawie i na Mazowszu. W tym okołocmentarnym przysmaku widzimy element warszawskiej tradycji, niematerialnego dziedzictwa naszego miasta. Chcemy udokumentować jej istnienie i niesłabnącą popularność. W tym celu realizujemy serię wywiadów i spotkań tematycznych. Pragniemy porozmawiać z osobami, które pańską skórkę potrafią zrobić i zajmują się jej produkcją na sprzedaż. Nie musimy poznawać przepisu! Ciekawi nas, skąd czerpie się wiedzę o pańskiej skórce, jak handluje i wpada na pomysły nowych smaków. Jeśli zajmujesz się produkcją pańskiej skórki i chcesz zostać częścią praskiego projektu, skontaktuj się z Anną Czyżewską i umów się na wywiad, tel. 609 597 005 Szukamy również osób, dla których pańska skórka to część rodzinnej tradycji. Zbieramy wspomnienia od konsumentów pańskiej skórki, zwłaszcza tych zagorzałych i tradycyjnych. Pańska skórka to dla Ciebie część rodzinnej tradycji? Zadzwoń lub napisz do Katarzyny Kuzko-Zwierz, muzeum.pragi@muzeumwarszawy.pl, tel. 695645501 Wytwórców i wytwórczynie pańskiej skórki zapraszamy na spotkanie we wtorek 16 listopada 2021 roku (sala konferencyjna Muzeum Warszawskiej Pragi, godz. 17.30). Więcej o niematerialnym dziedzictwie Warszawy znajdziecie na kultura.um.warszawa.pl", "url": "https://muzeumwarszawy.pl/panska-skorka-zbieramy-wspomnienia/", "category": "mazowieckie", "sub_category": "Wyroby piekarnicze i cukiernicze", "phrase": "Pańska skórka"}