{"meta_description": "Poradnia Językowa PWN – kompendium wiedzy językowej w postaci pytań i odpowiedzi znanych ekspertów: pisownia, gramatyka, składnia, wymowa.", "title": "pańska skórka - Poradnia językowa PWN", "content": "Współczesna pańska skórka nazywała się dawniej. W słowniku z pocz. XX w. (tzw. warszawskim) znajduje się informacja, że jest to „aptekarska (pasta gummosa), słodkie ciasto ślazowe, sprzedawane w tabliczkach po aptekach, jako środek od kaszlu lub jako przysmak”. W słowniku z II poł. XX w. (pod red. W. Doroszewskiego): „miękka słodka masa z cukru, gumy arabskiej i białka dawana dawniej dzieciom jako lek przeciw kaszlowi, dziś jako przysmak”. Natomiast w słowniku z r. 2000 (pod red. M. Bańki): jest już: „pańska skórka to wyrób cukierniczy ze śmietany, mający postać elastycznej masy”. Z tego przeglądu objaśnień słownikowych wynika, że zmieniła się nazwa(skrócenie wyrazu o sylabę) i zmienił się desygnat: lekarstwo (delikatne, dla panienek przeznaczone) → przysmak, wyrób cukierniczy, dostępny tylko w pewnych okolicznościach, na odpustach, festynach, zabawach ludowych.", "url": "https://sjp.pwn.pl/poradnia/haslo/panska-skorka;7674.html", "category": "mazowieckie", "sub_category": "Wyroby piekarnicze i cukiernicze", "phrase": "Pańska skórka"}