{"meta_description": "Pańska skórka to jeden z najpopularniejszych warszawskich przysmaków, który gości na przycmentarnych straganach. Znany …", "title": "Moja babcia zdradziła mi przepis na kultową pańską skórkę. To najpopularniejszy warszawski przysmak", "content": "Pańska skórka to jeden z najpopularniejszych warszawskich przysmaków, który gości na przycmentarnych straganach. Znany cukierek możesz zrobić w swoim domu. Wielu warszawiakom początek listopada nieodzownie kojarzy się z pańską skórkę. Przepis na te słodkości jest jednym z najpilniej strzeżonych sekretów, który przekazuje się z pokolenia na pokolenie. Moja babcia zdradziła mi swój przepis na ten kultowy smakołyk. Rodowici mieszkańcy Warszawy opowiadają, że ten przysmak kupić można było również przed wojną. Tradycyjnie znaleźć go można na przycmentarnych stoiskach i straganach. Pańską skórkę pokochają wszyscy miłośnicy cukierków- jest twarda, kolorowa i bardzo słodka. W 2008 został wpisany na listę produktów tradycyjnych w województwie mazowieckim, ale podobne słodkości znaleźć można również w Krakowie (miodek turecki) czy też na Lubelszczyźnie (szczypka). Nasz przepis to wersja uproszczona i uwspółcześniona. Jeśli jednak lubisz w kuchni trochę zaszaleć i testować tradycyjne receptury, to zrób to z przepisem na pańską skórkę pochodzącym z ''Kucharza polskiego'' z 1908 roku. Do garnka wlej 150 ml wody i zagotuj ją razem z 50 gramami cukru oraz syropem różanym. Dobrze wymieszaj całość i zdejmij z palnika. Białka ubij na sztywną pianę i dodaj do nich pozostały cukier. Następnie cienkim strumieniem (bardzo ostrożnie) dodaj gorący syrop różany oraz przecier truskawkowy. Powstałą masę przelej na blaszkę wyłożoną papierem do pieczenia, posyp skrobią ziemniaczaną i odstaw na dwie godziny. Po tym czasie pokrój masę na mniejsze cukierki. Aby ułatwić sobie zadanie- zanurz nóż w gorącej wodzie. Dla chętnych większej ilości pysznych słodkości zapraszamy na nasz kanał na YouTube, gdzie pokazujemy jak zrobić obłędnie cynamonowe ciasteczka:", "url": "https://pysznosci.pl/panska-skorka-przepis,6918942382557313a", "category": "mazowieckie", "sub_category": "Wyroby piekarnicze i cukiernicze", "phrase": "Pańska skórka"}