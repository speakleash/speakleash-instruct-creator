{"meta_description": "", "title": "Pańska skórka – Wikipedia, wolna encyklopedia", "content": "Pańska skórka – tradycyjny cukierek domowej roboty, zawijany w papierek i sprzedawany głównie w Warszawie oraz na Mazowszu. Pańska skórka w Słowniku warszawskim z początku XX wieku była nazywana panieńską skórką[1]. Cukierek jest wytwarzany z cukru, wody, syropu (np. truskawkowego), ubitych ze szczyptą soli białek, żelatyny i mąki ziemniaczanej[2]. Po ugotowaniu masy jest ona wylewana na płaską blachę i po wystygnięciu krojona w kwadraty o boku ok. 3 cm[2]. Cukierek jest sprzedawany m.in. przy stołecznych cmentarzach w dniu Wszystkich Świętych[3]. W 2008 roku został wpisany na listę produktów tradycyjnych w województwie mazowieckim[4]. W Krakowie podobną rolę spełnia miodek turecki, a w Lublinie i na Lubelszczyźnie – szczypka.", "url": "https://pl.wikipedia.org/wiki/Pa%C5%84ska_sk%C3%B3rka", "category": "mazowieckie", "sub_category": "Wyroby piekarnicze i cukiernicze", "phrase": "Pańska skórka"}