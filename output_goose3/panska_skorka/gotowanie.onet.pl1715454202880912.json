{"meta_description": "Ten niepozorny, biało-różowy przysmak od pokoleń cieszy się ogromną popularnością wśród warszawiaków. Co ciekawe, mieszkańcy innych rejonów o pańskiej skórce nigdy nie słyszeli. W stolicy tradycyjnie sprzedaje się ją na przycmentarnych straganach w okolicy Wszystkich Świętych, ale możecie także przyrządzić ją w domu.", "title": "Przepis na pańską skórkę. Tak samodzielnie przygotujesz ten tradycyjny przysmak", "content": "Przepis na pańską skórkę jeszcze do niedawna był pilnie strzeżonym sekretem rodzinnym. Jedyną możliwością spróbowania tego rarytasu było udanie się w okolice Warszawy na przełomie października i listopada. W tym roku ze względu na epidemię podróże nie są dobrym pomysłem. A wczorajsza decyzja o zamknięciu cmentarzy sprawiła, że pańskiej skórki raczej nie kupicie na straganie. Zachęcamy, aby zrobić ją samodzielnie. • Cukier, wodę i miód wymieszaj w garnuszku i podgrzewaj na średnim ogniu. • Po kilkunastu minutach, kiedy masa zacznie gęstnieć zdejmij ją z gazu i wymieszaj z białkami oraz sokiem malinowym i z cytryny. Najlepiej zrobić to za pomocą miksera. • Całość przełóż na folię lub pergamin i umieść w chłodnym miejscu na kilka godzin. • Kiedy stwardnieje, pokrój na kawałki i gotowe. Jeżeli chcesz otrzymać pańską skórkę w dwóch kolorach, jaka jest sprzedawana na straganach przed cmentarzem, wystarczy jedna mała zmiana. Nie dodawaj soku z malin od razu. Po wymieszaniu słodkiej masy z białkami połowę przelej na papier do pieczenia lub folię. Do pozostałej dodaj sok, wymieszaj i wylej na pierwszą partię. • None Zobacz też: Czego nie wolno robić na cmentarzu? Wiele osób o tym nie wie Wiele osób nie ma świadomości, że pańska skórka to nie jest zwykły cukierek. 30 stycznia 2008 roku został on wpisany na listę produktów tradycyjnych w kategorii Wyroby piekarnicze i cukiernicze w województwie mazowieckim. Co ciekawe, pańska skórka, która teraz pełni rolę słodkiego przysmaku, kiedyś była stosowana jako lekarstwo na gardło. Prawdziwa pańska skórka musi spełniać specjalne kryteria, które zostały wymienione rządowej stronie Ministerstwa Rolnictwa i Rozwoju Wsi. Pierwsza wzmianka o produkcie pojawia się w Słowniku Języka Polskiego (t. IV) pod redakcją Adama Kryńskiego i Władysława Niedźwieckiego wydanym w 1908 r. Czytamy w nim, że „panieńska skórka” to (…) słodkie ciastko ślazowe, sprzedawane w tabliczkach po aptekach, jako środek od kaszlu lub jako przysmak. W innym wydaniu tego słownika z 1915 r. znajduje się już pełniejsza informacja. Dowiadujemy się, że skórka to (…) wyrób apteczny, raczej przysmak, niż lek, dawany dzieciom kaszlącym, a złożony z gumy arabskiej, cukru miałkiego, białka jajecznego, ubitego na pianę i olejku kwiatu pomarańczowego, z czego tworzy się tabliczki czworokątne, suszone w cieple umiarkowanym. Nazwa najprawdopodobniej nawiązywała do skojarzenia tego wyrobu z delikatnością skóry młodych kobiet. Określenie to jednak ewoluowało przez lata. Uniwersalny Słownik Języka Polskiego PWN z 2003 r. wspomina już o pańskiej skórce podkreślając, że to nazwa zmieniona i że oryginalnie produkt określany był mianem „skórka panieńska”. W słowniku jest podkreślone, że jest to (…) miękka, słodka masa z cukru, gumy arabskiej i białka dawana dawniej dzieciom jako lek przeciwkaszlowy, dziś jadana jako przysmak. • None Jesienne muffinki z cukinii. Cudownie smakują i zawsze wychodzą", "url": "https://gotowanie.onet.pl/artykuly/jak-zrobic-panska-skorke-w-domu-prosty-przepis-na-tradycyjny-przysmak/sxspq8q", "category": "mazowieckie", "sub_category": "Wyroby piekarnicze i cukiernicze", "phrase": "Pańska skórka"}