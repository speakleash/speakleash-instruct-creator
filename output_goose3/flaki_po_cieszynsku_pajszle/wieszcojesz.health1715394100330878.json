{"meta_description": "Potrawa przygotowywana z flaków wołowych lub wieprzowych, mająca postać gęstej zupy. W celu przygotowania potrawy są one dokładnie oczyszczane i krojone w paski, a następnie łączone z zupą warzywną, przyprawianą na ostro. Flaki wołowe stanowią dobre źródło kolagenu, witaminy B2, wapnia oraz żelaza. Natomiast flaki wieprzowe cechują się dużą zawartością selenu. Flaczki nie są daniem wysokokalorycznym.", "title": "Flaki - F - Składniki - Wiesz Co Jesz!", "content": "Potrawa przygotowywana z flaków wołowych lub wieprzowych, mająca postać gęstej zupy. W celu przygotowania potrawy są one dokładnie oczyszczane i krojone w paski, a następnie łączone z zupą warzywną, przyprawianą na ostro. Flaki wołowe stanowią dobre źródło kolagenu, witaminy B2, wapnia oraz żelaza. Natomiast flaki wieprzowe cechują się dużą zawartością selenu. Flaczki nie są daniem wysokokalorycznym. Flaki trzeba długo gotować – aż będą zupełnie miękkie. Zupę z flaczków najczęściej doprawia się na ostro pieprzem, gałką muszkatołową, czosnkiem, zielem angielskim, liściem laurowym czy mieloną papryką. Warto dodać do niej również imbir, który pobudza trawienie oraz łagodzi wzdęcia i mdłości, kolendrę mającą właściwości rozkurczające oraz wspomagające trawienie, majeranek, który reguluje trawienie, oraz kminek o działaniu wiatropędnym i przeciwskurczowym. Ze względu na niską zawartość tłuszczu flaki będą idealnym daniem dla osób odchudzających się. Za sprawą obecnej witaminy B2 wspomogą funkcjonowanie układu nerwowego oraz odpornościowego. Wapń usprawni działanie układu naczyniowego oraz wzmocni kości i zęby. Selen zawarty we flakach wieprzowych jest zalecany dla osób zmagających się z zapaleniem stawów, ponieważ ma działanie przeciwzapalne. Muszą na nie jednak uważać osoby z wysokim poziomem cholesterolu. Chorzy na dnę moczanową powinni unikać flaków, ponieważ zawierają one dużo puryn. Więcej o Flaki i wpływie na zdrowie i Twoje diety znajdziesz w aplikacji Wiesz Co Jesz.", "url": "https://wieszcojesz.health/skladniki/F/flaki.html", "category": "śląskie", "sub_category": "Gotowe dania i potrawy", "phrase": "Flaki po cieszyńsku (Pajszle)"}