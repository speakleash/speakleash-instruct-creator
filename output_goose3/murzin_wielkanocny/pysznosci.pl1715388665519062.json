{"meta_description": "Murzin wielkanocny to wypiek, który na pierwszy rzut oka może nam kojarzyć się z murzynkiem. W rzeczywistości jednak ni…", "title": "Ciasto murzin wielkanocny. Przepis na przysmak, o którym mało kto słyszał!", "content": "Ciasto murzin wielkanocny. Przepis na przysmak, o którym mało kto słyszał! Ciasto murzin wielkanocny. Przepis na przysmak, o którym mało kto słyszał! Murzin wielkanocny to wypiek, który na pierwszy rzut oka może nam kojarzyć się z murzynkiem. W rzeczywistości jednak nie ma on z nim nic wspólnego. Jak smakuje murzin wielkanocny i jak go zrobić? Ciasto murzin, czyli co to właściwie jest? Murzin to ciasto, które pochodzi z województwa śląskiego. To właśnie tam najczęściej się go piecze, więc mieszkańcy Śląska mogą go dobrze znać. Murzin wielkanocny, jak sama nazwa wskazuje, pieczony jest na Wielkanoc i stanowi jeden z tradycyjnych wypieków, które muszą znaleźć się na wielkanocnym stole. Ciasto murzin nie jest jednak słodkością. Murzin jest wypiekiem drożdżowym, a więc stąd określenie „ciasto”. Charakteryzuje się tym, że jego skórka musi być dobrze wypieczona. Bardzo ważny jest również środek ciasta, który najczęściej nadziewa się kawałkami wędliny. Nazwa murzin zaś wywodzi się od koloru ciasta, bowiem kiedyś pieczono go z ciemnej, grubej mąki, a więc jego kolor miał intensywnie ciemny odcień. Murzin to ciasto drożdżowe dobrze wypieczone z kawałkami szynki oraz boczku. Jego skórka jest chrupiąca, a środek lekko wilgotny i niezwykle smaczny. Kształt może mieć on zarówno prostokątny (tak jak w tradycyjnej wersji), jak i okrągły. A co powiesz na wielkanocny krem z liści rzodkiewki z rzeżuchą? Przepis znajdziesz na naszym kanale YouTube:", "url": "https://pysznosci.pl/ciasto-murzin-wielkanocny-przepis-na-przysmak-o-ktorym-malo-kto-slyszal,6919178361480833a", "category": "śląskie", "sub_category": "Wyroby piekarnicze i cukiernicze", "phrase": "Murzin wielkanocny"}