{"meta_description": "Na raciborszczyźnie „święcelnik”, na Śląsku Cieszyńskim „murzin”. Ale potrawa smakowo bardzo podobna i koniecznie musi się znaleźć na wielkanocnym stole.", "title": "Najsmaczniejszy \"murzin wielkanocny\". Wybiorą go w niedzielę w Cieszynie [WIDEO]", "content": "„Murzina” wykonuje się go przeważnie z ciasta drożdżowego i w zależności od upodobań ma różnorodne kształty. Nazwa samego wypieku wywodzi się od mąki, z jakiej kiedyś pieczono go, czyli ciemnej, grubej, często żytniej, wypiekany w piecach opalanych drewnem. Dlatego często miał ciemną skórkę, a wypełniony był zawsze kiełbasą, czasem boczkiem. Cieszyński Ośrodek Kultury „Dom Narodowy” poszukuje idealnego wypieku i przepisu! Dlatego zaprasza do udziału w Konkursie na najlepszego „Murzina”. Zadaniem jest przygotowanie tego wypieku i dostarczenie go do Domu Narodowego wraz ze spisanym przepisem w dniu 24 marca (niedziela) w godzinach 9:00-13:00. Ogłoszenie wyników i rozdanie nagród nastąpi tego samego dnia o godz. 15.00 w Cieszyńskim Ośrodku Kultury „Dom Narodowy” w Cieszynie w Centrum Folkloru Śląska Cieszyńskiego. Szczegóły konkursu i regulamin do zapoznania się pod TYM linkiem", "url": "https://www.radio90.pl/najsmaczniejszy-murzin-wielkanocny-wybiora-go-w-niedziele-w-cieszynie-wideo.html", "category": "śląskie", "sub_category": "Wyroby piekarnicze i cukiernicze", "phrase": "Murzin wielkanocny"}