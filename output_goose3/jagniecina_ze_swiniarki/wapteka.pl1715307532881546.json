{"meta_description": "Jagnięcina była jadana w Polsce przez stulecia, jednak teraz niezbyt często gości na naszych talerzach. Według dietetyków to błąd – ten gatunek mięsa jest nie tylko świetnym źródłem wartości odżywczych, ale też wykazuje liczne właściwości prozdrowotne.", "title": "Jagnięcina – wartości odżywcze, kalorie i właściwości prozdrowotne. Kto powinien jeść jagnięcinę?", "content": "Jagnięcina – wartości odżywcze, kalorie i właściwości prozdrowotne. Kto powinien jeść jagnięcinę? Jagnięcina była jadana w Polsce przez stulecia, jednak teraz niezbyt często gości na naszych talerzach. Według dietetyków to błąd – ten gatunek mięsa jest nie tylko świetnym źródłem wartości odżywczych, ale też wykazuje liczne właściwości prozdrowotne. Jagnięcina to mięso pochodzące od jagniąt, czyli owiec i baranów, które nie ukończyły pierwszego roku życia. W Polsce kojarzy się ono głównie z obszarami górskimi, gdzie można je łatwo kupić w sklepie lub bezpośrednio od dostawcy, a potrawy z jagnięciną są serwowane w wielu lokalnych restauracjach. Za najlepszą uznaje się tak zwaną jagnięcinę mleczną – to mięso pozyskane od owiec i baranów do czwartego miesiąca życia, gdy zwierzę wciąż odżywia się wyłącznie mlekiem matki. Jagnięcina od tak młodych jagniąt odznacza się wyjątkową delikatnością, a zdaniem koneserów – także niezwykłymi walorami smakowymi. Mięso jagnięce ma bladoróżowy kolor i zachowuje kruchość oraz soczystość nawet po obróbce termicznej. Jak smakuje jagnięcina? Przypomina ona nieco dziczyznę, zwłaszcza sarninę, przez co nie każdy za nią przepada. Smak jagnięciny wynika przede wszystkim ze sposobu, w jaki hodowane są owce. Zwierzęta nie są stłoczone w ciasnych klatkach – przebywają na górskich halach i mogą się swobodne poruszać, dzięki czemu ich mięśnie są dobrze rozwinięte. Smak i zapach jagnięciny są uzależnione również od diety jagniąt – po czwartym miesiącu życia składa się na nią głównie roślinność porastająca górskie hale. Jagnięcina jest bogatym źródłem cennych substancji odżywczych. Mięso jagnięce zawiera dużą ilość białka, witamin, minerałów, niezbędne nienasycone kwasy tłuszczowe, kwas linolowy oraz L-karnitynę. W jagnięcinie znajdują się też aminokwasy, w tym kwas glutaminowy, leucynę oraz lizynę. Ostatni z wymienionych, lizyna, to białkowy aminokwas egzogenny, który jest niezbędny do prawidłowego funkcjonowania organizmu – uczestniczy w budowie białek, przeciwciał i enzymów, bierze udział w wytwarzaniu hormonów oraz poprawia koncentrację. Lizyna nie jest jednak syntetyzowana w organizmie, dlatego musi być dostarczana w formie suplementów diety lub wraz z pożywieniem. Wartości odżywcze jagnięciny mogą nieco się różnić w zależności od części ciała zwierzęcia, z której pozyskano mięso. Jagnięcina jest mięsem lekkostrawnym i dobrze przyswajalnym, dlatego jest polecana między innymi sportowcom, osobom starszym, rekonwalescentom, osobom z podwyższonym poziomem cholesterolu czy cierpiącym z powodu dolegliwości ze strony układu pokarmowego. Mięso jagnięce może być także elementem diety wątrobowej, którą stosuje się w ramach profilaktyki lub leczenia chorób wątroby. Jagnięcina jest uznawana za jeden z najzdrowszych gatunków mięs. Zawartość cennych substancji odżywczych, witamin i minerałów sprawia, że jagnięcina wykazuje liczne właściwości prozdrowotne: • wysoki poziom CLA, czyli sprzężonego kwasu linolowego i dużej ilości L-karnityny, przyczynia się do poprawy ; Ponadto, dzięki zawartości kwasu orotowego, jagnięcina ma właściwości potencjalnie antynowotworowe. Kwas orotowy jest uznawany za związek zdolny do hamowania rozwoju chorób nowotworowych – w jagnięcinie znajduje się go nawet 30 razy więcej niż w innym mięsie, co według badaczy ma wpływ na fakt, że u owiec nie występują nowotwory. Czy jagnięcina jest dobra dla dzieci? Podobnie jak kurczak czy królik, jagnięcina jest mięsem lekkostrawnym, dlatego z powodzeniem można podawać ją dzieciom. Sprawdzi się ona również w diecie najmłodszych, których karmienie dotychczas opierało się na mleku matki lub modyfikowanym, a którzy zaczynają dostawać pokarmy stałe – mięso jagniąt można znaleźć na przykład w gotowych daniach dla niemowląt. Ponadto jagnięcina rzadko wywołuje alergie pokarmowe, dlatego może stanowić zamiennik dla innych mięs. Jednak w razie podejrzenia nietolerancji pokarmowej, można skorzystać z zestawu do wykonywania testu z krwi – pobraną próbkę wystarczy wysłać do laboratorium. Jagnięcina nie jest tak popularna jak inne gatunki mięs, dlatego wybór mięsa wysokiej jakości może sprawić pewne trudności. Na co więc zwrócić uwagę, kupując jagnięcinę? Kluczowe aspekty to: • – dobrej jakości jagnięcina ma bladoróżowy lub jasnoczerwony kolor i jest pokryta cienką warstwą tłuszczu. Im jaśniejszy odcień mięsa i tłuszczu, tym młodsze było jagnię, od którego je pozyskano; • – mięso od młodych jagniąt powinno mieć mało wyrazisty zapach; • – jagnięta nie są duże, więc im większy jest kawałek mięsa i im wyższa jest jego waga, tym starsze było zwierzę. Jagnięcinę można przyrządzać na różne sposoby – za sprawą niewielkiej ilości tłuszczu doskonale nadaje się ona do pieczenia, grillowania czy duszenia. Poszczególne kawałki mięsa jagnięcego można wykorzystać w następujący sposób: W zależności od rodzaju przygotowywanej potrawy, do przyprawiania jagnięciny można wykorzystać różne marynaty: cebulową, czosnkową, cytrynowo-pieprzową, curry, hinduską lub do mięsa na kebab. Jagnięcina nie bez powodu uznawana jest za jedno za najzdrowszych mięs. Jest lekkostrawna i dobrze przyswajalna, a dzięki zawartości cennych substancji odżywczych, witamin i minerałów mięso jagnięce stanowi pożądany składnik diety. Niniejszy artykuł nie jest poradą medyczną i ma charakter wyłącznie informacyjny.", "url": "https://www.wapteka.pl/blog/artykul/jagniecina-wartosci-odzywcze-kalorie-i-wlasciwosci-prozdrowotne-kto-powinien-jesc-jagniecine", "category": "łódzkie", "sub_category": "Mięso świeże oraz produkty mięsne", "phrase": "Jagnięcina ze świniarki"}