{"meta_description": "Jagnięcina jest jednym z najzdrowszych gatunków mięs. Można przytoczyć wiele argumentów potwierdzających to stwierdzenie. Poznaj je!", "title": "Potrawy z jagnięciny. Wartości odżywcze i wpływ na zdrowie", "content": "Jagnięcina jest jednym z najzdrowszych gatunków mięs. Można przytoczyć wiele argumentów potwierdzających to stwierdzenie. Mięso jagnięce dostarcza organizmowi cennych składników odżywczych, wykazuje działanie antynowotworowe i pobudza metabolizm. W smaku jest soczyste i delikatne, dlatego jesteśmy przekonani, że potrawy z jagnięciny podbiją twoje kubki smakowe. Zajrzyj do menu Restauracji pod Baranem! Mianem jagnięciny określa się mięso baranów i owiec pozyskane przed ukończeniem przez zwierzęta pierwszego roku życia. W Polsce jest kojarzona głównie z Podhalem, gdzie najłatwiej kupić ją w sklepach i bezpośrednio od hodowców, a potrawy z jagnięciny znajdują się w kartach wielu lokalnych restauracji. Mięso dobrej jakości ma bladoróżowe zabarwienie (im jaśniejszy kolor, tym młodsze było jagnię), a na wierzchu białą, cienką warstwę tłuszczu (ciemna barwa i żółty odcień tłuszczu świadczą o tym, że pochodzi ze starszych zwierząt niż roczne lub nie jest świeże). Poza tym jagnięcina cechuje się miękką i sprężystą strukturą. Po obróbce termicznej nadal jest krucha i soczysta. Nie wysycha, ponieważ zgromadzony w niej tłuszcz nie rozpuszcza się, tylko pozostaje wewnątrz mięśni. Jego zawartość w jagnięcinie jest porównywalna z wołowiną i wieprzowiną (i uzależniona od takich czynników jak część tuszy, wiek zwierzęcia i sposób hodowli). Najbardziej tłusta partia jagnięciny to łopatka, najchudsza – udziec. Smakiem i zapachem (jest specyficzny) jagnięcina przypomina mięso sarnie. Na jej walory wpływa, tak jak w przypadku dziczyzny, którą również serwujemy w Restauracji pod Baranem, dieta (po 4. miesiącu życia owce i barany żywią się górską roślinnością), sposób i miejsce hodowli. Zwierzęta nie tłoczą się w ciasnych klatkach czy budynkach gospodarczych, ale swobodnie przemieszczają po halach, dlatego też ich mięśnie są dobrze rozwinięte. Jako prawdziwy rarytas uznaje się jagnięcinę mleczną, która jest pozyskiwana z bardzo młodych owiec i baranów (które nie ukończyły 4. miesiąca). Dlaczego? Do tego momentu życia zwierzęta żywią się wyłącznie mlekiem matki, dzięki czemu ich mięso jest najbardziej wartościowe pod względem odżywczym. Ponadto jego zapach jest bardziej subtelny, a smak delikatny. Spożywając mięso jagnięce, dostarczamy organizmowi wysokiej jakości składników odżywczych. Jest ono uznawane za jedno z najzdrowszych gatunków. Dietetycy zalecają włączenie jagnięciny do menu małych dzieci, rekonwalescentów, osób starszych oraz uprawiających sport (rekreacyjnie i zawodowo). To produkt lekkostrawny. Nie powoduje alergii pokarmowych, może więc stanowić alternatywę dla innych mięs w jadłospisie osób uczulonych. Jagnięcina stanowi też źródło białka, czyli istotnego materiału budulcowego, i niezbędnych nienasyconych kwasów tłuszczowych. W jej skład wchodzą takie minerały jak wapń, żelazo, cynk, sód i miedź. Co więcej, zawiera witaminy z grupy B (to jest: witaminę B1, B2, B6 i B12 oraz kwas foliowy), które są niezbędne do prawidłowej pracy układu nerwowego. Składniki te przeciwdziałają chorobom ze strony układu krążenia (zapobiegają gromadzeniu się homocysteiny, której wysokie stężenie w organizmie podnosi ryzyko rozwoju schorzeń tego układu) i usprawniają metabolizm węglowodanów. Co ciekawe i bardzo ważne z punktu widzenia profilaktyki raka, mięso jagnięce zawiera 30 razy więcej kwasu orotowego niż wieprzowina, drób czy wołowina. Obecność tego organicznego składnika wpływa na właściwości antynowotworowe jagnięciny. Ośrodki naukowe wykazały, że jest on zdolny do hamowania powstawania i rozwoju raka piersi, raka jelita grubego oraz raka wątroby (w tym ich złośliwych odmian). Wśród innych właściwości prozdrowotnych jagnięciny wymienia się regulowanie przemiany materii i zmniejszenie stężenia cholesterolu (LDL) we krwi. To z kolei zasługa obecności kwasu linolowego, ważnego elementu zbilansowanej diety. Ponadto składnik ten przyczynia się do zmniejszenia się poziomu tkanki tłuszczowej w organizmie i opóźnienia powstania zmian miażdżycowych. W Restauracji pod Baranem masz okazję zasmakować potraw z dziczyzny, cielęciny, jak i dań z jagnięciny (mięso dobrze komponuje się zarówno z ziemniakami, jak i ryżem, kaszą czy pieczywem). W naszym menu znajduje się m.in. biodrówka jagnięca w sosie przygotowanym na bazie demi glace, czyli esencjonalnego, mocno zredukowanego bulionu. Mięso pochodzi z przedniej części odcinka krzyżowego zwierzęcia, jest jednym z najbardziej kruchych kawałków jagnięciny. Po przygotowaniu wręcz rozpływa się w ustach! Kotleciki jagnięce to nie tylko prawdziwa uczta dla kubków smakowych, ale i przyjemność dla oczu. Ze względu na obecność tłuszczu mięso jest delikatne i soczyste. Wystające kostki umożliwiają podanie go na talerzu w wykwintny sposób, a gościom ułatwiają częstowanie się. Przed przystąpieniem do obróbki termicznej mięso jagnięce warto zamarynować na sucho lub mokro. W efekcie będzie bardzo kruche. Najczęściej szefowie kuchni nacierają je grubo mieloną solą i innymi przyprawami; można też zastosować mieszaninę (składniki przykładowej marynaty to: oliwa Z oliwek, pieprz cytrynowy, ocet winny i cebula, która została drobno posiekana). z jagnięciną dobrze współgrają takie zioła jak m.in. rozmaryn, majeranek i cząber (podkreślają jej oryginalny smak). Mięso jagnięce można przygotowywać na wiele sposobów: łopatkę zmielić, następnie grillować jako dodatek do burgerów, kotlety z udźca czy polędwiczki smażyć, a mostek i karkówkę dusić pod przykryciem. Żeberka i udziec jagnięcy z kością warto upiec w piekarniku. Ponadto na tym mięsie można gotować bardzo aromatyczne zupy (np. rosół jagnięcy). Sprawdź również: Dania z wołowiny – smaczne potrawy z naszej restauracji", "url": "https://podbaranem.com/potrawy-z-jagnieciny-niepowtarzalne-walory-tego-miesa/", "category": "łódzkie", "sub_category": "Mięso świeże oraz produkty mięsne", "phrase": "Jagnięcina ze świniarki"}