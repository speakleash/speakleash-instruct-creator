{"meta_description": "Jagnięcina spełnia kryteria żywności funkcjonalnej. Posiada wiele właściwości prozdrowotnych i wartości odżywczych. Dietetycy rekomendują, aby włączyć ją do diety i spożywać częściej niż inne gatunki mięs. Jakie korzyści można odczuć, spożywając jagnięcinę? Jakie walory zdrowotne posiada?", "title": "Jagnięcina - właściwości, wartości odżywcze, kalorie", "content": " • Jagnięcina – kto powinien ją spożywać? • Jagnięcina uznawana jest za jedno z najzdrowszych mięs • Mięso jagnięce jest lekkostrawnym produktem, który jednocześnie stanowi źródło wielu dobroczynnych składników odżywczych najwyższej jakości • Jagnięcina ma potencjalne działanie antynowotworowe, korzystnie wpływa na centralny układ nerwowy, zapobiega chorobom układu krążenia i zmniejszanie ryzyka cukrzycy typu II Mięso jagnięce pozyskiwane jest z młodych owiec i baranów, które nie ukończyły jeszcze pierwszego roku życia. Za najlepszą gatunkowo uznaje się tzw. jagnięcinę mleczną ze zwierząt do czwartego miesiąca życia. W tym okresie jagnię żywi się wyłącznie mlekiem matki, co powoduje, że mięso staje się najbardziej wartościowe nie tylko pod względem odżywczym, ale także z uwagi na jego walory smakowe. Największą wartością odznacza się mięso jagniąt ubijanych w okresie od grudnia do kwietnia. Charakteryzuje się wówczas delikatnymi włóknami, bladoróżową barwą oraz spoistym i kruchym tłuszczem. Jagnięcina w Polsce jest głównie kojarzona z górzystymi rejonami kraju, gdzie bez problemu w sklepach można kupić mięso bezpośrednio od hodowcy, a w restauracjach skosztować potraw z jego dodatkiem. Spożywanie jagnięciny wiąże się nie tylko z doskonałymi odczuciami smakowymi. Należy podkreślić, że produkt ten spełnia kryteria stawiane żywności funkcjonalnej. Oznacza to, że znaczenie mięsa jagnięcego w żywieniu człowieka jest niezwykle istotne, a jego konsumpcja może przynieść wiele korzyści zdrowotnych. Jagnięcina ma bladoróżowy kolor. Charakteryzuje się miękką, lecz sprężystą strukturą. Jest niezwykle soczysta ze względu na zwartość tłuszczu śródmięśniowego. Należy zwrócić uwagę na to, że nie ulega on rozpuszczeniu podczas obróbki termicznej, a pozostaje wewnątrz mięśnia, co chroni je przed wysychaniem. Zapach jagnięciny jest dość specyficzny i zbliżony jest do dziczyzny, szczególnie do sarniny. Właściwości zdrowotne mięsa jagnięcego wynikają między innymi z faktu trzymania zwierząt w górskich rejonach, na wolnym powietrzu. Miejsca te słyną z czystego powietrza i ekologicznych terenów. Znaczny wpływ na ostateczny smak, aromat oraz wartości odżywcze jagnięciny ma specyficzna roślinność w pobliżu Beskidów czy Tatr. Smak jagnięciny przypomina w pewnym stopniu dziczyznę. Niestety smak ten nie każdemu odpowiada. W dużej mierze to jak smakuje jagnięcina, zależy od sposobu hodowania owiec oraz ich diety. Dużo smaczniejsze będzie mięso owiec hodowanych na górskich halach, które mogą się swobodnie poruszać, niż mięso zwierząt stłoczonych w ciasnych klatkach. Podobnie im więcej naturalnie występującej roślinności w ich diecie, tym lepszy smak mięsa. Mięso jagnięce jest lekkostrawnym produktem, który jednocześnie stanowi źródło wielu dobroczynnych składników odżywczych najwyższej jakości. Poleca się je więc sportowcom, osobom starszym i wracającym do zdrowia po kontuzji oraz jako uzupełnienie diety małych dzieci. Jagnięcina różni się wartością kaloryczną w zależności od jej części. Górne partie tuszy są tłustsze, a przez to bardziej kaloryczne. Ten rodzaj mięsa charakteryzuje wysoki poziom białka (o hipoalergicznych właściwościach) oraz niska zawartość tłuszczu śródmięśniowego. To również źródło witamin z grupy B, składników mineralnych i mikroelementów. Jagnięcina zawiera między innymi takie składniki jak: Jagnięcina jest źródłem niezbędnych dla organizmu nienasyconych kwasów tłuszczowych. Tłuszcz z tego mięsa cechuje się korzystniejszym stosunkiem wielonienasyconych kwasów tłuszczowych z rodziny omega-6 do omega-3 niż u jego odpowiedników – 1:3 (dla porównania w wołowym jest to 2:1, a w wieprzowym 7:2). Jagnięcina, ze względu na zawartość substancji zdrowotnych w określonych proporcjach, uznawana jest za jedno z najzdrowszych mięs. Jakie składniki zawiera i jak wpływają na organizm człowieka? • Kwas linolowy w jagnięcinie – mięso jagnięce zawiera spore ilości kwasu linolowego. Ten związek uważany jest za ważny składnik zbilansowanej diety. Dowiedziono, że ogranicza stężenie we krwi cholesterolu, jest silnym antyutleniaczem, reguluje przemianę materii, chroni przed chorobami nowotworowymi i normalizuje metabolizm glukozy. Jagnięce mięso jest też najlepszym źródłem (4,3–19,0 mg/g tłuszczu) sprężonego kwasu linolowego (CLA), który pełni w organizmie kilka istotnych funkcji. Hamuje rozwój – mięso jagnięce zawiera spore ilości kwasu linolowego. Ten związek uważany jest za ważny składnik zbilansowanej diety. Dowiedziono, że ogranicza stężenie we krwi cholesterolu, jest silnym antyutleniaczem, reguluje przemianę materii, chroni przed chorobami nowotworowymi i normalizuje metabolizm glukozy.jest też najlepszym źródłem (4,3–19,0 mg/g tłuszczu) sprężonego kwasu linolowego (CLA), który pełni w organizmie kilka istotnych funkcji. Hamuje rozwój cukrzycy typu II , opóźnia powstawanie zmian miażdżycowych, działa przeciwutleniająco, bakteriostatycznie, poprawia mineralizację kości, pomaga redukować tkankę tłuszczową oraz wykazuje działanie antynowotworowe. • L-karnityna w mięsie jagnięcym – jagnięcina to również źródło L-karnityny, która zaliczana jest do substancji witaminopochodnych. Organizm ludzki co prawda syntezuje ten związek w nerkach i wątrobie, jednak jego zasoby mogą szybko się wyczerpywać, szczególnie w przypadku dużej aktywności fizycznej. W zależności od intensywności treningu, pełna wydolność organizmu jest możliwa w przypadku dostarczania razem z pokarmem około 8-11 mg L-karnityny na dobę. Ekstremalne wysiłki zwiększają zapotrzebowanie na ten składnik nawet do 300 mg na dobę. Jeżeli chodzi o jej ilość w jagnięcinie, to oscyluje ona w okolicach 108,8 mg/100 g. • Kwas orotowy w jagnięcinie – warto również zwrócić uwagę na zawartość w mięsie jagnięcym składnika, któremu przypisuje się działanie antynowotworowe. Mowa o kwasie orotowym. W jagnięcinie jest go aż 30 razy więcej niż w np. wieprzowinie, drobiu czy wołowinie. Związek ten może hamować rozwój chorób nowotworowych, w tym ich złośliwych odmian. Należy zwrócić uwagę na fakt braku zachorowalności owiec na tego typu choroby. Istnieją więc mocne argumenty, które świadczą o tym, że spożywanie jagnięciny, szczególnie tej hodowanej w naturalnych warunkach, może prowadzić do zmniejszenia ryzyka wystąpienia chorób nowotworowych. Podobnie do mięsa z królika czy kurczaka, mięso jagnięce zaliczane jest do produktów lekkostrawnych. Dodatkowo, z racji zawartości dużej ilości składników odżywczych, jak najbardziej warto je uwzględnić w jadłospisie dzieci. Sprawdzi się również w przypadku najmłodszych, którzy dopiero zaczynają spożywać pokarmy stałe. Niewątpliwą zaletą jest fakt, że jagnięcina bardzo rzadko kiedy wywołuje alergie pokarmowe, może więc stanowić idealną alternatywę innych mięs, zwłaszcza u dzieci, które zmagają się z nadwrażliwością na inne składniki diety. Mięso jagnięce można przyrządzać na wiele sposobów. Niewielka ilość tłuszczu w składzie umożliwia bezproblemowe poddanie go obróbce termicznej. Poszczególne kawałki jagnięcego mięsa wykorzystać można w przedstawiony poniżej sposób: Ze względu na swój zapach i smak jagnięcina wymaga właściwego przygotowania. Niezwykle ważna jest wstępna obróbka mięsna, czyli marynowanie. Wtedy to mięso nadaje się do gotowania, smażenia czy duszenia. Takie przygotowanie jagnięciny zwykle polega na nacieraniu go grubo zmieloną solą oraz innymi przyprawami, a także stosowaniu marynat na bazie soku z cytryny, oleju czy oliwy z oliwek. Można także użyć cebuli, czosnku, curry, cytryny i pieprzu lub marynaty do mięsa na kebab. Nie dla każdego aromat jagnięciny jest apetyczny, a w celu jego zlikwidowania warto dodać np. musztardę czy miód. Jagnięcina marynowana jest krucha i bardzo dobrze smakuje z dodatkiem warzyw. Zioła, które pomogą spotęgować smak mięsa jagnięcego, to rozmaryn, cząber, majeranek oraz pieprz czarny. Mięso jagnięce jest produktem niezwykle atrakcyjnym pod względem kulinarnym. Stanowi bazę wielu potraw. Można stworzyć z niego nie tylko sznycle, kotlety, szaszłyki, steki i pieczenie, lecz także gotować na nim zupy. Jagnięcina po zmieleniu z powodzeniem może być dodatkiem do pierogów, dań dla małych dzieci, kołdunów czy białych kiełbas. Z jagnięciną doskonale komponują się ziemniaki, kasza, ryż czy pieczywo. Warto spróbować różnych dań, np. zapiekanek, pilawy lub potraw regionalnych jak mussaka, chinkali czy kebab. Mięso jagnięce nie bez powodu uznawane jest za jedno z najzdrowszych. Stanowi pożądany składnik ze względu na m.in. potencjalne działanie antynowotworowe, lekkostrawność, korzystny wpływ na centralny układ nerwowy, zapobieganie chorobom układu krążenia, zmniejszanie ryzyka cukrzycy typu II oraz niespotykane walory smakowe. Mimo że w Polsce popularnością ustępuje wielu innym gatunkom mięsa, warto sięgać po nią od czasu do czasu. Dziękujemy, że przeczytałaś/eś nasz artykuł do końca. Bądź na bieżąco! Obserwuj nas w Wiadomościach Google.", "url": "https://zywienie.medonet.pl/produkty-spozywcze/mieso/jagniecina-wlasciwosci-wartosci-odzywcze-kalorie/b5wt0vl", "category": "łódzkie", "sub_category": "Mięso świeże oraz produkty mięsne", "phrase": "Jagnięcina ze świniarki"}