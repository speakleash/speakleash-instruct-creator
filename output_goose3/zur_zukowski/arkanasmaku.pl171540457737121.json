{"meta_description": "Sprawdzone przepisy na wielkanocne potrawy? Babki, mazurki, sałatki, serniki świąteczne... Odkryj najlepsze przepisy na Wielkanoc!", "title": "Najlepsze przepisy na Wielkanoc! Pasztety, babki, żurki... Tego nie może zabraknąć na Twoim stole", "content": "Wielkanoc wiąże się z początkiem wiosny i odradzaniem się przyrody po zimie. Wiosna rozpoczyna się od równonocy wiosennej, kiedy to dzień staje się odczuwalnie dłuższy niż noc – światło zaczyna wygrywać z ciemnością. Współczesne obchody Świąt to zatem pomieszanie pogańskich obrzędów z różnych części świata z religijną symboliką. Wszystkie narody europejskie świętujące Wielkanoc mają ze sobą coś wspólnego – fantastyczną, aromatyczną, niezwykle kolorową i pełną słodkości kuchnię! Święta Wielkanocne są piękne i kolorowe. Radość z budzącej się wiosny okazywana jest poprzez wyjątkowe tradycje. W niektórych regionach Polski odbywa się pogrzeb żuru i śledzia – czyli postnej kuchni, odnoszącej się do przełomu między zimą a wiosną, kiedy kończą się zapasy zimowe, a nie ma jeszcze świeżutkich nowalijek. Wiosna pokonała zimę, więc nadszedł czas uśmiechu, zadowolenia z życia i świętowania. Siedzimy przy stole nakrytym białym obrusem, udekorowanym rzeżuchą, obficie zastawionym, zielonym i świeżym pożywieniem. Przyroda budzi się wreszcie do życia. Świętujemy jak Polska długa i szeroka, bez względu na wyznanie. Tradycje wielkanocne są demokratyczne, przyjęte jeszcze z czasów słowiańskich. Żur i śledź - inne spojrzenie na tradycję Jeszcze kilkadziesiąt lat temu tuż przed odświętnym gotowaniem urządzano pogrzeb żuru i śledzia. Było to związane z wierzeniami oraz trudną sytuacją żywnościową w okresie przedwiośnia – żur zakopywano, a śledzia (rybę lub drewnianą atrapę) wieszano na drzewie. Dzisiaj obie potrawy uchodzą za rarytas, a najlepsi mistrzowie kuchni mają swoje sekretne przepisy na te specjały. Żur z postnego zmienił się w żurek wielkanocny, który jest podawany w najlepszych restauracjach. Wiele osób samodzielnie robi zakwas, aby był jak najbardziej dopasowany do ich gustu, a nawet próbuje w swojej kuchni wytwarzać domową kiełbasę. Do tego każdy dodaje swoje ulubione składniki i wychodzi przepyszny żur, który ze względu na bogactwo dodatków nie przypomina żuru, jaki był jadany przez nasze babcie w lutym i marcu. Dawniej mięso było rarytasem, ludzie jedli go niewiele i raczej od święta. Miało to swoje korzyści zdrowotne i środowiskowe. Nie zmieniło się jedno - nadal rarytasem są ryby. Nie ze względu na trudności w dostępie, jak to było kilkadziesiąt lat temu, ale ze względu na bardzo wysoką cenę i niewielkie opakowania. Obecnie nie wieszamy już śledzia na drzewie, ponieważ doceniamy dobrej jakości filet z matiasa czy świeży, niesolony zielony śledź to wielki przysmak, a wręcz obiekt pożądania szefów kuchni i osób, które lubią ryby i uznają je za ważny, a co najważniejsze, zdrowy składnik diety. Śledź to raczej przystawka na Wielkanoc, oczywiście przygotowana w sposób atrakcyjny dla wzroku i podniebienia. Na szczęście przepisów na śledzie nie brakuje. Kuchnia regionalna oddaje tradycje kulinarne różnych regionów. Panuje jedna zasada - w święta nie powinno się niczego gotować, ani krzątać po kuchni, można jedynie odgrzać dania i postawić je na stole. Z tego powodu charakterystyczne dla Wielkanocy były świąteczne chłodniki. Współcześnie nie ma zbyt wiele czasu na przygotowania, ponieważ przez wiele godzin pracujemy zawodowo także przed samymi świętami. Jednak kuchnia regionalna to niewyczerpalne źródło inspiracji i przepisów, na podstawie których można stworzyć swoją tradycję kulinarną. W przedświątecznej krzątaninie kulinarne trudno jest uniknąć podenerwowania i zmęczenia. Jest to reż dobry czas, aby zaangażować bliskich do pomocy w kuchni i poeksperymentować z farszami do jajek, sałatkami, zupą, pieczeniami czy ciastami. Bez tego nie może odbyć się Wielkanoc. Polacy kochają zupy – są one obecne na stołach zarówno codziennie, jak i od święta. Każdy region ma swoje zupy: tradycyjny żurek lub barszcz biały, zupa chrzanowa. Chrzanówka to zupa tradycyjnie podawana w wielką niedzielę, nazywana również krzonówką. Powstaje z kawałków mięs i wędlin z koszyczka, ćwiartek ugotowanego na twardo jaja oraz jarzyn. Składniki należy wrzucić do garnka z serwatką, zetrzeć chrzan, a po ugotowaniu podawać z chlebem. Jest ona charakterystyczna dla regionu Małopolski. Warto nadmienić, że wiele jej odmian znają również mieszkający w górach. Bardzo ciekawą zupą jest strząska – znana głównie pod Krakowem i we Lwowie. Najkrócej mówiąc – to święconka z dodatkiem zalewy. Dla ciekawych nowych smaków i miłośników mało znanych potraw regionalnych podają przepis na ten specjał. Do jej wykonania potrzebujemy: • Aby przygotować strząskę, należy ugotować w wodzie bez przypraw 1 kg boczku wędzonego (przez ok. 35 - 40 minut). Gdy przestygnie, pokroić go w średnie kawałki. • Kolejnym korkiem jest ugotowanie na twardo 25 - 30 jaj. Należy drobno je pokroić (można przecisnąć przez metalową kratkę). Wszystkie składniki mieszamy. • Dodajemy 2 - 3 łyżki chrzanu świeżo startego na drobnej tarce i znów mieszamy, po czym zalewamy całość zalewą z 1 szklanki wody i 1/2 szklanki octu 10 proc. • Doprawiamy do smaku solą i pieprzem. Z tej ilości składników powstaje około 4 kg strząski. Górale znani są z zamiłowania do tradycji i do jej kultywowania. Piękna tradycja i oczywiście odmienna, ale bardzo smaczna kuchnia przyciąga turystów. Podhale serwuje jeszcze jedną zupę wielkanocną, sodrę, określaną także jako chrzonica, krzonowina lub święcelina. Zawiera ona takie składniki jak: jajko, skrawki, świąteczne wędliny i białą kiełbasę, a zagęszczana jest kwaśnym mlekiem i śmietaną. Żur w zupełnie innej odsłonie przygotowuje się na Lubelszczyźnie. Żur żukowski ma dodatek białego twarogu i gotowanego mięsa wieprzowego, pachnie chrzanem i czosnkiem. Przed gotowaniem żuru biały ser podsusza się w piecu. Przygotowuje się go specjalnie na Wielkanoc. Mięsiwa to podstawa świąt. Wędliny można podać nie tylko w formie zimnej płyty, ale także jako bardzo wykwintne danie, które z pewnością zaskoczy domowników i gości. Potrawa pochodzi z województwa śląskiego, choć w zależności od miasta może mieć inną nazwę. Murzin to nazwa ze Śląska Cieszyńskiego, na Podbeskidziu (okolice Bielska-Białej) mówi się na ten smakołyk „Murzyn”, z kolei w Katowicach i Bytomiu „szczodry lub sodrem”, (od staropolskiego określenia szynki „szołdra”). Jest to ciasto drożdżowe zwinięte w roladę, którego farsz składa się z szynki lub boczku. Tradycyjnie jest wyrabiane z razowej mąki z otrębami. Dawniej z tymi smakowitymi chlebkami panny obdarowywały chłopców przychodzących po dyngusie. Zdecydowanie bardziej znane są tradycyjne dania bożonarodzeniowe. Dlatego warto przybliżyć te drugie, a już na pewno zasługują na to, aby gościć na pięknym stole. Nie powinno zabraknąć tradycyjnych rzeczy, zarówno tych wytrawnych, jak i słodkich. Świąteczny stół powinien być bogaty w różnego typu potrawy! Różnego typu mięsa i sałaty będą dobrym dodatkiem do świeżej kromki chleba, a kawałek słodkiego mazura czy puszystej baby będzie doskonały do filiżanki kawy i herbaty. Na co dzień Polacy jedzą ogromne ilości kiełbasy. Należą one też do tradycyjnych potraw Wielkiejnocy. Daniem dnia jest biała kiełbasa sporządzona z mięsa wieprzowego. Jej cechą charakterystyczną jest jasny kolor. Gości na naszych stołach już o XVII wieku. Jest dodatkiem do żuru i składnikiem święconki. Jako osobna potrawa zajmuje poczesne miejsce na stole. Najczęściej podawana jest jako gotowana lub pieczona z cebulką i czosnkiem lub jabłkami. Wielu zwolenników ma specjalność w cieście francuskim. Najpopularniejszymi dodatkami do niej jest ćwikła i chrzan. Bez nich nie ma Wielkanocy To symbol wiosny – z jaj rodzi nowe życie, to symbol płodności. Nadawano im wyjątkową moc już w starożytności. Co ciekawe, wzmianki o dekoracjach podobnych do pisanek możemy znaleźć już w starożytnym Egipcie. W różnych religiach kojarzono je ze zdrowiem, miłością i płodnością. Badania naukowe potwierdziły wiele ich zdrowotnych właściwości. Popularne są pisanki i kraszanki. Ozdabianie ich to wielowiekowa tradycja i sposób na zaangażowanie dzieci w przygotowania do Świąt. Pisanki mają swoje zaszczytne miejsce na stole jako przepiękna dekoracja. Jajko symbolizuje także zwycięstwo życia nad śmiercią i jest przekaźnikiem życzeń. Przepisów na wielkanocne potrawy z jajami jest bardzo wiele. Można podać je na różne sposoby. Najwięcej możliwości eksperymentowania ze smakiem dają te faszerowane. Można je nadziać pieczarkami, szynką, łososiem, groszkiem, tuńczykiem, serem żółtym, szpinakiem, awokado – w zasadzie wszystkimi dodatkami, które lubią domownicy i goście. Rynek oferuje mnóstwo różnych rodzajów pasztetów. Jednak na święta najlepszy jest ten domowy, przygotowany z różnych rodzajów mięs i warzyw. Pasztet wielkanocny może być pieczony z jajem, śliwkami, żurawiną lub pieczarkami. Weganie bez problemu znajdą przepisy na pasztety wegańskie i również mogą się cieszyć smaczną kuchnią, ponieważ przepisów na Wielkanoc na dania roślinne jest mnóstwo. W wersji tradycyjnej jest pracochłonny, ale efekt smakowy na pewno wart jest tego wysiłku. Domowy jest zdecydowanie zdrowszy i dużo lepszy w smaku. Przystawki mają zachęcać do jedzenia, stanowić preludium przed daniem głównym. Muszą pięknie wyglądać. W tym przypadku nie wymaga się, aby były zgodne z tradycją, więc można poszaleć i pokazać swoje ulubione smaki i nietypowe połączenia. Przystawki na Wielkanoc powinny być kolorowe, szybkie i łatwe w przygotowaniu. Roladki z szynki to danie często wykorzystywane na wszelkiego rodzaju przyjęciach, pyszne i proste, potrawa błyskawicznie znika ze stołu, a wygląda na wykwintną. Jednym słowem idealny, sprawdzony przepis na Wielkanoc. Do ich przygotowania potrzebujemy: • Do miski przekładamy twaróg i rozdrabniamy go widelcem. Dodajemy śmietanę i starte na tarce rzodkiewki oraz posiekany szczypiorek. Doprawimy do smaku. • Na każdym plasterku szynki nakładamy łyżeczkę farszu. Całość zwijamy w zgrabny rulon. Podajemy ze świeżym koperkiem. Polacy lubią dania w galarecie: mięso, owoce, warzywa. Takie potrawy zawsze wyglądają wykwitnie. Szynka w galarecie to ceniona przystawka, rewelacyjne menu na Wielkanoc. Do jej wykonania potrzebne będą: • Jaja ugotujemy na twardo, studzimy i kroimy na ćwiartki. • Zdejmujemy z ognia, wsypujemy żelatynę i mieszamy do rozpuszczenia w bulionie. • Na desce rozkładamy plastry szynki. Każdy z nich smarujemy chrzanem i układamy na nich po ćwiartce ugotowanego jaja i zwijamy roladki. • Tak przygotowane roladki układamy dekoracyjne na półmisku, zalewamy nieco wystudzoną, płynną galaretą, dekorujemy gałązkami natki i wstawiamy na kilka godzin do lodówki. Podajemy z cząstkami cytryny. Miłośnicy połączenia barw: zielonej i pomarańczowej są zachwyceni efektem wizualnym omawianej potrawy. W końcu to święta wiosenne, więc zieleń na stole pozytywnie nastraja i przypomina o budzącej się do życia przyrodzie. Rolada szpinakowa z łososiem kusi kolorystyką i fantastycznym smakiem. Może być również daniem obiadowym. Do jej wykonania potrzebne są: • Na patelni odparowujemy szpinak i podsmażamy na maśle razem z czosnkiem. Doprawiamy do smaku solą, pieprzem i studzimy. • Piekarnik rozgrzewamy do 190 stopni. Blaszkę z piekarnika wykładamy papierem do pieczenia. • Aby przygotować masę, przesiewamy mąkę i mieszamy z szpinakiem i żółtkami. • Na szpinakowym placku rozsmarowujemy serek chrzanowy, przykrywamy plastrami łososia. Istotny jest sposób ułożenia ryby - musi być jeden plaster przy drugim. • Zwijamy roladę w folię i wkładamy do lodówki do stężenia. Kroimy w plastry. Rolada jest bardzo dekoracyjna, więc nie ma absolutnej konieczności dodatkowego ozdabiania potrawy. Wielkanoc to nie tylko tradycja, ale także okazja do pokazania oryginalnych przystawek, które zawierają wszystko, co powinno być na stole: jaja, warzywa i wędlinę. Jajka z brokułem i boczkiem to inspirujące połączenie trzech filarów wielkanocnego stołu. Do ich wykonania potrzebne będzie: • Jaja gotujemy na twardo, po czym je studzimy. Ostudzone obieramy i kroimy na połówki. • Brokuła dzielimy na różyczki i gotujemy w lekko osolonej wodzie. Odcedzamy, ale pozostawiamy 300 ml wody, w której gotował się brokuł. • Do rondelka wrzucamy boczek pokrojony w kostkę i smażymy do wytopienia się tłuszczyku, przekładamy boczek na talerz. • Do tego samego rondelka wrzucamy masło. Kiedy się rozpuści, dodajemy mąkę i mieszamy, aby powstała zasmażka. • Nie przerywamy mieszania i dodajemy bulion, śmietankę i wodę z brokułów. • Wody z brokułów dodajemy do momentu uzyskania odpowiedniej konsystencji sosu. Sos powinien być gładki, kremowy i trochę przypominać ciasto naleśnikowe. • Doprowadzamy sos do wrzenia, dodajemy musztardę i przyprawiamy solą do smaku. • Na półmisek wylewamy 3/4 sosu, układamy połówki jajek i różyczki brokuła. Wierzch udekorujemy pozostałym sosem i posypujemy bekonem. Śledź pasuje do wielu okazji - na wszelkie święta i urodziny. Receptur na zrobienie fantastycznych śledzi jest mnóstwo, jednak przepis na Wielkanoc musi być czymś wyjątkowym i koniecznie zawierać chrzan. Śledź pod kruszonką z żółtka na pewno zaskoczy gości i będzie urozmaiceniem menu. Do przyrządzenia specjalnego śledzia na Wielkanoc potrzebujemy: Śledzie kroimy ukośnie w spore kawałki, dodajemy posiekaną drobniutko cebulę, jabłko pokrojone w drobną kostkę, posiekany koperek, a także posiekane białko. Doprawiamy do smaku, jak lubimy, mieszamy z chrzanem, majonezem i jogurtem. Na koniec posypujemy pokruszonym żółtkiem. Przed podaniem odstawiamy na kilka godzin do lodówki, aby smaki dobrze się przegryzły. Przez dwa dni Świąt je się właściwie przez cały czas. Co prawda rozpoczynają się uroczystym śniadaniem wielkanocnym, ale także obiad odgrywa w polskiej tradycji dużą rolę. Tego dnia powinien być smaczny i wykwintny. Na uroczysty obiad sprawdzą się zupy kremy, np.: szczawiowa, szpinakowa, z borowików, kalafiora lub brokułów. To królestwo wszelkiego rodzaju mięs. Warto wypróbować jakiś nowy przepis na indyka, schab, karkówkę, czy kaczkę. Pierś z indyka w cieście francuskim z morelami i orzechami to pomysł na pyszną pieczeń na święta i każdy inny uroczysty obiad. Indyk doskonale komponuje się ze słodkimi morelami i chrupiącymi orzechami. Do pieczeni z indyka w cieście francuskim warto przygotować aromatyczny sos pieczeniowy jasny, aby mięso nie było zbyt suche. • Pierś indyka myjemy i osuszamy. Doprawiamy solą oraz pieprzem i obsmażamy z każdej strony na oleju, aż zrobi się rumiana. • Po usmażeniu smarujemy ją musztardą i posypujemy listkami tymianku. • Orzechy laskowe prażymy przez 5 minut w piekarniku rozgrzanym do 180 stopni i obieramy ze skórki. • Morele kroimy w kostkę i dokładamy do orzechów. • Cebulę również kroimy w kostkę i obsmażamy na oleju, a potem mieszamy z suszonymi owocami. • Rozwijamy ciasto francuskie i wsypujemy na środku 1/3 farszu, rozprowadzamy go równomiernie. • Całość przykrywamy pozostałym ciastem i odstawiamy na 15 minut do lodówki. • Przygotowujemy sos pieczeniowy. Masło należy stopić na patelni, wsypać do niego mąkę i dokładnie wymieszać. • Następnie wszystkie składniki zalewamy bulionem warzywnym i doprawimy do smaku pieprzem oraz solą i zagotowujemy, po czym wlewamy śmietanę i ewentualnie doprawiamy. Gotowy sos ściągamy z ognia. Pieczona karkówka w miodzie i musztardzie pobudza zmysły. Słodycz miodu połączona z ostrym smakiem musztardy idealnie podkreślają kruchość mięsa. Podstawą tego dania jest oczywiście fantastyczna marynata. Do przygotowania tego dania wielkanocnego potrzebujemy: • W misce mieszamy składniki marynaty: bulion, miód, musztardę oraz pozostałe przyprawy. Powstałą pastą dokładnie smarujemy mięso i pozostawiamy do zamarynowania na min. 2h w lodówce. • Po tym czasie mięso pieczemy w piekarniku rozgrzanym do 180*C przez ok 1,5h, od czasu do czasu podlewając powstałym podczas pieczenia sosem. Mięso podajemy z natką pietruszki. Wielkanoc to trudny czas dla wegan, ponieważ tradycyjne dania wielkanocne to królestwo jaj i mięsa. Na szczęście powoli kuchnia wegańska staje się równie popularna jak tradycyjna. Pasztet mięsny można zastąpić warzywnym, Nawet jaja mają swoją wegańską wersję. Jak zrobić wegańskie jajka? Do ich przygotowania potrzebne są następujące składniki: • Całość trzeba zagotować i gotować jeszcze przez dwie minuty na małym ogniu, cały czas mieszając. • Masę zdejmujemy z palnika, dodajemy czarną sól kala namak i znów dokładnie mieszamy. • Tak przygotowaną śmietankę przekładamy do tacek na jaja i odstawiam do przestygnięcia, a następnie wstawiam do lodówki, aby masa stężała. • Z masy ziemniaczanej lepimy kulki wielkości żółtek. Gdy białka stężeją, wydrążamy w nich małe otwory łyżeczką i układamy na ich żółtka. Danie przechowujemy w lodówce. Wiosna to najlepsza pora na sałatkowe szaleństwo. Bajecznie kolorowe sałatki na pewno będą fantastyczną dekoracją stołu i szczególnym menu. Tradycyjna polska Wielkanoc nie może się obejść bez typowej sałatki jarzynowej. Do wykonania tej klasyki kulinarnej potrzebujemy: • Ziemniaki, jaja i marchewkę trzeba ugotować. Chrupkości dodaje jabłko i ogórek kiszony. Aby nie zapomnieć żadnego produktu, lepiej je sobie przygotować przed zrobieniem całości. • Warzywa należy gotować do momentu, aż będą miękkie, ale nie będą się rozpadały. • Pora należy poszatkować i sparzyć wrzątkiem. Po wystudzeniu można go dodać do całości. Można też pominąć pora i cebulę. • Ogórki kiszone obieramy cienko ze skóry i odcinamy końce. Poszatkujemy je w drobną kosteczkę. • Soczyste, twarde i najlepiej lekko kwaśne jabłko obieramy i wycinamy gniazdo nasienne. Kroimy je podobnie jak ogórki. • Groszek konserwowy odcedzamy z zalewy i przekładamy do miski z pozostałymi składnikami. • Dodajemy 4 łyżeczki majonezu i jogurtu naturalnego. Całość mieszamy bardzo starannie i doprawiamy do smaku. Potrawę dekorujemy. Podany skład jest orientacyjny, a dobór składników zależy od indywidualnych upodobań kulinarnych. Sałatka jarzynowa sprawdza się jako sałatka na Wielkanoc, ponieważ ma w sobie wiele składników i można ją pięknie udekorować. Wielkanocne sałaty powinny być wyjątkowe. Obok „leśnej polany” nikt nie przejdzie obojętnie. Zachwyca pięknym wyglądem i smakiem. Zasługuje na to, aby stać się daniem wielkanocnym na wielu polskich stołach. Do jej przygotowania potrzebujemy: Jest to specjalność warstwowa, która robi wrażenie na gościach. Wszystkie składniki układamy warstwowo w tortownicy i smarujemy niewielką ilością majonezu, dzięki czemu uzyskujemy tak fantastyczny efekt wizualny. • Ziemniaki, marchewkę oraz jaja gotujemy i studzimy (gotujemy na twardo). • Mięso z kurczaka kroimy w kosteczkę, przyprawiamy( np. przyprawą do gyrosa – w zależności od użytej przyprawy będziemy mieć inny smak) i smażymy na patelni. Studzimy. • Tortownicę o średnicy ok. 22 cm wykładamy folią spożywczą. Na dnie układamy odsączone z zalewy pieczarki, nóżkami do góry. Pieczarki posypujemy posiekaną pietruszką lub koperkiem, wypełniając w ten sposób szczeliny między grzybkami. • Na to wykładamy pokrojoną w kosteczkę ugotowaną marchewkę. • Następnie wykładamy usmażone i wystudzone mięso z kurczaka, potem odsączoną kukurydzę oraz pokrojone w kostkę ogórki. • Wsypujemy drobno pokrojone jaja i starty na tarce o małych oczkach żółty ser. Delikatnie doprawiamy solą i znowu przykrywamy majonezem. • Na koniec wykładamy ugotowane, wystudzone i pokrojone w kosteczkę ziemniaki. Całość osypujemy solą i pieprzem. • Smarujemy cienko majonezem, dociskając delikatnie wszystkie warstwy. Sałatkę przykrywamy folią spożywczą i wstawiamy do lodówki, najlepiej na całą noc. • Następnego dnia musimy wykonać najtrudniejszą część w przygotowaniu sałatki – wyjąć ją z formy. W tym celu zdejmujemy górną folią i odwracamy sałatkę do góry dnem na płaski talerz. Delikatnie zdejmujemy pozostałą obręcz tortownicy oraz usuwamy resztę foli spożywczej. Nie można uszkodzić kształtu sałatki. O znaczeniu jajek wielkanocnych pisaliśmy już na początku artykułu. Symbolizują rodzące się życie, płodności i odrodzenie się przyrody. Jaja faszerowane to najważniejsze danie wielkanocne. Kolorowe jajeczka nafaszerowane żółtym serem, szczypiorkiem oraz rzodkiewką pięknie i smacznie zaprezentują się na stole. Można je wykonać na każde przyjęcie, ponieważ są łatwe w przygotowaniu. Do ich wykonania potrzebne są: • Jaja gotujemy na twardo, studzimy, obieramy ze skorupek i przecinamy na połówki. Za pomocą łyżeczki wyciągamy żółtka (nie uszkadzając białek) i przekładamy do miseczki. • Farsz przekładamy do wcześniej wydrążonych białek. Jaja dekorujemy z wierzchu drobno pokrojonymi papryczkami oraz szczypiorkiem Wielkanoc to święto wiosny, a wraz z nią – całego bogactwa świeżych warzyw. Dlatego warto przygotować jaja faszerowane orzeźwiającym ogórkiem, chrupiącą rzodkiewką i zielonym szczypiorkiem. Proporcje dobieramy do ilości osób. Jaja gotujemy na twardo, schładzamy, obieramy ze skorupek, przekrawamy na pół i wyjmujemy żółtka. Rzodkiewki, ogórek, szczypiorek siekamy drobno, dodajemy żółtka, majonez, przyprawiamy solą i pieprzem i mieszamy. Farsz nakładamy na połówki białek i dekorujemy. Tradycyjne ciasta wielkanocne wymagają czasu na przygotowanie i pieczenie. Na szczęście dla osób zabieganych i tych, którym pieczenie nie wychodzi, nie brakuje przepisów na szybkie ciasta bez pieczenia na Wielkanoc. Są znacznie łatwiejsze w przygotowaniu niż standardowe ciasta na Wielkanoc. Można je przygotować w kilkanaście minut i trzeba je włożyć do lodówki na kilka godzin. Do przygotowania mazurka bez pieczenia potrzebujemy: • Przygotowanie szybkiego ciasta bez pieczenia rozpoczynamy od rozpuszczenia gorzkiej czekolady w kąpieli wodnej. Dodajemy masło, mieszamy i zestawiamy z ognia. • Blaty waflowe przekładamy na zmianę: masą i gorzką czekoladą. Po wykorzystaniu obu mas, całość dociskamy drewnianą deską i odstawiamy do lodówki na 3 godziny. • W międzyczasie rozpuszczamy w kąpieli wodnej białą czekoladę, dodajemy mleko i wsypujemy pokruszone migdały i orzechy włoskie. Masę wylewamy na wierzch mazurka i dekorujemy, jak lubimy. Ciasto wstawiamy do lodówki na dwie godziny. Jest to niezwykle popularne ciasto i wiele osób podaje je na święta. To kolejny przepis na ciasto bez pieczenia, który można wykorzystać na wiele okazji. Taki sernik uwielbiają dzieci. Do jego wykonania potrzebujemy: • Biszkoptami wykładamy dno formy do ciasta. Rozpuszczamy żelatynę w letniej wodzie i gotujemy przez minutę. • Żółtka ucieramy z cukrem pudrem i cukrem waniliowym na puszystą, białą masę. • Ser mieszamy ze śmietanką i dodajemy do masy jajecznej. • Masę serową przekładamy do formy i wkładamy do lodówki. • Przygotowujemy galaretkę. Gdy sernik stężeje, układamy na wierzchu owoce (u nas truskawki) i zalewamy całość galaretką. Wstawiamy do lodówki 2 - 3 godziny do lodówki. Babka to klasyka wśród słodkości na wielkanocnym stole. Przepisów jest mnóstwo, więc można upiec nawet kilka rodzajów. Babka wilgotna jest uważana za królową słodkości. A do tego jest prosta w przygotowaniu i potrzeba do niej jedynie kilku składników: • Przygotowanie babki rozpoczynamy od podkrojenia pomarańczy na małe kawałki. Blendujemy je wraz z jajami i olejem. • Dodajemy cukier i znów blendujemy do rozpuszczenia się cukru. • Mąkę z proszkiem do pieczenia przesiewamy przez sitko. • Wlewamy masę jajeczną i szybkimi ruchami wszystko mieszamy za pomocą drewnianej łyżki do połączenia składników. • Jak ktoś lubi, może dorzucić drobne kawałki czekolady. Ciasto przelewamy do formy wysmarowanej tłuszczem i oprószonej mąką. Pieczemy 45 minut. • Stan ciasta sprawdzamy patyczkiem – jeżeli jest suchy, to baba jest gotowa. • Gdy przysmak ostygnie, przygotowujemy lukier – cukier puder mieszamy z sokiem z pomarańczy i oblewamy nim babkę. Dekoracja dowolna. Jeżeli komuś przejadła się już babka piaskowa lub cytrynowa, to może spróbować upiec nietypową babę. Babka kolorowa znakomicie pasuje do wiosennego stołu - ma piękne barwy, a do tego jest prosta i smaczna. Kompozycji smakowych nadają jej kisiele, kakao i mak. Wszystkie składniki powinny być w temperaturze pokojowej. • Przygotowywanie królowej stołu rozpoczynamy typowo od utarcia masła z cukrem do puszystości i białości. • W trakcie dodajemy żółtka, jedno po drugim i cały czas ucieramy, wlewamy olej i dalej ucieramy. • Następnie mąkę mieszamy z proszkiem , przesiewamy i dodajemy do ciasta. • Białka ubijamy na sztywno i delikatnie mieszamy z ciastem. • Kolejnym etapem w przygotowaniu babki jest podzielenie ciasta na 4 równe części. Do każdej z nich dodajemy jeden dodatek: kisiel cytrynowy, wiśniowy, kakao, mak. • Formę o średnicy 23 cm z kominkiem smarujemy masłem i oprószamy mąką pszenną. • Ciasto wykładamy łyżką do formy jedną warstwę na drugą, w dowolnej kolejności. Pieczemy około 50 minut w temperaturze 170ºC lub do suchego patyczka. Pierwsze 20 minut warto piec w obniżonej temperaturze, około 160ºC. To tradycyjne polskie ciasto przygotowywane specjalnie na Wielkanoc. Przygotowywane są najczęściej na bazie ciast kruchych, choć dawniej bywały także z ciasta marcepanowego. Wnętrze wypełnione jest rozmaitymi masami lub kremami, na przykład orzechowymi. Mają prostokątny kształt. Coraz częściej spotyka się mazurki w kształcie jaja. Rant ozdabia się ramką wykonaną z ciasta lub masy. Popularną formą dekorowania jest układanie suszonych owoców i orzechów w formę bazi. Można też wykorzystać gotowe ozdoby cukiernicze. Wyrób może być także dekorowany na wierzchu ciastem w formie kratki. Ozdabianie go to rzecz gustu. Najpopularniejszy jest mazurek kajmakowy lub czekoladowy. Warto wyjść poza tradycyjne smaki, znane w rodzinie od pokoleń i przygotować ciasto, które zaskoczy wszystkich biesiadników. Po zimowej kuchni przychodzi czas na kolory. Malin co prawda w okresie Wielkanocy jeszcze nie ma, ale można sięgnąć po dżem lub sok malinowy. Do tego biała czekolada i każdy łasuch jest uszczęśliwiony. Do przygotowania deseru potrzebujemy: • Przygotowujemy dowolną formę – może być prostokątna, kwadratowa, owalna i tortownica. • Wszystkie składniki na ciasto należy umieścić w malakserze i wyrobić/zmiksować (można też wyrobić ręcznie). • Ciasto uformujemy w kulę, owijamy folią i wkładamy do lodówki na 1 godzinę. • Po tym czasie, grubo je wałkujemy i wykładamy nim owalną foremkę lub tortownicę wraz z 1 cm rantem. Blacha musi być wyłożona papierem do pieczenia. • Z pozostałego ze ścinków ciasta formujemy wałeczek i przyklejamy (na białko – pędzelek maczamy w białku i przylepiamy wałeczek do ciasta). Powstaje zewnętrzna krawędź ciasta, czyli granica, przez którą nie może przelać się nadzienie. Ciasto ponownie schładzamy w lodówce przez 30 – 60 minut. • Przed pieczeniem trzeba je nakłuć w kilku miejscach. Pieczemy ok.18 minut w temperaturze 200ºC, do wypieczenia i zarumienienia. Studzimy. • Śmietanę kremówkę przelewamy do małego garnuszka i podgrzewamy prawie do wrzenia. Dodajemy posiekaną czekoladę i odstawiamy na dwie minuty. • Po tym czasie mieszamy, aż powstanie gładki sos czekoladowy i odstawiamy na 2 minuty. • Po tym czasie mieszamy do powstania gładkiego sosu czekoladowego. • Na wierzch wylewamy wciąż lekko ciepłą polewę z białej czekolady i wyrównujemy. • Mazurek malinowy z białą czekoladą można posypać posiekanymi owocami liofilizowanymi, odstawić do stężenia (najszybciej w lodówce). Polska Wielkanoc jest bogata w różnorodne tradycje kulinarne. Ciągle odkrywamy nowe smaki i łączymy je z tymi, na których się wychowaliśmy. Smaczne jedzenie, kolorowy stół i mili goście to ukoronowanie wiosennych świąt.", "url": "https://arkanasmaku.pl/pl/blog/najlepsze-przepisy-na-wielkanoc-pasztety-babki-zurki-tego-nie-moze-zabraknac-na-twoim-stole-1648731315", "category": "lubelskie", "sub_category": "Gotowe dania i potrawy", "phrase": "Żur żukowski"}