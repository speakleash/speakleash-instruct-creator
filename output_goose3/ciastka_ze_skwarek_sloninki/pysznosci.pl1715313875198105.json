{"meta_description": "Kiedyś to było, a teraz to nie jest! No tak, idealizowanie minionych lat to nasz chleb powszedni. Bywa nawet tak, że i …", "title": "Kruche ciasteczka z nadzwyczajnym dodatkiem, prawdziwy hit czasów PRL'u. Zanim ostygną, już są zjedzone", "content": "Kiedyś to było, a teraz to nie jest! No tak, idealizowanie minionych lat to nasz chleb powszedni. Bywa nawet tak, że i niektóre aspekty Czasów Słusznie Minionych wspominamy z utęsknieniem. W tym przypadku nie jest to jednak upiększanie rzeczywistości, bo te kruche ciastka ze skwarek z PRL-u to było naprawdę coś! Reglamentacja żywności, ograniczony import, bieda. Codzienność życia w PRL-u ciężko określić kolorową, chociaż ci, którzy w tych czasach przeżywali młodość, lubią czasem powspominać tamtą rzeczywistość. Obrazki z gum z Kaczorem Donaldem, Teleranek, Koziołek Matołek... aż się łza w oku kręci. No i jeszcze te przekąski, które dzisiejszej młodzieży wydałyby się czymś niemożliwym do konsumpcji, a podczas komuny dzieci mogły je zajadać kilogramami. Na przykład kruche ciastka ze skwarek, które, poza tym, że smaczne, miały jeszcze jedną wartościową cechę. Składniki potrzebne do ich upieczenia były dostępne. Skwarki odsącz z tłuszczu i pozwól im ostygnąć. Następnie użyj do ich rozdrobnienia blendera (chyba, że chcesz się wczuć w czasy PRL-u. Wtedy użyj maszynki do mięsa z drobnymi oczkami w sicie). Na stolnicę lub blat wysyp mąkę. Dodaj do niej cukier puder, mąkę, proszek do pieczenia i cukier waniliowy. W środku utwórz dołek i dolej tam śmietany, żółtka z jajek i zmielone skwarki. Zagnieć ciasto. Powinno być elastyczne, z dokładnie wymieszanymi składnikami. Następnie zawiń masę w folię spożywczą i wstaw do lodówki. Niech spędzi tam pół godziny. Schłodzoną masę rozwałkuj na podsypanej mąką stolnicy lub blacie. Przy pomocy foremki wykrój ciastka. Ciastka można też wycisnąć przez maszynkę do mielenia mięsa o odpowiedniej końcówce. Blachę wyłóż papierem do pieczenia i ułóż na nim ciastka. Wstaw do rozgrzanego do 180 stopni piekarnika i piecz około 15 minut - do osiągnięcia pięknego, złotego koloru. Ale po co ograniczać się tylko do ciastek, skoro można przygotować całą imprezę rodem z PRL-u? Szczegóły w tym filmiku z naszego kanału na YouTube.", "url": "https://pysznosci.pl/kruche-ciasteczka-ze-skwarek-prawdziwy-hit-czasow-prlu-przepis,6918940377499777a", "category": "łódzkie", "sub_category": "Wyroby piekarnicze i cukiernicze", "phrase": "Ciastka ze skwarek (słoninki)"}