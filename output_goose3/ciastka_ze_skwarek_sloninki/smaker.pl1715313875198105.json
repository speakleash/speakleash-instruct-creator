{"meta_description": "Zawsze gdy mam nadmiar słoniny w lodówce topię skwarki i piekę ciasteczka ze skwarek. Przepis zaczerpnęłam z książki kucharskiej \"Kuchnia polska\"", "title": "Ciasteczka ze skwarek", "content": "Odsączone z tłuszczu i wystudzone skwarki przepuścić przez maszynkę na najdrobniejszym sitku lub rozdrobnić blenderem na gładką masę. Do przesianej mąki dodać skwarki, żółtka, przesiany proszek do pieczenia, cukier, śmietanę i posiekaną skórkę pomarańczową. Zagnieść ciasto, schłodzić przez minimum 30 minut. Po tym czasie do maszynki od mięsa założyć specjalną końcówkę i robić ciasteczka. Można też rozwałkować ciasto na blacie i wykrawać ciasteczka foremką. Piec w temperaturze 180 stopni C (funkcja góra - dół) przez 17 minut na złoty kolor. Po upieczeniu i ostygnięciu ciasteczka posypać cukrem pudrem. Z podanych porcji wychodzi około 2 blach ciastek. Smacznego!", "url": "https://smaker.pl/przepisy-ciasta/przepis-ciasteczka-ze-skwarek,190212,kasiasar.html", "category": "łódzkie", "sub_category": "Wyroby piekarnicze i cukiernicze", "phrase": "Ciastka ze skwarek (słoninki)"}