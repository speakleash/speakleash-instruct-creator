{"meta_description": "", "title": "Tradycyjne dania kuchni łemkowskiej i gdzie ich spróbować?", "content": "Łemkowie, członkowie jednej z czterech uznanych w Polsce mniejszości narodowych, mają własny język, charakterystyczne stroje, a także bogate dziedzictwo kulturowe – muzyczne, literackie czy architektoniczne. Charakterystyczna dla nich jest także kuchnia, która łączy w sobie tradycje rusińskiej kuchni chłopskiej, z kuchnią węgierską, polską czy słowacką. Jakie są typowe, łemkowskie dania? Co gotowano dawniej i jak dziś kultywuje się tradycję? Zapraszamy do lektury! Kuchnia i tradycja łemkowska dzisiaj – gdzie zjeść tradycyjne dania? Łemkowie zajmowali niegdyś przede wszystkim obszary wzdłuż głównej linii Karpat Wschodnich. Dziś, w wyniku migracji i przesiedleń, mieszkają nie tylko na południu kraju. Znaczącym ośrodkiem kultury łemkowskiej jest m.in. Legnica, w której działa amatorski teatr wystawiający spektakle dotyczące kultury czy obyczajów Łemków. Łemkowskie tradycje kultywują m.in. Festiwal Łemkowska Watra (w Zdyni) czy Łemkowska Zagroda Edukacyjna w Gładyszowie. Imprezy typowo kulinarne to np. Dzikie Stoły czy Święto Rydza w Wysowej Zdroju. Restauracji łemkowskich w regionie jest niewiele, ale jedna z nich, Karczma Łemkowska Kłyniec, znajduje się w Krynicy Zdroju (inne to np. Gościnna Chata w Wysowej Zdroju czy Karczma Huculanka w Regietowie). Jeśli więc planujesz pobyt w naszym mieście, będziesz mógł skosztować łemkowskich specjałów na miejscu. Zawsze warto też pytać o miejscowych gospodarzy, którzy serwują własnej roboty pieczywo, wędliny, kiełbasy czy sery. Wielu Łemków żyjących współcześnie w Polsce przygotowuje łemkowskie dania tylko od święta – w czasie Bożego Narodzenia czy Wielkanocy, podczas wesel i odpustów. Jaka była i jest kuchnia łemkowska? • Jajka i nabiał, m.in. mleko, masło, śmietana, bryndza, twaróg (były to jednak produkty wykorzystywane głównie w bogatszych domach). W święta i podczas ważnych wydarzeń jadano drób, wołowinę czy baraninę. Współcześnie serwowane dania łemkowskie są zwykle bogatsze i bardziej doprawione niż w przeszłości, m.in. ze względu na większą dostępność produktów i zasobność portfeli. Co warto spróbować? Oto kilka tradycyjnych dań Łemków: • Śniadania – zamiszku i mastyło – są to dania o konsystencji przypominającej budyń, przygotowywane na bazie różnych rodzajów mąki. Zamiszku przyrządza się z mąki żytniej razowej i wody, a podaje się z solą. Mastyło to danie z białej mąki, mleka i wody, które serwuje się ze skwarkami i roztopionym masłem. • Proziaki (adzymki) – placki mączne podawane z prozą, czyli sodą oczyszczoną. Doskonałe zamiast pieczywa lub jako samodzielna przekąska. Są miękkie i puszyste. Można je jeść np. z masłem, twarogiem czy miodem. • Homiłki – kulki z twarogu lub twarogu i masła, z dodatkiem suszonej mięty. Homiłki przechowuje się w słoikach i zalewa olejem. Można podawać je np. z sosem śmietanowym. • Kisełycia – żurek na zakwasie z mąki owsianej. Podaje się go z ziemniakami, smażoną cebulką i skwarkami. Jest mniej kwaśny od tradycyjnego, polskiego żuru. • War ­– zupa przygotowywana niegdyś w biedniejszych domach łemkowskich. Przyrządzano ją na bazie wody, soku z kiszonej kapusty i włoszczyzny. Zagęszczano ją zasmażką z mąki. Dzisiaj waru można spróbować w jego bogatszej odsłonie – na bazie mięsa baraniego lub jagnięcego, z pierogami z mięsem (tzw. zlepieńcami). Więcej na temat Łemków dowiesz się z innych wpisów na naszym blogu: • Górale karpaccy, czyli Łemkowie – kim są i jaka jest ich historia? Część 1.", "url": "https://www.bozy-dar.pl/tradycyjne-dania-kuchni-lemkowskiej-i-gdzie-ich-sprobowac/", "category": "podkarpackie", "sub_category": "Sery i inne produkty mleczne", "phrase": "Bryndza łemkowska"}