{"meta_description": "Poznaj kuchnię łemkowska, niezwykłe dania regionu Beskidu Sądeckiego, zaskakujące smaki i naturalne składniki. Poznaj tradycję ludu Łemków!", "title": "Kuchnia łemkowska - Poznaj regionalne potrawy Beskidu Sądeckiego - Strakija", "content": "Łemkowie potrawy przygotowywali w oparciu o dostępne składniki, a tych nie było wiele. Mieszkańcy skalistej, jałowej ziemi, mieli do dyspozycji mąkę owsianą i żytnią, siemię lniane i kaszę gryczaną, warzywa strączkowe i kapustne, cebulę i ziemniaki, grzyby i zioła, sezonowe warzywa i owoce (zwłaszcza leśne), a także nabiał i jajka, a na osłodę miód leśny. Z tych prostych składników każda dobra gospodyni potrafiła wyczarować pożywne, pyszne i łatwe w przygotowaniu potrawy, dające siłę do pracy i wywołujące uśmiech zadowolenia i sytości. Tak jak i sami Łemkowie kuchnia łemkowska bazowała więc na prostocie, ścisłej współpracy z naturą, w jej niewymuszonym, cyklicznym rytmie, z poszanowaniem pól, lasów i zwierząt, dostarczających pożywienia i innych materiałów niezbędnych do codziennego, nieskomplikowanego ale i twardego życia.", "url": "https://strakija.pl/blog/kuchnia-lemkowska-poznaj-regionalne-potrawy-beskidu-sadeckiego", "category": "podkarpackie", "sub_category": "Sery i inne produkty mleczne", "phrase": "Bryndza łemkowska"}