{"meta_description": "", "title": "Kozi nabiał ekologiczny z Rodzinnego Gospodarstwa Ekologicznego FIGA", "content": "Kozi nabiał ekologiczny z mleka niepasteryzowanego to prawdziwa uczta dla kubków smakowych. Przedstawiamy Maziejówków, z Mszany w malowniczej Przełęczy Dukielskiej, gdzie na czystych łąkach pasą się szczęśliwe zwierzęta, dające pyszne i zdrowe mleko, z którego powstają sery i inne smakołyki. Wytwórcy obecni na wirtualnym targu prawdziwego jedzenia LokalnyRolnik.pl wybierani są w nieprzypadkowy sposób. Muszą spełnić szereg warunków związane m.in. z czystą etykietą produktów, dobrostanem zwierząt hodowlanych, naturalnymi sposobami uprawiania warzyw i owoców. Dzieje się tak dlatego, ponieważ chcemy mieć pewność, że to, co oferowane jest na naszym targu cechuje się najwyższą jakością, jest świeże, naturalne i zdrowe . Odwiedzamy naszych dostawców, by poznać ich codzienną pracę “od kuchni”, zaprzyjaźnić się z nimi i sprawdzić, jak wygląda proces produkcji jedzenia, które trafia później na Wasze i nasze stoły. Nie inaczej sprawa ma się w przypadku marki , o której w dalszej części opowiadają właściciele. “Gospodarstwo prowadzimy we wschodniej części Beskidu Niskiego (w przepięknej Przełęczy Dukielskiej), w miejscowości Mszana. W naszym posiadaniu są piękne łąki kośne i pastwiska dla naszych 400 kóz i 20 krów. Tereny wypasów to jedno z najczystszych przyrodniczo miejsc w Polsce, dzięki czemu nasze mleko kozie i sery mają bogate właściwości odżywcze i zdrowotne” “Waldemar Maziejuk założył gospodarstwo rolne w 1990 roku. Od tych 30 lat do dnia dzisiejszego gospodarstwo prowadzone jest w taki sam sposób. W sposób ekologiczny, jak najprościej i jak najbliżej natury. Od samego początku założeniem było prowadzenie gospodarstwa ekologicznego (interesowaliśmy się tym już w latach osiemdziesiątych ubiegłego wieku). Według nas rolnictwo ekologiczne to szansa dla świata na zrównoważone gospodarowanie zasobami natury i jednocześnie produkcja żywności wysokiej jakości. Najważniejszym kierunkiem rozwoju była hodowla zwierząt mlecznych, z czasem i przetwórstwo mleka. Początkowo były to krowy, a teraz głównym kierunkiem rozwoju jest hodowla kóz (mieszanka ras – dostosowana do warunków beskidzkich)” Nauka, która nie ma końca “Ciągle się uczymy. Szacunku dla otoczenia, tradycji lokalnych (wołoskich, łemkowskich i podkarpackich). Nasza przygoda z serowarstwem zaczęła się od tego, że mleka było dużo, a mleczarnie nie chciały godnie płacić za mleko ekologiczne. W naszej wsi była bacówka prowadzona przez starego bacę, który pokazał nam, jak robić dobre oscypki, bundz i bryndzę. Z czasem dowiedzieliśmy się, że nasza wieś lokowana była w XV wieku na prawie wołoskim. Osadnicy karpaccy za prawo do osadzenia płacili podatki między innymi serami. Tradycje karpackie – wołoskie towarzyszą więc tym stronom już od prawie 600 lat. Zależy nam na podtrzymywaniu tradycji lokalnych i na produkcji wyrobów najwyższej jakości. Produkujemy oczywiście też inne produkty – sery farmerskie, twarożki, masło oraz dzielimy się wspaniałym mlekiem niepasteryzowanym” “Przyjedźcie do nas i zobaczcie sami jak pracujemy! Gospodarstwo nie jest małe, więc jesteśmy podzieleni. Rano po udoju i pokarmieniu młodzieży, zwierzęta idą na pastwisko. Ekipa rolnicza zajmuje się pracami porządkowymi i higieną zwierząt. W tym czasie ekipa produkcyjna przetwarza mleko z wieczora, a czasem i z rana. Podgrzewamy mleko, robimy sery, wirujemy śmietanę, ubijamy masło, po wieczornym udoju (około 17:00-18:00) przetwarzamy resztę mleka. A zwierzęta jeszcze do późnego wieczora spędzają czas kolacyjny na pastwisku. Nie wspominamy o codziennych tematach, jak kontakty z Klientami, wysyłki produktów, administracja i praca z dokumentami. Normalne życie serowarów!” Trzydzieści lat działań dostarczyło nam wielu wyzwań i sukcesów. Ale jak się mówi: Co nas nie zabije, to nas wzmocni. Od zawsze mamy przekonanie, że uczciwe działania nawet przy problemach mogą dać zadowalające efekty. Radości natomiast mamy codziennie, budząc się i spoglądając przez okno. Kontakt z naszymi kozami to także ogromna przyjemność. Zaangażowana ekipa wspaniałych ludzi przygotowuje świetne produkty, które wielokrotnie zostały docenione zarówno przez powracających Klientów oraz otrzymywane wyróżnienia i nagrody. W 2011 r. nasze sery uświetniły Szczyt Partnerstwa Wschodniego organizowanego w ramach Polskiej Prezydencji w UE. Przez ostatnich kilkanaście lat otrzymaliśmy sporo wyróżnień. Między innymi nagrody: Perła (dla tradycyjnej bryndzy koziej – 2014 oraz sera koziego wołoskiego – 2009), Najlepszy Produkt Spożywczy Podkarpackiego 2007 za ser kozi wołoski naturalny. 10 czerwca 2010 podczas Festiwalu Smaku w Zakopanem otrzymaliśmy pierwsze miejsce za ser kozi farmerski naturalny” “Dzięki pełnemu nadzorowi całego procesu produkcji (od mleka do serów) możemy oferować produkty z niepasteryzowanego mleka. Niezmiennie od lat! Stosowane proste metody produkcji (manufaktura) przy wysokiej higienie doprowadziły do wytworzenia swoistego mikroklimatu w naszym warsztacie serowarskim. Kolonizujące bakterie kwasu mlekowego oraz odkryte przez Uniwersytet Przyrodniczy w Lublinie bakterie o właściwościach probiotycznych, występujące w naszych wyrobach (szczególnie w twarogach i w serwatce). Sięgając po nasze wyroby, otrzymują Państwo szereg korzyści – smaczne produkty niskoprzetworzone, zdrowie i odporność, świadomość działania na rzecz natury! Patrząc wstecz – poszaleliśmy! Zaczynaliśmy od serów tradycyjnych – serów wołoskich, bryndzy, bundzów i twarogu. Teraz w naszej ofercie znaleźć można ok. 35 różnych produktów! Obok serów (tradycyjnych i ciut nowszych – farmerskich) mamy masło i śmietanę, twarogi w różnych odsłonach, mleko i serwatkę” “Chcemy być wciąż na miejscu. Mieć możliwości produkcji ekologicznych serów i cieszenia się jak najmniej zniszczoną naturą. Planujemy oczywiście rozszerzenie naszej oferty o kolejne nowe produkty! Ale o tym póki co, sza! Rolnictwo ekologiczne jest dobre dla natury i dobre dla nas! Wierzymy w to i chcemy, aby Państwo też w to wierzyli. Połączenie ekologii i prostego przetwórstwa (w oparciu o lokalne składniki) prowadzi do żywności najwyższej jakości. Liczymy, że docenią Państwo nasze starania i będziemy się często spotykali” “Lokalny Rolnik zbliża konsumentów do rolników i producentów. Skraca ścieżki dystrybucyjne. Daje szansę na spotkanie wyjątkowych produktów. Jest rozpoznawalną platforma z szeroką ofertą żywności ekologicznej. Zależy nam na poszerzeniu grona naszych Klientów i ufamy, że współpraca z Lokalnym Rolnikiem nam to ułatwi!” – komentują właściciele firmy. Jeśli tak samo, jak dołączyć do dostawców Lokalnego Rolnika i razem z nami szerzyć dobre praktyki na temat świadomego oraz zdrowego żywienia , już niebawem Twoje produkty mogą zagościć na talerzach osób spragnionych naturalnych, prawdziwych smaków, bez dodatku chemii i wspomagaczy. Wypełnij . Skontaktujemy się z Tobą w sprawie szczegółów naszej współpracy. Wspólnie możemy zrobić wiele dobrego! Dołącz do nas, jako dostawca Lokalnego Rolnika Trafiłeś tu zapewne wpisując w wyszukiwarkę frazę “kozi nabiał ekologiczny”, czytając nasz newsletter, śledząc nas na Facebooku lub będąc stałym gościem na naszym blogu. Jakkolwiek się to nie stało, bardzo się cieszymy, że jesteś i zachęcamy do zakupów na naszym wirtualnym targu prawdziwego jedzenia!", "url": "https://blog.lokalnyrolnik.pl/kozi-nabial-ekologiczny/", "category": "podkarpackie", "sub_category": "Sery i inne produkty mleczne", "phrase": "Bryndza łemkowska"}