{"meta_description": "kisełycia, hałuszki, kuchnia łemkowska, owies", "title": "Kisełycia i hałuszki, czyli kolejne potrawy kuchni łemkowskiej.", "content": "W Święto Niepodległości wybraliśmy się do Wysowej na obiad. Postanowiliśmy zjeść coś regionalnego w znanej i polecanej \"Gościnnej Chacie\". I choć strawa smakowała pysznie to troszkę się rozczarowałam. Mimo wielkiego parkingu, nie było gdzie zostawić rowerów (ostatecznie spięliśmy nasze szosy ze sobą, zostawiliśmy przed wejściem i liczyliśmy na łut szczęścia), 95% dań było mięsne, a prawie każde z pozostałych domyślnie omaszczane skwarkami (na szczęście zaznaczono to w karcie i można było poprosić bez). Nie oferowano też żadnych dań z rzepy, brukwi, owsa czy kasz, które według przekazów stanowiły podstawę kuchni Łemków. Mimo gospodarności i różnych zajęć, Łemkowie na ogół żyli ubogo. Ludzi we wsiach było dużo, ziemia marna i rozdrobniona, umiejętności rolnicze niskie. O niewielkiej zamożności świadczyć może jadłospis. Podstawą pożywienia były rzepa i brukiew, potem ziemniaki oraz kasze, pieczywo i przetwory mleczne. Produkty roślinne stanowiły około 90% pokarmów. Jedzono trzy razy dziennie (obid, połudenok i weczerie). Posiłki niewiele się różniły, a ciepłe potrawy były tylko rano i wieczorem, bo dwa razy dziennie palono w piecu. W zwyczaju było jedzenie z jednej miski, używano drewnianych łyżek i kozików.Typowe dania to czyr, tj. rzadka zacierka z mąki pytlowej, żytniej lub pszennej; zamieszka czyli gęsty czyr; kisełycia - żur z mąki owsianej; kwasówka, tj. zacierka na soku z kiszonej kapusty; poływka czyli zabielana mąką serwatka; maczanka - zacierka na mleku z roztopioną bryndzą; mastyło, tj. kleik mączny z masłem; liczne gatunki pieczywa i placków; kasze np. pamuła czyli gęsta gierma (kasza pszenna) z owocami; ziemniaki; kapusta z fasolą, grochem albo kwaszona. Mięso pojawiało się na stole właściwie tylko przy większych świętach. W okresach postów (a tych w obrządku wschodnim jest dużo) potrawy były jeszcze skromniejsze bo nie używano nabiału (...), jako okrasy używano wówczas oleju lnianego. A w mojej głowie znów pojawia się pytanie: dlaczego w regionalnej karczmie tak trudno pożywić się autentycznymi daniami lokalnej kuchni? Wysowa to turystyczne miejsce, a niewielu gości poznaje historie ziem, które odwiedza. Jedzenie mięsnych pieczeni tej historii nie przybliża, a dania z brukwi, rzepy i owsa mogłyby zaintrygować niejednego i zainspirować do dociekań, dlaczego żywiono się właśnie tym!      Na szczęście udało mi się dotrzeć do receptur na kolejne Na szczęście udało mi się dotrzeć do receptur na kolejne dania kuchni łemkowskiej - są proste i skromne, ale pyszne. Do przygotowania pożywnego, dwudaniowego obiadu dla czterech osób wystarczą niecałe dwie szklanki płatków owsianych, kilogram ziemniaków, odrobina mąki, oleju, soli i przypraw.       Kisełycia to właściwie gęsty żur owsiany. Zupę gotuje się na wywarze z przypraw, a podaje się go z ziemniakami i zarumienioną cebulą. W 2007 roku to danie zostało wpisane na listę potraw regionalnych • None Zakręcić i odstawić na trzy do pięciu dni. *Żur z takiej ilości płatków wychodzi bardzo gęsty. Jeśli lubisz lżejsze zupy - daj mniej płatków, np. szklankę. • None Na patelni rozgrzać olej i usmażyć drobno posiekaną cebulę, aż się zarumieni • None Do garnka wlać wodę w wsypać przyprawy. Doprowadzić do wrzenia. Gotować przez co najmniej 15 minut, by jak najwięcej ziołowego aromatu przeszło do wywaru. • None Co jakiś czas zamieszać, by nie przywarło. • None Do miski nałożyć ziemniaków, zalać gęstą zupą i podawać z cebulowymi skwarkami. Drugą potrawą, którą chcę Was dziś poczęstować są hałuszki • None Ziemniaki zetrzeć na najdrobniejszych oczkach tarki i przy pomocy sitka lub ściereczki).na tarce i przez ścierkę odsącz nadmiar wody ( dokładnie odsączyć). Im dokładniej się to zrobimy tym bardziej ziemniaczane, a mniej mączne będą nasze kluski. • None Lepić podłużne kluseczki w kształcie wałków. Jeśli ciasto lepi się do rąk, to obsypać je mąką lub potłuścić olejem • None W garnku zagotować wodę z solą i olejem. • None Kluski wrzucać na wrzątek i gotować 15 minut od kiedy wypłyną.", "url": "http://ekoeksperymenty.blogspot.com/2016/11/kiseycia-i-hauszki-czyli-kolejne.html", "category": "podkarpackie", "sub_category": "Sery i inne produkty mleczne", "phrase": "Bryndza łemkowska"}