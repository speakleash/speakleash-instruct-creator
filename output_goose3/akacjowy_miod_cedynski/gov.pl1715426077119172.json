{"meta_description": "Produkt wpisany na listę produktów tradycyjnych w dniu 2013-02-22 w kategorii Miody w woj. zachodniopomorskim.", "title": "Akacjowy miód cedyński - - Portal Gov.pl", "content": "Na początku w stanie płynnym, po roku ulega krystalizacji. Kształt w zależności od pojemnika, w którym miód jest konfekcjonowany. W zależności od naczynia. Pojemniki o różnej wielkości: 0,25 kg, 0,5 kg i 1 kg. W stanie płynnym – bezbarwna o odcieniu jasnosłomkowym, po skrystalizowaniu jasnosłomkowa, kremowa. Miód może mieć konsystencję gęstego płynu przez prawie rok. Następnie krystalizuje się w konsystencję stałą. Cedyński Park Krajobrazowy i jego otulina położony jest w województwie zachodniopomorskim i wchodzi w skład Zespołu Parków Krajobrazowych Doliny Dolnej Odry. Charakteryzuje się licznie występującym drzewostanem akacji: „Cedyński Park Krajobrazowy najbardziej w całym regionie zachodniopomorskim zasługuje na miano „krainy akacji”. Zarośla tego gatunku, porastające pozostałości osad ludzkich, porzucone żwirownie, zniszczone winnice i murawowe zbocza, na których zarzucono wypas, są świadectwem trudnej historii tego terenu” (J. i P. Pawlaczykowie, „Zbiorowiska leśne i związane z lasem w Cedyńskim Parku Krajobrazowym – charakterystyka zbiorowisk, fragment operatu ochrony ekosystemów leśnych CPK”, 1999). Tak powszechnie występujące na tym terenie skupiska akacji, stanowią doskonały pożytek dla pszczół i dały początek tradycji wytwarzania na tych terenach akacjowego miodu cedyńskiego. Ule przewożone są do Parku i pozostają tam aż do końca okresu zbioru. Po tym okresie ramki z dojrzałym miodem są odbierane i tradycyjną metodą miód jest odwirowywany. „Wykręcony miód musi być dojrzały, czyli jeżeli 2/3 plastrów jest zasklepionych, to znaczy, że jest woda odparowana w takiej ilości, że miód nie sfermentuje” (Wywiad etnograficzny przeprowadzony z mieszkańcami Moryń). Następnie miód czyszczony jest z ewentualnych zanieczyszczeń i pakowany w odpowiednie pojemniki. Od kilku lat akacjowy miód cedyński prezentowany jest podczas różnego rodzaju festynów, dożynek, gdzie cieszy się dużą popularnością.", "url": "https://www.gov.pl/web/rolnictwo/akacjowy-miod-cedynski", "category": "zachodniopomorskie", "sub_category": "Miody", "phrase": "Akacjowy miód cedyński"}