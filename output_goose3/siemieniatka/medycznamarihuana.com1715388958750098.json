{"meta_description": "Siemieniotka to tradycyjne danie kuchni śląskiej, które przyrządza się z nasion konopi. W Małopolsce i Wielkopolsce spożywa się ją w Wigilię.", "title": "Siemieniotka - zupa z nasion konopi", "content": "Nasiona konopi to prawdziwa skarbnica minerałów, witamin i niezbędnych kwasów tłuszczowych. O właściwościach nasion pisaliśmy wielokrotnie, a dziś przedstawiamy Wam przepis na niecodzienne danie, jakim jest siemieniotka, czyli zupa z nasion konopi. Siemieniotka to tradycyjne danie kuchni śląskiej, które przyrządza się z nasion konopi. Często nazywana jest siemieniec, siemieniatka, siemiotka, siemionka, siemianka, siemieniucha, konopiotka, czy konopianka. W Małopolsce i Wielkopolsce siemieniotkę spożywa się w Wigilię Bożego Narodzenia Ile kucharek – tyle wariacji na temat tej potrawy. Po dziś dzień w internecie natknąć się można na wirtualne sprzeczki, co do tego jak gotuje się siemieniotkę. Niektórzy przygotowują ją nawet na bazie siemienia lnianego, co dla wielu jest niedopuszczalne. Wiadomo, że stare gospodynie mają sprawdzone i podobne przepisy. Wiele osób twierdzi, że siemieniotka ma nijaki smak, a tymczasem jest on niezwykły. Nie ma co ukrywać – siemieniotkę albo się lubi, albo nie. Jednak dzięki przyprawom i ulubionym dodatkom zupie tej można nadać nieco charakteru i dostosować jej smak do własnych preferencji. Istotną rolę mogą odegrać tu przyprawy oraz różne dodatki (np. pieczona dynia), ale bazę zupy zawsze wykonuje się podobnie. • około 250 g łuskanych nasion konopi (często można spotkać je pod nazwą łuskane siemię konopne), • rafinowany (bezzapachowy), lub inny olej, polecamy jednak kokosowy, gdyż doskonale się na nim smaży, • mleko roślinne (dobrze sprawdzi się ryżowe lub owsiane, ale sprawdzi się także mleczko kokosowe. Najlepiej wybrać łagodne w smaku, takie, które nieco złagodzi charakterystyczny, gorzkawy posmak nasion konopi), W pierwszej kolejności nasiona konopi należy przełożyć na sitko i dobrze wypłukać. Następnie konopie przełożyć do garnka. Zalać 3 szklankami wody i gotować na małym ogniu pod przykryciem co jakiś czas mieszając. Po pewnym czasie całość zacznie przypominać konsystencją kisiel. Aby rozrzedzić całość wlewamy gorącą wodę i wszystko jeszcze chwilę gotujemy. Przecedzamy ugotowane nasiona konopi na sitku, tak aby pozostały same nasiona. Przepłukane nasiona wsypujemy ponownie do garnka i zalewamy wodą. Na oleju kokosowym (lub innym) podsmażamy drobno posiekaną cebulę. Kiedy się zeszkli dodajemy ją do zupy. i całość ponownie doprowadzamy do wrzenia. Gotowanie kontynuujemy do momentu, aż nasiona będą miękkie. Zupę opcjonalnie możemy zagęścić mąką (jeśli potrawa nie ma być wegańska można użyć zasmażki z masła i mąki) lub zmiksować – wtedy uzyskamy zupę o konsystencji kremu, do której idealnie będą pasować chrupiące grzanki ? Ugotowaną siemieniotkę najczęściej podaje się z prażoną kaszą jaglaną lub gryczaną. Całość można udekorować listkami majeranku. A może wiesz już, że konopie to doskonały składnik wielu dań,  ale brakuje Ci sprawdzonych przepisów? “Konopie i marihuana w kuchni” to książka, która zawiera genialne przepisy kulinarne, odpowiednie dla osób na różnych dietach. Są to między innymi receptury wegańskie, wegetariańskie, zgodne z dietą paleo oraz bezglutenowe. Zostały tak skomponowane tak, by nie tylko zwiększać biodostępność substancji aktywnych zawartych w konopiach, ale też wspierać terapeutyczny potencjał konopi przez połączenie ze składnikami bogatymi w substancje odżywcze. Posiłki z rozdziału „Marihuana w kuchni” nadają się do serwowania pacjentom medycznej marihuany, o ile pacjent nie posiada stwierdzonej nietolerancji pokarmowej na któryś ze składników. Konopie i ich nasiona mają korzystne dla naszego zdrowia właściwości Te małe, brązowe nasiona są bogate w białko, błonnik i zdrowe kwasy tłuszczowe, w tym omega-3 i omega-6. Mają działanie przeciwutleniające i mogą łagodzić objawy wielu dolegliwości. Kwasy tłuszczowe zawarte w nasionach konopi wzmacniają serce i zmniejszają ryzyko wystąpienia arytmii i chorób serca. Zmniejszają także stany zapalne łagodząc objawy m.in. reumatoidalnego zapalenia stawów. Składniki nasion konopi poprawiają stan skóry, a także chronią nasz mózg. Ta właściwość szczególnie przydatna jest w przypadku chorób neurologicznych.", "url": "https://medycznamarihuana.com/siemieniotka-zupa-z-nasion-konopi/", "category": "śląskie", "sub_category": "Gotowe dania i potrawy", "phrase": "Siemieniatka / siemieniotka / konopiotka"}