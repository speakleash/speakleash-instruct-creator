{"meta_description": "", "title": "Konopie na wigilię", "content": "Konopie towarzyszą nam od bardzo dawna. Pisali o nich wieszcze, śpiewali bardowie. Nic dziwnego, że stały się częścią polskiej kultury i tradycji kulinarnej. Jednym ze zwyczajów jest gotowanie świątecznej zupy z nasion konopi na wigilię Bożego Narodzenia. Siemieniotka to zupa z konopi tradycyjnie spożywana w wigilię Bożego Narodzenia na Śląsku. Ma subtelny, niepowtarzalny aromat i specyficzny gorzkawo-słodkawy smak. Zupę podaje się zazwyczaj z ugotowaną na sypko kaszą gryczaną (nazywaną na Śląsku tatarczaną lub pogańską), albo z grzankami. Pierwszych wzmianek o siemieniotce należy doszukiwać się w XIX wieku. Nazwa tej potrawy (siemieniatka, siemiotka, siemionka, siemianka, konopiotka, konopianka) pochodzi od głównego składnika: nasion (siemienia) konopi. Tradycyjnie zupę przygotowuje się kilka godzin. Najpierw gotuje się nasiona, wielokrotnie zalewając nową wodą, aby pozbyć się smaku goryczy. Następnie rozgniata się je tłuczkiem, aby oddzielić miąższ od twardych łusek. W dzisiejszych czasach można jednak skrócić ten proces, wykorzystując obłuszczone nasiona. Nasiona konopi płukamy, zalewamy wrzątkiem i odcedzamy. Przekładamy do garnka i zalewamy wodą – potrzebny jest przynajmniej jeden litr, ale można dodać więcej, jeśli nie chcemy żeby zupa była gęsta. Gotujemy, aż nasiona popękają. Można podczas gotowania kilkakrotnie zmieniać wodę, aby pozbyć się gorzkawego smaku. Odcedzamy nasiona, ale zostawiamy wywar. Następnie na sicie ucieramy nasiona nad wywarem, aż w sitku pozostaną tylko skorupki, które można wyrzucić. Jeśli to konieczne, to gotujemy wszystko ponownie i powtarzamy operacje wygniatania, aby otrzymać jak najwięcej wywaru. Wywar można jednak przygotować dużo szybciej – wystarczy użyć obłuszczonych nasion konopi. Wsypujemy je do garnka, zalewamy wodą i chwilę gotujemy. Następnie pokrojoną w kostkę cebulę szklimy na maśle i dodajemy do wywaru. Można też dodać śmietanę lub mleko, ale nie jest to konieczne. W szklance wody roztrzepujemy zmieloną kaszę jaglaną lub mąkę, tworząc zawiesinę, którą powoli i stopniowo wlewamy do zupy, aby ją zagęścić. Można wszystko razem zblendować. Doprawiamy solą, cukrem i pieprzem. Całość zagotowujemy, stale mieszając, aby zupa nie przypaliła się, ani nie wykipiała. Na koniec można dodać łyżkę masła. Siemię konopne według wierzeń wzmacniało ciało i ducha na cały nadchodzący rok, a także na ciężką zimę. Uważano wręcz, że siemieniotka ma moc leczniczą i chroni przed świerzbem i wrzodami. To kolejny przykład wiedzy ludowej, która znajduje potwierdzenie w danych naukowych. Nasiona konopi są wszakże źródłem wielu witamin i minerałów. Wzmacniają układ odpornościowy, regenerują błonę przewodu pokarmowego (LINK) i oczyszczają organizm z toksyn. Produkuje się z nich zdrową mąkę i olej. Są cenionym źródłem: • witamin: A, B1, B2, B3, B6, C, D, E, oraz bardzo rzadko dostępnej w żywności witaminy K2, • nienasyconych kwasów tłuszczowych omega 3, 6 i 9 (mają ich kilka razy więcej niż ryby),", "url": "https://www.konopie.info.pl/news/konopie-na-wigilie/", "category": "śląskie", "sub_category": "Gotowe dania i potrawy", "phrase": "Siemieniatka / siemieniotka / konopiotka"}