{"meta_description": "Na Opolszczyźnie tradycyjnymi potrawami wigilijnego stołu to siemieniotka, moczka i makówki. Siemieniotka (siemieniatka, siemionka, konopiotka lub też konopianka) była przygotowywana z ugotowanych ziaren konopi, kaszy jadlanej i tatarcznej. Według wierzeń duża ilość ziaren użytych do potrawy miało potężną moc magiczną i dobrze wróżyło na przyszłość. Moczka to gęsty sos na zasmażce z dodatkiem czosnku, gruszki,…", "title": "W jak… Wigilia", "content": "Na Opolszczyźnie tradycyjnymi potrawami wigilijnego stołu to siemieniotka, moczka i makówki.  Siemieniotka (siemieniatka, siemionka, konopiotka lub też konopianka) była przygotowywana z ugotowanych ziaren konopi, kaszy jadlanej i tatarcznej. Według wierzeń duża ilość ziaren użytych do potrawy miało potężną moc magiczną i dobrze wróżyło na przyszłość.  Moczka to gęsty sos na zasmażce z dodatkiem czosnku, gruszki, grzybów, piernika, pasternaku i in.  Najbardziej oczekiwaną potrawą wigilijną były makówki, czyli bułki moczone w słodkim mleku wymieszane z miodem, makiem, orzechami, rodzynkami, migdałami. Kompot z suszonych śliwek i ciasta zamykały wieczerzę wigilijną.  Każda gospodyni na Śląsku miała swój własny starodawny przepis na te potrawy. Proponuję makówki wg przepisu, który ostatnio mi się spodobał: Wykonanie;  umyty mak zalać wrzącym mlekiem i gotować (mieszając) na małym ogniu ok. 30 min.  Odsączyć na sitku z gazą i zemleć trzykrotnie.  W rondlu lub na głębokiej patelni z grubym dnem rozgrzać masło z miodem, cukrem i cukrem waniliowym. Dodać jajka orzechy i mak. Masę dusić 15 min. ciągle mieszając, aby nie przywarła. Dodać alkohol, wymieszać. Formę keksówkę wyłożyć folią i układać warstwami herbatniki, przekładając każdą warstwę ciepłą masą makową aż do wyczerpania składników, ale tak, żeby herbatniki były na wierzchu.  Ciasto przycisnąć deską, obciążyć i pozostawić na kilka godzin.  Smacznego!", "url": "https://opolszczyznasubiektywnie.wordpress.com/2012/12/14/w-jak-wigilia/", "category": "śląskie", "sub_category": "Gotowe dania i potrawy", "phrase": "Siemieniatka / siemieniotka / konopiotka"}