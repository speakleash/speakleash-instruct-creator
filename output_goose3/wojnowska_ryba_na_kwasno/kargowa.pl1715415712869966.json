{"meta_description": "Gospodarstwo Rybackie znajduje się w miejscowości Wojnowo nad malowniczym jeziorem Wojnowskim, które oddalone jest zaledwie 7 km od Kargowej. Jedną z gałęzi działalności rodzinnego gospodarstwa jest kultywowanie tradycji zarówno rybackich jak i kulinarnych. W swej ofercie posiadają ponadto produkty tradycyjne tj. „Wojnowska ryba na kwaśno”, „Paprykarz Wojnowski”, a także ryby wędzone metodą tradycyjną „po rybacku”", "title": "Gospodarstwo Rybackie – Fisch-Net - Kargowa", "content": "Gospodarstwo Rybackie znajduje się w miejscowości Wojnowo nad malowniczym jeziorem Wojnowskim, które oddalone jest zaledwie 7 km od Kargowej. Jedną z gałęzi działalności rodzinnego gospodarstwa jest kultywowanie tradycji zarówno rybackich jak i kulinarnych. W swej ofercie posiadają ponadto produkty tradycyjne tj. „Wojnowska ryba na kwaśno”, „Paprykarz Wojnowski”, a także ryby wędzone metodą tradycyjną „po rybacku” i ryby jeziorowe. Firma z ponad dwudziestoletnim stażem może pochwalić się licznymi sukcesami m.in. tym, że „Wojnowska Ryba na kwaśno” wpisana została na listę produktów tradycyjnych przez Ministerstwo Rolnictwa i Rozwoju Wsi 12 lutego 2015 r. Ponadto w roku 2014 w XIV edycji konkursu „Nasze Kulinarne Dziedzictwo – Smaki Regionów” w Kategorii produktów regionalnych pochodzenia zwierzęcego w podkategorii: produkty i przetwory z ryb I nagroda zdobyła – Wojnowska ryba na kwaśno – Małgorzata Koza Przedsiębiorstwo posiada również własną wylęgarnię ryb, dlatego w ich ofercie znajdą Państwo również bogaty asortyment materiałów zarybieniowych, ryb ozdobnych i wiele gatunków roślin do oczek wodnych. Produkty pochodzące z Gospodarstwa Rybackiego w Wojnowie można nabyć bezpośrednio w siedzibie firmy w Wojnowie.", "url": "https://kargowa.pl/gospodarstwo-rybackie-fisch-net", "category": "lubuskie", "sub_category": "Produkty rybołówstwa, w tym ryby", "phrase": "Wojnowska ryba na kwaśno"}