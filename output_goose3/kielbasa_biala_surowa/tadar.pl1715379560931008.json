{"meta_description": "", "title": "Biała kiełbasa – jak parzyć?", "content": "Idealna biała kiełbasa? To wcale nie tak proste, jak mogłoby się wydawać. Gotować białą kiełbasę można, choć wtedy traci ona swój smak i cały swój urok. Dlatego raczej się tego nie zaleca. Odpowiednią czynnością jest parzenie białej surowej kiełbasy. To wtedy jest najpyszniejsza. Ale jak zrobić to dobrze? Sekrety parzenia białej kiełbasy – jak zrobić ją jeszcze lepszą Jak parzyć białą kiełbasę? Oto jest pytanie. Odpowiedź nie jest wcale tak banalna, bo w każdym domu parzenie surowej białej kiełbasy wygląda trochę inaczej. Niektórzy nawet decydują się na to, by gotować białą kiełbasę, choć przecież nikt tego nie zaleca. Można ją w ten sposób przeciągnąć i pozbawić smaku, a także odpowiedniej konsystencji. Szczególnie wrażliwe są na to cienkie białe kiełbaski. Jak sparzyć białą surową kiełbasę, by była przepyszna? Są co najmniej dwa sprawdzone domowe sposoby. Zacznijmy od tego, że możesz zalać ją wrzątkiem i odczekać odpowiednią ilość czasu. Możesz też zagotować wodę, zmniejszyć ogień i stopniowo dolewać zimnej wody do garnka, by zatrzymać proces gotowania i umożliwić kiełbasie zaparzenie się. Dodatkowo w parzeniu białej kiełbasy istotne są przyprawy. Mięso wyciąga je z wody i przechodzi ich smakiem. Dlatego nie możesz o nich zapomnieć. • Wegański koszyk wielkanocny – co powinno się w nim znaleźć? Wiesz już, że białej kiełbasy się nie gotuje. Jak jednak zabrać się za parzenie, by mięso było pyszne i jędrne? Wybierz odpowiedni garnek. Może to być garnek ze stali nierdzewnej lub też garnek emaliowany. Najważniejsze, by pomieścił wszystkie kiełbaski, które chcesz przygotować i by raczej nie stykały się one ze sobą. Wodę należy osolić (można wsypać nawet łyżeczkę soli) i doprawić. Czym? To zależy od Ciebie. Niektórzy wybierają tylko czosnek, inni dodają też majeranek, liście laurowe czy nawet gorczycę. To przyprawy, które doskonale pasują do mięsa. Jak prawidłowo parzyć białą kiełbasę? Zagrzej wodę do temperatury około 80 stopni. Dopiero wtedy włóż do niej kiełbasę. Woda ochłodzi się, jednak po chwili znowu będzie miała wcześniejszą temperaturę. W mięso wbij termometr i czekaj, aż temperatura wewnątrz osiągnie 68 stopni. Wtedy kiełbasa parzona jest już gotowa. Taka metoda skutecznie zapobiega pękaniu kiełbasy. Odlej wodę i uważaj, by się przy tym nie poparzyć. Pomoże Ci w tym rękawica kuchenna. Następnie wyłóż kiełbasę na półmisek. • Prawosławna Wielkanoc. Co króluje na świątecznym stole na wschodzie Polski? • Jakie mięso na Wielkanoc? Przepisy na świąteczny obiad Jak parzyć białą kiełbasę? Surowa biała kiełbasa niekoniecznie musi wymagać ciągłej kontroli temperatury. Tak jest jednak najbezpieczniej. Opcja trochę łatwiejsza? Włóż kiełbasę do wrzącej wody, przykryj garnek pokrywką i wyłącz palnik. Trzymaj mięso pod przykryciem przez 20 minut. To wszystko. Jak długo parzyć białą kiełbasę? To zależy od tego, jaki efekt chcesz osiągnąć, ale też od samego mięsa. Pierwsza metoda jest bardzo precyzyjna, jednak czasem wymaga cierpliwości. Większa biała kiełbasa będzie przecież parzyć się dłużej, nawet 30 minut. Jędrne i zwarte kiełbaski według drugiego przepisu otrzymasz podczas parzenia przez 20 minut pod przykryciem. Wiesz już, jak parzyć surową białą kiełbasę – z przepisem to wcale nie tak trudne, prawda? Teraz wystarczy, że wykorzystasz tę technikę podczas świąt wielkanocnych bądź też każdej innej okazji, gdy najdzie Cię ochota na to pyszne mięso. Jesteśmy pewni, że Twoja biała kiełbasa parzona będzie przepyszna!", "url": "https://tadar.pl/biala-kielbasa-jak-parzyc", "category": "pomorskie", "sub_category": "Mięso świeże oraz produkty mięsne", "phrase": "Kiełbasa biała surowa"}