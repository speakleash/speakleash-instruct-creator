{"meta_description": "Biała kiełbasa – bez niej wielkanocny żurek nie byłby kompletny. Mogłoby się wydawać, że ugotowanie białej surowej kiełbasy to pestka. Nic bardziej mylnego! Czy wiesz dlaczego? Jak gotować białą kiełbasę? Ciekawostką jest to, że białej kiełbasy się nie go...", "title": "Ile gotować białą kiełbasę?", "content": "Biała kiełbasa – bez niej wielkanocny żurek nie byłby kompletny. Mogłoby się wydawać, że ugotowanie białej surowej kiełbasy to pestka. Nic bardziej mylnego! Czy wiesz dlaczego? Ciekawostką jest to, że białej kiełbasy się nie gotuje, a parzy. Odpowiednie parzenie białej kiełbasy nie doprowadza do pękającej skórki. Do zagotowanej wody w garnku dodaj parę ziaren ziela angielskiego, liście laurowe, suszony majeranek, ząbek czosnku oraz sól, wszystko zamieszaj i wsadź nakłutą w kilku miejscach białą kiełbasę. Całość doprowadź do pierwszego etapu wrzenia, ale pamiętaj woda nie może się zagotować! Po tym czasie wyłącz palnik, a garnek przykryj pokrywką. Ten etap nazywamy właśnie parzeniem kiełbasy – pozostaw ją do 15-20 minut w garnku. Wyjmij kiełbasę na talerz. Przechowuj w lodówce, ale równie dobrze możesz ją zamrozić.", "url": "https://aniastarmach.pl/ile-gotowac-biala-kielbase/", "category": "pomorskie", "sub_category": "Mięso świeże oraz produkty mięsne", "phrase": "Kiełbasa biała surowa"}