{"meta_description": "Biała kiełbasa jest pyszna i prosta w przygotowaniu. Wystarczy posiadać maszynkę do mielenia mięsa i dobre składniki. Poznajcie prosty przepis na białą kiełbasę!", "title": "Biała kiełbasa - prosty przepis na domową kiełbasę, pierwsza kiełbasa", "content": "Biała kiełbasa to jedna z najbardziej rozpoznawalnych kiełbas w kuchni polskiej. Jest to jedna z najpopularniejszych kiełbas na naszych stołach. Niezwykle aromatyczna, soczysta kiełbasa o specyficznym jasnym kolorze jest wykonana głównie z mięsa wieprzowego i z dodatkiem wołowiny. Biała kiełbasa wywodzi się z Wielkopolski, gdzie była wykonywana już XVII wieku. Biała kiełbasa ma wszechstronne zastosowanie, można ją jeść parzoną, grillowaną, pieczoną. To obowiązkowy składnik żuru. Doskonale nadaje się do różnego rodzaju potraw, zapiekanek. Gotowana w wodzie, podawana jest z chrzanem i musztardą. Biała kiełbasa występuje w dwóch wersjach surowej i parzonej. Jest to kiełbasa nie trwała, średnio rozdrobniona o jasnym kolorze. Do wyrobu tej kiełbasy wykorzystuje się wieprzowinę (łopatka, podgardle, boczek), wołowinę mięso gulaszowe, przyprawy – majeranek, pieprz, czosnek a jako osłonkę wykorzystuje się jelita wieprzowe. Jakie jelita wykorzystuje się do białej kiełbasy? Najbardziej popularnymi jelitami w wykorzystywanymi w produkcji domowej i przemysłowej są jelita wieprzowe o kalibrze 24/26. Te jelita wykorzystuje się do produkcji standardowej białej kiełbasy. Białą kiełbasę można wykorzystać w tzw. cienkiej wersji, czyli w formie cieniutkich kiełbasek przypominających np. frankfurterki. W tym przypadku zastosowanie znajdują jelita baranie np. kalibru 22-24. • Mięso można zakonserwować zwykłą solą, wtedy będzie miało barwę jaśniejszą. Można także zakonserwować mięso peklosolą. • Wymieszaną łopatkę z karkówką mieszamy z mieloną wołowiną, dodajemy sól, przyprawy i wodę. • Uformowane kiełbasy wieszamy na kiju w celu osadzenia i wysuszenia. Kije z kiełbasami wieszamy w chłodnym miejscu.", "url": "https://swojskiwyrob.pl/blog/biala-kielbasa-przepis/", "category": "pomorskie", "sub_category": "Mięso świeże oraz produkty mięsne", "phrase": "Kiełbasa biała surowa"}