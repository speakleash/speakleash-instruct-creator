{"meta_description": "Gotowanie białej kiełbasy najczęściej wybieraną metodą. Aby ugotować białą kiełbasę tak, aby zachowała swoje walory smakowe, pozostała delikatna i soczysta, a t...", "title": "Jak ugotować białą kiełbasę? Poradnik krok po kroku", "content": "Gotowanie białej kiełbasy najczęściej wybieraną metodą. Aby ugotować białą kiełbasę tak, aby zachowała swoje walory smakowe, pozostała delikatna i soczysta, a także, aby uniknąć jej pękania w trakcie gotowania, przedstawiamy szereg wypróbowanych wskazówek. Oto nasze porady, jak skutecznie przygotować białą kiełbasę. • Biała kiełbasa gotowana: sposób na doskonałą kiełbasę na gorąco Biała kiełbasa gotowana: sposób na doskonałą kiełbasę na gorąco Najprostszym i najbardziej popularnym sposobem na przygotowanie białej kiełbasy jest jej gotowanie. Jeśli chcesz wzmocnić smak mięsa, to do wody dodaj kilka ziarenek ziela angielskiego, liści laurowych i nieco majeranku. Nie zapomnij o soli - inaczej biała kiełbasa \"odda\" zawartą w sobie sól do wody, sama tracąc smak. Można też dodać do wody ząbek czosnku - również to zapobiegnie utracie smaku i aromatu przez kiełbasę. Jeśli natomiast zależy ci na utrzymaniu koloru kiełbasy, to do wrzątku możesz dodać sok z cytryny. Można również ugotować białą kiełbasę w piwie. Ten sposób szczególnie polecamy w przypadku zbyt mocno doprawionej lub zbyt słonej kiełbasy. Słodkawe piwo zrównoważy smak zbyt wyrazistej kiełbasy. Kiełbasę gotujemy w odkrytym garnku, na bardzo małym ogniu - nie pozwalamy na gwałtowne wrzenie wody - grozi to popękaniem kiełbasy, podobnie jak przykrycie garnka. Gotowanie powinno raczej przypominać parzenie. Dobrze jest przed gotowaniem nakłuć w kilku miejscach kiełbaski - to także zapobiega pęknięciu pod wpływem zgromadzonych soków lub rozgrzanego tłuszczu. Kiełbasę parzymy/gotujemy ok. 20-30 minut od zagotowania wody - po 20 minutach należy sprawdzić, czy widelec wchodzi gładko w kiełbaskę. Jeśli tak - kiełbasa jest gotowa do podawania. Zazwyczaj serwujemy ją z chrzanem, ćwikłą, musztardą i ostrymi sosami na bazie majonezu. Jak wybrać dobrą białą kiełbasę? Co trzeba o niej wiedzieć? Biała kiełbasa: jaki jest jej skład? Z czego się robi białą kiełbasę? Zobacz także: Receptura na zakwas i 5 przepisów na tradycyjną polską zupę", "url": "https://beszamel.se.pl/porady/jak-zrobic/jak-ugotowac-biala-kielbase-poradnik-krok-po-kroku-aa-RjCz-FZ1X-G7sC.html", "category": "pomorskie", "sub_category": "Mięso świeże oraz produkty mięsne", "phrase": "Kiełbasa biała surowa"}