{"meta_description": "Pyszny,aromatyczny i bardzo zdrowy dodatek :)", "title": "Syrop z kwiatów czarnego bzu ( hyczki )", "content": "Po zebraniu kwiatów,delikatnie rozkładamy je na papierze by ewentualne robaczki opuściły kwiatki :) Nie strząsamy by niepotrzebnie nie pozbywać się zdrowego pyłku.W następnej kolejności odcinamy grubsze łodyżki i wkładamy kwiaty do garnka. Gotujemy wodę z cukrem mieszając aż do całkowitego rozpuszczenia cukru. Cytryny (ja staram się używać cytryn,które nie są woskowane i sypane) myjemy,dokładnie i sparzamy a następnie kroimy w kawałki i dodajemy do syropu. Gorącym syropem z cytrynami zalewamy kwiatki,mieszamy i odstawiamy do wystudzenia a następnie przykrywamy i wstawiamy do lodówki na 1 do 2 dni co jakiś czas można zamieszać. Po tym czasie należy dokładnie przecedzić syrop (najlepiej wykładając sitko gazą) zagotować i przelać do słoiczków lub buteleczek,odwrócić do góry dnem i wystudzić.Po otwarciu przechowywać w lodówce. Na zdrowie:)", "url": "https://smaker.pl/przepisy-przetwory/przepis-syrop-z-kwiatow-czarnego-bzu-hyczki,173036,maudie.html", "category": "wielkopolskie", "sub_category": "Napoje (alkoholowe i bezalkoholowe)", "phrase": "Napój z hyćki (hyczki) - kwiatu czarnego bzu"}