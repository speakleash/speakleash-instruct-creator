{"meta_description": "Nalewka z kwiatów czarnego bzu to znakomity dodatek do koktajli, pomaga także zapobiegać nadchodzącemu przeziębieniu. Kwiaty czarnego bzu kwitną u progu lata. B...", "title": "Nalewka z kwiatów czarnego bzu - sprawdzony przepis na urzekającą kwiatową nalewkę", "content": "Nalewka z kwiatów czarnego bzu to znakomity dodatek do koktajli, pomaga także zapobiegać nadchodzącemu przeziębieniu. Kwiaty czarnego bzu kwitną u progu lata. Białe baldachy, na które składają się maleńkie kwiatki, widać z daleka. Trzeba zdążyć je zebrać, nim przekwitną i pojawią się owoce, ale nie powinno się ich również zbierać zbyt wcześnie. Krzewy czarnego bzu łatwo znaleźć - rosną niemal wszędzie - w rowach, na skraju lasu, przy polnych drogach. Czarny bez zakwita pod koniec maja lub na początku czerwca i kwitnie zwykle jeszcze w lipcu. Ma niewielkie białe kwiaty skupione w parasolowate baldachy, które pachną intensywnie, słodko i nieco ciężko. Najlepsze na nalewkę są kwiaty mocno rozwinięte z dużą ilością żółtego pyłku, to w nim znajdziemy najwięcej aromatu i substancji prozdrowotnych. Wystarczy potrząsnąć lekko krzewem, aby posypał się drogocenny pyłek. Kwiaty na nalewkę czy sok najlepiej zbierać z dala od ruchliwych ulic czy zanieczyszczających powietrze fabryk. Najlepiej odcinać z krzewów całe baldachy, starając się nie ogołocić krzewów całkowicie, bo wtedy nie zaowocują. Zobacz też: Błędy przy robieniu nalewek - wyklucz je, a zrobisz trunek idealny Przepisy na nalewki znajdziecie w wydanej pod patronatem Beszamel.pl przez wydawnictwo HARDE książce Anny Szubińskiej \"Nalewki. Natura zamknięta w butelce\". Do nabycia księgarniach i sklepie wiemiwybieram.pl.", "url": "https://beszamel.se.pl/przepisy/napoje/nalewka-z-kwiatow-czarnego-bzu-sprawdzony-przepis-re-sVfu-2riV-Grtb.html", "category": "wielkopolskie", "sub_category": "Napoje (alkoholowe i bezalkoholowe)", "phrase": "Napój z hyćki (hyczki) - kwiatu czarnego bzu"}