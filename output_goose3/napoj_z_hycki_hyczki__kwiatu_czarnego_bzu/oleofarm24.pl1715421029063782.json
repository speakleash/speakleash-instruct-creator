{"meta_description": "", "title": "Sok z czarnego bzu - jakie ma właściwości?", "content": "Sok z czarnego bzu, syropy i inne wyroby zajmują w domowej apteczce szczególne miejsce. Tradycyjnie od lat z owoców przygotowuje się przetwory, które są świetnym dodatkiem do napojów, deserów i ciast. Poza walorami smakowymi sok z czarnego bzu ma właściwości zdrowotne znane od pokoleń. Na co jest dobry sok z czarnego bzu? Jak pić sok z owoców czarnego bzu? Jakie właściwości ma czarny bez? Czy sok z czarnego bzu może szkodzić? Sprawdźmy. Na co jest dobry sok z czarnego bzu? Sok z czarnego bzu wykazuje właściwości zdrowotne dzięki bogactwu składników. Jest niezastąpionym naturalnym środkiem w walce z wirusami i bakteriami. Pomaga zmniejszyć przykre dolegliwości typowe dla przeziębienia – rozrzedza wydzieliny, działa wykrztuśnie i udrażnia drogi oddechowe. Czarny bez nie tylko łagodzi objawy przeziębienia, ale dzięki zawartości witamin i soli mineralnych działa długofalowo, wspierając odporność organizmu. Warto sprawdzić, które składniki mają najlepsze właściwości prozdrowotne. Sok z czarnego bzu to bogactwo witamin, soli mineralnych i pektyn. Obecność pektyn korzystnie wpływa głównie na żołądek, ale i cały układ pokarmowy. Przetwory z owoców są pomocne w terapii wrzodów oraz pomagają pozbyć się zaparć. Czarny bez - w postaci soku, syropu, powideł, a także suszonych owoców - wspiera układ odpornościowy i jest pomocny, gdy chcemy oczyścić organizm z toksyn oraz szkodliwych produktów przemiany materii. Oczyszczanie jest wskazane przy częstych, powtarzających się niestrawnościach, zaparciach, przeziębieniu i różnych dolegliwościach bólowych. W Polsce zbiory dojrzałych owoców czarnego bzu odbywają się w sierpniu i we wrześniu. Sok z zebranych wtedy owoców czarnego bzu uzyskuje najwięcej właściwości zdrowotnych. Owoce są surowcem antocyjanowym – wykazują zdolność do wiązania wolnych rodników, a więc przeciwdziałają procesom starzenia się i zapewniają dłuższą żywotność komórkom. Wyciągi były na przestrzeni lat wielokrotnie poddane badaniom naukowym i wykazały bakteriobójcze działanie owoców czarnego bzu. Składniki w nich zawarte mają zdolność wiązania flawonoidów z wirusem grypy, przez co uniemożliwiają wniknięcie patogenów w głąb komórki gospodarza. Standaryzowane ekstrakty podawano chorym z objawami grypopodobnymi, u których czas choroby skracał się o 3-4 dni. Sok z czarnego bzu, a także syrop można śmiało polecić w przypadku przeziębienia i objawów grypy jako skuteczne antidotum. Sok z czarnego bzu – do czego dodać? To świetny suplement diety osób, które mają problemy z nawracającymi infekcjami dróg oddechowych i cierpią na katar, zapalenie oskrzeli czy objawy grypopodobne. Sok z owoców czarnego bzu mogą pić zarówno dzieci, jak i dorośli. Dodaje się go do herbaty, wody lub słodkich deserów. Dzięki włączeniu do menu soku z czarnego bzu sezon infekcji można przejść zdecydowanie łagodniej. Aromat owoców sprosta wymaganiom wielu smakoszy! Co ciekawe, do konsumpcji zbiera się również kwiaty, nazywane w niektórych regionach hyćka. Kwiaty czarnego bzu również mają wiele wartości odżywczych i prozdrowotnych. Krzewy czarnego bzu od wieków były i nadal są wykorzystywane w celach leczniczych. Kwiat hyćki zbierany w maju i czerwcu jest nie tylko zdrowy, ale również smaczny i bardzo aromatyczny. Czy sok z czarnego bzu ma wpływ na serce? Ekstrakt oraz sok z czarnego bzu może mieć pozytywny wpływ na zdrowia serca i naczyń krwionośnych. Badania wykazały, że sok z czarnego bzu ma właściwości obniżające poziom tłuszczu we krwi, a tym samym przyczynia się do wyrównania poziomu cholesterolu. Ponadto stwierdzono, że czarny bez jako sok lub inne przetwory, włączony jako suplement diety dostarcza flawonoidy, takie jak antocyjany, co jednocześnie zmniejsza występowanie ryzyka chorób serca. Można więc jednoznacznie powiedzieć, że sok z czarnego bzu może mieć pozytywny wpływ na niektóre markery zdrowia serca i naczyń krwionośnych. Sok z owoców czarnego bzu z serii Soki Świata jest bezpośrednio wyciskany z dojrzałych owoców bez dodatku cukru.", "url": "https://www.oleofarm24.pl/Sok-z-czarnego-bzu-jakie-ma-wlasciwosci-blog-pol-1656923148.html", "category": "wielkopolskie", "sub_category": "Napoje (alkoholowe i bezalkoholowe)", "phrase": "Napój z hyćki (hyczki) - kwiatu czarnego bzu"}