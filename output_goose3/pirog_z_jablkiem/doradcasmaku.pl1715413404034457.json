{"meta_description": "Świąteczne pierogi z jabłkami - DoradcaSmaku - ten przepis cieszy się popularnością, sprawdź.", "title": "Świąteczne pierogi z jabłkami - DoradcaSmaku.pl", "content": "Nadzienie: Do prażonych jabłek dodaję zmielony cynamon, cukier i bułkę tartą. Dokładnie całość mieszam. Bułki tartej dodaję w zależności od gęstości prażonych jabłek. Farsz powinien być zwarty, nie może być za rzadki. Ciasto: Do miski wsypuję przesianą mąkę i sól. Wbijam jajko i dokładnie mieszam. Następnie dodaję stopione masło i dokładnie mieszam. Na koniec stopniowo wlewam gorącą wodę i zagniatam całość, aż do otrzymania miękkiego, gładkiego ciasta.   Ciasto wałkuję na dość cienki placek, wykrawam szklanką koła, na środku każdego kładę trochę jabłkowego nadzienia. Każdy krążek z farszem składam na pół, sklejam brzegi i dociskam widelcem, odkładam na ściereczkę. Pierogi gotuję w osolonej i osłodzonej wodzie z dodatkiem oleju. Gotuję ok. 4-5 minut od wypłynięcia na wierzch na niewielkim ogniu. Podaję ze śmietanką.", "url": "https://www.doradcasmaku.pl/przepis-swiateczne-pierogi-z-jablkami-262537", "category": "lubelskie", "sub_category": "Wyroby piekarnicze i cukiernicze", "phrase": "Piróg z jabłkiem"}