{"meta_description": "", "title": "Śląskie kołoczki (Pawła Małeckiego) | Ciasteczkolandia", "content": "Jestem Ślązaczką, dlatego jakoś tak instynktownie pierwszym przepisem z książki Cukiernia Lidla (wspaniałej pod każdym względem), z którego skorzystałam był ten na śląskie kołoczki. Kołoczki to nic innego jak drożdżówki. Te dzisiejsze są z masą serową (świetną!), ale nie mniej popularne są wersje z marmoladą, makiem, czy budyniem. Są fajnym pomysłem na drugie śniadanie czy podwieczorek. Lubiany przez dzieci ( pewnie dlatego tak popularny w sklepikach szkolnych). Jak to z ciastem drożdżowym bywa, jest to wypiek trochę czasochłonny, ale za to ilość drożdżówek pozwala na to, by umilić podwieczorek np. sąsiadom (muszę się Wam pochwalić, że ja trafiłam na najcudowniejszych na świecie…) Mleko podgrzać (ale nie aż tak by było gorące) i wraz z resztą cukru dodać do drożdży, wymieszać. Do osobnej miski przesiać mąkę, a następnie zrobić w niej zgłębienie i wlać przygotowane wcześniej drożdży z mlekiem i cukrem. Po tym czasie dodać wanilię, sól i wyrabiać dodając żółtka i roztopione masło. Dokładnie wyrabiać do momentu, aż ciasto zacznie się odklejać od rąk. Podsypać ciasto mąką, przełożyć do miski, przykryć ściereczką i odstawić do wyrośnięcia na 30- 40 min. (aż podwoi swoją objętość). Rozwałkować je na grubość 2-3 mm i pokroić na kwadraty o boku 8 cm. Rogi ciasta znajdujące się po przekątnej skleić ze sobą, dociskając palcami, tak by powstała koperta. Kołoczki przełożyć na dwie blachy wyłożone papierem do pieczenia, posmarować pozostałym białkiem.", "url": "https://ciasteczkolandia.pl/1932-2/", "category": "śląskie", "sub_category": "Wyroby piekarnicze i cukiernicze", "phrase": "Śląskie kołaczyki wykwintne"}