{"meta_description": "", "title": "Kiełbasa żarska", "content": "Ręcznie wyrabiana z chudego mięsa wieprzowego, pokrojonego w kostkę i zapeklowanego – kiełbasa żarska palce lizać! Wpisana na początku grudnia 2013 roku na listę produktów tradycyjnych wędlina grubo rozdrobniona, uformowana w wianek i lekko pomarszczona z pewnością zaspokoi gusta smakoszy. Oprócz wieprzowiny, w skład kiełbasy żarskiej wchodzi także mięso wołowe oraz odpowiednio dobrane przyprawy. Poza ręcznym wyrabianiem mięsa, niezwykle ważną czynnością jest także proces wędzenia, do którego używa się drewna owocowego i leśnego w taki sposób, aby uzyskany dym nadał specyficznego aromatu i wydobył pełnię smaku finalnego produktu. Tradycja produkcji tej wędliny sięga pierwszej połowy XX wieku, kiedy powiat żarsko-żagański, zasiedlała ludność pochodząca z Kresów Wschodnich. Nowi mieszkańcy zachowali tradycję hodowli trzony chlewnej oraz bydła dzięki zachowaniu rodzinnych wspomnień, receptur i przepisów.", "url": "https://produkty-lokalne.pl/kielbasa-zarska,233", "category": "lubuskie", "sub_category": "Mięso świeże oraz produkty mięsne", "phrase": "Kiełbasa żarska"}