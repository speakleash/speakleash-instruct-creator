{"meta_description": "Lekki mróz daje się we znaki. Gorąco polecamy naszą pyszną rozgrzewającą zupę, którą popełnicie w około 45 minut.", "title": "Żarska zupa rozgrzewająca - DoradcaSmaku.pl", "content": "Kiełbasę kroimy, tak jak lubimy. Marchew, pietruszkę i seler ścieramy na tarce do jarzyn. Por kroimy w piórka. Ziemniaki kroimy w kostkę. Ząbki czosnku rozgniatamy. Ogórki kroimy w zapałkę. Papryki kroimy w paski. Na rozgrzany olej wrzucamy kiełbasę i czosnek, chwilę smażymy. Następnie dodajemy jarzyny i ziemniaki, chwilę dusimy pod przykryciem, zalewamy gorącym bulionem. Wrzucamy liście laurowe, ziele angielskie, przyprawy, kaszę, zagotowujemy, zmniejszamy płomień. Po 10 minutach dodajemy ogórki, papryki i gotujemy 5 minut na dużym ogniu. Następnie dodajemy pomidory wraz z zalewą i gotujemy na silnym ogniu 5 minut. Całość doprawiamy do smaku solą i pieprzem. Masło rozgrzewamy, dodajemy mąkę, chwilę smażymy, rozrabiamy z wywarem, dodajemy do całości, dokładnie mieszamy i zagotowujemy. Podajemy z jajkiem w koszulce. Jajka zrobiliśmy w szybki sposób. Do salaterek wlewamy po łyżce octu, zalewamy wrzątkiem, robimy wir i wbijamy do każdej po 1 jajku. Salaterki przykrywamy folią aluminiową. Po około 7 minutach (w zależności od wielkości jajek) wyławiamy.", "url": "https://www.doradcasmaku.pl/przepis-zarska-zupa-rozgrzewajaca-409133", "category": "lubuskie", "sub_category": "Mięso świeże oraz produkty mięsne", "phrase": "Kiełbasa żarska"}