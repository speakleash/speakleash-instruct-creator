{"meta_description": "", "title": "Nasze kulinarne dziedzictwo", "content": "Uwaga: Wiadomość archiwalna. Nie wszystkie załączniki i linki mogą działać poprawnie. - Dzięki Wam możemy poszczycić się znanymi w całej Polsce markami, nasze produkty goszczą na stołach nie tylko mieszkańców regionu, ale także innych województw. Lubuskie smakuje naprawdę wyjątkowo – powiedziała marszałek Elżbieta Polak podczas wręczenia nagród laureatom konkursu 29 czerwca br. „Nasze kulinarne dziedzictwo” to hasło konkursu, który w naszym regionie odbył się po raz 14 –sty. Gratulacje złożył także członek zarządu Stanisław Tomczyszyn. Karp smażony z cebulą, zupa gulaszowo-pomidorowa, zupa rybna po osiecznicku to tylko niektóre ze specjałów, jakie przygotowano na zielonogórskim deptaku. Miłośnicy smakołyków tym razem przybyli na zielonogórski rynek, gdyż właśnie tu odbył się finał konkurs na potrawę regionalną. Poza turniejem warto było odwiedzić „domki”, w których wystawcy kusili Lubuszan swoimi pysznościami. Budki ustawione zostały dzięki dofinansowaniu z Regionalnego Sekretariatu Krajowej Sieci Obszarów Wiejskich. Wystawcy przygotowali swoje najlepsze smakołyki, które już trafiły na listę produktów Ministerstwa Rolnictwa. Takich wyrobów z naszego regionu jest aż 31. Zbigniew Motyka ze wsi Wrzesiny (gm. Brzeźnica) jest na wspomnianej liście, podczas święta regionu serwował swoje produkty wędliniarskie oraz wyroby garmażeryjne. Z Wymiarek przyjechał na tę imprezę Jarosław Czernicki – właściciel Masarni „Czernicki i syn”. Na zielonogórskim deptaku 29 czerwca warto było wybrać się na stoisko Stanisława Mikanowicza z firmy Madaks. Gość z Przytocznej przygotował swoją słynną szynkę w chlebie. Jeśli o domkach pełnych wędliniarskich smaków mowa, to warto wspomnieć o stoisku Władysława Gizy. Nie dość, że na gości czekały u niego wspaniałe wędliny, to i również doskonały chleb, który również wypieka w swojej firmie w Bukowinie Bobrzańskiej (gm. Żagań). W imprezie wziął udział także Grzegorz Hutnik. Pan Grzegorz to reprezentant Zakładu Mięsnego „Rzeźnik” z Niedoradza. Smacznych ryb można było skosztować tylko w jednym miejscu, tj. w domku firmy „Fischnet” z Wojnowa. W konkursie wystartowali Kamila i Marcin Wojnowscy z Siedliska. Na ich stoisku można było się przekonać jakim rarytasem jest ser kozi, gdyż Państwo Wojnowscy opanowali ten smak do perfekcji. Podczas dnia pysznego jedzenia nie mogło oczywiście zabraknąć słodkości i to rodem z Zielonej Góry. Swoje stoisko rozstawił „Biały Tulipan Rękodzieło”, „Kraina Słodkości” oraz „Cukier Projekt”. Można było również posmakować Lodów Babci Mani. Imponujące lubuskie miody zaprezentował Wiesław Dudek, którego wyrób (miód nadnotecki) znalazł się na liście Ministerstwa Rolnictwa. Na pyszne świeże soki zaprosili przed zielonogórski ratusz „Sad Solniki”. Ta firma z okolic Kożuchowa wyspecjalizowała się tłoczeniu 100% naturalnych soków z miejscowych owoców. Na deptaku w Zielonej Górze pojawił się Czesław Towpik z Mycielina (gm. Niegosławice). Pan Czesław wystawiał produkowane przez siebie oleje lniane. Interesujący był również domek przygotowany przez Lubuską Pętlę Kulturalną. Lubuska Pętla Kulturalna to fundacja promująca produkty regionalne, winiarstwo oraz enoturystykę regionu lubuskiego oraz kulturę. I nagroda – Marmolada z jabłek – Reneta Landsberska na szarlotkę – Jan Skałecki Nominację do nagrody „Perła 2014” otrzymały:Gospodarstwo Rybackie „KARP” z Osiecznicy za karpia smażonego z cebulą oraz Stanisław Mikanowicz „MADAKS” za zupę gulaszowo-pomidorową i szynkę z dzika.", "url": "https://lubuskie.pl/news/15409/27/Nasze-kulinarne-dziedzictwo/", "category": "lubuskie", "sub_category": "Mięso świeże oraz produkty mięsne", "phrase": "Kiełbasa żarska"}