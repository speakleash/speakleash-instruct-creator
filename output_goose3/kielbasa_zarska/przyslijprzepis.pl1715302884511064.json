{"meta_description": "", "title": "Żarska zupa rozgrzewająca", "content": "Kiełbasę kroimy, tak jak lubimy.  Marchew, pietruszkę i seler ścieramy na tarce do jarzyn.  Por kroimy w piórka.  Ziemniaki kroimy w kostkę.  Ząbki czosnku rozgniatamy.  Ogórki kroimy w zapałkę.  Papryki kroimy w paski.    Na rozgrzany olej wrzucamy kiełbasę i czosnek, chwilę smażymy. Następnie dodajemy jarzyny i ziemniaki, chwilę dusimy pod przykryciem, zalewamy gorącym bulionem.  Wrzucamy liście laurowe, ziele angielskie, przyprawy,kaszę, zagotowujemy, zmniejszamy płomień. Po 10 min wrzucamy ogórki, papryki, gotujemy 5 min na dużym ogniu. Następnie dodajemy pomidory wraz z zalewą, gotujemy na silnym ogniu 5 min.  Całość doprawiamy do smaku solą i pieprzem.  Masło rozgrzewamy, dodajemy mąkę, chwilę smażymy, rozrabiamy z wywarem, dodajemy do całości, dokładnie mieszamy i zagotowujemy.    Podajemy z jajkiem w koszulce.    Jajka zrobiliśmy w szybki sposób.    Do salaterek wlewamy po łyżce octu, zalewamy wrzątkiem, robimy wir i wbijamy do każdej po 1 jajku. Salaterki przykrywamy folią aluminiową. Po około 7 min (w zależności od wielkości jajek) wyławiamy.", "url": "https://www.przyslijprzepis.pl/przepis/zarska-zupa-rozgrzewajaca", "category": "lubuskie", "sub_category": "Mięso świeże oraz produkty mięsne", "phrase": "Kiełbasa żarska"}