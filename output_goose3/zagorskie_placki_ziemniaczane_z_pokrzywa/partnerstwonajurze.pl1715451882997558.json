{"meta_description": "", "title": "Lokalna Grupa Działania - Partnerstwo Na Jurze", "content": "Kluski tlone z Luszowic, Babka wojenna z Gromca, Karniowickie szarpańce, Zagórskie placki ziemniaczane z pokrzywą finalnie zostały wpisane na Listę Produktów Tradycyjnych prowadzoną przez Ministra Rolnictwa i Rozwoju Wsi!!! Po posiedzeniu rady ds. Produktów Tradycyjnych, które odbyło się 09 sierpnia 2021 roku ww. potrawy otrzymały rekomendację komisji ds. Produktów Tradycyjnych i Dziedzictwa Kulinarnego. 16 listopada 2021 roku podjęto ostateczną decyzję dotyczącą wpisu naszych potraw na Listę Produktów Tradycyjnych prowadzoną przez Ministra Rolnictwa i Rozwoju Wsi. Aktualnie Lokalna Grupa Działania ,,Partnerstwo na Jurze\" wpisała na listę produktów tradycyjnych prowadzoną przez MRiRW dziewięć potraw: Hulajdy, Parzybroda Mirowska, Buchta Bolęcińska, Mętkowska Marchwionka, Krówka Regulicka Kluski tlone z Luszowic, Babka wojenna z Gromca, Karniowickie szarpańce i Zagórskie placki ziemniaczane z pokrzywą. Dziękujemy wszystkim zaangażowanym za uczestnictwo w procesie wyłaniania potraw, a szczególnie Paniom z KGW za krzewienie tradycji kulinarnych na naszym terenie i za godne reprezentowanie naszego obszaru przed komisją, co zakończyło się sukcesem. Dziękujemy również Pani Agnieszce Oczkowskiej za koordynowanie i przeprowadzenie całego procesu wyłaniania potraw.", "url": "http://partnerstwonajurze.pl/news_show_single.php?id=10059", "category": "małopolskie", "sub_category": "Gotowe dania i potrawy", "phrase": "Zagórskie placki ziemniaczane z pokrzywą"}