{"meta_description": "", "title": "Masarnia", "content": "Drodzy klienci zawiadamiamy, że z dniem 01.01.2024 r. nasza Masarnia kończy swoją działalność. Dziękujemy za te wszystkie lata współpracy. Masarnia specjalizuje się w wyrobach w pełni naturalnych nie zawierających żadnych sztucznych dodatków. Produkcja wyrobów bazuje na świeżym najwyższej jakości mięsie oraz na naturalnych przyprawach. Wędzenie odbywa się w wędzarniach tradycyjnych dymem z drzewa olchowego. Spółdzielnia posiada wiele nagród i certyfikatów takich jak „Najlepszy Producent Wędlin”, „Wzorowy Producent Żywności”, „Najlepsze w Polsce”. Trzy wyroby wędliniarskie: „Kiełbasa wiejska kruszewska”, „Salceson wiejski kruszewski” i „Wątrobianka wiejska kruszewska” zostały wpisane na Listę Produktów Tradycyjnych prowadzoną przez Ministra Rolnictwa i Rozwoju Wsi. Za jedno z największych osiągnięć uważamy przyznanie prawa do używania znaku pierwszego Krajowego Systemu Jakości Żywności „Jakość Tradycja” jako pierwsza przetwórnia mięsa w Polsce w okresie od maja 2009 r. do kwietnia 2017 r. We wrześniu 2009 r. na „Polagrze Food” Spółdzielnia została członkiem Europejskiej Sieci Regionalnego Dziedzictwa Kulinarnego. Regionalne Dziedzictwo Kulinarne jest znakiem potwierdzającym jakość tradycyjnej i innowacyjnej żywności, która promuje tradycje regionu. W 2012 r. na Międzynarodowych Targach w Poznaniu otrzymaliśmy medal za salceson wiejski kruszewski a w 2014 r. medal za wątrobiankę wiejską kruszewską. W 2015 r. natomiast uzyskaliśmy „Grand Prix” w konkursie „Smak Powiatu Poznańskiego 2015” oraz otrzymanie „Medalu Targów Smaki Regionów 2015” za polędwicę szlachecką. Wszystkie wyroby można zakupić w naszych sklepach firmowych oraz bezpośrednio w masarni. Zapraszamy.", "url": "http://www.rspkruszewnia.pl/masarnia-i-sklepy/", "category": "wielkopolskie", "sub_category": "Mięso świeże oraz produkty mięsne", "phrase": "Salceson wiejski kruszewski"}