{"meta_description": "Rolnicza Spółdzielnia Produkcyjna Kruszewnia ma powody do świętowania. W minionych dniach otrzymała – za swoje wyroby - dwie nagrody.  Żołądki jak i serca jurorów  oraz publiczności konkursowej podbiła Kiełbasa Wiejska Kruszewska oraz Salceson Wiejski Kruszewski.", "title": "Portal Swarzędzki – Kruszewnia z nagrodami", "content": "Rolnicza Spółdzielnia Produkcyjna Kruszewnia ma powody do świętowania. W minionych dniach otrzymała – za swoje wyroby – dwie nagrody. Żołądki jak i serca jurorów oraz publiczności konkursowej podbiła Kiełbasa Wiejska Kruszewska oraz Salceson Wiejski Kruszewski. Wrzesień to miesiąc w którym – w ramach Międzynarodowych Targach Poznańskich – odbywa się Polagra Food i prestiżowy Konkurs „Smaki Regionów”. W tym ostatnim, zakończonym kilka dni temu – już po raz czwarty – sukces odniosły wyroby RSP Kruszewnia. – Po wątrobiance, salcesonie i polędwicy, które zdobywały medale w latach poprzednich, w tym roku triumfowała Kiełbasa Wiejska Kruszewska, który też zdobyła medal – podkreśla prezes RSP, Kazimierz Dworczak. Z kolei w miniony wtorek, podczas Polagra Food III miejsce za „Najlepszy Wyrób” zdobył Salceson z Kruszewni.", "url": "https://www.swarzedzki.pl/2016/10/04/kruszewnia-z-nagrodami/", "category": "wielkopolskie", "sub_category": "Mięso świeże oraz produkty mięsne", "phrase": "Salceson wiejski kruszewski"}