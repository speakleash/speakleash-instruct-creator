{"meta_description": "", "title": "Wielkanocne przysmaki w Galerii Malta (Poznań)", "content": "W ofercie najbliższego „Weekendu Eko” znalazły się m.in. wędliny, których nie brakuje na tradycyjnym, wielkanocnym stole. Mięsne wyroby zaprezentuje RSP w Kruszewni, której produkty zostały wyróżnione znakiem „Jakość i Tradycja”. Będą wśród nich: Salceson Wiejski Kruszewski, Wątrobianka Kruszewska oraz delikatna Biała Szynka – szczególnie polecana dzieciom. Kiełbasę nowotomyską oraz żeberka macerowane w ziołach i pomidorach będzie można kupić na stoisku firmy Słociński. Klienci Galerii Malta będą mogli również skosztować chleba, który, jak głosi tradycja ludowa, gwarantuje dobrobyt i pomyślność. Będą to m.in. chleby żytnie, orkiszowe czy bezglutenowe. Wyroby słodkie, które są symbolem umiejętności i doskonałości, będzie można znaleźć na stoisku Ryszarda Marczaka, wśród nich andruty kaliskie robione ręcznie według starej receptury.  Podczas wielkanocnej edycji „Weekendu Eko’” nie zabraknie również serów z Wiżąjn przygotowywanych według tradycyjnej receptury. Dla bardziej nowoczesnych smakoszy, organizatorzy wydarzenia przygotowali również kilka rodzajów cydru, bezmięsne pasztety oraz konfiturę z czerwonej cebuli z winem i miodem.", "url": "https://www.galeriehandlowe.pl/publikacje/eventy/artykul/wielkanocne-przysmaki-w-galerii-malta-poznan", "category": "wielkopolskie", "sub_category": "Mięso świeże oraz produkty mięsne", "phrase": "Salceson wiejski kruszewski"}