{"meta_description": "Oficjalny Serwis Gminy Lipnica Murowana", "title": "W NIEDZIELĘ PALMOWĄ SKOSZTUJCIE LIPNICKIEJ LIPINY : Gmina Lipnica Murowana", "content": "Już 24 marca odbędzie się 65. Konkurs Lipnickich Palm i Rękodzieła Artystycznego im. Józefa Piotrowskiego. 🌿 Jak co roku zapraszamy Was na to wyjątkowe wydarzenie! ✨ Celebrujcie razem z nami święto niepowtarzalnej, lokalnej tradycji, rękodzieła wykonanego z sercem i ogromną pasją oraz święto lokalnych produktów, które znajdziecie na kiermaszu rękodzieła i wyrobów tradycyjnych. To doskonała okazja, by doświadczyć lokalnej kultury i poznać jej największe sekrety… 🐣 ➡️ Odwiedźcie Lipnicę Murowaną w tym wyjątkowym dniu i skosztujcie produktów lokalnych, które są dumą naszej społeczności. Nie bez powodu czuwa nad nimi Stowarzyszenie „Na Śliwkowym Szlaku”, które jest nieodłączną częścią lokalnego dziedzictwa. To inicjatywa, która skupia 7 małopolskich gmin, bogatych w historię, tradycję i kulturę, a jej motywem przewodnim jest Śliwkowy Szlak, który prowadzi przez wszystko to, co ciekawe i warte poznania w naszej okolicy. Właśnie z potrzeby mieszkańców, podmiotów gospodarczych i instytucji działających w oparciu o lokalne zasoby obszaru oraz bogate dziedzictwo kulturowe, historyczne i przyrodnicze, powstała marka lokalna „Śliwkowy Szlak®️”. ✔️ Znak marki lokalnej „Śliwkowy Szlak®” jest przyznawany lokalnym produktom (kulinarnym i rękodzielniczym) i usługom o najwyższej jakości ze względu na ich wyjątkowość i niepowtarzalność, ale także przedsięwzięciom/inicjatywom wzmacniającym zrównoważony rozwój w celu ich promocji i rekomendacji. Wyróżnia on produkty oraz usługi charakteryzujące się nie tylko niebanalną wartością, ale także gwarancją pochodzenia, przyjaznością dla środowiska oraz konsumenta. Odkryj bogactwo naszych tradycji! Świętuj z nami Niedzielę Palmową. 🌿 #LipnickiePalmy #ProduktLokalny #ŚliwkowySzlak #LipnickaLipina", "url": "https://www.lipnicamurowana.pl/w-niedziele-palmowa-skosztujcie-lipnickiej-lipiny/", "category": "małopolskie", "sub_category": "Napoje (alkoholowe i bezalkoholowe)", "phrase": "Lipnicka lipina"}