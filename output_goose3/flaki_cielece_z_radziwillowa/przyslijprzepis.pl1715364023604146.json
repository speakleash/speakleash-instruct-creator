{"meta_description": "Flaczki to kolejne z ulubionych dań kuchni polskiej. Robimy dość często w różnych wersjach. Tym razem po zamojsku, ale z flaczkami cielęcymi.", "title": "Flaczki cielęce po zamojsku", "content": "Flaki zalałem zimną wodą zagotowałem , odcedziłem , przelałem zimną wodą , gotowanie powtórzyłem.  Do garnka wlałem zimną wodę, włożyłem szponder, 2 liście laurowe i gotowałem powoli jak rosół do miękkości wołowiny, aby smaki z mięsa przeszły do wywaru.  Mięso wyjąłem z rosołu, ostudziłem, po oddzieleniu od kości, pokroiłem w paski.    Przygotowane flaki wrzuciłem do wywaru i powoli gotowałem do miękkości.    Kiedy flaki się gotowały, obrałem marchew, pietruszkę i seler. Starłem na tarce na dużych oczkach. Obrałem cebulę i pokroiłem w kostkę.    Do miękkich flaków wrzuciłem pokrojone korzenie i gotowałem, aż warzywa będą miękkie  Dodałem pokrojoną wołowinę.    Cebulę przysmażyłem kilka minut na smalcu, dodałem 2 czubate łyżki mąki i zrobiłem zasmażkę.    Podczas smażenia zasmażki mieszałem ją, żeby się nie przypaliła od spodu. Gdy zasmażka się zezłociła rozprowadziłem ją zimną wodą (powinna wystarczyć 1 szklanka) i dokładnie wymieszałem, żeby nie porobiły się grudy. Cały czas powoli podgrzewałem i dokładnie mieszałem.    Gotową zasmażkę dodałem porcjami do gotujących się flaków i dokładnie wymieszałem.    Dodałem sól, świeżo tartą gałkę muszkatołową, odrobinę imbiru, 2 łyżki słodkiej mielonej papryki, 2 ziarna dokładnie roztartego ziela angielskiego, mielony czarny pieprz i pieprz kajeński do smaku oraz koncentrat pomidorowy.  Gotowałem powoli ok. 10 minut, żeby flaki nieco zgęstniały.    Wyłączyłem ogień, dodałem 2 czubate łyżki roztartego w dłoniach majeranku. Podałem z bułką.", "url": "https://www.przyslijprzepis.pl/przepis/flaczki-cielece-po-zamojsku", "category": "mazowieckie", "sub_category": "Gotowe dania i potrawy", "phrase": "Flaki cielęce z Radziwiłłowa"}