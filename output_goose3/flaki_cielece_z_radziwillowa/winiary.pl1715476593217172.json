{"meta_description": "Flaczki cielęce to tradycyjny przepis na pyszna zupę, która przygotowywały nasze babcie. Z tym przepisem flaczki nie mogą się nie udać! Sprawdź nasz przepis!", "title": "Flaczki cielęce", "content": "Flaczki cielęce to potrawa, która z pewnością kojarzy nam się z tradycyjną kuchnią naszych babć. Kto, jak nie one, umiał wyśmienicie przyrządzić tę oryginalną zupę! Ten przepis na flaczki cielęce jest wyjęty wprost z notatnika kuchennego babci i nie może się nie udać! Warto go wypróbować, jeśli masz ochotę na zasmakowanie w tradycyjnej potrawie.   Jak przygotować flaczki cielęce? Przepis nie należy do najprostszych, ale odrobina cierpliwości oraz dokładności sprawi, że wszystko uda się świetnie.   Zacznij od zalania kilograma kości wołowych osoloną wodą i zagotowania ich na wolnym ogniu. W osobnym garnku zagotuj pół kilograma flaków cielęcych. Kiedy woda zacznie wrzeć, odcedź flaki, ponownie zalej je zimną wodą i znów zagotuj. Powtórz tę operację jeszcze raz, zostawiając gotujące się flaki na kilka minut.   Obierz marchew, seler i pietruszkę i pokrój w słupki. Cebulę pokrój w kostkę i podsmaż.   Ugotowane flaki odcedź i przesmaż na 2 łyżkach smalcu. Dodaj mąkę, kontynuując smażenie przez chwilę. Następnie całość zalej wywarem z kości. Dodaj warzywa i gotuj do momentu, aż będą miękkie. Zupę przypraw zielem angielskim, liściem laurowym, startym imbirem, solą i majerankiem.   Flaczki cielęce najlepiej podawać z bułką pszenną. To świetny pomysł na obiad , który przywoła wspomnienia i przyjemnie pobudzi kubki smakowe.", "url": "https://www.winiary.pl/przepisy/flaczki-cielece/", "category": "mazowieckie", "sub_category": "Gotowe dania i potrawy", "phrase": "Flaki cielęce z Radziwiłłowa"}