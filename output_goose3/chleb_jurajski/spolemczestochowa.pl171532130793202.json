{"meta_description": "Sieć Społem – lider sprzedaży na polskim rynku spożywczym", "title": "Produkcja własna – Społem Częstochowa", "content": "„Społem” PSS „Jedność” jest jednym z największych producentów pieczywa na terenie miasta Częstochowa. Produkcja pieczywa w naszych zakładach oparta jest na tradycyjnych, sprawdzonych od lat recepturach, dzięki którym Naszym Klientom możemy zaproponować wyroby wysokiej jakości. Asortyment piekarski obejmuje około 70 gatunków pieczywa, w którym największy udział stanowi chleb jurajski, bułki kajzerki, bułki poznańskie oraz pieczywo razowe w dużym asortymencie produkowane z mąki z pełnego przemiału zawierającej wszystkie składniki ziarna. Nasza oferta jest rozszerzana i dostosowana do gustów Klientów poprzez stosowanie różnorodnych nasion, dodatków zdrowotnych i smakowych. Wśród produkowanych wyrobów posiadamy szeroką gamę produktów dla szkół i przedszkoli oraz lokali małej gastronomi typu fast-food. Naszym sukcesem jest wpisanie chleba jurajskiego na listę produktów tradycyjnych. Jest to pieczywo produkowane metodą tradycyjną 5-cio fazową, stosowaną już przez niewielu producentów. Jest to metoda bardzo pracochłonna i długotrwała, a dodatkowo ręczna obróbka chleba daje w efekcie niepowtarzalne walory smakowe. Chleb jurajski jak i inne wyroby produkowane przez nasze piekarnie posiadają liczne nagrody i wyróżnienia. Jako jedni z nielicznych posiadamy w większości swoich placówek handlowych krajalnice samoobsługowe do pieczywa. Produkcja ciastkarska w naszym zakładzie oparta jest na tradycyjnych, sprawdzonych od lat recepturach. Oferta asortymentowa obejmuje wyroby półcukiernicze, ciasta, ciasteczka, bułki słodkie oraz pączki. Doświadczenie naszych pracowników oraz różnorodność stosowanych kompozycji smakowych pozwoli każdemu Klientowi odnaleźć swój smakołyk. W każdy piątek w naszych placówkach handlowych oferujemy do sprzedaży wyroby z tzw. „ciepłej linii”, dzięki czemu Klient otrzymuje produkty jeszcze ciepłe bezpośrednio z produkcji. Są to wyroby: sernik, sernik szefa, jabłecznik, strucla makowa 500g. Zakład realizuje również zamówienia na produkcję tortów i ciast okolicznościowych (przyjęcia weselne, komunie, spotkania firmowe, itp.) Oferta asortymentowa obejmuje około 80 wyrobów sklasyfikowanych w dwóch podstawowych grupach tj. wyroby garmażeryjne produkowane tradycyjnie, metodą ręczną oraz wyroby masarskie. Nasze produkty cieszą się dużą popularnością a ich regionalny charakter znajduje rzesze wiernych konsumentów. Dzięki doświadczeniu naszych pracowników, posiadaniu zbioru tradycyjnych receptur i kontroli procesów produkcyjnych na każdym etapie możemy poszczycić się wyrobami wysokiej jakości. W każdy czwartek w naszych placówkach handlowych oferujemy do sprzedaży wyroby z tzw. „ciepłej linii” , dzięki czemu klient otrzymuje produkty jeszcze ciepłe bezpośrednio z produkcji. Zakład realizuje również zamówienia na dostawy wyrobów na przyjęcia weselne, komunie spotkania firmowe, itp.", "url": "https://spolemczestochowa.pl/produkcja-wlasna/", "category": "małopolskie", "sub_category": "Wyroby piekarnicze i cukiernicze", "phrase": "Chleb jurajski"}