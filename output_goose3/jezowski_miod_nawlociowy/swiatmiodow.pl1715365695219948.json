{"meta_description": "Miody nawłociowe nazywane potocznie nektarem życia, to jedne z najlepszych i najbardziej prozdrowotnych odmian miodów polskich. Smakują równie zacnie jak działają, dlatego są uznawane za jedne z najwartościowszych", "title": "Miód nawłociowy – miody nawłociowe - miód z nawłoci", "content": "Domyślne Nazwa produktu od A do Z Nazwa produktu od Z do A Od najniższej ceny Od najwyższej ceny Od najnowszego produktu Czy kiedykolwiek zastanawiałeś się, o czym śpiewa Czesław Niemen w jednej ze swoich najsłynniejszych piosenek? Mimoza, którą „jesień się zaczyna”, to po prostu inna nazwa nawłoci pospolitej, czyli miododajnej rośliny kwitnącej od końca lata aż do późnej jesieni. W tym czasie pszczoły zazwyczaj przygotowują się już do zimy, co sprawia, że miód nawłociowy jest produktem unikatowym i trudniej dostępnym niż inne odmiany miodów. Aby wyprodukować miód z mimozy, pszczelarze później rozpoczynają przygotowywanie pszczół do zimowli. Co ciekawe, chyba nie ma innej rośliny miododajnej, która miałaby tak wiele przydomków. Oprócz wspomnianej już mimozy nawłoć bywa również nazywana złotą rózgą, złotą dziewicą, złotnikiem, uraszem i włocią. Jeśli szukasz słodkiego miodu z przyjemną cytrusową nutą, miód nawłociowy to odmiana, która z pewnością rozanieli Twoje kubki smakowe! Oprócz nuty kwaskowej ta odmiana zawiera również charakterystyczne gorzkawe akordy, które doskonale komponują się ze słodyczą miodu. Kolor miodu nawłociowego jest słomkowożółty lub jasnobursztynowy. Miód z mimozy dość szybko krystalizuje, tworząc kremową masę, idealną do tostów czy musów owocowych. Charakterystyczną cechą tego miodu jest również jego zapach – pachnie przyjemnie kwiatami nawłoci, przywodząc na myśl ostatnie dni wakacji. Miód z nawłoci występuje zarówno w formie czystej, jak i pod postacią aromatycznych kompozycji. Popularną odmianą jest miód nawłociowo-gryczany, który pszczoły produkują z nektaru pozyskanego z kwiatów nawłoci i gryki. Miód ten łączy w sobie najlepsze cechy obu odmian – z przewagą atrybutów typowych dla kwiatów nawłoci. W smaku jest słodki z nutami gorzkawo-kwaskowymi, lecz można w nim także wyczuć lekko piekący posmak, charakterystyczny dla miodu gryczanego. Wypróbuj klasyczny miód nawłociowy w swojej kuchni lub zachwyć się słodkim przysmakiem z domieszką miodu z gryki!", "url": "https://www.swiatmiodow.pl/miod-nawlociowy", "category": "podkarpackie", "sub_category": "Miody", "phrase": "Jeżowski miód nawłociowy"}