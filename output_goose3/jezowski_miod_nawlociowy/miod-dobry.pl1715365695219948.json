{"meta_description": "", "title": "Surowy Miód Nawłociowy z Krainy Jeziorki 1000g", "content": "Pszczoły wytwarzają miód nawłociowy z nektaru kwiatu nawłoci potocznie zwanego mimozą lub \"żółtą rózgą\". Nawłoć traktowana jest często jako chwast. Nie bez powodu. Jeden z pszczelarzy powiedział nam, że gdyby siał nawłoć w celu zebrania miodu nawłociowego, nadleśnictwo pogoniłoby go :) To nie jest facelia albo nostrzyk, które będą rosły mniej więcej tam, gdzie się je posieje. Nawłoć jest w stanie zarastać całe połacie terenu, wypierając inne gatunki. Czy nie świadczy to o jej sile? Nawłoć jest jednocześnie cenną rośliną leczniczą, znaną od dawien dawna. Nie powinien dziwić fakt, że nawłociowy należy do miodów o najsilniejszych właściwościach antybiotycznych (zobacz zdjęcie poniżej). Miód nawłociowy dość szybko krystalizuje, tworząc apetyczny krem, który można łatwo rozsmarować na pieczywie. Miód nawłociowy jest barwy jasno-żółtej, czasami jasno bursztynowej. W smaku słodki, z wyczuwalna kwaśno-gorzką nutą.  Posiada dużo rutyny i kwertycyny, które poprawiają ukrwienie żył kończyn dolnych. Dzięki swoim właściwościom antyseptycznym, moczo- i żółciopędnym oraz wzmacniającym organizm polecany jest w leczeniu przeziębień i infekcji górnych dróg oddechowych, dróg żółciowych, stawów, nerek i prostaty. Dzięki sporej zawartości glukozy pozytywnie wpływa na kondycję mięśnia sercowego. Pomaga też przy nadmiernym stresie i wyczerpaniu fizycznym organizmu.  Jego gorzkawy posmak może również wzbogacić aromatem różne potrawy, na przykład sosy słodko-kwaśne, surówki i dania mięsne.", "url": "https://miod-dobry.pl/Surowy-Miod-Nawlociowy-z-Krainy-Jeziorki-1000g/79", "category": "podkarpackie", "sub_category": "Miody", "phrase": "Jeżowski miód nawłociowy"}