{"meta_description": "Chleb pszenny razowy z automatu", "title": "Kulinarnie » Chleb pszenny razowy z automatu", "content": "Lekki chleb razowy, z przewagą razowej mąki, zdrowy i pełen błonnika, do tego mięciutki i smaczny. Nie traci nic ze swej miękkości i chrupiącej skórki nawet na drugi dzień. Moja propozycja pieczywa na śniadanie wielkanocne. Przepis pochodzi z książki C. Ingram i J. Shapter “Chleb. Wielka ilustrowana encyklopedia domowych wypieków”. Podaję proporcje na bochenek o wadze około 1000g. Dodatkową zaletą tego chleba jest to, że łatwo schodzi z mieszadeł po upieczeniu (tym razem ich nie wyjęłam przed pieczeniem). 1. Składniki umieszczamy w formie automatu w kolejności sugerowanej przez producenta. Wlewamy wodę do formy i w całości przykrywamy ją wymieszanymi mąkami. Do jednego kąta formy wsypujemy sól, do drugiego cukier, do trzeciego kładziemy masło. W środku mąki robimy małe zagłębienie i wkruszamy do niego drożdże. 2. Ustawiamy maszynę na pieczenie pieczywa zwykłego białego (na ogół jest to program 1). Całkowity czas wyrabiania i pieczenia to nieco ponad trzy godziny.", "url": "http://marta.kolonia.gda.pl/kuchnia/?p=1509", "category": "podkarpackie", "sub_category": "Wyroby piekarnicze i cukiernicze", "phrase": "Chleb pszenno-razowy z piecowiska"}