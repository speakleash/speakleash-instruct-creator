{"meta_description": "Ostatnio jakoś nie po drodze było mi z pieczeniem chleba. Trochę dlatego, że we trójkę z Zuzią i Mężem niewiele go jemy, a trochę... z lenistwa. Tak, czasami mi się nie chce. Zatęskniliśmy już jednak za świeżutkim, jeszcze ciepłym chlebkiem, którym pachnie później cały dom :) Poza tym zakwas tak smutno patrzył na mnie ze…", "title": "Prosty chleb pszenny razowy na zakwasie…", "content": "Ostatnio jakoś nie po drodze było mi z pieczeniem chleba. Trochę dlatego, że we trójkę z Zuzią i Mężem niewiele go jemy, a trochę… z lenistwa. Tak, czasami mi się nie chce. Zatęskniliśmy już jednak za świeżutkim, jeszcze ciepłym chlebkiem, którym pachnie później cały dom :) Poza tym zakwas tak smutno patrzył na mnie ze słoika, że wreszcie wzbudził wyrzuty sumienia ;) Oh, jak nam ten chlebek smakował! Zjadłyśmy z Zuzią prawie połowę na kolację z samym masełkiem :)) Chrupiąca skórka, zwarty, lekko kleisty miąższ z mnóstwem pysznego słonecznika i płatków owsianych… po prostu nie mogłyśmy się oderwać :) Przepis pochodzi z tej strony i jest w sam raz dla osób, które dopiero zaczynają swoją przygodę z domowym chlebem lub nie mają cierpliwości do bardziej skomplikowanych receptur. Wystarczy wszystko wymieszać łyżką i poczekać cierpliwie, aż wyrośnie. Składniki na formę o wymiarach około 11 x 27cm: • 50g ziaren słonecznika (może być również siemię lniane, czy np. sezam) Obie mąki, sól, płatki owsiane oraz ziarna wsyp do dużej misy i wymieszaj. Dodaj zakwas oraz około połowę wody i mieszaj drewnianą łyżką, dolewając więcej wody w razie potrzeby. Ciasto powinno być gęste, ale dać się bez większego problemu mieszać. Gotowe ciasto przełóż do natłuszczonej formy (możesz ją też dodatkowo obsypać płatkami owsianymi lub otrębami) i wyrównaj. Odstaw przykryte w ciepłe miejsce na kilka godzin, aż wyrośnie prawie do brzegów formy. Wyrośnięty chleb wstaw do piekarnika nagrzanego do 240°C. Po około 10 minutach zmniejsz temperaturę do 200°C i piecz przez jeszcze 30 – 40 minut, aż bochenek uderzony od spodu będzie brzmiał głucho. Wyjmij z formy i wystudź całkowicie. Najlepiej kroi się zimny, choć wcześniej też się da ;)", "url": "https://brunetkawkuchni.wordpress.com/2014/10/10/prosty-chleb-pszenny-razowy-na-zakwasieeasy-wholemeal-sourdough-bread/", "category": "podkarpackie", "sub_category": "Wyroby piekarnicze i cukiernicze", "phrase": "Chleb pszenno-razowy z piecowiska"}