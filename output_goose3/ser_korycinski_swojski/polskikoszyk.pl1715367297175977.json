{"meta_description": "Sprawdź produkty marki Ser koryciński w PolskiKoszyk.pl. Zrób zakupy online z dostawą do domu w Polskim Koszyku już teraz!", "title": "Ser koryciński", "content": "Serowar Podlaski to małe gospodarstwo rolne w niezwykle czystym i urokliwym rejonie Podlasia usytuowanym między Biebrzańskim Parkiem Narodowym a Puszczą Knyszyńską, zajmujące się produkcją sera korycińskiego w wielu, różnych wydaniach. Prawdziwe sery korycińskie wytwarzane są na miejscu, z naturalnych i świeżych składników, według tradycyjnej receptury.   Bez konserwantów i wzbogacaczy smaków. Ser wytwarzany jest ze świeżego, niepasteryzowanego mleka krowiego zaraz po udoju. Mleko użyte do produkcji serów pochodzi od krów z własnej hodowli, więc wielkość produkcji jest ograniczona. Daje to możliwość zachowania najwyższej jakości. Ser koryciński swojski jest serem dojrzewającym, wyrabianym z pełnego mleka krowiego z dodatkiem podpuszczki oraz soli kuchennej. Ma kształt spłaszczonej kuli i specyficzny wygląd z charakterystycznymi karbowaniami na powierzchni.   Podczas procesu dojrzewania nabiera szlachetnego smaku i aromatu.   Na zewnątrz jak i w przekroju ma barwę kremową, która ulega zmianie wraz z okresem leżakowania. Ser powinien być wilgotny i elastyczny z równomiernie rozłożonymi oczkami o zróżnicowanej wielkości i kształcie. Ser Koryciński „Swojski” został wpisany na Listę Produktów Tradycyjnych Ministerstwa Rolnictwa i Rozwoju Wsi.   Następnie w 2012 r. Ser Koryciński został zarejestrowany przez Komisję Europejską jako Chronione Oznaczenie Geograficzne.", "url": "https://polskikoszyk.pl/marka/serowar-podlaski/ser-korycinski.html", "category": "podlaskie", "sub_category": "Sery i inne produkty mleczne", "phrase": "Ser koryciński „swojski\""}