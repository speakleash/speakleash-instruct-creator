{"meta_description": "Przepis na ser Koryciński. Ten prosty ser podpuszczkowy możesz samodzielnie wykonać w domu, bez specjalnego sprzętu. Wypróbuj nasz przepis na ser Koryciński", "title": "Przepis na ser \"Koryciński\". Przepis na prosty ser podpuszczkowy", "content": "Zgodnie z miejscową legendą, serów tych nauczyli miejscową ludność Szwajcarzy, którzy przybyli do Korycina w trakcie potopu szwedzkiego. Od 2005 roku ser Koryciński Swojski wpisany jest na Listę Produktów Tradycyjnych. Jest to nasz ulubiony ser podpuszczkowy, ponieważ można go jeść w różnych fazach dojrzewania i w różnych wariacjach smakowych. Przepis na ser Koryciński nie wymaga od nas specjalnego sprzętu, ani dojrzewalni. Można go przechowywać w lodówce. • 25 – 50 ml zsiadłego mleka lub kwaśnej śmietanki z żywymi kulturami bakterii lub bakterii starterowych mezofilnych • podpuszczka zgodnie z zaleceniami producenta lub próbą podpuszczki (w formie płynnej ok. 4 kropel na 1 l mleka) • Wyjmij zsiadłe mleko lub kwaśną śmietanę z lodówki. Zanim dodasz ją do mleka powinna mieć temperaturę pokojową. • Przelej mleko do garnka. • jeżeli używasz mleka pasteryzowanego w niskiej temperaturze, zanim przystąpisz do podgrzewania mleka dodaj do niego 1 g chlorku wapnia rozpuszczonego w niechlorowanej wodzie. Dokładnie wymieszaj. • Podgrzej mleko do 36 – 38°C ciągle mieszając, aby go nie przypalić. • Dodaj zsiadłe mleko lub kwaśną śmietanę. Dokładnie wymieszaj i odstaw na 10 minut. • Dodaj rozcieńczoną w wodzie podpuszczkę. Mieszaj delikatnie przez 1 minutę, tak aby podpuszczka równomiernie rozprzestrzeniła się w mleku. Odstaw na ok 30 minut. • Sprawdź złom. Jeżeli skrzep osiągnął odpowiednią konsystencję potnij go na równe sześciany o szerokości ok 1 – 2 cm. • Pozostaw do ocieknięcia przez 24 godziny w temperaturze pokojowej ok 18°C. Odwracaj co kilka godzin. • Solenie: • włóż ser do solanki na ok 2 godziny. Po tym czasie wyjmij ser i ponownie włóż do sitka lub • natrzyj ser solą: • natrzyj najpierw jedną część sera połową soli, poczekaj aż się rozpuści i trochę wsiąknie w ser. • odwróć i natrzyj druga stronę resztą soli. Poczekaj aż się rozpuści i wsiąknie. • Pozostaw do obeschnięcia przez ok 24 godziny w temperaturze (o ile jest to możliwe) ok 15°C. • Jako zakwasu do mleka możesz użyć kefiru, jednak wtedy otrzymasz ser o kwaskowym smaku. • Jeżeli ser w smaku jest kwaskowaty, a do przygotowania używasz kwaśnej śmietany lub zsiadłego mleka, dodaj ich do mleka znacznie mniej. • Jeżeli chcesz zrobić kilka mniejszych serów o różnych smakach, przyprawy możesz dodawać bezpośrednio w trakcie przekładnia masy serowej do sitek / foremek. • Ser można pozostawić do dojrzewania w temp. ok 10°C. Z czasem zacznie zmieniać konsystencję, a na jego powierzchni zacznie tworzyć się żółta, kremowa skórka. Kilka przydatnych informacji odnośnie dojrzewania serów, znajdziesz na stronie „Dojrzewanie serów – cały urok i magia serowarstwa” • Ser koryciński to jeden z nielicznych serów wyrabianych ze świeżego, niepasteryzowanego mleka. • Przygotowując ser koryciński ze świeżego mleka w serze pojawi się oczkowanie (dziury), z mleka pasteryzowanego nie otrzymamy charakterystycznych dla sera korycińskiego oczek (zdjęcie) Jeżeli spodobał Ci się przepis, rozważ wsparcie naszego bloga. Wiele równie ciekawych i prostych przepisów umieściliśmy w naszym dziale „Przepis na ser”. Zajrzyj tam koniecznie! Jeżeli w trakcie przygotowywania sera napotkasz jakiś problem, kilka cennych wskazówek znajdziesz w „Serowe problemy”. Nie zapomnij zerknąć również do naszego nowego działu „Deska serów”. Znajdziesz tam wszystkie informacje odnośnie tego, jak przygotować deskę serów z prawdziwego zdarzenia. W roli głównej – Twój ser oczywiście! 🙂", "url": "https://pracowniaserow.pl/przepis-ser-korycinski/", "category": "podlaskie", "sub_category": "Sery i inne produkty mleczne", "phrase": "Ser koryciński „swojski\""}