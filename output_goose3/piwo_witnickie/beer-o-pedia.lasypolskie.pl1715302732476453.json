{"meta_description": "", "title": "Beer-o-pedia - encyklopedia piwa [encyklopedia:piwa:witnica_lubuskie_piwo_jasne_naturalne]", "content": "„Piwo naturalne powstało na bazie starej unikatowej receptury warzenia piwa. Wolne od chemii i konserwantów. Przyjazne ekologii i zdrowiu konsumentów.” Produkuje to browar Witnica, piwo niepasteryzowane. W smaku słodko - kwaśne, z przewagą kwasoty. Opis na kontretykiecie prawie jak ten zapodany przez Stena, z tym, że nie podano zawartości ekstraktu. Zawartość alkoholu 6,1% Nie ma informacji o pasteryzowaniu (bądź niepasteryzowaniu). Piwo klarowne. Nasycenie duże. Barwa ciemnosłomkowa. Piana obfita, dość trwała. Opada nierównomiernie. Pozostają po niej resztki na ściankach kufla. Zapach chmielowy, ale nie za mocny (nie bije po nosie - jak oceniła moja żona), z małym akcentem drożdżowym. W smaku lekkie. Najpierw czuć delikatną słodycz, po chwili przyjemną goryczkę, która pozostaje długo na podniebieniu. Jest w smaku jeszcze coś, czego nie potrafię zdefiniować - może to posmak drożdży?  Na kontrze napis po polsku, angielsku i niemiecku o treści: „Piwo naturalne powstałe na bazie starej, unikalnej receptury warzenia, dzięki czemu jest wolne od chemii i konserwantów. Zawiera słód jęczmienny.” Dodam, że zapach ma jakby dziwny, nie będę owijał w bawełnę - lekko moczowy.  Parametry nieco się różnią, flaszki też. Na stronie browaru można znaleźć informację, że to piwo Lubuskie Jasne. Informacje na kontretykiecie też są nieco odnowione: „Piwo naturalne powstałe na bazie starej, unikalnej receptury warzenia, dzięki czemu jest wolne od chemii i konserwantów. Skład: woda, słód jęczmienny, chmiel. Alkohol 6,1% obj.” No to tyle teorii, czas na posmakowanie: Piwo klarowne. Barwa ciemnosłomkowa. Nasycenie duże. Piana obfita, biała, drobna - bardzo ładna. Niezbyt trwała; opada do nikłej warstewki oraz pozostają jej ślady na ściankach kufla. Zapach chmielowo - drożdżowy. W smaku piwo dość konkretne i treściwe. Czuć delikatną słodycz, po chwili przyjemną goryczkę, która pozostaje długo na podniebieniu. Do tego czuć słód oraz nutę drożdżową. PS. To piwo to zdaje się jest owa solidna podbudowa do różnych piwnych wynalazków smakowych browaru w Witnicy.  Nie piłem piwa od grudnia… no może w styczniu u Stena jakieś spróbowałem… Wczoraj i dziś do obiadu zgrzeszyłem i późnym popołudniem wypiłem piwo Lubuskie… pewnie po takiej abstynencji piwnej mam wypaczony gust, ale daje mocne 7 punktów za chmiel, goryczkę itd… Hej!  Moja opinia jest bliższa j24 niż Stena. Piana biała, średnia i gęsta o drobnych pęcherzykach. Opadła do trwałej, acz nierównej warstewki. Obfitą koronką osiadła na szkle. Smak klasyczny dla piw jasnych z Witnicy. Sporo słodu z odsłodową słodyczą i bez mała z brzeczką. Nieco drożdży i owocowego kwasku. Zaznaczają się też kwiaty. Goryczka średnia, ale przyjemna nawet. Na podniebieniu jednak dominuje słodycz słodowa.", "url": "https://beer-o-pedia.lasypolskie.pl/doku.php?id=encyklopedia:piwa:witnica_lubuskie_piwo_jasne_naturalne", "category": "lubuskie", "sub_category": "Napoje (alkoholowe i bezalkoholowe)", "phrase": "Piwo witnickie"}