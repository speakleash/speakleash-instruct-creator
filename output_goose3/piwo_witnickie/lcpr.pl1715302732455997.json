{"meta_description": "", "title": "Lubuskie Centrum Produktu Regionalnego | Browar Witnica S.A.", "content": "Na terenie województwa lubuskiego produkty są dostarczane bezpośrednio do punktów handlowych przez przedstawicieli handlowych Browaru Witnica. Ponadto w całej Polsce Browar Witnica współpracuje z hurtowniami, a także z własnymi sieciami handlowymi. Piwo jest dostępne zarówno w butelkach jak i z beczki. Browar Witnica istnieje i działa w tym samym miejscu od ponad 170 lat (rok założenia 1848). Piwa w browarze Witnica są warzone według tradycyjnych receptur, przy użyciu wyłącznie naturalnych składników. Tradycyjne metody (np. otwarte kadzie fermentacyjne, odpowiednio długie leżakowanie, brak sztucznego przyśpieszenia poszczególnych procesów) odróżniają piwa od produktów koncernowych.", "url": "https://lcpr.pl/portfolio/browar-witnica-s-a/", "category": "lubuskie", "sub_category": "Napoje (alkoholowe i bezalkoholowe)", "phrase": "Piwo witnickie"}