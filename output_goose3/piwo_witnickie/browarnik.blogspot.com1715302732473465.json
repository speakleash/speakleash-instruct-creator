{"meta_description": "", "title": "Witnica - Lubuskie - Piwo Czekoladowe", "content": "Sięgając po kolejną nowość z Witnicy odczuwałem pewną obawę, gdyż warzelnicy witnicowi, ostatnimi czasy dość mocno eksperymentują, by wzbogacić swoją ofertę, ale czy im to dobrze wychodzi, no zaraz szczegóły. Piwo czekoladowe to trunek o dość ciekawym kolorze, średniej pianie, dość sztucznym i miejscami mdłym czekoladowo-karmelowym zapachu oraz o smaku napoju czekoladowego, mocno wysłodzonego i także dość sztucznym. Jestem zawiedziony szczerze mówiąc, ale także niczego sobie specjalnego nie obiecywałem. Hmm, ciężko mi te piwo jest polecić komukolwiek i na jakąkolwiek okazję, bo jest dość ciężkie w odbiorze, przy takim Szoko z Kormorana to po prostu zupełnie inna liga. Butelkę Piwa czekoladowego okrasza dość prosta, brązowo-czekoladowa etykieta, szczerze nawet ładna, choć ta tabliczka czekolady chyba za bardzo, no nie wiem, infantylna. Plus za dedykowany kapsel. Konkludując, kolejna nowość od Witnicy, która za bardzo wiele nie wnosi i przynajmniej mnie nie oszołomiła.", "url": "http://browarnik.blogspot.com/2011/11/lubuskie-piwo-czekoladowe.html", "category": "lubuskie", "sub_category": "Napoje (alkoholowe i bezalkoholowe)", "phrase": "Piwo witnickie"}