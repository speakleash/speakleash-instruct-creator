{"meta_description": "Chleb flisacki ze względu na zawarte w nim skwarki oraz serwatkę charakteryzuje się dużą wilgotnością oraz wyjątkowo długim okresem świeżości ( około 2 tygodni). Jest bardzo smaczny i pożywny. Pięknie pachnie :)", "title": "TRADYCYJNY CHLEB FLISACKI Z ULANOWA", "content": "Chleb flisacki zwany dawniej chrupackim łączy się bezpośrednio z zawodem flisaka i jest przypisany do jednej miejscowości - Ulanowa, który od XVIII do XIX wieku był silnym ośrodkiem flisactwa w Polsce. Jest to niewielka miejscowość w woj. Podkarpackim, położona u ujścia rzeki Tanwi do Sanu (bardzo piękne i spokojne miejsce, odbywają się tam liczne spływy kajakowe). Obecnie jest to jedyne miejsce, gdzie kultywuje się jeszcze polskie tradycje flisackie. Do wypieku chleba flisackiego używano lokalnych, naturalnych produktów :mąki żytniej razowej lub zwykłej z dodatkiem mąki pszennej, serwatki i skwarków.Chleb flisacki ze względu na zawarte w nim skwarki oraz serwatkę charakteryzuje się dużą wilgotnością oraz wyjątkowo długim okresem świeżości ( około 2 tygodni). Jest bardzo smaczny i pożywny. Pięknie pachnie :) Przepis na chleb został odtworzony wg. receptury sprzed conajmniej 150 lat . Chleb stanowi część tradycji flisackiego Ulanowa i jest obecny na organizowanych współcześnie uroczystościach i spławach flisackich. Ze składników (oprócz skwarków) zagniatamy ciasto, możemy to zrobić mikserem - ręcznie będzie trochę trudno. Kiedy na powierzchni pojawią się pęcherzyki powietrza, dodajemy skwarki, mieszamy chwilę, aby równomiernie rozłożyły się w cieście. Przekładamy ciasto do większego naczynia i odstawiamy w ciepłe miejsce do wyrośnięcia, na około 2 godziny (w zależności od mocy Waszego zakwasu ciasto może wyrosnąć szybciej lub później). Po tym czasie ciasto dzielimy na dwie części, każdą wkładamy do przygotowanych wcześniej foremek*, wysmarowanych masłem i oprószonych np. otrębami pszennymi - odstawiamy na około godzinę do podwojenia objętości. *foremki wielkości takiej, aby ciasto po włożeniu sięgało max. do 1/2 wys. foremki. Podrośnięte ciasto chlebowe smarujemy, roztrzepanym z mlekiem, jajkiem, możemy posypać ziarnami i wstawiamy do piekarnika nagrzanego do 260 stopni. Po 20 minutach temp. obniżamy do 240 stopni, po kolejnych 20 minutach temp. ponownie obniżamy teraz do 220 stopni i piec jeszcze 10 - 15 minut. Tradycyjnie chleb ten wypieka się w piecu opalanym drewnem, no cóż, w moich warunkach domowych niestety nie jest to możliwe, więc pozostaje piekarnik :)", "url": "https://www.e-ksiazkakucharska.pl/2016/09/tradycyjny-chleb-flisacki-z-ulanowa.html", "category": "podkarpackie", "sub_category": "Wyroby piekarnicze i cukiernicze", "phrase": "Chleb flisacki dawniej zwany chrupackim"}