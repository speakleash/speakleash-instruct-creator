{"meta_description": "", "title": "Święta pod znakiem smaku i tradycji | Województwo Kujawsko-Pomorskie", "content": "Przygotowując dania na świąteczny stół coraz częściej sięgamy po przepisy naszych mam czy babć. Zachęcamy do skorzystania z receptur na potrawy z Kujaw i Pomorza, wpisanych na ogólnopolską Listę Produktów Tradycyjnych: pierogi, zupę z suszonych śliwek, ciasta czy potrawy z kapusty. – Lista Produktów Tradycyjnych Ministerstwa Rolnictwa i Rozwoju Wsi jest przewodnikiem po regionalnej kuchni polskiej. Zachęcam, aby w nadchodzące święta przygotować niektóre z tych potraw we własnej kuchni. Warto to zrobić dla ich niepowtarzalnego smaku, który dla wielu z nas jest powrotem do lat dzieciństwa, ale również i dla wspólnych chwil spędzonych z rodziną w kuchni i później przy stole– zachęca marszałek Piotr Całbecki. • kujawskie pierogi z kapustą i grzybami – zgłoszone przez Danutę Jaskólską z gminy Bądkowo (powiat aleksandrowski). Więcej • pierogi z kapustą kiszoną i ziemniakami (zgłoszone przez Danutę Herbę, gm. Koronowo, powiat bydgoski). Więcej • grzybowniczki – zgłoszone przez gospodynię z Łosin, gmina Tuchola (powiat tucholski). Więcej • kluski z makiem – zgłoszone przez Elżbietę Pińską, Koło Gospodyń Wiejskich w Bronisławiu, gmina Dobre (powiat radziejowski). Więcej. • groch z kapustą – zgłoszony przez Dorotę Rosińską, Gminne Koło Gospodyń Wiejskich w Dobrem, Dobre Byczyna-Kolonia (powiat radziejowski). Więcej • wigilijną zupę z suszonych śliwek – zgłoszoną przez Annę Patyk, Koło Gospodyń Wiejskich w Bronisławiu, gmina Dobre (powiat radziejowski). Więcej. • rosopitę-zupę śledziową, zgłoszoną przez gospodynię z Bądkowa (gmina Bądkowo, powiat aleksandrowski). Więcej • kujawskie pierniki z ziemniakami – zgłoszone przez Koło Gospodyń Wiejskich w Bronisławiu, gmina Dobre (powiat radziejowski). Więcej. • piernik na karmelu (brukowiec kujawski), zgłoszony przez Annę Patyk, Koło Gospodyń Wiejskich w Bronisławiu, gmina Dobre (powiat radziejowski). Więcej • miody z rejonu Dolnej Wisły – jako dodatek np. do pierników. Więcej • potrawy ze smacznego i zdrowego mięsa karpia nakielskiego ze stawów rybackich w okolicach Ślesina (powiat nakielski) – zgłoszony przez Gospodarstwo Rybackie „Ślesin”. Więcej Wśród 93 przysmaków z naszego województwa zarejestrowanych dotychczas na Liście Produktów Tradycyjnych jest 28 gotowych dań i potraw, 18 wyrobów piekarniczych i cukierniczych, 14 napojów, 8 produktów mięsnych, 9 warzyw i owoców oraz 6 produktów mlecznych a także miody, oleje i tłuszcze oraz produkty rybołówstwa i inne. Produktami wpisanymi ostatnio na listę były zacierka kraszona, pierogi z kapusta kiszona i ziemniakami oraz bania w zalewie. Pełna Lista Produktów Tradycyjnych z Kujawsko-Pomorskiego tutaj Przypominamy, że na listę mogą być wpisane produkty rolne, środki spożywcze i napoje spirytusowe: • których jakość lub wyjątkowe cechy i właściwości wynikają ze stosowania tradycyjnych, tzn. wykorzystywanych od co najmniej 25 lat, metod produkcji, • będące elementem dziedzictwa kulturowego regionu, w którym są wytwarzane, Wnioski o wpis produktu na listę składa się do Urzędu Marszałkowskiego, który dokonuje ich oceny. Pozytywnie zweryfikowane wnioski przesyłane są do Ministra Rolnictwa i Rozwoju Wsi, który jest odpowiedzialny za jej prowadzenie i uaktualnienie. Lista jest publikowana na bieżąco, na stronie internetowej Ministerstwa Rolnictwa i Rozwoju Wsi (Szczegóły jak zarejestrować produkt tradycyjny). Zapraszamy tez do skorzystania z innych przepisów na potrawy świąteczne, którymi podzielili się z nami samorządowcy, ludzie kultury, naukowcy, artyści, pasjonaci kuchni. Wśród naszych propozycji są receptury zarówno na współczesne, jak i tradycyjne potrawy (link do zakładki z przepisami).", "url": "https://kujawsko-pomorskie.pl/aktualnosci/nasze-swieta/przepisy-swiateczne/swieta-pod-znakiem-smaku-i-tradycji/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Piernik na karmelu/ Brukowiec kujawski"}