{"meta_description": "", "title": "Piernik brukowiec", "content": "Na patelni mocno zrumienić 3 łyżki cukru, wlać ½ szklanki ciepłej wody, wymieszać i zagotować. Pozostały cukier zalać gorącym karmelem i mieszać, aż się rozpuści. Dodać miód i przyprawy. Wszystko to ponownie zagotować i ostudzić. Mąkę przesiać do miski. Wlać mieszankę karmelu, miodu i przypraw, dodać roztopioną margarynę, jajka i sodę. Wszystkie składniki dobrze wymieszać. Ciasto przełożyć na stolnicę i starannie wyrobić (powinno mieć konsystencję ciasta na pierogi). W zależności od potrzeby dolać wody lub dosypać mąki.   Wyrobione ciasto odstawić na 40 minut, po czym ponownie zagnieść i uformować z niego wałek grubości 2-3 cm. Odkrawać małe kawałki i rozpłaszczać je na dłoni. Na środek każdego kawałka kłaść łyżeczkę marmolady. Dokładnie zlepiać brzegi placuszków, tworząc małe kulki. Blachę do pieczenia wysmarować masłem i wysypać mąką. Kulki układać gęsto na blasze. Muszą być ułożone nieregularnie, choć mogą na siebie zachodzić. W czasie pieczenia urosną i zlepią się, tworząc „bruk”. Blachę wstawić do piekarnika nagrzanego do temperatury 180º C. Piernik piec około 30-40 min.  Po ostudzeniu można ciasto polukrować dowolnym lukrem lub polać polewą czekoladową, a ponadto posypać siekanymi orzechami, migdałami lub kolorowym cukrowym groszkiem.", "url": "https://www.przyslijprzepis.pl/przepis/piernik-brukowiec", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Piernik na karmelu/ Brukowiec kujawski"}