{"meta_description": "", "title": "BYTOMSKIE KAMYKI", "content": "O historii pierników regionalnych, już Wam pisałem w tamtym roku. Dziś skupimy się na piernikach, ale w wersji ciast, a nie ciasteczek. Tu również każdy region ma swoje przepisy. Na Kujawach jest piernik na karmelu, czyli kujawski brukowiec. Pałuki mają piernik notecki z Pturka. Na Lubelszczyźnie spróbujemy piernika lubelskiego i żydowskiego. Piernik z marchwi w łódzkim. W województwie pomorskim jest piernik z Kamionki. Wielkopolska może się poszczycić figurką Św. Mikołaja, czyli piernikiem z Krzywina. Na południu Polski, znajdziemy śląski piernik tradycyjny. Piernik z mąki żytniej i stary piernik Mikołajowej z Mirca z świętokrzyskiego i brukowiec mazurski z Mazur. Oprócz regionalnych pierników, są również te z subregionów a nawet w obrębie miejscowości. Taki jest piernik z Górnego Śląska, a dokładnie bytomskie kamyki. Ich nazwa jest adekwatna do struktury. Tuż po upieczeniu piernik jest tak twardy, jak kamień. Należy odczekać przynajmniej tydzień, by stał się miękki i aromatyczny. Sposób pieczenia kamyków też jest odmienny niż znane nam. Nie przepoławia się ciasta i smaruje powidłami, a robi się to w trakcie pieczenia. Między dwie warstwy surowych placków ciasta, umieszcza się powidła i dopiero piecze. Kamyki ozdabia się najczęściej migdałami bez skórki. Do wypieku używa się miodu, masła i mleka. Łatwo je zastąpić syropem z mniszka czy buraczanym, mlekiem roślinnym i wegańską margaryną. Wypiek nie zawiera jaj. Polecam wam wykonać kamyki, bo są przepyszne. – ¾ szklanki syropu z mniszka lub buraczanego  – 600 g mąki pszennej uniwersalnej  – 50 g margaryny roślinnej  – 2 łyżeczki proszku do pieczenia lub sody  – 2 łyżki przyprawy piernikowej  – 125 ml mleka roślinnego (sojowe, owsiane)  – 150 g drobnego cukru  – 500 g gęstych powideł śliwkowych  – pół szklanki migdałów bez skórki – do garnka włożyć margarynę, syrop, mleko i cukier. Podgrzewać aż cukier się rozpuści, a margaryna stopi. Nie należy gotować. Lekko przestudzić  – mąkę wymieszać z proszkiem i przyprawą piernikową. Dodać zawartość garnka i dokładnie wymieszać i zagnieść jednolite ciasto. Nie powinno się kleić do dłoni. Jeśli jest za wilgotne, dodać mąki. Jeśli za suche, to mleka  – ciasto podzielić na połowę. Rozwałkować każdy na osobnym papierze do pieczenia, które powinno mieć rozmiar blachy (moja miała około 25 na 35 cm). Wstawić jeden placek na spód blachy. Następnie posmarować wierzch ciasta powidłami i położyć drugi placek ciasta delikatnie zsuwać z papieru. Delikatnie przygnieść do warstwy z powideł. Delikatnie zrobić nacięcia na powierzchni-kwadraty, które później będą krojone po upieczeniu (moje miały około 4 na 4 cm). Na środku kwadratu ułożyć jeden migdał, delikatnie wciskając w ciasto  – piec w 175°C przez około 45-50 minut. Grzanie góra/dół, środkowa półka. Wyjąć z piekarnika. Odczekać 10 minut i ostrym nożem pokroić w kwadraty  – kamyki włożyć po wystudzeniu do pojemnika, które zamykamy (u mnie to duży plastikowy pojemnik). Odstawić na przynajmniej tydzień, kiedy będzie już miękki", "url": "https://weganon.pl/bytomskie-kamyki/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Piernik na karmelu/ Brukowiec kujawski"}