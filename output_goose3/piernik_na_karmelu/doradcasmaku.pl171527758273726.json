{"meta_description": "Brukowiec - DoradcaSmaku - ten przepis cieszy się popularnością, sprawdź.", "title": "Brukowiec - DoradcaSmaku.pl", "content": "Na patelni zrumienić 2 łyżki cukru (aż powstanie karmel). Wlać około 1/3 szklanki wody, zagotować rozpuszczając ewentualne grudki. Dodać resztę cukru, miód i przyprawę, dobrze wymieszać. Zagotować ponownie, a następnie ostudzić. Mąkę przesiać z kakao, sodę wymieszać z jajkiem, masło lub margarynę rozpuścić. Połączyć wszystkie składniki i wyrobić ciasto. Jeśli trzeba, dodać trochę wody lub mąki. Ciasto powinno mieć konsystencję ciasta na pierogi. Odstawić na 40 minut. Uformować z ciasta wałek, odrywać kawałki wielkości orzecha włoskiego, spłaszczać je na dłoni, nadziewać marmoladą, sklejać tworząc kulki. Układać w niewielkich odstępach na blaszce wysmarowanej masłem i wysypanej mąką lub wyłożonej papierem do pieczenia. Piec w 180 st. C około 30-40 minut. Po ostudzeniu brukowiec polukrować.", "url": "https://www.doradcasmaku.pl/przepis-brukowiec-82472", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Piernik na karmelu/ Brukowiec kujawski"}