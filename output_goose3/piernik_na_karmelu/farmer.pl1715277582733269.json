{"meta_description": "", "title": "Piernik na karmelu tradycyjnym wyrobem - Przedsiębiorczość", "content": "Wśród 51 zarejestrowanych dotychczas na \"Liście produktów tradycyjnych\" przysmaków z Kujaw i Pomorza jest 13 wyrobów piekarniczych i cukierniczych, 12 napojów, 11 gotowych dań i potraw, a także cztery rodzaje warzyw i owoców, trzy produkty mleczne oraz trzy mięsne, a także miód, masło oraz inne wyroby. Warunkiem rejestracji produktu na ministerialnej \"Liście produktów tradycyjnych\" jest wytwarzanie go przez co najmniej pięć gospodarstw domowych na danym obszarze geograficznym (czyli na terenie województwa) od co najmniej 25 lat. Produkt powinien nawiązywać do regionalnej tradycji. Wniosek o wpis wraz z dołączoną dokumentacją potwierdzającą tradycję wytwarzania produktu oraz opis jego przyrządzania składa się w urzędzie marszałkowskim, gdzie sprawdzany jest on pod względem formalnym i kierowany jest do Polskiej Izby Produktu Regionalnego i Lokalnego. Po otrzymaniu stąd pozytywnej opinii wniosek trafia do Ministerstwa Rolnictwa i Rozwoju Wsi.", "url": "https://www.farmer.pl/biznes/przedsiebiorczosc/piernik-na-karmelu-tradycyjnym-wyrobem,46854.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Piernik na karmelu/ Brukowiec kujawski"}