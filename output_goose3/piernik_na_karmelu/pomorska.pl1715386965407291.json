{"meta_description": "Okazuje się, że mają ze sobą wiele wspólnego. \"Brukowiec kujawski\" to nic innego, jak piernik na karmelu.", "title": "Lista Produktów Tradycyjnych. Co ma piernik do Brukowca Kujawskiego?", "content": "- Piekła go najpierw moja prababcia Rozalia, później mama Łucja, a teraz ja to robię - zdradza Alina Książek, gospodyni z Pławina w powiecie inowrocławskim. \"Brukowiec kujawski\" to już 51. wyrób z Kujaw i Pomorza, który trafił na Listę Produktów Tradycyjnych Ministerstwa Rolnictwa i Rozwoju Wsi. - Tradycja pieczenia piernika na karmelu sięga w mojej rodzinie wielu lat. W moim przypadku czterdziestu.tyle, ile jestem po ślubie. Nazwę \"Brukowiec kujawski\" wymyśliła prababcia. W czasie wojny była pokojówką. Piernik przypominał jej wyglądem drogę brukową przed pałacem, w którym pracowała. Moja mama ma 82 lata i pomaga mi w pieczeniu - zdradza pani Alina. Brukowiec to niedrogie ciasto korzenne typu piernikowego, podawane na Kujawach na Boże Narodzenie. Do jego przygotowania potrzebne są: mąka pszenna, mleko, smalec, kwaśna śmietana, cukier, proszek do pieczenia oraz przyprawy cynamon, zmielone goździki, amoniak.", "url": "https://pomorska.pl/lista-produktow-tradycyjnych-co-ma-piernik-do-brukowca-kujawskiego/ar/10203078", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Piernik na karmelu/ Brukowiec kujawski"}