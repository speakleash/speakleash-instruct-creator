{"meta_description": "", "title": "Ogórek kiszony \"Kołobrzeski\" - Geocaching Opencaching Polska", "content": "Hmm... wiem, że tuż obok jest multak H25 -\"Źródło solanki\" (OP2756) jednak nie byłem w stanie się oprzeć... Idąc kołobrzeskim bulwarem w okolicach molo na jednym ze stoisk stał słój z kiszonymi ogórkami, a na nim etykieta z tektury i wypisane wielkim flamastrem \"Ogórki kiszone kołobrzeskie\". Pierwsza myśl i komentarz: no nieźle nad morzem wciskają kit, nawet ogórki kiszone kołobrzeskie wymyślili. Totalne wariactwo i zdzieranie kasy. Ciekawe czym różnią się kołobrzeskie kiszeniaki od niekołobrzeskich? Wtedy moja mama spokojnie odpowiedziała: no jak to czym, przecież są kiszone w kołobrzeskiej solance. No musiał powstać kesz o tych ogórkach :-) Jak się okazało po przybyciu na miejsce założenia kesza, amatorów kołobrzeskiej solanki, którzy pobierali ją na kiszone było sporo. Nawet z odległych od Kołobrzegu miejsc np. ze Śląska. Kilku udało się sfotografować :-) A więc \"Kołobrzeskie\" to nie bujda! Skrzynka prosta, na kordach, w oczywistym maskowaniu. Proszę nie zabieraj z kesza ogórków! Weź nabierz wody jak inni i ukiś własne :-)", "url": "https://opencaching.pl/viewcache.php?wp=OP8J2A", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ogórek kołobrzeski"}