{"meta_description": "Ogórki kołobrzeskie zna już cała Polska, ale nie każdy zdaje sobie sprawę, że można je nie tylko przywieźć z wakacji Kołobrzegu, ale i zrobić samodzielnie.", "title": "Przepis na ogórki kołobrzeskie przywiozłam z wakacji. Dzięki 1 składnikowi chrupią jak szalone", "content": "Wybieracie się na wakacje nad morze? Jeśli tylko macie okazję, koniecznie spróbujcie tych ogórków. Zdobyły już sławę w całej Polsce, ale nie każdy wie, skąd taka popularność i w czym tkwi ich sekret. Poznajcie ten wyjątkowy przepis i historię, jaka kryje się za wyjątkowymi przetworami prosto z Kołobrzegu, a będziecie zachwyceni. Ogórek kołobrzeski od 2006 roku stał się już oficjalnie produktem regionalnym, wpisanym na polską listę produktów tradycyjnych. Jak robi się ogórki kołobrzeskie? Choć w słoiku znajdują się klasyczne dodatki i przyprawy, to cały sekret tkwi jednak w wyjątkowej zalewie, którą przyrządza się na bazie solanki z lokalnego źródła. Wodę do tych przetworów pozyskuje się bowiem ze źródła solankowego nr 18 w Kołobrzegu. Dzięki dużej zawartości mikroelementów taka zalewa nadaje przetworom wyjątkowy smak, chrupkość i jędrność. Jeśli więc będziecie w Kołobrzegu, możecie zaopatrzyć się w taką solankę ze źródła na ul. Solnej, które jest ogólnodostępne dla wszystkich. Oczywiście ci, którzy nie wybierają się w tamte strony, mogą przygotować wersję na zwykłej wodzie i również otrzymają przepyszne przetwory, jednak nie będzie ich można już wtedy nazwać ogórkami kołobrzeskimi. 1. Ogórki gruntowe dokładnie myjemy i ciasno układamy w wyparzonych słoikach. Do każdego naczynia dorzucamy też ząbki czosnku, kawałki korzenia chrzanu i baldachy kopru. 2. Przygotowane słoiki zalewamy zimną solanką tak, aby przykryła wszystkie ogórki. Następnie mocno zakręcamy wieczka i odstawiamy słoje w chłodne, ciemne miejsce na około 3-4 dni. Po tym czasie ogórki kołobrzeskie są gotowe.", "url": "https://www.mojegotowanie.pl/artykul/przepis-na-ogorki-kolobrzeskie-przywiozlam-z-wakacji-dzieki-1-skladnikowi-chrupia-jak-szalone", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ogórek kołobrzeski"}