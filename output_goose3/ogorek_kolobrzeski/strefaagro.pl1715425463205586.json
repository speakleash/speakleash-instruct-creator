{"meta_description": "Ogórek, chrzan, czosnek i koper to dobrze znane zestawienie. Cechą charakterystyczną specjału, jakiem jest ogórek kołobrzeski, jest wykorzystanie w przetwórstwie naturalnej wody...", "title": "Ogórek kołobrzeski na Liście Produktów Tradycyjnych", "content": "Ogórek, chrzan, czosnek i koper to dobrze znane zestawienie. Cechą charakterystyczną specjału, jakiem jest ogórek kołobrzeski, jest wykorzystanie w przetwórstwie naturalnej wody solankowej pozyskiwanej ze źródła solankowego nr 18 w Kołobrzegu odkrytego i wykorzystywanego od VII-VIII wieku. Na ministerialnej Liście Produktów Tradycyjnych od 2006 roku.  Przepis:  Ogórek kołobrzeski przygotowywany jest następująco: na 100-litrową beczkę ogórków potrzeba 30-35 dag czosnku, 30-40 dag korzenia chrzanu (do ogórków małosolnych wystarczy użyć liści chrzanowych), 30-35 dag łodyg kopru (z kwiatostanem). Ogórki układa się warstwami, przekładając pozostałymi dodatkami, takimi jak chrzan, czosnek i koper.  Zawartość beczki zalewa się solanką. Do kiszenia ogórków w słojach typu „Twist”, należy dobrać te same składniki, lecz w innych proporcjach. Ogórki układa się wtedy w słojach ciemną stroną ku dołowi raczej ściśle, dodając 1-2 ząbki czosnku, pasek korzenia chrzanu, kawałek łodygi kopru, a następnie wszystko zalewa się solanką, zamyka słoiki i odstawia produkt do fermentacji.", "url": "https://strefaagro.pl/wyprobuj-ten-przepis-na-ogorki-korniszony-z-curry-konserwowe-z-kurkuma-sezon-zapraw-rozpoczety/gh/c17-15696364/2", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ogórek kołobrzeski"}