{"meta_description": "Gołąbki z kaszą i grzybami to przepis podpatrzony w kuchni mojej mamy, jest rewelacyjny. Nigdy nie robiłem gołąbków, uwielbiam je jeść.", "title": "Gołąbki z kaszą i grzybami pieczone przez 45 minut.", "content": "Gołąbki z kaszą i grzybami to przepis podpatrzony w kuchni mojej mamy, jest rewelacyjny. Przyznam się Wam, że jeszcze nigdy nie robiłem gołąbków. Mamine są najlepsze i kropka, zaczynając o tych tradycyjnych… a na tych kończąc. Zapraszam do obejrzenia filmu, jeśli masz jakieś pytania, sugestie proszę podziel się nimi w komentarzach. Jestem wielkim fanem tradycyjnych gołąbków w sosie pomidorowym. Z mięsem mielonym i ryżem. Uwielbiam je. Najlepsze gołąbki robi moja mama. Jakiś czas temu, właśnie u mamy, spróbowałem gołąbków z kaszą i grzybami. Bardzo mi zasmakowały. Kolejnego razu postanowiłem brać udział w przygotowaniu tego dania i zrobić kilka ujęć. Przepis dokładnie spisałem i przedstawiam na blogu. Przepis na gołąbki z kaszą i grzybami Grzyby w przepisie należy podgotować przez 45 minut z cebulą, pokroić na drobne kawałki. Im mniejsze tym lepiej, ale nie za drobno. Do tego przepisu możesz także wykorzystać grzyby suszone przy okazji przygotowania sosu grzybowego z suszonych grzybów. Przygotowanie gołąbków z kaszą i grzybami różni się tym o tradycyjnych. Nie trzeba ich gotować. Wystarczy upiec je w piekarniku. Czas pieczenia to tylko 45 minut. Oczywiście w pierwszej kolejności przygotować kapustę. Zaczynamy od wykrojenia głąba kapusty. Kapustę zalewamy zimną wodą i gotujemy do momentu aż zmiękną liści (ok. 15minut). Po wyjęciu kapusty należy liście rozłożyć na płasko. Przygotować farsz. Połączyć wszystkie składniki w misce. Doprawić pieprzem i solą. Na przygotowane liście kapusty kładziemy farsz. Tyle ile się da. Wszystko zależy od wielkości kapusty. W tym przepisie wychodziło około 2 dużych łyżek. Teraz czas na zawijanie i to odsyłam Was do filmu, gdzie dokładnie widać jak zawinąć gołąbki. Tak przygotowane gołąbki z kaszą i grzybami trafiają do żaroodpornego naczynia. Na ich wierzch kładziemy liście, które zostały. Pieczemy pod przykryciem przez 45 minut w temperaturze 190º Celsjusza. Po upieczeniu w zasadzie są gotowe do spożycia. Nic więcej do nich nie trzeba są genialne same w sobie.", "url": "https://blog.krychu-gotuje.pl/przepisy-kulinarne/wegetarianskie/golabki-z-kasza-i-grzybami/", "category": "pomorskie", "sub_category": "Gotowe dania i potrawy", "phrase": "Gołąbki z pęczaku z grzybami"}