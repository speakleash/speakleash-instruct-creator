{"meta_description": "Gołąbki z pęczakiem i podgrzybkami (wege) - DoradcaSmaku - ten przepis cieszy się popularnością, sprawdź.", "title": "Gołąbki z pęczakiem i podgrzybkami (wege) - DoradcaSmaku.pl", "content": "Grzyby przebieramy, płuczemy i drobno kroimy. Przekładamy do garnka i zalewamy wodą. Gotujemy do miękkości. Gdy się ugotują, wylewamy je na sito, a następnie przepłukujemy zimną wodą. Zostawiamy je, aby obciekły z wody.  Cebulę obieramy, drobno siekamy. Przesmażamy na rozgrzanym oleju. Następnie dodajemy podgrzybki. Wszystko razem smażymy ok. 10 minut. Zostawiamy do ostygnięcia.    W drugim garnku zagotowujemy 4 szklanki lekko osolonej wody. Gdy zacznie wrzeć, wsypujemy do niej kaszę pęczak. Gotujemy ok. 15 minut, do miękkości. Gdyby kasza nie wchłonęła całej wody z gotowania, a byłaby już miękka, nadmiar płynu odlewamy. Gotową kaszę studzimy.    Grzyby z cebulą i kaszę przekładamy do miski. Doprawiamy do smaku solą i pieprzem. Mieszamy.    Zagotowujemy duży garnek wypełniony do połowy wodą. Z kapusty wykrawamy głąb. Moczymy we wrzątku, aż zmiękną liście. Miękkie liście oddzielamy od kapusty, odkrawamy zgrubiałe nerwy i smarujemy farszem. Następnie zawijamy w taki sposób: najpierw boki zginamy do środka, a następnie zwijamy gołąbka zaczynając od twardszej części.    Gotowe gołąbki układamy w wysmarowanym tłuszczem rondlu. Zalewamy szklanką wody. Dusimy do miękkości.    Podajemy z ulubionym sosem, np. grzybowym.", "url": "https://www.doradcasmaku.pl/przepis-golabki-z-peczakiem-i-podgrzybkami-wege-335300", "category": "pomorskie", "sub_category": "Gotowe dania i potrawy", "phrase": "Gołąbki z pęczaku z grzybami"}