{"meta_description": "Pieczone gołąbki z farszem z pęczaku i pieczarek", "title": "Pieczone gołąbki z farszem z pęczaku i pieczarek", "content": "Pieczone gołąbki smakują inaczej, niż te uduszone, i bardzo lubię taką ich wersję. Dzisiejsze mają farsz z kaszy pęczak z dużą ilością pieczarek, z dodatkiem cebuli i pora; w farszu jest też trochę nietypowy dodatek w postaci serka śmietankowego, który razem z jajkiem daje mu fajną, zwartą konsystencję, i jednocześnie sprawia, że jest on (farsz) taki trochę kremowy. Zaczynam od ugotowania kaszy pęczak - gotuję ją do miękkości w osolonej wodzie. Na patelni rozgrzewam 3 łyżki oleju i wrzucam pokrojone w cienkie półplasterki pieczarki. Oprószam je solą i smażę na dość mocnym ogniu, mieszając, ok. 8-10 minut. Na patelnię wrzucam pokrojone w niewielką kostkę: cebulę i pora. Smażę je do zeszklenia, przekładam do kaszy i pieczarek. Dodaję przeciśnięty przez praskęczosnek oraz serek i mieszam wszystko dokładnie, po czym dodaję jajko i jeszcze raz mieszam. Dodaję szczypiorek, doprawiam wszystko do smaku solą i pieprzem. Na każdym liściu kapusty (z liści ścinam ostrym nożem głowny, zewnętrzny nerw) ukłądam po porcji farszu, zawijam gołąbki. Tak przygotowane układam w formie do pieczenia (na dnie 3 łyżki oleju). Przykrywam wszystko i piekę ok. 70-80 minut w temperaturze 170 stopni C, lub do pożądanej miękkości kapusty. Pod koniec pieczenia można formę odkryć, żeby gołąbki się lekko zarumieniły.", "url": "https://sio-smutki-od-kuchni.blogspot.com/2022/11/pieczone-goabki-z-farszem-z-peczaku-i.html", "category": "pomorskie", "sub_category": "Gotowe dania i potrawy", "phrase": "Gołąbki z pęczaku z grzybami"}