{"meta_description": "", "title": "Gołąbki z kaszą pęczak i suszonymi grzybami", "content": "Warto wiedzieć, że kasza pęczak wykazuje działanie antynowotworowe. Ponadto pozytywnie wpływa na pracę wątroby oraz cały układ pokarmowy - wskazana jest przy problemach z trzustką oraz śledzioną. Jest uznawana za jedną z najzdrowszych kasz, gdyż zawiera mnóstwo składników mineralnych oraz witamin. • Główkę kapusty oczyszczamy z wierzchnich liści, usuwamy głąb i wrzucamy na osolony wrzątek. Następnie kiedy liście są już miękkie, oddzielamy je i wyciągamy z wody. Gdy liście ostygną ścinamy \"nerw\" z każdego z nich, uważając, aby nie zrobić dziury. • Suszone grzyby płuczemy na sitku pod bieżącą wodą. Następnie zalewamy je zimną wodą i moczymy przez kilka godzin (min. 4 godziny). Po upływie tego czasu grzyby gotujemy do w wodzie, w której się moczyły do momentu, aż będą miękkie. • Kaszę pęczak płuczemy i zalewamy 4 szklankami wody. Dodajemy ½ łyżeczki soli i gotujemy około 20 minut. • Na rozgrzanej patelni z oliwą lub olejem szklimy pokrojoną w plasterki cebulę. • Odcedzone grzyby (wywar zachowujemy) i podsmażoną cebulę mielimy w maszynce do mięsa. Następnie mieszamy z ugotowanym pęcakiem i doprawiamy do smaku. Jeśli farsz będzie zbyt suchy, powinniśmy dodać trochę wywaru z grzybów. • W naczyniu żaroodpornym gołąbki układamy blisko siebie, zalewamy bulionem lub wodą w której gotowała się kapusta. Posypujemy po wierzchu solą, pieprzem lub innymi przyprawami. Przykrywamy i wstawiamy do nagrzanego piekarnika (180°C) na 40 minut. • Pozostały wywar z grzybów można wykorzystać do przygotowania sosu np. zagęszczając go mąką i śmietaną lub/i dodając pieczarki.", "url": "https://www.bonne-sante.pl/golabki-z-kasza-peczak-i-suszonymi-grzybami/", "category": "pomorskie", "sub_category": "Gotowe dania i potrawy", "phrase": "Gołąbki z pęczaku z grzybami"}