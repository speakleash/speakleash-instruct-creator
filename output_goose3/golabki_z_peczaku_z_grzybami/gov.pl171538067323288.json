{"meta_description": "Produkt wpisany na listę produktów tradycyjnych w dniu 2011-02-18\nW kategorii Gotowe dania i potrawy\nW województwie woj. pomorskim", "title": "Gołąbki z pęczaku z grzybami - - Portal Gov.pl", "content": "Smak i zapach charakterystyczny dla kapusty, kaszy oraz grzybów leśnych. Przepis na gołąbki z pęczaku z grzybami został przeniesiony na Żuławy po 1945 roku wraz z napływem ludności z terenów Polski południowo-wschodniej i centralnej. Jednak upowszechnienie tej potrawy na Żuławach datuje się na lata 70-te XX wieku. Stosowany przez gospodynie przepis został spopularyzowany przez miejscowe Koło Gospodyń Wiejskich na kursach żywienia. Potrawa ta od razu zyskała uznanie, ponieważ jej przygotowanie było tanie i proste, a wszystkie składniki dostępne w gospodarstwach. Jedynym składnikiem, nieprzystępnym na terenie Żuław były grzyby, które mieszkańcy pozyskiwali z sztumskich lasów lub Borów Tucholskich. Gołąbki z pęczaku z grzybami przygotowane były w czasie postu, na przednówku. Podawano je jako danie podczas kolacji wigilijnej.", "url": "https://www.gov.pl/web/rolnictwo/golabki-z-peczaku-z-grzybami", "category": "pomorskie", "sub_category": "Gotowe dania i potrawy", "phrase": "Gołąbki z pęczaku z grzybami"}