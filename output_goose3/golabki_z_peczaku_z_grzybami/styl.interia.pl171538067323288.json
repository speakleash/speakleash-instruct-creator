{"meta_description": "", "title": "Gołąbki inne niż zazwyczaj", "content": "Pęczak przepłucz i zalej 21/2 szklanki (625 ml) osolonej wody. Gotuj, aż kasza zmięknie i wchłonie wodę (15-20 minut). Zostaw ją pod przykryciem na 10 minut. Cebulę pokrój i podsmaż na dużej patelni na oleju. Pokrój drobno pieczarki i dodaj do cebuli.  Podlej sosem sojowym, dodaj sól, pieprz, oregano, majeranek i czosnek i smaż, aż woda odparuje, mieszając od czasu do czasu. Wymieszaj pieczarki z kaszą. Jeśli farsz jest zbyt sypki, możesz dodać do niego łyżkę mąki ziemniaczanej.  Zagotuj wodę w garnku. Z kapusty wykrój głąb. Zdejmuj po jednym liściu i wkładaj każdy na kilka sekund do garnka z gotującą się na małym ogniu wodą. Liście odkładaj na sitko. Twarde żyłki rozbij tłuczkiem. Na każdy z liści nałóż około łyżki farszu i zwiń ciasno, zaginając boki liścia do środka. Gołąbki układaj w szerokim garnku wysmarowanym olejem.  Smaż przez chwilę, a następnie zalej wodą (tak żeby je przykryła).Dopraw całość solą, pieprzem i kminkiem. Jeśli nie lubisz kminku w ziarnach, możesz rozbić je w moździerzu lub użyć kminku mielonego. Gotuj 30-40 minut.Rozmieszaj dokładnie łyżkę mąki w 2/3 szklanki (167 ml) przegotowanej zimnej wody i równomiernie zalej nią gołąbki. Gotuj jeszcze przez kilka minut. Gołąbki podawaj same lub z ziemniakami.  Z pozostałych małych liści kapusty i resztki farszu można przygotować kotleciki albo kaszotto.", "url": "https://styl.interia.pl/kuchnia/news-golabki-z-peczakiem-i-pieczarkami,nId,4586380", "category": "pomorskie", "sub_category": "Gotowe dania i potrawy", "phrase": "Gołąbki z pęczaku z grzybami"}