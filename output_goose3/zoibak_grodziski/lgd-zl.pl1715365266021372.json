{"meta_description": "", "title": "SMAK - Symbioza Małych Atrakcji Kulinarnych - Projekty współpracy - Lokalna Grupa Działania Ziemia Łańcucka", "content": "W związku z realizacją projektu współpracy pt. Symbioza Małych Atrakcji Kulinarnych (akronim: SMAK) przy Domu Kultury w Budach Łańcuckich (Prawa Strona) w dniu 22.07.2018 r. podczas imprezy lokalnej „Pierogowy Zawrót Głowy” odbyła się prezentacja produktów lokalnych przygotowanych przez Koła Gospodyń Wiejskich i Stowarzyszenie wraz z degustacją wśród uczestników imprezy: Lokalna Grupa Działania Ziemia Łańcucka w dniu 08.05.2018 r. miała przyjemność zaprosić mieszkańców swojego obszaru (gmina: Grodzisko Dolne, Łańcut, Białobrzegi, Rakszawa i Żołynia) na warsztaty kulinarne poświęcone serowarstwu i pieczeniu chleba. To już drugie warsztaty kulinarne organizowane w ramach realizacji projektu współpracy o nazwie Symbioza Małych Atrakcji Kulinarnych(akronim SMAK) w którym oprócz LGD Ziemia Łańcucka uczestniczą trzy Lokalne Grupy Działania z województwa warmińsko-mazurskiego i kujawsko-pomorskiego (LGD „Barcja”, LGD Stowarzyszenie Łączy Nas Kanał Elbląski i LGD „Trzy Doliny”). Celem projektu jest zachowanie dziedzictwa lokalnego, promowanie obszaru objętego LSR, w tym produktów lub usług lokalnych oraz wspieranie lokalnej przedsiębiorczości. Warsztaty serowarskie i chlebowe prowadziła Joanna Włodarska, serowar, dziennikarka kulinarna, szefowa kuchni i właścicielka Akademii Siedlisko pod Lipami w Dłużynie (woj. warmińsko-mazurskie). W warsztatach wzięło udział 50 osób. Uczestnicy nie tylko zapoznali się z historią serów i serowarstwa lecz przede wszystkim nabyli praktyczne umiejętności warzenia sera żuławskiego podpuszczkowego, parzenicy żuławskiej - sera krowiego w typie oscypka oraz pieczenia chleba na zakwasie żytnim według receptury z Dłużyny w Gminie Elbląg. Wszystkie produkty zaprezentowane i wytworzone podczas warsztatów to produkty, które wpisują się w tradycję kulinarną i dziedzictwo lokalne woj. warmińsko-mazurskiego. Prowadząca w interesujący i inspirujący sposób przekazała uczestnikom warsztatów tajniki wyrobu sera i pieczenia chleba. Każdy uczestnik otrzymał również zestaw przepisów kulinarnych wraz z niezbędnymi wskazówkami jak krok po kroku w warunkach domowych uwarzyć doskonałe sery podpuszczkowe. Zwieńczeniem warsztatów kulinarnych była degustacja wspólnie wyprodukowanych serów i chleba. Lokalna Grupa Działania Ziemia Łańcucka w dniach 10-11.04.2018 r. miała przyjemność zaprosić mieszkańców swojego obszaru (gmina: Grodzisko Dolne, Łańcut, Białobrzegi, Rakszawa i Żołynia) na warsztaty kulinarno-edukacyjne pt.:„Gęsina – kujawsko – pomorski, regionalny rarytas w potrawach i przetworach”, Efektywne wykorzystanie tuszki gęsiej. Warsztaty kulinarne to jedno z zadań projektu współpracy o nazwie Symbioza Małych Atrakcji Kulinarnych (akronim SMAK) w którym oprócz LGD Ziemia Łańcucka uczestniczą trzy Lokalne Grupy Działania z województwa warmińsko-mazurskiego i kujawsko-pomorskiego (LGD „Barcja”, LGD Stowarzyszenie Łączy Nas Kanał Elbląski i LGD „Trzy Doliny”). Celem projektu jest zachowanie dziedzictwa lokalnego, promowanie obszaru objętego LSR, w tym produktów lub usług lokalnych oraz wspieranie lokalnej przedsiębiorczości. Warsztaty nt. gęsiny prowadził Piotr Lenart - ekspert kulinarny nagradzany na wielu festiwalach smaku, wytwórca regionalnych wędlin oraz właściciel firmy PHS LENART w Bydgoszczy (woj. kujawsko-pomorskie). W warsztatach wzięło udział 15 osób. Uczestnicy podczas dwóch dni szkolenia mogli zapoznać się z dziedzictwem kulinarnym woj. kujawsko -pomorskiego, w którym przetwarzanie gęsiny zajmuje bardzo ważne miejsce. Prowadzący w ciekawy i niejednokrotnie humorystyczny sposób opowiedział uczestnikom warsztatów o roli gęsiny w staropolskiej i regionalnej tradycji kulinarnej, przedstawił istotę i znaczenie lokalnej marki kulinarnej oraz podał dobre przykłady ze swoich podróży studyjnych. Rozbudowana część praktyczna skupiała się na przekazaniu praktycznej wiedzy na temat metod przetwarzania gęsiny. Wszyscy uczestnicy otrzymali również zestaw przepisów kulinarnych wraz z niezbędnymi wskazówkami pozwalającymi w warunkach domowych przerobić tuszkę gęsią na wiele sposobów. Nieodłącznym elementem warsztatów kulinarnych była odbywająca się zarówno pierwszego jak i drugiego dnia degustacja wspólnie wyprodukowanych przysmaków m.in. flaczków, pierogów z gęsiny, pieczonej gęsi z farszem z jabłek, zupy cytrynowej na rosole z gęsi, gęśburgera. W dniu 5 kwietnia 2018 roku w obecności Pana Gustawa Marka Brzezina Marszałka Województwa Warmińsko – Mazurskiego i Pani Sylwii Jaskulskiej Członka Zarządu Województwa została zawarta umowa o przyznaniu pomocy w ramach poddziałania 19.3 „Przygotowanie i realizacja działań w zakresie współpracy z lokalną grupą działania” objętego Programem Rozwoju Obszarów Wiejskich na lata 2014-2020. Operacja pn. Symbioza Małych Atrakcji Kulinarnych ma na celu rozwój obszaru i promocję produktów lokalnych z terenu objętego partnerstwem poprzez organizację wydarzeń promocyjnych i edukacyjnych oraz złożenie wniosków o wpis na listę produktów tradycyjnych. Wartość dofinansowania wynosi 238 028, 00 zł. Pomoc została przyznana na operację polegającą na realizacji projektu współpracy. Projekt krajowy realizowany w partnerstwie z Lokalną Grupą Działania „Trzy Doliny” z województwa kujawsko-pomorskiego, Lokalną Grupą Działania „Barcja” z województwa warmińsko-mazurskiego oraz Stowarzyszenie „Łączy Nas Kanał Elbląski” Lokalna Grupa Działania z województwa warmińsko-mazurskiego. Głównym celem projektu jest: Rozwój oparty o produkt lokalny. Cele szczegółowe: Wsparcie inicjatyw lokalnych na rzecz budowania kapitału społecznego", "url": "http://www.lgd-zl.pl/asp/_pdf.asp?typ=14&menu=96&strona=1&sub=7", "category": "podkarpackie", "sub_category": "Wyroby piekarnicze i cukiernicze", "phrase": "Zoibak grodziski"}