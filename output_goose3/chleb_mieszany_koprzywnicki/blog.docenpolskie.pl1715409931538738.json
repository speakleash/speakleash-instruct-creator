{"meta_description": "", "title": "Chleb Żytni „Tradycyjny”", "content": "Gminna Spółdzielnia „Samopomoc Chłopska” w Koprzywnicy rozpoczęła swoją działalność w 1947 roku. Na początku istnienia firma posiadała dwa sklepy oferującej artykuły z branży spożywczej i tekstylnej. Z biegiem czasu spółdzielnia zaczęła poszerzać swoją działalność; powstawało więcej sklepów, a w 1949 roku zakład zorganizował skup żywca, zbóż, drobiu i jaj, następnie otwarto również piekarnię i masarnię.  Lata 70-te okazały się dla zakładu bardzo korzystne. Spółdzielnia posiadała 67 punktów sprzedaży detalicznej, profesjonalną bazę magazynowo- towarową oraz 10 zakładów produkcyjnych i usługowych. W roku 1979 otwarto natomiast nową restaurację „Jubilatka”, a 1980 roku pawilon handlowy.  Gminna spółdzielnia w latach 90. (pod wpływem przemian transformacyjnych) zmuszona była do zamknięcia niektórych obszarów działalności. Owe strategiczne decyzje podjęte przez Zarząd firmy przyczyniły się do utrzymania Spółdzielni na rynku aż do dnia dzisiejszego. Spółdzielnia do XV certyfikacji żywności zgłosiła Chleb Żytni „Tradycyjny”. Już 28 stycznia 2015 roku Loża Ekspertów Ogólnopolskiego Programu Promocyjnego „Doceń polskie” oceni ów wypiek i przyzna mu punkty za smak, wygląd oraz stosunek jakości do ceny.  Jeśli produkt zdobędzie maksymalną liczbę punktów (czyli same „10”) oprócz godła „Doceń polskie”, uzyska również tytuł TOP PRODUKT. W kwietniu 2010 roku Gminna Spółdzielnia „Samopomoc Chłopska” w Koprzywnicy została przyjęta w poczet członków Sieci „Dziedzictwo Kulinarne Świętokrzyskie”, działającej w ramach Europejskiej Sieci Regionalnego Dziedzictwa Kulinarnego. Udział w Sieci zobowiązuje do pielęgnowania więzi z Regionem Świętokrzyskim poprzez produkcję i propagowanie żywności wysokiej jakości, w tym tradycyjnej i regionalnej, ekologicznej i lokalnej.  – Takie właśnie pieczywo znane i cenione w całej okolicy jest produkowane w piekarni Gminnej Spółdzielni „Samopomoc Chłopska” w Koprzywnicy. Cieszy się ono uznaniem rzeszy konsumentów za swoją jakość i smakowitość – podkreślają przedstawiciele spółdzielni. Jak podkreśla producent, do wypieku chleba zgłoszonego do oceny nie używa się mąki pszennej, przez co może być on spożywany również przez osoby będące na diecie bezglutenowej.  Metoda produkcji Chleba Żytniego „Tradycyjnego” od początku istnienia piekarni się nie zmieniła, a tradycja jego wypieku jest przekazywana z pokolenia na pokolenie.  W koprzywnickiej piekarni pieczywo wypiekane jest w dwóch tradycyjnych piecach ceramicznych typu RRK opalanych węglem kamiennym. Chleb produkowany jest z mąki pochodzącej od sprawdzonych, wieloletnich dostawców na bazie naturalnego zakwasu uzyskiwanego poprzez fermentację wielofazową. Nie zawiera polepszaczy, ani konserwantów. Chleb z piekarni charakteryzuję się aromatycznym zapachem, twardą i chrupką skórką o kolorze złocistym do lekko brunatnego. Poza Chlebem Żytnim, w asortymencie spółdzielni dostępne są: Chleb Mieszany „Koprzywnicki”, Chleb „Koprzywnicki” Ziarnisty, Babka Piaskowa „Keks”, Bułka maślana z rodzynkami, Chleb wieloziarnisty „Rodzinny”, Bułka wiejska, Chleb żytni ze słonecznikiem, Cebularz, Pizzerka, Chleb „Ze wsi” oraz Paluch z ziarnami „Mamma Mia” Pieczywo z piekarni koprzywnickiej było już wielokrotnie nagradzane, dzięki czemu stanowi wizytówkę Ziemi Koprzywnickiej.  Ponadto, od wielu lat Gminna Spółdzielnia „Samopomoc Chłopska” w Koprzywnicy angażuje się w życie lokalnej społeczności i corocznie przeznacza środki i produkty na działalność charytatywną, wspierając instytucje dobroczynne, oświatowe, sportowe i kulturalne.", "url": "https://blog.docenpolskie.pl/tag/chleb-zytni-tradycyjny/", "category": "świętokrzyskie", "sub_category": "Wyroby piekarnicze i cukiernicze", "phrase": "Chleb mieszany koprzywnicki"}