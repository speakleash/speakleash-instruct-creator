{"meta_description": "Produkt wpisany na listę produktów tradycyjnych w dniu 2011-08-25\nW kategorii Produkty rybołówstwa\nW województwie woj. małopolskim", "title": "Karp zatorski wędzony - - Portal Gov.pl", "content": "Wielkość gotowego produktu uzależniona jest od wielkości ryby o maksymalnej szerokości dzwonka, półdzwonka 5 cm i ogona 7 cm. Zewnętrzna strona żółto-brązowo-złocista, wewnątrz ryba koloru biało-kremowo-różowego. Barwa uzależniona jest od wielkości ryby oraz użytego do wędzenia drewna. Smak i zapach uzależniony od wielkości ryby z wyczuwalnymi użytymi przyprawami i zapachem zastosowanego drewna do wędzenia. Tradycja hodowli karpia na terenie Doliny Karpia sięga okresu średniowiecza. Początki rybactwa i hodowli karpia na tym terenie sięgają czasów panowania Bolesława Krzywoustego, który przekazał ziemię zatorską swojemu synowi, Władysławowi. Następnie władanie objął syn Mieszko, który w 1291 roku pozwolił zbudować trzy młyny na rzece Skawie, a w Bachowicach zgodził się na odnowienie zamulonego wylewem Wisły jeziora i rozpoczęcie w nim gospodarki rybackiej.", "url": "https://www.gov.pl/web/rolnictwo/karp-zatorski-wedzony", "category": "małopolskie", "sub_category": "Mięso świeże oraz produkty mięsne", "phrase": "Karp zatorski"}