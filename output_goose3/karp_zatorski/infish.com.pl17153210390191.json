{"meta_description": "", "title": "Karp Zatorski - Certyfikat Uni Europejskiej | Instytut Rybactwa Śródlądowego w Olsztynie", "content": "Z nieukrywaną satysfakcją chcemy się podzielić z wszystkimi informacją, iż jako jedyni w Polsce otrzymaliśmy certyfikat Unii Europejskiej dla karpia produkowanego w Rybackim Zakładzie Doświadczalnym w Zatorze. W dniu 30.11.2016 r. firma certyfikująca BC COBICO z powodzeniem przeprowadziła certyfikację Karpia Zatorskiego jako Chronionej Nazwy Pochodzenia. Jest to pierwszy w Polsce tej rangi certyfikat dla karpia przyznany przez firmę certyfikującą. Od tej pory Karp Zatorski jest produktem zarejestrowanym czyli wpisanym przez Komisję Europejską do Rejestru Chronionych Nazw Pochodzenia i Chronionych Oznaczeń Geograficznych. Certyfikat uzyskany przez Rybacki Zakład Doświadczalny w Zatorze pozwoli posługiwać się tą nazwą w celach marketingowych oraz sprzedawać karpia pod nazwą Karp Zatorski, która objęta zostaje unijną ochroną prawną. Aktualnie nikt poza RZD w Zatorze nie będzie mógł posługiwać się nazwą Karp Zatorski. Szczegółu certyfkatu znajdują się na stronie Ministerstwa Rolnictwa I Rozwoju Wsi:", "url": "https://www.infish.com.pl/news/karp-zatorski-certyfikat-uni-europejskiej", "category": "małopolskie", "sub_category": "Mięso świeże oraz produkty mięsne", "phrase": "Karp zatorski"}