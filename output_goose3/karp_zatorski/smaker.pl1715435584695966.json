{"meta_description": "Jedni uważają, że tradycja jedzenia karpia powinna odejść do lamusa, drudzy nie wyobrażają sobie bez niego Wigilii. Jeśli należysz do tej drugiej", "title": "Ta odmiana karpia ma najmniej tłuszczu! Ile kosztuje?", "content": " • Co to jest karp zatorski? Zakup karpia to jedna z obowiązkowych pozycji na liście bożonarodzeniowych przygotowań. Co roku ceny tej ryby wzbudzają wiele kontrowersji. Ważne jednak jest nie tylko to, by zakupić karpia w najkorzystniejszej cenie, równie ważnym czynnikiem jest również jakość i zawartość tłuszczu w mięsie. Do najbardziej cenionych odmian należy karp zatorski. Sprawdź, czy w tym roku będzie droższy oraz gdzie kupić karpia zatorskiego. Sprawdź także: Jak wybrać dobre ryby na święta? Te będą najlepsze Nazwa karpia zatorskiego pochodzi oczywiście od miejsca hodowania ryb, które znajduje się w gminie Zator. Znany był już prawdopodobnie już w czasach średniowiecza, pierwsze wzmianki pochodzą z XIV wieku. Co ciekawe, odpowiedzialny za nią jest prawdopodobnie zakon cystersów, który znany jest z rybołówstwa. Ta odmiana karpia została uzyskana poprzez odpowiednie krzyżowanie oraz specjalny proces hodowli. Ryba ta karmiona jest zbożem, między innymi: pszenicą, kukurydzą czy jęczmieniem. Warto dodać, że karp zatorski został wpisany na unijną listę produktów o chronionej nazwie pochodzenia. Czym charakteryzuje się karp zatorski? Przede wszystkim jest niezwykle ceniony za szybki wzrost, niską zawartość tłuszczu, dużą ilość mięśni (mięsa) oraz delikatny smak. Można rozpoznać go po niebiesko-zielonkawej barwie oraz zwartej strukturze. Oczywiście najlepszy dostęp do karpia zatorskiego mają mieszkańcy okolic Zatoru. Hodowany jest także w gminie Spytkowice i Przeciszów – można zakupić go bezpośrednio u producentów. Karp zatorski jest szczególnie lubiany w Małopolsce, można znaleźć go na targowiskach oraz w niektórych sieciach handlowych. Chyba nikogo nie zdziwi, że rosnące ceny żywności objęły również karpia zatorskiego. Niestety, będzie on droższy niż rok temu – za kilogram trzeba zapłacić około 27 złotych. Wyższa cena spowodowana jest wzrostem kosztów produkcji, przede wszystkim energii. Niemal dwukrotnie droższe są również pasze, którymi karmione są ryby. Co więcej, do sprzedaży zostało przeznaczone znacznie mniej karpia zatorskiego niż w ubiegłym roku. Dlatego klienci, którzy chcą zakupić tę odmianę, koniecznie muszą się pośpieszyć. Nigdy nie stawiaj jej na świątecznym stole. Ta ryba gwarantuje problemy » Dodaj ten składnik do sernika. Będzie lekki jak chmurka » 6 domowych sposobów na zbicie ciśnienia. Tak unormujesz jego wartości »", "url": "https://smaker.pl/informacje-krol-wsrod-karpi-ma-mniej-tluszczu-i-wyjatkowe-walory-smakowe,1943421,a,.html", "category": "małopolskie", "sub_category": "Mięso świeże oraz produkty mięsne", "phrase": "Karp zatorski"}