{"meta_description": "W Zatorze radość! Komisja Europejska opublikowała już w Dzienniku Urzędowym UE wniosek o rejestrację Karpia zatorskiego\", jako tzw. Chronionej Nazwy", "title": "Karp zatorski zarejestrowany jako Chroniona Nazwa Pochodzenia", "content": "W Zatorze radość! Komisja Europejska opublikowała już w Dzienniku Urzędowym UE wniosek o rejestrację Karpia zatorskiego”, jako tzw. Chronionej Nazwy Pochodzenia.” Wszystko wskazuje na to, że ryba będąca dumą lokalnej społeczności wkrótce dołączy do innych prestiżowych produktów regionalnych, które unijną procedurę już przeszły. A są to m.in. Bryndza podhalańska”, “Oscypek”, “Miód wrzosowy z Borów Dolnośląskich”, “Rogal Świętomarciński”, “Andruty kaliskie” czy “Podkarpacki miód spadziowy”. Produkcja karpia zatorskiego prowadzona jest na terenie trzech sąsiadujących ze sobą gmin położonych w zachodniej części województwa małopolskiego. Są to: gmina Zator, gmina Przeciszów położone w powiecie oświęcimskim oraz gmina Spytkowice położona w powiecie wadowickim. Gminy te od 2003 r. wspólnie realizują projekt “Dolina Karpia”. Obszar geograficzny produkcji karpia zatorskiego obejmuje łącznie 134 km2, przy czym w największym stopniu produkcja prowadzona jest na terenie Gminy Zator. Karp linii zatorskiej jest linia rodzimą, wywodzącą się z rasy karpia polskiego (galicyjskiego). Linia ta została wyhodowana z materiału miejscowego, w drodze wieloletniej selekcji. Karp zatorski jest hybrydą powstałą w wyniku krzyżowania czystej linii karpia zatorskiego z czystymi liniami: węgierską, jugosłowiańską, gołyską i izraelską (Dor-70). Tak uzyskane heterozygoty charakteryzują się wysokimi cechami produkcyjnymi. Mieszkańcy Zatorszczyzny upamiętniając wielowiekowe i żywe tradycji związane z hodowlą Karpia Zatorskiego odnosząc się z szacunkiem do dokonań swoich przodków corocznie w okresie letnim organizują “Święto Karpia”. W ciągu tych dni dominuje karp zatorski przyrządzany na różne sposoby według tradycyjnych lokalnych przepisów: po zatorsku, wędzony, smażony, na kwaśno, na słodko, na wszystko. Wyjątkowym specjałem jest wędzony karp zatorski przygotowywany z wykorzystaniem odpowiedniego drewna wwędzarni oraz przechowywny w młodych pokrzywach jako… najbardziej naturalnym inajlepszym “konserwancie”, doskonale podtrzymujących świeżość iaromat wędzonych ryb. Obecnie już 27 polskich produktów zostało wpisanych do unijnych rejestrów.  “", "url": "https://www.wrp.pl/karp-zatorski-zarejestrowany-jako-chroniona-nazwa-pochodzenia/", "category": "małopolskie", "sub_category": "Mięso świeże oraz produkty mięsne", "phrase": "Karp zatorski"}