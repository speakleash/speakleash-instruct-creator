{"meta_description": "Za nami półfinały konkursu „Kobieta gospodarna, wyjątkowa”, który już po raz drugi zorganizował Urząd Marszałkowski WL. Wszystko po to, by wypromować...", "title": "Region: Lubelskie jabłko i wyjątkowe gospodynie", "content": "Konkurs zainaugurowany został w marcu. W tym roku w szerszej formule, gdyż jego pierwsza edycja, zrealizowana rok temu pokazała, że inicjatywa cieszy się dużym zainteresowaniem. W województwie lubelskim działa aktywnie 1150 Kół Gospodyń Wiejskich. By w pełnej krasie ukazać ich wielki wkład w pielęgnowanie lokalnych tradycji, marszałek województwa Jarosław Stawiarski postanowił umożliwić im pokazanie swoich umiejętności w specjalnej formuje konkursowej „Kobieta gospodarna, wyjątkowa”. - Nasze województwo jest rolniczym i turystycznym. Powinniśmy szczycić się dziedzictwem kulinarnym, przypominać i kultywować przepisy naszych babć, zdrowe, ekologiczne, oparte na naszych produktach. Chcemy się nimi szczycić i propagować na całą Polskę - mówi Zdzisław Szwed, członek zarządu województwa lubelskiego. - Temu służy m.in. nasz konkurs \"Kobieta gospodarna, wyjątkowa\". Z uwagi na pandemię półfinały mogły odbyć się dopiero w ostatnich tygodniach. Wcześniej w szranki półfinałowe stanęły KGW z regionów chełmskiego i zamojskiego. W ostatni weekend, w Łukowie, walkę podjęły gospodynie z regionu północnej Lubelszczyzny, czyli z powiatów bialskiego, radzyńskiego parczewskiego i łukowskiego. Panie zmierzyły się w trzech kategoriach: na najlepszą szarlotkę z wykorzystaniem lubelskiego jabłka, na najlepsze produkty i potrawy charakterystyczne dla regionu lubelskiego wykonane z wykorzystaniem lubelskiego jabłka oraz konkurs na najpiękniejsze wyroby rękodzielnicze „Rękodzieło – piękno tradycji we współczesnym świecie”. Efekty ich pracy oceniała komisja konkursowa. Urząd Marszałkowski w konkursie dla KGW widzi również szansę na wypromowanie jednego z ważniejszych produktów Lubelszczyzny. – Celem konkursu jest zachęcenie lokalnej społeczności do tworzenia potraw i produktów z wykorzystaniem lubelskich jabłek, jak również do zaprezentowania bogactwa i różnorodności rękodzielnictwa – mówiła podczas konferencji prasowej, inaugurującej konkurs Ewa Szałachwiej, dyrektor Departamentu Rolnictwa i Rozwoju Obszarów Wiejskich Urzędu Marszałkowskiego Województwa Lubelskiego. Laureaci konkursów regionalnych spotkają się powtórnie w październiku na finałowej gali w lubelskim Centrum Spotkania Kultur. Dla zwycięzców wojewódzkiego finału przewidziane są cenne nagrody: za zajęcie I-go miejsca 3 000 zł, II-go miejsca 2 000 zł, III-go miejsca 1 000 zł oraz wyróżnienia po trzy w każdej z kategorii wynoszące 500 zł. WYNIKI PÓŁFINAŁU W ŁUKOWIE  I. Najlepsze potrawy, produkty, przetwory kulinarne z wykorzystaniem lubelskich jabłek KGW w Rossoszu – Lekko pikantna zupa jabłkowa z czipsami z boczku  KGW w Choroszczynce – Jabłecznik z pszenicą  KGW w Wólce Zabłockiej Kolonii – Jabłka klarowane w cieście serowym KGW „Jeleniec” – Zupa jabłczanka z ziemniakami  KGW w Kownatkach – Kaczka z jabłkami  KGW Toczyska – Chleb na zakwasie KGW w Rossoszu – Szarlotka rossowskie marzenie  KGW w wólce Zabłockiej Kolonii – Szarlotka z wiórkami kokosowymi  KGW w Maniach „Maniówki” – Ciasto z jabłkami Turczanki w Turcu – Pyszna szarlotka budyniowa  KGW Wojcieszków – Szarlotka z kruszonką  KGW Zastawie – Tarta z jabłkami KGW w Działyniu – Szarlotka z wiśniową pianką  KGW w Sosnowicy – Szarlotka KGW Pawłów Nowy – Makatki Pani Zofii Kaliszuk  KGW w Rossoszu – Pająk  KGW w Choroszczynce – Hymn o miłości – prezent śluby KGW w Kamieniu – Strój ludowy z kilimu folklor podlaski  KGW w Szaniawach – Poniatach – Wełniana kapa na łóżko  KGW Różanki – Armata z wikliny papierowej KGW w Działyniu – Obrus na szydełku  KGW w Sosnowicy – Zabawa szydełkowa owieczka", "url": "https://www.slowopodlasia.pl/artykul/9841,region-lubelskie-jablko-i-wyjatkowe-gospodynie", "category": "lubelskie", "sub_category": "Wyroby piekarnicze i cukiernicze", "phrase": "Jabłuszko lubelskie w cieście"}