{"meta_description": "Koniec lata pachnie szarlotką. To jeden z najpiękniejszych zapachów o tej porze roku – kojarzy się z dzieciństwem, bezpieczeństwem i przytulnym domem. Niestety, przy szarlotce trzeba się trochę narobić. Kto nie przepada za tarciem jabłek i zagniataniem kruchego ciasta, może sięgnąć po przepis na znacznie prostszy wypiek. Prostszy, ale nie mniej smaczny. Oto jeden z najłatwiejszych do zrobienia jabłeczników.", "title": "Najprostsze ciasto z jabłkami. Kroisz owoce, zalewasz i gotowe. Smakuje obłędnie", "content": "Na straganach są jeszcze jabłka letnie, ale już zaczynają się zbiory tych jesiennych, najlepszych do szarlotek i innych wypieków. To ważne, jakie jabłka wykorzystujemy do pieczenia ciast. Nie każdy gatunek się sprawdzi. Powinny być dość twarde i kwaskowate – takie idealnie komponują się ze słodkim ciastem, a ich smak uwydatnia się po upieczeniu. Zbyt soczyste mocno rozmiękają, przez co ciasto staje się zbyt mokre. A zatem jeżeli przygotowujemy się do pieczenia szarlotki lub jabłecznika, wybierajmy niepozorną, ale smaczną szarą renetę, antonówkę, papierówkę lub ligol. to najprostszy przepis na powidła śliwkowe. Bez smażenia i bez długiego czekania Grzyby leśne w niecodziennym wydaniu. Tę prostą potrawę zrobisz w mig i wykorzystasz na wiele sposobów A jak w najprostszy sposób wykorzystać sezonową obfitość jabłek. Można oczywiście zrobić tradycyjną szarlotkę z duszonymi jabłkami na kruchym spodzie, ale dobrym pomysłem będzie również proste ciasto z jabłkami. Nie wymaga zagniatania ciasta, tarcia ani duszenia jabłek. Wszystko, co należy zrobić, to grubo pokroić owoce i zalać je płynną masą z mąki, cukru, mleka i cynamonu. Po 45 minutach w piekarniku, ciasto zachwyca formą, zapachem i smakiem. Przepis na ten prosty i pomysłowy wypiek znajdziemy na popularnym instagramowym koncie inmykitchen_pl. Jabłka umyć i pokroić na duże kawałki. Masło roztopić w naczyniu żaroodpornym, ułożyć w nim połowę jabłek i posypać połową cynamonu. W dużej misce dokładnie wymieszać mąkę, cukier trzcinowy, mleko i proszek do pieczenia. Gęstą masą zalać jabłka, a na wierzchu ułożyć drugą warstwę jabłek. Posypać ją cynamonem i wstawić ciasto do piekarnika rozgrzanego do 180 stopni C (z funkcją termoobiegu). Piec przez 45 minut. Ten artykuł po raz pierwszy ukazał się na stronie Faktu 13.09.2023 r.", "url": "https://kuchnia.fakt.pl/najprostsze-ciasto-z-jablkami-kroisz-zalewasz-i-gotowe-smakuje-oblednie/mk7m5c6", "category": "lubelskie", "sub_category": "Wyroby piekarnicze i cukiernicze", "phrase": "Jabłuszko lubelskie w cieście"}