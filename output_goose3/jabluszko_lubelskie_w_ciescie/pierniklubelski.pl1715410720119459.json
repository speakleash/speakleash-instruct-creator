{"meta_description": "Tradycyjna szarlotka składa się z dwóch warstw ciasta, przedzielonymi nadzieniem jabłkowym. Smak ciasta zależy od tego jakie jabłka na szarlotkę damy.", "title": "Jakie jabłka na szarlotkę?", "content": "Tradycyjna szarlotka składa się z dwóch warstw ciasta, które przedzielone są nadzieniem jabłkowym. Smak ciasta w dużej mierze zależy od tego jakie jabłka na szarlotkę użyjemy. Jabłka na szarlotkę powinny być kwaśne o dużej zawartości pektyn. Prym wiedzie Antonówka i Szara Reneta, które po usmażeniu mają gęstą konsystencję i wyborny smak, ale może też być Boiken, we wrześniu James Grieve, późną jesienią Boskoop, zimą Elise, Jonatan, Elstar, Idared. Dobrze by było aby jabłka były z uprawy ekologicznej. Delikatne wady skórki nie są tu przeszkodą. Należy pamiętać, że jest to jabłko przerobowe. a nie deserowe. Bardziej liczą się właściwości niż wygląd. Jabłka używane na szarlotkę mogą być starte na tarce, pokrojone w drobną kosteczkę lub rozsmażone na gładką masę. Ciasto na szarlotkę jest kruche lub półkruche sporządzone z mąki pszennej krupczatki, tortowej lub razowej, albo mieszanki mąki pszennej typ 2000 i mąki żytniej typ 720. Wszystkie rodzaje dostępne są w handlu. Ciasto na szarlotkę dzieli się na dwie części z jednej robi się spód, z drugiej wierzch. Spód i wierzch mogą być jednakowymi plackami, lub spód robi się z jednego placka a drugi wykorzystuje się do zrobienia kratki, którą układa się na jabłkach, lub jeden placek na spód a drugi ściera się na tarce i układa warstwą na powierzchni jabłek. Szarlotki należą do ciast codziennych, uwielbianych przez wszystkich a z mąki razowej do zdrowych.", "url": "https://pierniklubelski.pl/jakie-jablka-na-szarlotke/", "category": "lubelskie", "sub_category": "Wyroby piekarnicze i cukiernicze", "phrase": "Jabłuszko lubelskie w cieście"}