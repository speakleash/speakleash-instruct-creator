{"meta_description": "Tym razem wnętrze pierogów wypełniłam farszem z ziemniaków, podsmażonej na złoty kolor cebulki i zrumienionego boczku.", "title": "Pierogi z ziemniakami, cebulą i boczkiem", "content": "Jestem wielbicielką pierogów w każdej postaci. Zaczynając od klasycznych ruskich pierogów, a kończąc na bardziej wyszukanych połączeniach takich jak pierogi z dynią, soczewicą czy suszonymi pomidorami. Każde, absolutnie każde uwielbiam jeść i przygotowywać. Pomysłów na nadzienie nie brakuje. Tym razem wnętrze pierogów wypełniłam farszem z ziemniaków, podsmażonej na złoty kolor cebulki i zrumienionego boczku. Inspiracją do przygotowania ziemniaczanych pierogów są ,,Szlachcice”, czyli tradycyjna potrawa wschodniego Mazowsza i południowego Podlasia. Są to duże, gotowane pierogi z nadzieniem z utartych, a następnie usmażonych ziemniaków. Podawane na gorąco, obficie okraszone tłuszczem ze skwarkami i cebulką. • None Mąkę przesiej na stolnicę, zrób w niej wgłębienie, dodaj masło, sól oraz jajko. Stopniowo dolewaj ciepłą wodę, tak aby składniki się połączyły. Wyrabiaj miękkie i elastyczne ciasto. Następnie przykryj ciasto ściereczką i odstaw na około 15 minut. • None Ziemniaki obierz i gotuj w osolonej wodzie. Ugotowane, przecedzone i jeszcze ciepłe ziemniaki przeciśnij przez praskę. Ziemniaczaną masę przełóż do miski. • None Boczek pokrój w kostkę i podsmaż na patelni. Pozwól, aby tłuszcz powoli się wytapiał, więc nie smaż boczku na maksymalnym ogniu. • None Na wytopionym tłuszczu i maśle podsmaż na złoty kolor drobno posiekaną cebulę. • None Farsz dopraw solą i pieprzem do smaku i dokładnie wymieszaj, aby smaki się połączyły. • None Ciasto podziel na dwie części z każdej rozwałkuj placek o grubości 2-3 mm. Z tak przygotowanego ciasta wykrój kółka za pomocą szklanki lub kieliszka. • None Na każdym z nich umieść po łyżce farszu. Następnie zlep dokładnie boki formując pierogi. • None Pierogi wrzuć do wrzątku i gotuj. Wyciągnij za pomocą łyżki cedzakowej po około 3 minutach od wypłynięcia pierogów na powierzchnię. Pierogi to jeden z Waszych ulubionych tematów na blogu, więc jeżeli szukasz inspiracji na przygotowanie pierogów o przeróżnych nadzieniach, to właśnie tutaj znajdziesz pomysły.", "url": "https://www.zajadam.pl/pierogi/pierogi-z-ziemniakami-cebula-i-boczkiem", "category": "lubelskie", "sub_category": "Gotowe dania i potrawy", "phrase": "Pierogi z ziemniakami i cebulą (kryzysówki)"}