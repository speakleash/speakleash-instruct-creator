{"meta_description": "PIEROGI Z FARSZEM Z ZIEMNIAKÓW I CEBULI, CZYLI TAKIE BIEDNIEJSZE RUSKIE", "title": "PIEROGI Z FARSZEM Z ZIEMNIAKÓW I CEBULI, CZYLI TAKIE BIEDNIEJSZE RUSKIE", "content": "Wstałam dziś i zabrałam się do pracy. Zdjęcia, rysunki, portfolio, pisanina i bach! Naszła mnie ochota na pierogi. Nie specjalnie chciało mi się wychodzić z domu (potem pożałowałam bo pierogi można kupić), więc farsz przygotowałam właściwie tego co miałam. Jeśli mamy w lodówce resztki można wykorzystać je na milion sposobów, jeśli tylko złapie nas wena. Jeśli weny brak warto skupić się na dwóch sposobach na resztki. Można przygotować wegański pasztet lub przygotować farsz na pierogi. To chyba najłatwiejsza możliwość i sposób na resztki warzyw i ostatki w lodówce. Lepienie pierogów jest żmudne i absolutnie nie lubię lepić ich w samotności. Nie wiem co mnie dziś naszło, bo po 11 pierogu zastanawiałam się na jaką cholerę to robię, że trzeba było ruszyć dupsko i iść pierogi kupić i że przecież mam tyle spraw na głowie,a ja siedzę i lepie pierogi moimi krzywymi krótkimi palcami. Ale udało się. Ulepiłam pierogów, po drodze zadzwoniłam do mamy pożalić się, że sobie nie radzę przy pierogach i w życiu. Potem zrobiłam zdjęcia i jak zwykle zjadłam pierogi zimnie. Tyle miałam z zachcianki. Zimny obiad i nadszarpane nerwy. Dlatego apeluje. Jeśli planujecie lepienie pierogów zadzwońcie po kogoś do pomocy, albo umówicie się na wspólne lepienie na skypie. Nie chce mieć potem nikogo na sumieniu! Farsz wyszedł taki trochę, jak na biedniejsze ruskie. Bo z ziemniaków i cebuli. W ramach korzystania z resztek dodałam jeszcze od siebie kilka brukselek i skończyłam serek violife. Serek możecie pominąć, nic nie wniósł do smaku. Za to brukselkę polecam! 💚 Następnie wlewaj wodę do miski z mąką i mieszaj drewnianą łyżką. Dodaj jeszcze 1 łyżkę wody. (zauważyłam, że w tedy ciasto jest miększe i lepiej się wałkuje. Poza tym często na warsztatach uczestniczki pomijały proporcje i dawały czubate szklanki mąki, lub lały wrzątek na oko. A tu akurat ważne są proporcje) 💚 Uformuj kulkę i przenieś do miski. Przykryj ściereczką, a najlepiej zawiń ciasto w folię spożywczą i odstaw na 20-40 minut. 💚 Ciasto podziel na dwie części rozwałkuj bardzo cienko. Wycinaj koła i lep kulfony..znaczy pierogi. 💚 Pierogi gotuj w osolonej wodzie, kiedy wypłyną jeszcze 2 minuty. Niech woda nie bulgocze bardzo by pierogi się nie pootwierały. 💚 Jeśli chcesz podsmażyć pierogi najlepiej zaraz po wyciągnięciu z wrzątku przenieś je do miski z zimną wodą. Mocz chwilkę potem osusz na ręczniku papierowym i dopiero wrzucaj na rozgrzany olej. Zimna woda sprawi, że pierogi przetną się gotować i lekko twardnieją. Trzeba je osuszyć by nie pryskał olej. 💚 Ziemniaki obierz, umyj i pokrój na mniejsze kawałki. Ugotuj na miękko. 💚 Odcedź i ostudź. Następnie ubij na mniej więcej gładką masę, ale nie puree. 💚 Cebulę posiekaj bardzo drobno i smaż na oleju aż będzie rumiana. 💚 Brukselkę posiekaj drobno i dodaj do już rumianej cebuli. Smaż około 2 minuty. Niech zmięknie.", "url": "https://www.wegannerd.com/2018/03/pierogi-farszem-z-ziemniakow-i-cebuli.html", "category": "lubelskie", "sub_category": "Gotowe dania i potrawy", "phrase": "Pierogi z ziemniakami i cebulą (kryzysówki)"}