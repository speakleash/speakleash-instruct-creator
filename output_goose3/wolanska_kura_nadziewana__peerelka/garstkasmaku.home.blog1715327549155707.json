{"meta_description": "Jakoś tak, nie ...", "title": "Peerelka – czyli przygoda z kuchnią regionalną", "content": "Jakoś tak, nie wiedzieć kiedy, sprecyzowały mi się kulinarne zainteresowania. Okazuje się, że bardzo interesuje mnie autentyczna kuchnia regionalna, zwłaszcza z mojego regionu, a więc małopolska. No, może także świętokrzyska, jako że stamtąd są nasze rodzinne korzenie. Ale dziś będzie o kuchni małopolskiej. Niedawno na Małopolską Listę Produktów Tradycyjnych wpisano potrawę z podtarnowskiej miejscowości Wola Rzędzińska o nazwie” „Wolańska kura nadziewana – peerelka”. O historii potrawy, że pochodzi z lat 80-tych dwudziestego wieku, że powstała w czasach PRL-u, kiedy żywność była na kartki, a jednak gości trzeba było czymś godnie nakarmić – znalazłam szybko w necie. Ale przepis! Chodziło mi o przepis! Zapytane młode dziewczę, mieszkające właśnie w tej miejscowości, otworzyło tylko szeroko oczy. Miałam jeszcze w odwodzie stamtąd pana – smakosza, który specjał ów znał, bardzo lubił, przepis obiecał. Ale – jak to z panami – zadawalał się raczej jedzeniem kury niż jej przyrządzaniem i trochę trwało, zanim wydostał przepis z wolańskiego koła gospodyń wiejskich. Ale mam! I lojalnie uprzedziłam, że będę się nim dzielić:) Kurę robiłam już dwa razy, raz wersję klasyczną, raz poszalałam nieco z nadzieniem. Oto kawałek klasyki: Przepis wymaga wyluzowania drobiu z kości, co wcale nie jest takie trudne!", "url": "https://garstkasmaku.home.blog/2014/10/22/peerelka-czyli-przygoda-z-kuchnia-regionalna/", "category": "małopolskie", "sub_category": "Gotowe dania i potrawy", "phrase": "Wolańska kura nadziewana - peerelka"}