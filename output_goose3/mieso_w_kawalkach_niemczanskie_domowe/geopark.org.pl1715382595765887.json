{"meta_description": "", "title": "Geopark Przedgórze Sudeckie", "content": "Zapraszamy do zapoznania się ze smakami Geoparku Przedgórze Sudeckie SERY LUTOMIERSKIE  Serowarnia pozyskuje mleko krowie najwyższej jakości od sprawdzonych, lokalnych producentów - rolników z wieloletnim doświadczeniem. Wytwarzamy sery, w skład których wchodzą wyłącznie naturalne produkty: niepasteryzowane i pasteryzowane mleko krowie, podpuszczka mikrobiologiczna, sól niejodowana, zioła. Specjalizujemy się w produkcji dwóch typów sera: sera podpuszczkowego młodego, niedojrzewającego oraz rzadko produkowanego w Polsce sera typu Ricotta. WARSZTATY SEROWARSKIE - przydomowa serowarnia w Lutomierzu zaprasza dzieci, młodzież oraz miłośników serów do udziału w warsztatach warzenia sera na wesoło. Serowarnia znajduje się na terenie gospodarstwa rolnego położonego w malowniczym terenie u stóp Gór Sowich.  Uczestniczy wszystkimi zmysłami poznają pracę w serowarni, czują mleko, dotykają ziarno serowarskie, smakują wyrobów mlecznych, słyszą jak wyją krowy ! Odpowiadamy na pytania: Jak powstaje dobry ser? Z czego wytwarza się masło? Co to jest maślanka?  Dzieci zapraszamy w grupach do 15 osób a dorosłych oraz większą młodzież w grupach do 12 osób. Minimalna liczba uczestników 8 osób.  Cena: 35 zł dzieci i młodzież,  40 zł dorośli.  Cena podlega negocjacji. PIERNIKARNIA ŚLĄSKA w Niemczy  WARSZTATY wyrabiania historycznych pierników, które pozwolą zanurzyć się w dawnej tradycji regionu, ale także przeżyć niezapomnianą przygodę. Można tu odkryć ich sekretną recepturę, własnoręcznie wyrobić ciasto i za pomocą tradycyjnych klocków piernikarskich uformować je wedle starych wzorów. Poznanie historii starośląskich pierników to radość i zabawa w każdym wieku, ale także przyjemność dla ducha i ciała. Tu historia ma aromat i smak. WIZYTA w PIERNIKARNI:  ekspozycja: wstęp wolny (wymaga wcześniejszej rezerwacji)  warsztaty: bilet dla dzieci 13 zł, bilet dla dorosłych 15 zł.  - poniedziałek - piątek: konieczna rezerwacja miejsc  - sobota: warsztaty o stałych godzinach 12:00 i 15:00   Produkty Tradycyjne i Regionalne wpisane na listę Ministra Rolnictwa i Rozwoju Wsi Przedsiębiorstwo Mięsno-Garmżeryjnego \"Galicja\" z Niemczy   - to rodzinna firma, której największym bogactwem jest wielopokoleniowa tradycja wytwarzania wędlin tradycyjnych, funkcjonuje na rynku od 2000 roku. Jaka jest tajemnica głębokiego smaku polskich wędlin, produkowanych w zakładzie mięsnym \"Galicja\"? Tradycyjna receptura wytwarzania wyrobów wędliniarskich przywieziona została przez rodzinę Matusiewiczów ze wschodu dawnej Polski - z regionu Wołynia (obecnie teren Ukrainy) na Dolny Śląsk, do Niemczy.  W zgodzie z pokoleniową tradycją, łączącą smaki wołyńskie z niemczańskimi, nasze aromatyczne kiełbasy, szynki, boczki i wyroby garmażeryjne produkujemy z najlepszej klasy mięsa wieprzowego. Gospodarstwo Pasieczne M.H.E Malinowskich  jest pasieką wędrowną. Pozyskujemy miody z terenów czystych ekologicznie. Jak to obrazują zdjęcia pszczoły są wywożone w bezpośrednie sąsiedztwo roślin i drzew miododajnych. Miody w pełni dojrzałe są odwirowywane w pracowni pasiecznej spełniającej wymogi sanitarno - higieniczne. Oferujemy miody odmianowe: rzepakowy, lipowy, wielokwiatowe, gryczany, akacjowy, spadziowy, leśny w słojach szklanych o pojemności od 0,25l do 0,9l. Posiadamy wiedzę potwierdzoną tytułami mistrzów pszczelarstwa. W sezonie miodobrania można zobaczyć cały cykl pozyskiwania miodów. Serdecznie zapraszamy do pasieki w Ciepłowodach ul. Boczna 1.    Nasz Miód Lipowy Krupiec z Ziemi Ząbkowickiej trafił na Listę Produktów Tradycyjnych prowadzoną przez Ministra Rolnictwa i Rozwoju Wsi.   Gospodarstwa GÓR-PAK Magdaleny i Radosława Góreckich z Maniowa  Ogórki i kapusta ślężańskie kwaszone są w kwaszarni na bazie starych receptur przejętych przez właścicieli od seniora rodu. Produkty wpisane są na listę tradycyjnych i regionalnych produktów Dolnego Śląska (lista Ministra Rolnictwa i Rozwoju Wsi). Znane są w kraju jak i za jego granicami.", "url": "http://geopark.org.pl/kulinarnie.php", "category": "dolnośląskie", "sub_category": "Mięso świeże oraz produkty mięsne", "phrase": "Mięso w kawałkach niemczańskie domowe"}