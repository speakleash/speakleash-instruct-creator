{"meta_description": "", "title": "DOLNY ŚLĄSK > Rozwój Obszarów Wiejskich > Aktualności Wydział Obszarów Wiejskich", "content": "Przemków położony jest w powiecie polkowickim, na skraju Borów Dolnośląskich, związanych wielowiekową tradycją z bartnictwem i pszczelarstwem. Przemkowskie pierne ciasteczka z pewnością zagoszczą na organizowanym tam Festiwalu Miodu i Wina (24-25.09.br.) Czym piernik powinien się wyróżnić, aby dostać się na taką listę? Autor wniosku o zarejestrowanie produktu musi wykazać, że konkretną potrawę lub napitek wytwarza się na danym terenie od co najmniej 25 lat, zgodnie z tradycyjną metodą produkcji. Na potwierdzenie tego należy przedstawić źródła historyczne, np. stare przepisy, zapiski w literaturze, artykułach prasowych. Często jednak zdarza się, że matka przekazuje córce tajemną recepturę tylko słowem, nie pozostawiając po sobie żadnych zapisanych karteczek. Badania etnograficzne stanowią w takich przypadkach olbrzymią pomoc przy promocji regionalnych smaków. Istotne jest, że oceniony, doceniony i wpisany na listę zostaje wyłącznie produkt, nie zaś konkretny producent. Wyróżnień jest więcej. Słonina marynowana, mięso w kawałkach domowe, szynka wieprzowa i kiełbasa z Niemczy k. Dzierżoniowa to kolejne smakołyki na liście. Historia ich wytwarzania rozpoczęła się na długo przed epoką powszechności lodówek w każdym wiejskim domu. Jedynym zastosowanym wówczas konserwantem była ludzka pomysłowość (plus dym z wędzarni). Dziś się to nie zmieniło. Mięsne przetwory niemczańskie przetrwały przygotowanie, suszenie i przechowywanie w znakomitym stanie, a może i stały się przez to smaczniejsze. Przez tradycję właśnie! Województwo Dolnośląskie wypromowało już 29 takich produktów!", "url": "https://umwd.dolnyslask.pl/obszarywiejskie/aktualnosci-wydzial-obszarow-wiejskich/artykul/dolnoslaskie-przysmaki-docenione/?no_cache=1&cHash=b96614a8db747f72b414bd8f046694a8", "category": "dolnośląskie", "sub_category": "Mięso świeże oraz produkty mięsne", "phrase": "Mięso w kawałkach niemczańskie domowe"}