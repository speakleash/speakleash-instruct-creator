{"meta_description": "", "title": "Szynka... z karpia", "content": "Szynka z czegokolwiek innego niż wieprzowina wydaje się niektórym z nas świętokradztwem, dlatego wszelkie szynki z indyka czy kurczaka uważane są za zło konieczne (dla zdrowia i linii). A co powiecie na szyneczkę z karpia?Szyneczka z karpia z Pustelni to po prostu zwinięte i obciągnięte siatką wędzarniczą dzwonka ryby. W województwie lubelskim nie brakuje gospodarstw, gdzie karp jest hodowany, a w jednym z nich powstaje taka oto urocza szyneczka. Kształt szyneczki jest owalny, jest zwarta, można ją kroić jak wędlinę. Smakuje jak wędzona delikatna ryba.Kupisz w Gospodarstwie Rybackim Pstrąg Pustelnia w Opolu Lubelskim.Szyneczka z karpia jest na liście produktów regionalnych od 2009 roku.", "url": "http://regionalia.blogspot.com/2011/12/szynka-z-karpia.html", "category": "lubelskie", "sub_category": "Produkty rybołówstwa, w tym ryby", "phrase": "Szyneczka z karpia z Pustelni"}