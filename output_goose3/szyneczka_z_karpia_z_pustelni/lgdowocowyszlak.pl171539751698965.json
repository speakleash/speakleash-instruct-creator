{"meta_description": "", "title": "Relacja z festiwalu „W Krainie lubelskich ryb” – 16.07.2017 r. | LGD Owocowy Szlak", "content": "W dniu 16.07.2017 r. Lokalna Grupa Działania „Owocowy Szlak” wraz z organizacjami pozarządowymi brała udział w festiwalu „W Krainie lubelskich ryb” w Stężycy. W ramach przedsięwzięcia odbyły się konkursy na najlepszą potrawę z ryb oraz degustacje i prezentacje lokalnych specjałów. Na naszym stoisku spróbować można było m.in. szyneczki z karpia, wędzonych dzwonów z karpia oraz wędzonego pstrąga z Gospodarstwa Rybackiego Pstrąg Pustelnia. Hotel Montis serwował słynną już w całej Polsce zupę z karpia.  Stowarzyszenie Kobiet „Rogowianki” wywalczyło II miejsce za roladę z pstrąga w sosie pomarańczowym. Stowarzyszenie Nowoczesna Gospodyni ze Świdna otrzymało III miejsce za pstrąga w soli morskiej, natomiast Stowarzyszeniu Kobiet „Powiślanki” komisja przyznała wyróżnienie za suma w sosie winnym. Składamy serdeczne podziękowania wszystkim paniom z organizacji pozarządowych, Gospodarstwu Rybackiemu Pstrąg Pustelnia oraz Hotelowi Montis z Poniatowej.", "url": "http://www.lgdowocowyszlak.pl/relacja-z-festiwalu-w-krainie-lubelskich-ryb-%E2%80%93-16072017-r", "category": "lubelskie", "sub_category": "Produkty rybołówstwa, w tym ryby", "phrase": "Szyneczka z karpia z Pustelni"}