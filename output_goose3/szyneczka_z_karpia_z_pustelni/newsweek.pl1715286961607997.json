{"meta_description": "Przepis z książki „Spis sekretów kulinarnych Stefana Swieżawskiego.  Komentują Piotr Bikont i Robert Makłowicz.", "title": "Szynka z ryb", "content": "Przyrządzanie: „Usiekaj drobno karpia, w kawałki pokraj węgorza i świeżego łososia z mleczem od karpia. Utrzyć to dobrze w moździerzu z pieprzem, z solą, z gałką muszkatołową, z świeżym masłem. Inni kładą Majera, tymian, bazylię. Z utłuczonej masy zrób formę szynki na skórze od karpia, potym wszystko zwiń w chustkę czystą i w nią obszyj. Kiedy zażywać zechcesz, zrób pierwej court boullion z winem białym lub połową wody i wina, w które włożysz gwoździków, pieprzu, laurowych liści. Niechże w tym wszystkim gotuje się. Gdy ostygnie, dawaj na stół obłożywszy laurowym liściem” Komentarz Bikonta i Makłowicza: Masy nie trzeba wkładać w skórę karpia, można ułożyć ją w wysmarowanej masłem lnianej ściereczce, ciasno zwinąć w rulon i zszyć brzegi ściereczki białą nitką. Można też dodać dwa żółtka i pianę z dwóch białek. Court boullion to francuska nazwa wywaru z wina (lub octu) i przypraw.", "url": "https://www.newsweek.pl/szynka-z-ryb/0y0lq0g", "category": "lubelskie", "sub_category": "Produkty rybołówstwa, w tym ryby", "phrase": "Szyneczka z karpia z Pustelni"}