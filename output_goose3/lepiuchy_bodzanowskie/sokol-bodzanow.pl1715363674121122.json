{"meta_description": "Stowarzyszenie Społeczno-Kulturalne Sokół w Bodzanowie.\r\nDziałamy w obszarze sportu, kultury, pomocy społecznej, oraz profilaktyki.", "title": "Stowarzyszenie Społeczno-Kulturalne SOKÓŁ w Bodzanowie - Smaki Ziemi Bodzanowskiej", "content": "Projekt został dofinansowany w wys. 10.000 zł ze środków Samorządu Województwa Mazowieckiego W dniu 2 października 2021 odbyła się wizyta studyjna dla Kół Gospodyń Wiejskich, które działają na terenie Gminy Bodzanów. Wizyta odbyła się w Sieci Dziedzictwa Kulinarnego Mazowsza - Hotel i Restauracja Ajax w Jankach/ Warszawa. W dniu 14 września 2021 odbyły się warsztaty przygotowywania dań goracych, które przygotowały i poprowadziły KGW Bodzanowskie Pierożanki. Warsztaty odbyły się w Dziennym Domu Senior+ w Stanowie. W dniu 20 sierpnia 2021 r. odbyły się warsztaty kulinarne z KGW Cieślanki w świetlicy w Cieślach. Przygotowano zimne przekąski. W dniu 29 lipca 2021 odbyły się warsztaty nalewkowo-ziołowe.Warsztaty zielarskie przygotowały i poprowadziły KGW Wesołe Babeczki z Borowic a promocję pierogów pn. „Lepiuchy bodzanowskie” przygotowały KGW Bodzanowskie Pierożanki. Ciekawy wykład o ziołach zaprezentowały Panie Cecylia Żukowska i Zofia Kolankowska, które pasjonują się ziołami oraz hobbystycznie uprawiają te rośliny w przydomowych ogródkach. To było niezwykle opowiadanie o ziołowej pasji. Uczestnicy projektu mieli możliwość kontaktu z naturą, zapoznali się z ziołami, przygotowali napary, herbatki i skosztowali potraw: ziołowej sałatki, rosołu z gęsiny z lubczykiem, sernika na zimno z miętą, babeczek ziołowych, ziołowego napoju. Całości dodały uroku piękne stroje i wianki Pań z KGW Wesołe Babeczki. Na chwilę mogliśmy przenieść się z naszymi zielarkami w świat magii i poczuć klimat dawnych wierzeń o wyjątkowej mocy ziół. W dniu 17 lipca 2021 w remizie OSP Kanigowo odbył się Festiwal Smaków Ziemi Bodzanowskiej. W festiwalu wzięły udział Koła Gospodyń Wiejskich działające na terenie Gminy Bodzanów. e-mail: Ten adres pocztowy jest chroniony przed spamowaniem. Aby go zobaczyć, konieczne jest włączenie w przeglądarce obsługi JavaScript.", "url": "https://www.sokol-bodzanow.pl/projekty-wszystkie/projekty-2021/smaki-ziemi-bodzanowskiej", "category": "mazowieckie", "sub_category": "Gotowe dania i potrawy", "phrase": "Lepiuchy bodzanowskie"}