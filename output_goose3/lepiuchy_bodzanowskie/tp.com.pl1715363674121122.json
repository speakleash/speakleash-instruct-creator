{"meta_description": "Oto wyniki posiedzenia Kapituły (29 stycznia 2020 roku), która w 13. edycji Plebiscytu „Z Tumskiego Wzgórza” - Wydarzenie Roku 2019 wybrała po 10 Nominacji w każdej z 4 kategorii.", "title": "Wydarzenie Roku 2019 – Nominacje Kapituły", "content": "Oto wyniki posiedzenia Kapituły (29 stycznia 2020 roku), która w 13. edycji Plebiscytu „Z Tumskiego Wzgórza” - Wydarzenie Roku 2019 wybrała po 10 Nominacji w każdej z 4 kategorii. Pod każdą Nominacją zamieszczamy podpowiedź, jak można zagłosować SMS-owo na to konkretne wydarzenie. Głosowanie SMS-owe trwa od godziny 6.00 4 lutego do godziny 9.00 26 marca. 1. 15 września na polach przy ulicy Krakówka płocczanie i turyści obejrzeli rekonstrukcję bitwy, która rozegrała się we wrześniu 1939 roku w rejonie Płocka, Dobrzykowa i Łącka. Przygotowało ją Stowarzyszenie Jeździeckie im. 4 Pułku Strzelców Konnych. Za stronę techniczną odpowiadały firmy: Art Solutions, Fundacja Wojskowości Polskiej i Military Art. Nominowani: pomysłodawcy i główni organizatorzy imprezy Zbigniew Gołębiewski i Tomasz Będzikowski – członkowie zarządu Stowarzyszenia. * Jeśli chcesz zagłosować na to wydarzenie, wyślij SMS o treści ISG.1 na numer 73601 (koszt SMS-a 3,69 zł brutto). 2. 14 kwietnia 2019 odbyło się oficjalne otwarcie nabrzeża wiślanego po remoncie. To pierwszy etap renowacji bulwarów wiślanych w Płocku. Zastąpiły one nabrzeże, które powstało w latach 1970 – 1973. Inwestycja z początku lat siedemdziesiątych była związana z zakończeniem budowy zapory we Włocławku i rozpoczęciem wypełniania Zalewu Włocławskiego wodą. Nominowany: Andrzej Nowakowski, prezydent Płocka. * Jeśli chcesz zagłosować na to wydarzenie, wyślij SMS o treści ISG.2 na numer 73601 (koszt SMS-a 3,69 zł brutto). 3. 25. rocznica funkcjonowania Katolickiego Stowarzyszenia Pomocy im. Św. Brata Alberta. Stowarzyszenie powstało niejako w odpowiedzi na słowa papieża Jana Pawła II, aby tworzyć cywilizację miłości. Najpierw mieściło się przy Klubie Inteligencji Katolickiej w Płocku. Dopiero później wyodrębniło się z niego i zaczęło działać samodzielnie. Wszystko zaczęło się od około 20 osób, które chciały pomagać najbiedniejszym. W Płocku Katolickie Stowarzyszenie Pomocy im. Św. Brata Alberta prowadzi Punkt Dożywiania „Kromka Chleba” dla najuboższych, Świetlicę Miejską nr 11 „Oaza” dla dzieci, Klub Profilaktyki Środowiskowej „Nasz Krąg” dla młodzieży, Dom Dziennego Pobytu „Ciepła Izba” dla seniorów, Punkt Pośrednictwa Pracy dla osób bezrobotnych. Stowarzyszenie zapewnia również pomoc żywnościową realizowaną we współpracy z Płockim Bankiem Żywności oraz prowadzi poradnię rodzinną. Nominowana: Anna Kozera, prezes Katolickiego Stowarzyszenia Pomocy im. Św. Brata Alberta w Płocku. * Jeśli chcesz zagłosować na to wydarzenie, wyślij SMS o treści ISG.3 na numer 73601 (koszt SMS-a 3,69 zł brutto). 4. Najpierw w czerwcu, a później w październiku 2019 r. kilka tysięcy płocczan skorzystało z bezpłatnych badań i konsultacji lekarskich w Miasteczku Zdrowia ORLENU. W ubiegłym roku PKN ORLEN podjął decyzję, że projekt będzie realizowany cyklicznie, dwa razy w roku. Firma na program zdrowotny dla Płocka w ciągu 5 lat przeznaczy łącznie 10 mln zł. Jeśli chodzi o statystyki uczestnictwa płocczan w Miasteczku Zdrowia, to choćby w terminie 5-6 października swój słuch sprawdziło blisko tysiąc osób, niemal 800 skorzystało z konsultacji stomatologicznej, ponad 500 wykonało badania krwi, blisko 200 osób – badania EKG, w mammobusie badania wykonało ponad 100 kobiet, z poradni pomocy palącym skorzystało blisko 150 osób, ponad 150 osób skorzystało z konsultacji kardiologicznych. Nominowany: Daniel Obajtek – prezes PKN ORLEN. * Jeśli chcesz zagłosować na to wydarzenie, wyślij SMS o treści ISG.4 na numer 73601 (koszt SMS-a 3,69 zł brutto). 5. Wyjątkowy zegar słoneczny po wielu latach powrócił na mury zabytkowej gotyckiej Kolegiaty Małachowianki. Nawiązuje on do pierwotnego zegara dedykowanego Kopernikowi i XIX-wiecznej szkolnej tradycji, kiedy zegar był na murach szkoły. Nominowany: Marek Chojnacki - absolwent Małachowianki, pomysłodawca akcji i fundator zegara. * Jeśli chcesz zagłosować na to wydarzenie, wyślij SMS o treści ISG.5 na numer 73601 (koszt SMS-a 3,69 zł brutto). 6. Remont Przychodni Specjalistycznych w Wojewódzkim Szpitalu Zespolonym w Płocku. To jedna z największych i najpoważniejszych inwestycji szpitalnych. Pierwsza od ponad 40 lat zrealizowana w tej części szpitala w takim zakresie, połączona z wymianą aparatury i sprzętu. Koszt to prawie 17 mln zł. Nominowany: Stanisław Kwiatkowski, dyrektor WSzZ w Płocku. * Jeśli chcesz zagłosować na to wydarzenie, wyślij SMS o treści ISG.6 na numer 73601 (koszt SMS-a 3,69 zł brutto). 7. Jubileusz 20-lecia Państwowej Wyższej Szkoły Zawodowej w Płocku był zwieńczeniem i podsumowaniem dwóch dekad funkcjonowania uczelni, która od początku swojego istnienia kształci kadry dla miasta oraz regionu płockiego. Misją PWSZ w Płocku było stworzenie możliwości bezpłatnego kształcenia na poziomie wyższym mieszkańcom Płocka i regionu. Przez 20 lat dyplom ukończenia studiów wyższych uzyskało ponad 13 tysięcy osób. Uczelnia, podążając za oczekiwaniami rynku pracy, przez lata rozszerzała swą ofertę kształcenia o kolejne kierunki, a także studia inżynierskie i magisterskie. Obchody jubileuszowe obejmowały szereg przedsięwzięć, m.in.: konkursy dla studentów, absolwentów i uczniów płockich szkół, wystawę fotograficzną, wydanie okolicznościowej gazety dla mieszkańców miasta i regionu, spotkanie integracyjne pracowników i absolwentów Uczelni. Wydarzeniem kulminacyjnym była gala 20-lecia, która odbyła się w Teatrze Dramatycznym i została połączona z Konferencją Rektorów Publicznych Uczelni Zawodowych. Nominowany: prof. Maciej Słodki – rektor Mazowieckiej Uczelni Publicznej. * Jeśli chcesz zagłosować na to wydarzenie, wyślij SMS o treści ISG.7 na numer 73601 (koszt SMS-a 3,69 zł brutto). 8. Kolejna edycja Programu „Mieszkania na start”. W ubiegłym roku w budynkach przy ul. Sienkiewicza 38, 40, 42 oddano rodzinom kolejnych 46 mieszkań. Nominowany: Piotr Dyśkiewicz, zastępca prezydenta Płocka ds. Komunalnych. * Jeśli chcesz zagłosować na to wydarzenie, wyślij SMS o treści ISG.8 na numer 73601 (koszt SMS-a 3,69 zł brutto). 9. 5 i 6 czerwca 2019 roku w płockiej Orlen Arenie odbyło się największe i najważniejsze wydarzenie branży chemicznej w Polsce i Europie Centralnej – VI Kongres Polska Chemia. Do Płocka, który w tym czasie stał się europejską stolicą przemysłu chemicznego, przybyło blisko 1000 gości, wśród których byli wybitni przedstawiciele świata biznesu, nauki, organizacji branżowych, polityki, a także największych firm polskiego sektora chemicznego. W organizację wydarzenia czynnie włączyły się lokalne instytucje i media, jak chociażby Miasto Płock, które otrzymało status Partnera Samorządowego, PKN Orlen – jako Partner Strategiczny Kongresu, Politechnika Warszawska filia w Płocku – jako Partner Naukowy, a także Tygodnik Płocki oraz PetroNews (patronaty medialne). Nominowani: Polska Izba Przemysłu Chemicznego – organizator wydarzenia oraz dr inż. Tomasz Zieliński – prezes zarządu Polskiej Izby Przemysłu Chemicznego. * Jeśli chcesz zagłosować na to wydarzenie, wyślij SMS o treści ISG.9 na numer 73601 (koszt SMS-a 3,69 zł brutto). 10. Remont oddziału internistycznego w Szpitalu Miejskim Św. Trójcy. Nowe są zarówno sale chorych, łazienki, pomieszczenia gospodarcze. jak i gabinety oraz pokoje personelu medycznego. Nowe jest także wyposażenie: szafy, szafki i łóżka ułatwiające codzienną opiekę nad pacjentami. Na oddziale jest 51 łóżek. Remont kosztował około 7 mln zł, z czego 6 mln zł wydanych zostało na roboty budowlane, a 1 mln zł - na sprzęt i wyposażenie. Nominowana: Ewa Nieścierenko – prezes zarządu szpitala. * Jeśli chcesz zagłosować na to wydarzenie, wyślij SMS o treści ISG.10 na numer 73601 (koszt SMS-a 3,69 zł brutto). 1. Prapremiera dramatu liturgicznego „Mundi conditor, luminis auctor, sýderum fabricator” w bazylice katedralnej, przygotowanego na podstawie Pontyfikału Płockiego I. Po 500 latach płoccy aktorzy oraz członkowie Schola Gregoriana Silesiensis przypomnieli dawne misteria Wielkiego Czwartku, Wielkiego Piątku i poranka wielkanocnego z najstarszej zachowanej księgi liturgicznej w Polsce. Nominowani: Marek Mokrowiecki – reżyser, ks. prof. Henryk Seweryniak – scenariusz, Schola Gregoriana Silesiensis pod dyrekcją Roberta Pożarskiego. * Jeśli chcesz zagłosować na to wydarzenie, wyślij SMS o treści KUL.1 na numer 73601 (koszt SMS-a 3,69 zł brutto). 2. Koncert „Tribute to Zbigniew Wodecki” w ORLEN ARENIE. Przeboje Zbigniewa Wodeckiego w wykonaniu Kuby Badacha, Ani Rusowicz, Gaby Kulki, Ewy Urygi, Jacka Kotlarskiego oraz Płockiej Orkiestry Symfonicznej w ramach projektu ORLEN dla Płocka. Nominowani: prezes PKN ORLEN Daniel Obajtek, dyrektor POS Adam Mieczykowski. * Jeśli chcesz zagłosować na to wydarzenie, wyślij SMS o treści KUL.2 na numer 73601 (koszt SMS-a 3,69 zł brutto). 3. Płockie Dni Żydowskie z udziałem aktorki Mai Komorowskiej i pieśniarki Anny Riveiro. Cykliczna impreza tym razem rozszerzyła zasięg. Po raz pierwszy finał odbył się w Wyszogrodzie. Nominowani: dyrektor Muzeum Mazowieckiego w Płocku Leonard Sobieraj i dyrektor Muzeum Wisły Środkowej i Ziemi Wyszogrodzkiej Zdzisław Leszczyński. * Jeśli chcesz zagłosować na to wydarzenie, wyślij SMS o treści KUL.3 na numer 73601 (koszt SMS-a 3,69 zł brutto). 4. Cykl koncertów dla mieszkańców Płocka, m.in. koncert „Muzyka i słowa Stanisław Soyka” (wraz ze Stanisławem Soyką), zorganizowane w ramach projektu „Śpiewamy dla płocczan” Chóru Vox Singers Płockiego Ośrodka Kultury i Sztuki. Chór promuje nasze miasto także za granicami kraju. W ubiegłym roku otrzymał złoty medal w kategorii „Jazz i Pop” na Grand Prix of Nations & 4th European Choir Games w Gothenburgu. Nominowani: dyrektor chóru Robert Majewski oraz Radosław Malinowski, dyrektor Płockiego Ośrodka Kultury i Sztuki. * Jeśli chcesz zagłosować na to wydarzenie, wyślij SMS o treści KUL.4 na numer 73601 (koszt SMS-a 3,69 zł brutto). 5. Trzeci kryminał płocczanina Jacka Ostrowskiego pt. „Sarkofag”. To ciąg dalszy „Serii z papugą”, opowiadającej o przygodach mecenas Zuzy Lewandowskiej. Bohaterka książki została uznana za najciekawszą postać polskiej powieści kryminalnej, otrzymując nagrodę „Czarny Kapelusz” podczas Poznańskiego Festiwalu Kryminału GRANDA. Nominowany: Jacek Ostrowski. * Jeśli chcesz zagłosować na to wydarzenie, wyślij SMS o treści KUL.5 na numer 73601 (koszt SMS-a 3,69 zł brutto). 6. „Ludzie dialogu po 1989 roku” - cykl spotkań w Towarzystwie Naukowym Płockim przedstawiający sylwetki płocczan i ludzi związanych z miastem, którzy kierowali się w życiu zasadą tolerancji i byli przekonani, że porozumienie i dialog są możliwe w każdych okolicznościach. Nominowani: przewodniczący Sekcji Dialogu TNP i pomysłodawca ks. prof. Ireneusz Mroczkowski, prezes TNP – Zbigniew Kruszewski. * Jeśli chcesz zagłosować na to wydarzenie, wyślij SMS o treści KUL.6 na numer 73601 (koszt SMS-a 3,69 zł brutto). 7. Spektakl „Każdemu swoje” w reżyserii Henryka Jóźwiaka przygotowany przez aktorów-amatorów, członków grupy teatralnej, działającej w ramach Stowarzyszenia Uniwersytetu III wieku w Płocku. Przedstawienie zdobyło Grand Prix podczas przeglądu twórczości na XII Juwenaliach Uniwersytetów Trzeciego Wieku w Warszawie. Nominowani: reżyser Henryk Jóźwiak i prezes Stowarzyszenia SUTW Elżbieta Chaleńska-Rurka. * Jeśli chcesz zagłosować na to wydarzenie, wyślij SMS o treści KUL.7 na numer 73601 (koszt SMS-a 3,69 zł brutto). 8. Wernisaż wystawy „Laikonyka Krakowskiego Sensy-Byty-Mary” Jana Kantego Pawluśkiewicza połączony z koncertem i wystawą fotografii Edwarda Grzegorza Funke w Płockiej Galerii Sztuki. Nominowani: dyrektor PGS Alicja Wasilewska. * Jeśli chcesz zagłosować na to wydarzenie, wyślij SMS o treści KUL.8 na numer 73601 (koszt SMS-a 3,69 zł brutto). 9. Wystawa czasowa „Stanisław Moniuszko. Dotknięty iskrą geniuszu” opowiadająca o znakomitym kompozytorze, dyrygencie, organiście, autorze „Śpiewnika domowego”. Ekspozycja została zorganizowana dla uczczenia roku Stanisława Moniuszki przez Książnicę Płocką. Nominowani: dyrektor KP Joanna Banasiak, autorka scenariusza Ewa Lilianna Matusiak. * Jeśli chcesz zagłosować na to wydarzenie, wyślij SMS o treści KUL.9 na numer 73601 (koszt SMS-a 3,69 zł brutto). 10. Prestiżowe nagrody płockiego chóru Pueri et Pueallae Cantores Plocenses: pierwsze miejsce, medale złoty i srebrny na 37. Międzynarodowym Festiwalu Chóralnym w Prewezie, trzecie miejsce na Międzynarodowym Festiwalu Chóralnym Andrea O. Veneracion w Manili, dwa srebrne medale na Międzynarodowy Konkurs Chóralny w Tokio. Chór wystąpił także z cyklem koncertów „dla Niepodległej”. Nominowani: Anna i Wiktor Bramscy. * Jeśli chcesz zagłosować na to wydarzenie, wyślij SMS o treści KUL.10 na numer 73601 (koszt SMS-a 3,69 zł brutto). 1. Złoty medal na Mistrzostwach Polski juniorów w lekkoatletyce, wywalczony przez Martynę Lewandowską 10 lutego w Toruniu w skoku wzwyż (178 cm). To pierwszy taki sukces płocczanki, której marzeniem jest start w Igrzyskach Olimpijskich w Paryżu w 2024. Nominowani: Martyna Lewandowska i jej trener Mirosław Nisztor. * Jeśli chcesz zagłosować na to wydarzenie, wyślij SMS o treści SPT.1 na numer 73601 (koszt SMS-a 3,69 zł brutto). 2. Płocki nauczyciel Damian Lewandowski 28 lipca, jako pierwszy Polak ukończył 5-krotnego Iron Mana. Przepłynął 19 km, przejechał na rowerze 900 km oraz przebiegł pięć maratonów, czyli 211 km. Nominowany: Damian Lewandowski. * Jeśli chcesz zagłosować na to wydarzenie, wyślij SMS o treści SPT.2 na numer 73601 (koszt SMS-a 3,69 zł brutto). * Jeśli chcesz zagłosować na to wydarzenie, wyślij SMS o treści SPT.3 na numer 73601 (koszt SMS-a 3,69 zł brutto). 4. Na MP w Poznaniu czwórka bez sternika PTW Płock: wywalczyła srebrny medal. Nominowani: Adrian Pawłowski, Jakub Aleksandrowicz, Bartłomiej Donarski, Kamil Krusiewicz oraz trener osady Jacek Karolak. * Jeśli chcesz zagłosować na to wydarzenie, wyślij SMS o treści SPT.4 na numer 73601 (koszt SMS-a 3,69 zł brutto). 5. W 2019 roku Gabriel Kowalski, niepełnosprawny pływak, podopieczny trenera Marka Stasiaka, reprezentujący PSP SWIM Płock, zdobył 12 medali w kategorii OPEN. W Zimowych Otwartych Mistrzostwach Polski w pływaniu osób niepełnosprawnych w Szczecinie startował w pięciu wyścigach, po których w klasyfikacji generalnej S9 znalazł się na drugim miejscu. Nominowany: Gabriel Kowalski i trener Marek Stasiak. * Jeśli chcesz zagłosować na to wydarzenie, wyślij SMS o treści SPT.5 na numer 73601 (koszt SMS-a 3,69 zł brutto). 6. Po raz pierwszy w historii Płocka dwie drużyny siatkówki rozegrały (1 grudnia) mecz IV ligi mężczyzn. W tym pojedynku KPS Płock pokonał MUKS Volley Płock 3:0. Nominowani: prezes MUKS Volley Jerzy Chęciński i prezes KPS Damian Konopski. * Jeśli chcesz zagłosować na to wydarzenie, wyślij SMS o treści SPT.6 na numer 73601 (koszt SMS-a 3,69 zł brutto). 7. Autobus Biegowy. W zeszłym roku, w każdą niedzielę, przez cały sezon wiosenno-letni z Płocka do Grabiny kursował specjalny autobus. Jeździli nim płocczanie chętni do aktywnego spędzania czasu. Nigdy nie jechał pusty. Zawsze znaleźli się chętni, by w niedzielne poranki pobiegać, pomaszerować czy pospacerować. Pomysłodawcą darmowych, wyjazdowych spacerów i biegów jest Leszek Brzeski, szef Klubu Viktoria i radny płocki. Od lat potrafi przekonać płocczan do tego, że sport to zdrowie. Nominowany: Leszek Brzeski, prezes Klubu Viktoria. * Jeśli chcesz zagłosować na to wydarzenie, wyślij SMS o treści SPT.7 na numer 73601 (koszt SMS-a 3,69 zł brutto). 8. Rejsy przyrodnicze po Wiśle. Na poszukiwanie bielika, który często spotykany jest na odcinku Wisły koło Płocka oraz podglądanie kormoranów, mew śmieszek czapli i łabędzi wybrało się w zeszłym roku pół tysiąca płocczan. Chętnych było zdecydowanie więcej, ale „Marianna” (statek Żeglugi Płockiej) nie mogła wszystkich pomieścić. W programie obok niesamowitych opowieści sokolnika Piotra Adamiaka współzałożyciela stowarzyszenia na rzecz dzikich zwierząt „Sokół”, znalazło się wiele atrakcji dla najmłodszych płocczan. Rejsy przyrodnicze po Wiśle zorganizowane zostały przez PKN ORLEN w ramach programu „ORLEN dla Płocka”. Nominowany: prezes PKN ORLEN Daniel Obajtek. * Jeśli chcesz zagłosować na to wydarzenie, wyślij SMS o treści SPT.8 na numer 73601 (koszt SMS-a 3,69 zł brutto). 9. Płocczanie Tomasz Golatowski i Bartek Dębicki wraz z reprezentacją Polski wywalczyli na Krecie wicemistrzostwo świata w 6-osobowej piłce nożnej. W zawodach wzięło udział 40 reprezentacji narodowych, a Bartek Dębicki został królem strzelców mistrzostw. Nominowani – Bartek Dębicki i Tomasz Golatowski. * Jeśli chcesz zagłosować na to wydarzenie, wyślij SMS o treści SPT.9 na numer 73601 (koszt SMS-a 3,69 zł brutto). 10. Drużyna juniorów piłki ręcznej Orlen Wisły Płock, prowadzona przez trenerów: Krzysztofa Kisiela i Roberta Jankowskiego wywalczyła tytuł Mistrzów Polski. Kisiel od nowego roku prowadzi drużynę Wybrzeża Gdańsk. Nominowani: Krzysztof Kisiel, Robert Jankowski. * Jeśli chcesz zagłosować na to wydarzenie, wyślij SMS o treści SPT.10 na numer 73601 (koszt SMS-a 3,69 zł brutto). 1. Otwarcie nowoczesnej hali sportowo-widowiskowej w Maszewie Dużym. Inwestycja przy Szkole Podstawowej w Maszewie Dużym w całości zrealizowana została przez gminę Stara Biała. Kosztowała prawie 8 milionów złotych i została sfinansowana w całości z budżetu gminy. Obiekt ma 2 tysiące metrów kwadratowych, znajduje się w nim pełnowymiarowe boisko do piłki ręcznej, ścianka wspinaczkowa oraz trybuny na których może zasiadać 300 osób. To najnowocześniejsza hala widowiskowo-sportowa na Mazowszu Płockim. To hala z najlepszą akustyką na Mazowszu Płockim. W to aby akustyka była tak dobra zainwestowano 800 tys. zł. O tym, że akustyka jest tak dobra, mówią wszyscy muzycy występujący w hali w Maszewie Dużym, m.in. Michał Szpak. Nominowany: wójt gminy Stara Biała Sławomir Wawrzyński. * Jeśli chcesz zagłosować na to wydarzenie, wyślij SMS o treści NPZ.1 na numer 73601 (koszt SMS-a 3,69 zł brutto). 2. Bodzanowskie lepiuchy wpisane na listę produktów tradycyjnych województwa mazowieckiego. Słynne pierogi z farszem cebulowo-makowym przygotowywane od pokoleń w Bodzanowie i jego okolicach doczekały się prestiżowego wyróżnienia. To ukłon wobec dziedzictwa kulinarnego regionu. Nominowani:Renata Szymańska - przewodnicząca KGW „Bodzanowskie Pierożanki”, Mirosława Żaglewska - prezes Stowarzyszenia Społeczno-Kulturalnego „Sokół” w Bodzanowie, Bogumiła Wiśniewska, Agnieszka Wachaczyk. * Jeśli chcesz zagłosować na to wydarzenie, wyślij SMS o treści NPZ.2 na numer 73601 (koszt SMS-a 3,69 zł brutto). 3. Zapusty w Szczawinie Kościelnym. Mieszkańcy oraz władze gminy odświeżyli staropolski zwyczaj związany z ostatnimi dniami karnawału. Zapusty to w polskiej tradycji czas zabaw i szaleństw oraz barwnych korowodów przemierzających wsie. I taki właśnie korowód przebierańców przemierzył po raz pierwszy od wielu lat Szczawin Kościelny. Nominowani: wójt gminy Szczawin Kościelny Barbara Stępniak, dyrektor GOK-u Ewa Chodorowska. * Jeśli chcesz zagłosować na to wydarzenie, wyślij SMS o treści NPZ.3 na numer 73601 (koszt SMS-a 3,69 zł brutto). 4. I edycja Gosposiady w Brudzeniu Dużym. Wydarzenie miało na celu prezentację i przybliżenie dorobku Kół Gospodyń Wiejskich działających na terenie gminy. Ważnym elementem była także integracja lokalnej społeczności oraz wspólna zabawa. Nominowani: KGW „Aktywny Brudzeń”, KGW „Kreatywne kobiety”, KGW „Biedronki” . * Jeśli chcesz zagłosować na to wydarzenie, wyślij SMS o treści NPZ.4 na numer 73601 (koszt SMS-a 3,69 zł brutto). 5. W Gostyninie oddano do użytku monitoring miejski. W centrum miasta oraz w pasach drogowych dróg wylotowych pojawiło się 10 punktów kamerowych z przyłączami energetycznymi oraz telekomunikacyjnym. W ramach inwestycji poprowadzono także m.in. linię światłowodową o długości ok. 4,3 km oraz przeprowadzono remont pomieszczenia przeznaczonego pod tzw. „centrum monitoringu”. Nominowany: burmistrz Gostynina Paweł Kalinowski. * Jeśli chcesz zagłosować na to wydarzenie, wyślij SMS o treści NPZ.5 na numer 73601 (koszt SMS-a 3,69 zł brutto). 6. Budowa stadionu miejskiego w Sierpcu. To pierwszy tego rodzaju obiekt sportowy w Sierpcu o wartości prawie 8 mln zł. Został sfinansowany z budżetu miasta Sierpca oraz Funduszu Rozwoju Kultury Fizycznej Ministerstwa Sportu i Turystyki. Nominowany: burmistrz Sierpca Jarosław Perzyński. * Jeśli chcesz zagłosować na to wydarzenie, wyślij SMS o treści NPZ.6 na numer 73601 (koszt SMS-a 3,69 zł brutto). 7. Powiatowy program wsparcia Ochotniczych Straży Pożarnych. Powiat płocki jako jedyny w województwie mazowieckim uruchomił pilotaż tego programu, którego III już edycja miała miejsce w roku ubiegłym. Otrzymane dofinansowanie można było wykorzystać m.in.: na zakup nowego sprzętu mającego zastosowanie bezpośrednio do prowadzenia akcji ratowniczo-gaśniczych, szkoleń specjalistycznych w zakresie ratownictwa technicznego, chemicznego i ekologicznego, wodnego, medycznego i współpracy z LPR, których celem jest przygotowanie strażaków ratowników OSP do wykonywania działań z użyciem sprzętu technicznego wymagającego umiejętności wykraczających poza obszar szkolenia podstawowego oraz nabycie umiejętności pozwalających prowadzenie działań ratowniczych z użyciem sprzętu specjalistycznego, w które wyposażone są OSP, nowych ubrań specjalistycznych, a także na remont sprzętu wykorzystywanego do prowadzenia akcji ratowniczo-gaśniczych. Nominowani: Mariusz Bieniek - starosta płocki, Lech Dąbrowski - przewodniczący Rady Powiatu. * Jeśli chcesz zagłosować na to wydarzenie, wyślij SMS o treści NPZ.7 na numer 73601 (koszt SMS-a 3,69 zł brutto). 8. Powstanie świetlicy wiejskiej w Lipiankach. Dawny budynek szkoły wspólnymi siłami wyremontowali strażacy z OSP Lipianki oraz Stowarzyszenie „Nasze Lipianki”. Budynek przekazał organizacjom samorząd gminy Nowy Duninów. Dzięki determinacji mieszkańców powstało wyjątkowe miejsce, które służy lokalnej społeczności. Nominowani: wójt gminy Nowy Duninów Mirosław Krysiak, prezes OSP Lipianki Krzysztof Keplin, prezes Stowarzyszenia „Nasze Lipianki” - Marzena Nowacka. * Jeśli chcesz zagłosować na to wydarzenie, wyślij SMS o treści NPZ.8 na numer 73601 (koszt SMS-a 3,69 zł brutto). 9. Kolejna edycja programu „Działaj lokalnie w powiecie płockim”. W tegorocznej edycji programu grantowego organizowanego przez Fundację Fundusz Lokalny Ziemi Płockiej „Młodzi Razem” oraz powiat płocki dofinansowanie otrzymało 46 projektów. Łączna suma grantów wyniosła 123 tysiące złotych. Wszystkie projekty to inicjatywy, które zachęcają mieszkańców do działania na rzecz społeczności lokalnej. Nominowana: Prezes Funduszu Lokalnego Ziemi Płockiej Iwona Marczak. * Jeśli chcesz zagłosować na to wydarzenie, wyślij SMS o treści NPZ.9 na numer 73601 (koszt SMS-a 3,69 zł brutto). 10. Powstanie klasy e-sportowej w Zespole Szkół Ponadpodstawowych w Drobinie. Od początku bieżącego roku szkolnym uczniowie z Drobina mogą uczyć się w klasie o profilu e-sportowym. Do ich dyspozycji jest także nowoczesna pracownia komputerowa, gdzie prowadzone są zajęcia praktyczne. Patronat nad klasą objęła sekcja e-sportowa Wisły Płock oraz Stowarzyszenie Sportów Elektronicznych Esports Association. Nominowana: dyrektor ZSP w Drobinie Marzena Wasielewska-Łopata. * Jeśli chcesz zagłosować na to wydarzenie, wyślij SMS o treści NPZ.10 na numer 73601 (koszt SMS-a 3,69 zł brutto).", "url": "https://tp.com.pl/artykul/wydarzenie-roku-2019/922324", "category": "mazowieckie", "sub_category": "Gotowe dania i potrawy", "phrase": "Lepiuchy bodzanowskie"}