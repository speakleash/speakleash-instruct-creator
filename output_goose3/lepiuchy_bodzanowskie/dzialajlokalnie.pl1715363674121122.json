{"meta_description": "", "title": "Podsumowanie Programu W Powiecie Płockim", "content": "W dniu 7 grudnia 2018 r. w Starostwie Powiatowym w Płocku odbyło się podsumowanie Programu Działaj Lokalnie. W uroczystości wzięli udział: Mariusz Bieniek – Starosta Płocki, Iwona Sierocka – Wicestarosta Płocki, Tomasz Kominek- Dyrektor Delegatury w Płocku Urzędu Marszałkowskiego Województwa Mazowieckiego w Warszawie, Ewa Kowalak – Radna Powiatu Płockiego, Karolina Koper – Dyrektor Wydziału Rozwoju Gospodarczego i Promocji Starostwa Powiatowego w Płocku wraz z pracownikami wydziału, media oraz najważniejsi uczestnicy wydarzenia czyli uczestnicy programu Działaj Lokalnie W 2018 roku Fundacja „Fundusz Lokalny Ziemi Płockiej – Młodzi Razem” w ramach programu zrealizowała następujące działania: • Warsztaty dla przedstawicieli NGO, animatorów/liderów społecznych, dających wiedzę i umiejętności prowadzenia działalności w III sektorze, oraz przygotowujących uczestników do działania w lokalnej społeczności, nauka poznania metod i technik pracy z grupą możliwych do wykorzystania w codzienności środowiska lokalnego. • Konkurs grantowy „Działaj Lokalnie” – dofinansowując 31 inicjatyw realizowanych przez organizacje pozarządowe oraz grupy nieformalne z terenu powiatu płockiego przekazując na ich realizację 81 000,00 zł. W ramach projektu powstała strona internetowa http://www.mlodzirazem.pl/dzialajlokalnie/, która prezentuje mapę inicjatyw lokalnych zawierającą opis miejsc realizacji działań wraz z opisem grupy/organizacji, ich działań oraz filmy dokumentujące inicjatywy lokalne – łącznie 31. W trakcie uroczystości zaprezentowano inicjatywy – dobre praktyki zrealizowane w ramach Programu. Każda z organizacji lub grup inicjatywnych otrzymała Dyplom udziału w programie. • Klub Historyczno – Rowerowy Hi – Ro przy Szkole Podstawowej im. W. H. Gawareckiego w Małej Wsi  realizowało projekt pn.: „Rzeczpospolita Elegancka”. • Zespół Śpiewaczy „Teodorki” przy Gminnym Ośrodku Kultury w Staroźrebach  realizował projekt pn.: „Stroje dla śpiewaczek”. • Zespół Ludowy Grzybowianki & Grzybowiacy im. Cecylii Milczarek  realizował projekt pn.: „Czym skorupka za młodu nasiąknie tym na starość trąci” • Grupa „Razem” przy Ochotniczej Straży Pożarnej w Nadułkach  realizowała projekt pn.: „Odnowienie figurek przydrożnych w miejscowości Nadułki, gm. Bulkowo”. • Grupa „Razem dla swojej wsi” przy Ochotniczej Straży Pożarnej w Karwosiekach Noskowice  realizowało projekt pn.: „Adaptacja świetlicy na potrzeby lokalne mieszkańców wsi” • Grupa „Pełni słów” przy Stowarzyszeniu Społeczno – Kulturalnym „Sokół” w Bodzanowie  realizowało projekt pn.: „Witaj na świecie. Witaj w Bibliotece” • Uczniowski Klub Sportowy „Borowik” przy Szkole Podstawowej w Podgórzu  realizował projekt pn.: „Renowacja boiska wielofunkcyjnego w Podgórzu” • Ochotnicza Straż Pożarna w Lipiankach  realizowała projekt pn.: „Proponuję Naszą Wieś, bo tu swojsko i pięknie jest” • Grupa „Płockiego Powiatowego Uniwersytetu Trzeciego Wieku – sekcja Brudzeń Duży”  przy Gminnej Bibliotece Publicznej w Brudzeniu Dużym realizowała projekt pn.: „Senior w Kulturze”. • Grupa „Inicjatywa Dzierżanowa” przy Ochotniczej Straży Pożarnej w Dzierżanowie  realizowała projekt pn.: „Dzierżanowo na sportowo”. • Grupa „Młodzi Kreatywni” przy Zespole Szkolno – Przedszkolnym w Rogozinie  realizowała projekt pn.: „Gry korytarzowe i podwórkowe – super sprawa!”", "url": "https://dzialajlokalnie.pl/podsumowanie-programu-dzialaj-lokalnie-powiecie-plockim/", "category": "mazowieckie", "sub_category": "Gotowe dania i potrawy", "phrase": "Lepiuchy bodzanowskie"}