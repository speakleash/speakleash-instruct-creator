{"meta_description": "Stowarzyszenie Społeczno-Kulturalne Sokół w Bodzanowie.\r\nDziałamy w obszarze sportu, kultury, pomocy społecznej, oraz profilaktyki.", "title": "Stowarzyszenie Społeczno-Kulturalne SOKÓŁ w Bodzanowie - \"Lepiuchy bodzanowskie \" 2018", "content": "Działania projektowe odbyły się na terenie Gminy Bodzanów ze wsparciem merytorycznym W dniu 17 maja 2019 r. pierogi pn. „Lepiuchy bodzanowskie” zostały wpisane na listę produktów tradycyjnych przez Ministerstwo Rolnictwa i Rozwoju Wsi w kategorii Gotowe dania i potrawy w woj. mazowieckim. Ten sukces nasze stowarzyszenie odniosło dzięki współpracy w 2018 r. z grupą nieformalną \"Pierożanki\". W programie Działaj Lokalnie w 2018 r. nasze stowarzyszenie otrzymało dofinansowanie na realizację działań kulinarnych dotyczących historii i promocji pierogów. Wspólne działania stowarzyszenia i grupy nieformalnej zakończyły się kulinarnym sukcesem i wpisały się na stałe w historię kulinarną naszej Gminy Bodzanów. Stowarzyszenie Społeczno-Kulturalne Sokół w Bodzanowie było wnioskodawcą projektu pn. „Lepiuchy bodzanowskie” w wyniku, którego Ośrodek Działaj Lokalnie Fundacja „Fundusz Lokalny Ziemi Płockiej –Młodzi Razem” zawarł z naszym stowarzyszeniem umowę o otrzymaniu dotacji nr 178/2018/49/DL10-ODL/2018 zwartą w dniu 23 maja 2018 r. w ramach, której otrzymaliśmy 2000 zł 00 gr na realizację projektu pn. „Lepiuchy Bodzanowskie”. Na podstawie tej umowy stowarzyszenie było odpowiedzialne za działania dotyczące przygotowania dokumentacji projektowej, rozliczeń księgowych, promocji, składania wyjaśnień przed darczyńcą i koordynację działań w projekcie. Na potrzeby przeprowadzenia warsztatów i prezentacji pierogów, Stowarzyszenie Społeczno-Kulturalne Sokół w Bodzanowie i grupa nieformalna „Pierożanki” podpisało umowę nr 2/2018 r. z dnia 23 maja 2018 r. o wzajemnej współpracy w realizacji projektu. Projekt trwał w okresie od 16 maja 2018r. do 15 listopada 2018r. Wniosek o dotację oraz wniosek o wpis na listę produktów tradycyjnych przygotowała Mirosława Żaglewska – Prezes Stowarzyszenia wraz z Koordynatorem projektu Bogumiłą Wiśniewską. Z uwagi na brak osobowości prawnej nieformalnej grupy „Pierożanki” wszystkie merytoryczne działania podejmowała Mirosława Żaglewska - Prezes stowarzyszenia wraz z członkiem Zarządu Pauliną Bogiel-Szafaryn. Uczestniczkami projektu było 10 kobiet, które prowadziły w okresie trwania projektu warsztaty i prezentacje pierogów z farszem cebulowo-makowym. W ramach projektu zakupiono rollup promocyjny, podgrzewacze, fartuszki kuchenne, wałek promocyjny do ciasta oraz artykuły spożywcze do przygotowania pierogów. Przeprowadzono również wywiady historyczno-kulinarne z najstarszymi osobami mieszkajacymi w Gminie Bodzanów, które pamiętają czasy II wojny światowej na podstawie których przygotowano wniosek o wpis produktu tradycyjnego. Prawo autorskie do zarejestrowanego produktu tradycyjnego przysługuje jedynie w celach społecznie użytecznych wyłącznie dla: Produkt wpisany na listę produktów tradycyjnych w dniu 2019-05-17 w kategorii Gotowe dania i potrawy w woj. mazowieckim. Miękkie, delikatne i elastyczne. Ciasto jest lekkie i puszyste Lepiuchy bodzanowskie są gotowym wyrobem do spożycia. Charakteryzuje je naturalny kształt pieroga, w formie półksiężyca z okalającą go rozpoznawalną „falbanką”. Historia smaku lepiuchów bodzanowskich i połączenia cebuli z makiem do przygotowania farszu, sięga czasów po II wojnie światowej. Tradycyjny farsz lepiuchów składa się jedynie z cebuli, maku oraz musztardy. Prekursorem farszu cebulowo-makowego była ludność żydowska, która przed i w czasie wojny zamieszkiwała Bodzanów położony w województwie mazowieckim. W tradycyjnej kuchni żydowskiej do przyrządzania wielu potraw wykorzystywano właśnie cebulę oraz mak. Połączenie żydowskich smaków z charakterystycznym polskim pierogiem, dało początek potocznej nazwie pierogów „lepiuchy bodzanowskie”. Przygotowanie lepiuchów nie wymaga dużych nakładów finansowych, a wykonywane są przede wszystkim z lokalnych produktów. Do wytworzenia pierogów wykorzystywana jest lokalna mąka z młyna w Wilkanowie. Do wyrobu tego produktu używane są jaja wiejskie z pobliskich gospodarstw, cebula z upraw lokalnych rolników oraz mak. W pierwszym etapie przygotowania pierogów wsypuje się mąkę do miski, dodaje olej, szczyptę soli oraz gorącą wodę. Mąkę chwilę się zaparza, po czym wyrabia ciasto. Następnie na rozwałkowanym cieście, wykrawane są kółka wypełniane farszem. Do przygotowania tradycyjnego farszu dusi się cebulę pokrojoną w kostkę, do której dodaje się śladową ilość maku. Farsz przyprawiany jest solą, pieprzem oraz majerankiem. Po odcedzeniu farszu z nadmiernej ilości wydzielonego soku dodaje się musztardę. 16.05.2018 br. ogłoszono wyniki Konkursu Grantowego w ramach Programu \"Działaj Lokalnie\" Polsko-Amerykańskiej Fundacji Wolności, który realizuje Fundacja \"Fundusz Lokalny Ziemi Płockiej Młodzi Razem\" we współpracy z Starostwem Powiatowym w Płocku oraz z Akademią Rozwoju Filantropii w Polsce. Gminę Bodzanów zaprezentowała grupa nieformalna PIEROŻANKI działająca przy Stowarzyszeniu Społeczno-Kulturalnym Sokół w Bodzanowie.  Cel główny: Zbudowanie marki produktu tradycyjnego pod nazwą \"Lepiuchy Bodzanowskie\" przez 10 mieszkańców Bodzanowa jako inicjatywy pozytywnie kojarzonej z promocją kuchni lokalnej na terenie Gminy Bodzanów w okresie trwania zadania. Dobro, które chcemy rozwinąć to:  1.poznanie przez społeczność zasobów tradycji kulinarnych miejscowości Bodzanów  2.promocja produktu lokalnego 3.zintegrowanie lokalnej społeczności 4.wpisanie produktu lokalnego na listę produktu tradycyjnego miejscowości Bodzanów 5.wzajemna współpraca uczestników projektu na rzecz lokalnej społeczności 6.wzajemna komunikacja interpersonalna 7.promocja Gminy Bodzanów  Projekt będzie realizowany w Gminie Bodzanów pow. płocki. Warsztaty i prezentacje odbywały się dla całej społeczności lokalnej w przestrzeni Gminy Bodzanów m.in.: 1.Uroczystość 60-lecia Szkoły Podstawowej w Bodzanowie  2.Jarmark Norbertański w Bodzanowie  3.Nad Wisłą w Kępie Polskiej podczas zakończenia Spływu Kajakowego  4.Podczas imprezy sportowej III Bieg Krasnala w Bodzanowie  5.Dnia Bodzanowa i dożynki w Bodzanowie  6.Szkolne spotkanie rodziców i dzieci w Bodzanowie  7.Spotkanie w czytelni w Nowym Miszewie  8.Plenerowe spotkanie ze społecznością w trakcie akcji \"Sadzimy Dęby\" w Bodzanowie  9.Dzień Seniora w Nowym Miszewie  10.Zakończenie projektu - Spotkanie Niepodległościowe w Bodzanowie  Rezultaty twarde: 1.warsztaty gastronomiczne lepienia pierogów \"Lepiuchy Bodzanowskie\" - 10 spotkań po 3 godziny dla 10 osób  2.prezentacje gastronomiczne pierogów \"Lepiuchy Bodzanowskie\" - 10 prezentacji x 3 godziny każda dla ok. 200 osób  3.złożenie wniosku o rejestrację produktu tradycyjnego do Marszałka Województwa Mazowieckiego 4.zakup 1 szt rollapu promocyjnego zadanie z logotypami darczyńców 5.zakup podgrzewaczy -3 szt 6.zakup 10 szt fartuszków z logotypami darczyńców programu do prezentacji gastronomicznej 7.10 kart zgłoszeniowych do realizacji zadania 8.10 list obecności na warsztatach 9.100 szt zdjęć z warsztatów i prezentacji 10.1 film 5 minut z realizacji prezentacji i warsztatów z logotypami darczyńców 11.100 ankiet oceny Lepiuchów Bodzanowskich przez społeczność lokalną /internetowe i papierowe/. I i II prezentacja wraz z warsztatami lepienia pierogów. Spotkanie w Szkole Podstawowej w Bodzanowie 2.06.2018 r i Jarmark Norbertański 3.06 2018 r", "url": "http://www.sokol-bodzanow.pl/projekty-wszystkie/projekty-2018/grupa-nieformalna-pierozanki", "category": "mazowieckie", "sub_category": "Gotowe dania i potrawy", "phrase": "Lepiuchy bodzanowskie"}