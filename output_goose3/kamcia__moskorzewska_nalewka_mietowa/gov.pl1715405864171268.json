{"meta_description": "Produkt wpisany na listę produktów tradycyjnych w dniu 2011-01-21 w kategorii Napoje w woj. świętokrzyskim.", "title": "Kamcia – moskorzewska nalewka miętowa - - Portal Gov.pl", "content": "Przyjmuje kształt naczynia, w którym się znajduje. W zależności od naczynia, w którym się znajduje. Nalewki to jedne z najstarszych, tradycyjnych polskich alkoholi. Od wieków przygotowywane są według różnorodnych receptur, choć sposoby ich wytwarzania niewiele się zmieniły. W zależności od regionu i tradycji pojawiały się różne warianty tej samej receptury. Nalewki odegrały istotną rolę w życiu wszystkich polskich dworów i dworków, a receptur pilnie strzeżono, przekazywano z pokolenia na pokolenie, często dopiero w zapiskach testamentowych. Tradycja uprawy mięty oraz nalewek miętowych w powiecie włoszczowskim wiąże się z rodziną Potockich, właścicielami ziemskimi Moskorzewa. W parku moskorzewskim rosły duże połacie mięty pieprzowej wykorzystywanej do produkcji nalewki. Przepis na tę nalewkę został wykradziony z dworu Potockich przez osoby tam pracujące i został rozpowszechniony. Kamcia przygotowywana była z okazji różnego rodzaju imprez okolicznościowych, takich jak np. wesela, chrzty, zaręczyny, odpusty parafialne, zjazdy rodzinne, natomiast „(…) pani Potocka podawała na dożynkach dworskich oraz z okazji świąt, raz w roku, służbie dworskiej i fornalom” (Wywiad etnograficzny przeprowadzony z mieszkańcami Moskorzew).", "url": "https://www.gov.pl/web/rolnictwo/kamcia-moskorzewska-nalewka-mietowa", "category": "świętokrzyskie", "sub_category": "Napoje (alkoholowe i bezalkoholowe)", "phrase": "Kamcia - moskorzewska nalewka miętowa"}