{"meta_description": "Orzeźwiający smak mięty w połączeniu z wysokoprocentowym alkoholem to trunek potocznie nazywany miętówką. Jak uzyskać ten oryginalny smak w domowym za", "title": "Blog - Nalewka z mięty - przepis i wykonanie krok po kroku", "content": "Orzeźwiający smak mięty w połączeniu z wysokoprocentowym alkoholem to trunek potocznie nazywany miętówką. Jak uzyskać ten oryginalny smak w domowym zaciszu? Przedstawiamy prosty przepis na nalewkę z mięty w dwóch wersjach: na spirytusie lub na wódce. Bazą do wykonania tej nalewki jest oczywiście mięta. Tutaj do wyboru są dwie opcje - można użyć świeżych lub suszonych liści. Bardziej aromatyczna będzie nalewka zrobiona ze świeżej mięty, ale warto spróbować różnych smaków i wersji - być może komuś bardziej przypadnie do gustu trunek z suszonych liści. Mięta jest bardzo aromatyczna i intensywna - wystarczy zaledwie odrobina (np. jeden listek w szklance wody czy mrożonej herbacie), by poczuć jej charakterystyczny, świeży posmak. Nie inaczej sprawa wygląda podczas robienia domowej nalewki z mięty - do wykonania około litra tego trunku wystarczy zaledwie pęczek mięty pieprzowej. Wielbicielom bardziej intensywnych smaków polecamy dodanie więcej liści. Co istotne nalewka z mięty po przygotowaniu jest od razu gotowa do spożycia. Cały proces - od zalania mięty alkoholem, aż po przelanie nalewki do butelek - zajmie około 7-10 dni. Jak przygotować się do zrobienia miętowej nalewki? Na pewno potrzebny będzie jeden większy, szczelny pojemnik, w którym przechowywane będą liście mięty zalane alkoholem. Może to być duży, zakręcany słoik lub pojemnik fermentacyjny (do wstępnej fermentacji owoców lub innego wsadu). Niezbędne będą również mniejsze opakowania - na przykład butelki na nalewki, do których trafi finalna wersja tego trunku. W przelewaniu pomoże lejek z sitkiem. Przed przystąpieniem do części właściwej miętę warto odpowiednio przygotować - umyć, osuszyć i pokroić gałązki na mniejsze, kilkucentymetrowe kawałki. Nalewka z mięty - według najprostszego i najbardziej minimalistycznego przepisu - wymaga wykonania zaledwie dwóch kroków. Po pierwsze liście lub suszoną roślinę należy zalać alkoholem i wodą. Po drugie - zarazem ostatnie - po upływie 7-10 dni trunek należy przefiltrować i przelać do butelek. Nieco bardziej skomplikowany, ale nadal prosty i szybki, przepis na nalewkę z mięty to realizacja następującego planu: • None Świeże lub suszone liście mięty zalać spirytusem lub wódką, szczelnie zakręcić i odstawić w ciemne, chłodne miejsce. • None Po 7-10 dniach przefiltrować. Zachęcamy do lektury jednego z naszych starszych wpisów blogowych, o tym, • None W tym samym czasie przygotować syrop cukrowy - połączyć wodę z cukrem, nastawić, mieszać aż do uzyskania konsystencji syropu. Wyłączyć i ostudzić. Dwa ostatnie kroki można odrobinę zmodyfikować - nalewkę połączyć z syropem cukrowym, a dopiero wówczas trunek przefiltrować i przelać do szklanych, zamykanych opakowań. Mięta doskonale komponuje się z innymi dodatkami - miodem, cytryną lub innymi owocami cytrusowymi. W wielu przepisach na nalewkę z mięty przewija się cytryna, a konkretniej skórka z tego owocu. Czystą, sparzoną skórkę można dodać na pierwszym etapie przygotowywania trunku - do liści mięty, które po zalaniu alkoholem należy odstawić na około 7-10 dni. Według innego scenariusza sok z cytryny dodaje się do wody z cukrem i z tych 3 składników przygotowuje słodko-kwaśny syrop. Ponieważ sok z cytryny rozjaśnia nalewkę z mięty, dlatego osoby, które chcą uzyskać trunek o intensywnej, zielonej barwie, powinny pominąć ten składnik.", "url": "https://superbutelki.pl/pl/blog/Nalewka-z-miety-przepis-i-wykonanie-krok-po-kroku/22", "category": "świętokrzyskie", "sub_category": "Napoje (alkoholowe i bezalkoholowe)", "phrase": "Kamcia - moskorzewska nalewka miętowa"}