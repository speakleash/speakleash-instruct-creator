{"meta_description": "", "title": "Tradycyjne produkty | Produkty | Redykołka - Podhale", "content": "Wprawdzie od kilkuset lat związane są z kulturą pasterską podhalańskich górali i stanowią nieodłączny element obyczajowości jesiennych redyków czyli uroczystych powrotów owiec z wypasu - bacowie i juhasi, schodząc z gór, rozdawali redykołki jako prezenty dzieciom i dziewczętom i do dziś redykołki byłyby ulubioną pamiątką, przywożoną z Podhala przez turystów - gdyby nie to, że teoretycznie nie ma ich prawa być, a w każdym razie nie pod nazwą \"redykołka\". A rzecz ma się tak: prawdopodobnie na fali entuzjazmu i żeby wykorzystać wkład pracy włożony w rejestrację oscypka i bryndzy podhalańskiej \"przy okazji\" została również zarejestrowana redykołka, która jak wynika z poprzedzającego opisu jest raczej kupowana na pamiątkę czy dla zabawy, a nie jako prawdziwy produkt spożywczy. Wytwarzającym ją góralom nie opłaca się przeprowadzanie badań - za które muszą płacić - by uzyskać świadectwo jakości.  Tak więc wygląda, że redykołka została zarejestrowana na własna zgubę, bo chociaż może być wytwarzana i sprzedawana, to dziś ani jeden producent nie ma prawa do używania tej nazwy !", "url": "https://produkty-tradycyjne.pl/50/redykolka-podhale/chnp", "category": "śląskie", "sub_category": "Sery i inne produkty mleczne", "phrase": "Redykołka"}