{"meta_description": "Kolor skórki słomkowo-lśniący (jasnobrązowy z delikatnym połyskiem) nadany podczas procesu wędzenia. Mleko niepasteryzowane, podstawowy składnik sera redykołka pochodzi od owiec rasy „Polska Owca Górska”. Do produkcji sera redykołki dopuszcza się stosowanie mleka od krów rasy „Polska Krowa Czerwona” wypasanych na określonym obszarze geograficznym. Zawartość mleka krowiego nie może jednak przekraczać 40 % całkowitej ilości mleka użytego do produkcji redykołki.\n\nRedykołka Jest produkowana na terenie dwóch Województw, śląskiego tu obejmuje: Gminy z Powiatu Cieszyńskiego: Istebna, Gminy z Powiatu żywieckiego: Milówka, Węgierska Górka, Rajcza, Ujsoły, Jeleśnia i Koszarawa i Małopolskiego tu obejmuje: Cały Powiat Nowotarski i Cały Powiat Tatrzański, Gminy z Powiatu Suskiego: Zawoja i Bystra Sidzina, Gminy z Powiatu Limanowskiego: Niedźwiedź i cześć gminy Kamienica, która położona jest na terytorium Gorczańskiego Parku Narodowego lub znajduje się na południe od rzeki Kamienica oraz sołectwa z gminy Mszana Dolna: Olszówka, Raba Niżna,Łostówka,Łętowe i Lubomierz, Gminy z Powiatu Nowosądeckiego: Piwniczna, Muszyna i Krynica.\n\n\n\nEkstensywny i sezonowy wypas owiec, będący naturalną charakterystyką hodowli owiec na Podhalu, które dostarczają surowca (mleka) do produkcji sera redykołka, jest owocem tradycji przodków, którzy na tych terenach zaczęli wypasać owce już w czasach średniowiecza.\n\nO popularności tego wyrobu i jego związku z regionem najbardziej jednak świadczy zainteresowanie turystów i obowiązkowy zakup redykołki jako jednej z najważniejszych pamiątek pobytu na Podhalu.\n\nSkład chemiczny sera zależy od długości czasu wędzenia oraz zmienia się w zależności od pór roku: zawartość wody nie więcej niż 44 %, suchej masy – nie mniej niż 56 %; tłuszczu w suchej masie – nie mniej niż 38 %.\n\norganizacja producentów:\nRegionalny Związek Hodowców Owiec i Kóz\nul. Szaflarska 93 d/7\n34-400 Nowy Targ\n\ntel.: 18 266 46 21\nfax: 18 266 46 21\ne-mail: rzhoik@kr.home.pl", "title": "Redykołka paczkaodrolnika.pl", "content": "Kolor skórki słomkowo-lśniący (jasnobrązowy z delikatnym połyskiem) nadany podczas procesu wędzenia. Mleko niepasteryzowane, podstawowy składnik sera redykołka pochodzi od owiec rasy „Polska Owca Górska”. Do produkcji sera redykołki dopuszcza się stosowanie mleka od krów rasy „Polska Krowa Czerwona” wypasanych na określonym obszarze geograficznym. Zawartość mleka krowiego nie może jednak przekraczać 40 % całkowitej ilości mleka użytego do produkcji redykołki. Redykołka Jest produkowana na terenie dwóch Województw, śląskiego tu obejmuje: Gminy z Powiatu Cieszyńskiego: Istebna, Gminy z Powiatu żywieckiego: Milówka, Węgierska Górka, Rajcza, Ujsoły, Jeleśnia i Koszarawa i Małopolskiego tu obejmuje: Cały Powiat Nowotarski i Cały Powiat Tatrzański, Gminy z Powiatu Suskiego: Zawoja i Bystra Sidzina, Gminy z Powiatu Limanowskiego: Niedźwiedź i cześć gminy Kamienica, która położona jest na terytorium Gorczańskiego Parku Narodowego lub znajduje się na południe od rzeki Kamienica oraz sołectwa z gminy Mszana Dolna: Olszówka, Raba Niżna,Łostówka,Łętowe i Lubomierz, Gminy z Powiatu Nowosądeckiego: Piwniczna, Muszyna i Krynica. Ekstensywny i sezonowy wypas owiec, będący naturalną charakterystyką hodowli owiec na Podhalu, które dostarczają surowca (mleka) do produkcji sera redykołka, jest owocem tradycji przodków, którzy na tych terenach zaczęli wypasać owce już w czasach średniowiecza. O popularności tego wyrobu i jego związku z regionem najbardziej jednak świadczy zainteresowanie turystów i obowiązkowy zakup redykołki jako jednej z najważniejszych pamiątek pobytu na Podhalu. Skład chemiczny sera zależy od długości czasu wędzenia oraz zmienia się w zależności od pór roku: zawartość wody nie więcej niż 44 %, suchej masy – nie mniej niż 56 %; tłuszczu w suchej masie – nie mniej niż 38 %.    organizacja producentów:  Regionalny Związek Hodowców Owiec i Kóz  ul. Szaflarska 93 d/7  34-400 Nowy Targ    tel.: 18 266 46 21  fax: 18 266 46 21  e-mail: rzhoik@kr.home.pl", "url": "https://www.paczkaodrolnika.pl/news/264/Redykolka", "category": "śląskie", "sub_category": "Sery i inne produkty mleczne", "phrase": "Redykołka"}