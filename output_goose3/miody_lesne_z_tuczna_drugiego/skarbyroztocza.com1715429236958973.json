{"meta_description": "Miód Leśny z pasieki położonej na terenach leśnych. Zawiera nektar runa leśnego oraz spadź okolicznych drzew. Wyjątkowo aromatyczny miód leśny idealnie sprawdzi się jako zamiennik dla białego cukru", "title": "Miód Leśny prosto z polskiej pasieki", "content": "Domyślne Nazwa produktu od A do Z Nazwa produktu od Z do A Od najniższej ceny Od najwyższej ceny Miód Leśny - jak sama nazwa wskazuje, miód leśny to produkt wytwarzany z roślin dziko rosnących na leśnych terenach- drzew iglastych i liściastych oraz roślin runa leśnego. Miód leśny powstaje z nektaru różnych roślin miododajnych, takich jak na przykład jeżyna, malina, borówka, lipa, rumianek i dzika róża oraz ze spadzi liściastej lub iglastej. Kolor miodu leśnego zależy od danego zbioru, czyli tego, kiedy i z jakich kwiatów pszczoły zebrały nektar. Oznacza to, że miody leśne z naszych pasiek mogą być nieco inne każdego zbioru i bynajmniej nie jest to ich wadą. :) U nas zazwyczaj posiadamy w ofercie miód leśny wiosenny (przeważnie nieco jaśniejszy) oraz miód leśny jesienny (ciemniejszy ze względu na większą zawartość spadzi, nazywany także miodem nektarowo- spadziowym). Miód leśny jesienny (nazywany także miodem z terenów leśnych) jest miodem nektarowo-spadziowym. Zawartość spadzi iglastej lub liściastej ma istotny wpływ na kolor, smak oraz właściwości miodu leśnego - z terenów leśnych. Dla nas jest to jeden z ulubionych miodów- ze względu na aromatyczny smak igliwia oraz słodki smak nektaru z runa leśnego. Charakteryzuje się barwą ciemnożółtą aż do czerwono-brunatnej w zależności od drzewostanu leśnego, z którego jest pozyskiwany. Miody z terenów leśnych są gęstsze od nektarowych i zawierają więcej związków mineralnych, szczególnie: potasu, fosforu, chloru, siarki, wapnia, magnezu i żelaza. Warto wspomnieć, że nasze leśne miody powstają głównie wtedy kiedy pasieka umieszczona w lesie nastawiona jest na produkcję miodu spadziowego. Jednak jak powszechnie wiadomo jest to jeden z najtrudniejszych do wytworzenia miodów. Dlatego kiedy spadź nie zdominuje w miodzie z leśnej pasieki, a pszczoły naniosą nektaru z innych roślin runa leśnego, miód nazywamy miodem leśnym. Inny rodzaj pożądanego pożytku leśnego to wrzos- ilekroć nie udaje się nam uzyskać czystego miodu wrzosowego- miód nazywamy leśno- wrzosowym ze względu na zawartość nektaru runa leśnego. • None Warto go spożywać w przypadku chorób serca i problemach z układem krążenia. • None Miód leśny na co dzień może być stosowany jako zdrowy zamiennik białego cukru. Kolor: W postaci płynnej może być on jasno- lub ciemnobursztynowy, natomiast z czasem miód leśny blednie. Po krystalizacji staje się lekko złotawy, bywa też być szarożółty. Smak: Słodki, nieco żywiczny smak, da się w nim też wyczuć wonne zioła. Zapach: Intensywny zapach, a jego woń przywodzi na myśl leśne polany. Miód leśny właściwości swoje zawdzięcza wszystkim nektarom oraz spadziom, które wchodzą w jego skład. Jego budowa pozwala na uzyskanie miodu o szerokim zakresie właściwości zdrowotnych.", "url": "https://www.skarbyroztocza.com/miod-lesny", "category": "zachodniopomorskie", "sub_category": "Miody", "phrase": "Miody leśne z Tuczna Drugiego"}