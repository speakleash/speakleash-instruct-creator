{"meta_description": "", "title": "Twórz Listę Produktów Tradycyjnych", "content": "Pomorze Zachodnie to bogaty kulturowo obszar, który może pochwalić się tradycyjnymi, kulinarnymi specjałami. Wiele z nich bierze udział w lokalnych konkursach, wystawach czy jarmarkach, przez co są rozpoznawalne na kulinarnym rynku już od lat, a część zaczynamy dopiero poznawać. Dobrym narzędziem do odkrywania i dokumentowania naszych rodzinnych smaków jest Lista Produktów Tradycyjnych, którą prowadzi Minister  Rolnictwa i Rozwoju Wsi. To spisywany systematycznie katalog naszych polskich, żywnościowych produktów, których specyficzny charakter  i właściwości wynikają z zastosowania historycznie ugruntowanych i udokumentowanych metod produkcji. Wszystkie mogą pochwalić się długoletnią i niezmienną recepturą oraz charakterystycznym, wyjątkowym smakiem.  Najnowsze na liście produkty z Pomorza Zachodniego to miody leśne z Tuczna Drugiego oraz zupa „nic”. Tradycja wytwarzania tych miodów sięga  lat 60. XX wieku i zapoczątkowana została przez jednego z ówczesnych leśniczych. Historia drugiego, słodkiego produktu - zupy „nic”, odkryta  została podczas IV edycji konkursu „Poszukiwacze Smaków”, organizowanego przez Zarząd Województwa Zachodniopomorskiego. Lista Produktów Tradycyjnych jest listą otwartą i każdy kto wytwarza produkt, którego historia i tradycja wytwarzania związane są z dawnymi i obecnymi gospodarzami tych ziem, ma szansę ubiegać się o jego wpis.  Nie wiesz jak to zrobić?", "url": "https://policki.pl/44857-2/", "category": "zachodniopomorskie", "sub_category": "Miody", "phrase": "Miody leśne z Tuczna Drugiego"}