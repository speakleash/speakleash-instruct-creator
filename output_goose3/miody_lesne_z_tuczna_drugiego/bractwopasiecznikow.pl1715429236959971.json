{"meta_description": "Miód leśny ze spadzią 980 g, nierozgrzewany - Sklep internetowy Bractwo Pasieczników Wędrownych ➤ najwyższa jakość oferowanego produktu ✔ atrakcyjna cena ⭐ szybka wysyłka ⭐ Zapraszamy do zakupu! ✔", "title": "Miód leśny ze spadzią 980 g, nierozgrzewany", "content": "Na Warmii i Mazurach, las to coraz ciekawszy pszczeli azyl. Po pierwsze ciągle mamy tych lasów sporo - dominują stare lasy mieszane, w których nie brakuje malinowych chruśniaków, polanek pełnych ziół i kruszyny (niepozornego krzewu, bardzo lubianego przez pszczoły). Po drugie, susze, które coraz częściej dotykają nasz region, nie przeszkadzają leśnym roślinom tak mocno, jak uprawom rolnym. No i po trzecie, w naszych lasach coraz częściej pojawia się spadź - wydzielina mszyc żerujących na liściach lip, klonów, dębów czy buków (spadź liściasta) i drzewach iglastych (spadź iglasta). Spadź nadaje mu charakteru. O ile nektary maliny i kruszyny są raczej delikatne, o tyle spadź wprowadza do bukietu tego miodu szlachetną, niemal herbacianą nutę. Jej znaczna zawartość powoduje, też wysoką gęstość świeżego miodu, przez co konsystencję patoki (miód płynny) odczuwamy jako aksamitną czy wręcz balsamiczną. Po skrystalizowaniu krupiec jest dość zwarty, o drobnej ziarnistości. Jednak bez względu na to czy próbujesz tego miodu na początku lata, kiedy jeszcze jest płynny, czy jesienią lub zimą, kiedy już skrystalizuje, miód leśny ze spadzią swym bogatym, niepowtarzalnym smakiem i subtelnym aromatem, zawsze będzie w stanie przenieść Cię w sam środek Warmińsko - Mazurskiego lasu. To znakomity, wielozadaniowy miód codziennego użytku. Świetny do herbaty, porannej wody z miodem, do chłodnej lemoniady w gorące dni, znakomicie sprawdzi się też jako podstawa domowego napoju izotonicznego (woda, miód, sok z cytryny, szczypta soli). Szlachetny smak miodu leśnego ze spadzią, predestynuje go również do kuchennego użytku. Doskonale sprawdzi się jako składnik sosów winegret, czy marynaty do mięs. Miód ten będzie też znakomitym kopanem kanapek z masłem orzechowym lub twarogiem. Ale uwaga: instnieje ryzyko, że gdy go raz spróbujesz, nie będziesz chciała/chciał znać żadnego innego! Wiele walorów posiada miód leśny ze spadzią. Zawartość nektarów maliny leśnej korzystnie wpływa na odporność, ale główne dobrodziejstwo płynie ze spadzi. Dzięki jej zawartości miód ten, jak żaden inny wspomaga oczyszczanie organizmu z toksyn i niweluje szkodliwe działanie używek (alkohol, tytoń). Ponadto miód leśny ze spadzią wspiera przemianę materii, oraz zmniejsza napięcie nerwowe. Naszych miodów nigdy nie poddajemy obróbce termicznej, nie trzymamy ich w stalowych beczkach, ale przelewamy do słoików zaraz po odwirowaniu z plastrów, dzięki czemu nie tracą swych właściwości i aromatów. Miód surowy należy przechowywać w chłodzie - najlepiej w temperaturze poniżej 18°C. Uwaga: miód niewłaściwie przechowywany może ulegać naturalnej fermentacji, a co gorsza, może tracić aktywność enzymatyczną. My i pszczoły zrobiliśmy wszystko by zachować jego cenne walory, teraz Twój ruch.", "url": "https://bractwopasiecznikow.pl/pl/p/Miod-lesny-ze-spadzia-980-g%2C-nierozgrzewany/87", "category": "zachodniopomorskie", "sub_category": "Miody", "phrase": "Miody leśne z Tuczna Drugiego"}