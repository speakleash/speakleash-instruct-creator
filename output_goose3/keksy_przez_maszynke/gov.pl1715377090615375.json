{"meta_description": "W dniu 28 kwietnia 2022 roku na Listę Produktów Tradycyjnych zostały wpisane w kategorii: Wyroby piekarnicze i cukiernicze: „keksy przez maszynkę/kruche ciastka kręcone przez maszynkę”.", "title": "Keksy przez maszynkę/kruche ciastka kręcone przez maszynkę - - Portal Gov.pl", "content": "Ciasteczka podłużne z wyraźnymi charakterystycznymi rowkami odciśniętymi przez foremkę do maszynki Ciasteczka o podłużnym kształcie (nieregularny prostokąt) z wyraźnymi charakterystycznymi rowkami odciśniętymi przez foremkę do maszynki Kruche ciastka przez maszynkę do mielenia mięsa na Śląsku Opolskim znane są zarówno pod tą nazwą, jaki i pod nazwą gwarową „keksy przez maszynkę” lub „keksy bez maszynka”. Ciastka te charakteryzują się prostokątnym kształtem o chropowatej (rowkowanej) powierzchni, w zależności od użytej nakładki do maszynki. Mają wyraźny maślany smak, kruchą konsystencję oraz barwę złoto-brązową na zewnątrz, a żółtawą w środku. Znane są niemal w każdym opolskim domu, a wypieka się je na święta, wesela, komunie, chrzciny i inne rodzinne imprezy okolicznościowe. Ciastka można przechowywać przez dłuższy okres czasu w szczelnie zamkniętych pojemnikach. Skład „keksów” jest bardzo prosty, charakterystyczny dla ciast kruchych (mąka, masło, cukier, jajka, proszek do pieczenia). Keksy przez maszynkę/kruche ciastka kręcone przez maszynkę wypiekane są do dnia dzisiejszego przez wiele gospodyń w województwie opolskim pod warunkiem, że posiadają maszynkę do mielenia mięsa i odpowiednie nakładki do „kręcenia” ciastek.", "url": "https://www.gov.pl/web/rolnictwo/keksy-przez-maszynkekruche-ciastka-krecone-przez-maszynke", "category": "opolskie", "sub_category": "Wyroby piekarnicze i cukiernicze", "phrase": "Keksy przez maszynkę/kruche ciastka kręcone przez maszynkę"}