{"meta_description": "Pamiętacie może kruche ciasteczka kręcone przez maszynkę do mielenia? maszynka z założoną formą do ciastek  Proste były do zrobienia i tanie, więc kiedy dzieci marudziły o coś słodkiego, babcia szybko zagniatała ciasto, przykręcała do stołu maszynkę do mielenia (wtedy były to maszynki ręczne, rozmiar 5 lub 8) i zakładała w miejsce sitka formę z przesuwającą…", "title": "Ciasteczka kręcone przez maszynkę", "content": "Pamiętacie może kruche ciasteczka kręcone przez maszynkę do mielenia? Proste były do zrobienia i tanie, więc kiedy dzieci marudziły o coś słodkiego, babcia szybko zagniatała ciasto, przykręcała do stołu maszynkę do mielenia (wtedy były to maszynki ręczne, rozmiar 5 lub 8) i zakładała w miejsce sitka formę z przesuwającą się blaszką, w której były wycięte wzory ciasteczek. Potem wkładała ciasto, kręciła rączką maszynki a któreś dziecko odbierało wysuwające się wężyki ciastek, urywając je w dowolnej długości. Walczyłyśmy z siostrą, która będzie urywać ciasteczka! Teraz ręczna maszynka do mielenia chyba jeszcze jest w piwnicy, ale w domu używam tylko elektrycznej. Dawno już myślałam, żeby sprawdzić, czy da się kręcić ciastka w maszynce elektrycznej, ale ciągle odkładałam eksperyment. I teraz właśnie nadszedł ten czas. I przepis (ze starej książki kucharskiej o ciasteczkach): Z podanych składników wyrabiamy ciasto (najprościej w mikserze, hakiem do wyrabiania ciast). Śmietaną regulujemy gęstość ciasta; ma być raczej twarde, ale plastyczne. Wkładamy ciasto do maszynki z nałożoną formą do ciasteczek, uruchamiamy maszynkę i wychodzące paski urywamy w odpowiadającej nam długości. Układamy na blasze wyłożonej pergaminem i pieczemy w piekarniku nagrzanym do 180 st. C przez ok. 15 minut aż zezłocą się. Ciastka można układać obok siebie dość ciasno, bo nie rosną w trakcie pieczenia.", "url": "https://garstkasmaku.home.blog/2019/05/13/ciasteczka-krecone-przez-maszynke/", "category": "opolskie", "sub_category": "Wyroby piekarnicze i cukiernicze", "phrase": "Keksy przez maszynkę/kruche ciastka kręcone przez maszynkę"}