{"meta_description": "Ten przepis cieszy się na przepisane.pl największą popularnością; pewnie dlatego, że w całości podyktowała mi go moja babcia - robiła te ciastka tak samo przez kilkadziesiąt lat i jeszcze nie jadłem lepszych. Sprawdź. Składniki: 1 kg mąki pszennej, (najlepiej tortowej, ale może być każda inna), 500g masła (zwykle 2,5 kostki), (w oryginalnym przepisie babci, używała", "title": "Babcine domowe kruche ciastka przez maszynkę (120 szt.) | Przepisane.pl - przepisy kuchni polskiej, śląskiej i świata", "content": "Ten przepis cieszy się na przepisane.pl największą popularnością; pewnie dlatego, że w całości podyktowała mi go moja babcia – robiła te ciastka tak samo przez kilkadziesiąt lat i jeszcze nie jadłem lepszych. Sprawdź. • 1 kg mąki pszennej, (najlepiej tortowej, ale może być każda inna), • 500g masła (zwykle 2,5 kostki),  (w oryginalnym przepisie babci, używała ona 250 g masła i 250 g margaryny „palma”, bo w domu było biednie; ale gdyby nie było biednie, użyłaby masła zamiast margaryny.) • 3 żółtka (białek nie wyrzucaj – mogą się przydać, gdyby ciasto było zbyt suche), Z powyższych składników wychodzi dużo ciastek (około 5 blaszek – ok. 150 szt. ciastek), można podzielić składniki na pół, ale… w sumie nie warto ich robić mało, bo ciastka znikają błyskawicznie. Przy współczesnych rozmiarach kostek masła (200g) można przygotować nieco mniej ciastek (około 120 sztuk – 4 blaszki) z następujących proporcji: 800g mąki, 400g masła (2 kostki), 200g cukru pudru, płaska łyżeczka sody oczyszczonej, płaska łyżeczka proszku do pieczenia, 10g cukru wanilinowego, 1 jajko, 2 żółtka. Jeżeli chcemy zaangażować w pieczenie również dzieci, to można na blacie (delikatnie obsypanym mąką), część ciasta rozwałkować na grubość około 1 cm i pozwolić dzieciom wycinać foremkami do ciastek. Ponadto, takie ciastka można ozdobić orzechami np. włoskimi. Nie ma również problemu, aby dodać do ciasta kakao i zrobić ciastka o czekoladowym smaku. Pieczemy tak samo jak pozostałe ciastka. Czy można wyrobić ciasto robotem kuchennym do ciasta? Można. Wszystkie składniki wrzucamy do maszyny (mąkę i cukier puder przesiewamy, a masło dodajemy w dość drobnych kawałkach), montujemy płaską końcówkę do mieszania (tzw. mieszadło; nie druciki do ubijania i nie hak) i na wolnych, a potem na średnich obrotach kręcimy kilka minut. Powstanie ciasto w grudkach, które dość łatwo doprowadzić do oczekiwanej, plastycznej formy. Kroki z miksera wyglądają jak na zdjęciu poniżej (po ich wykonaniu przeskocz do kroku nr 6):  Jeśli jednak wierzymy w magię kuchni, to robimy tak jak robiła babcia, czyli ręcznie 😉 A moja babcia robiła tak: • dodajemy: cukier puder (należy go przesiać) , sodę oczyszczoną, proszek do pieczenia, 1 jajko i 3 żółtka, • ze wszystkich składników powyżej wyrabiamy na blacie lub stolnicy ciasto, dokładnie wyrabiając ręcznie, ponieważ składniki ciasta łączą się ze sobą pod wpływem ciepła rąk, • ciasto powinno być jak plastelina, jeżeli jest zbyt suche, należy dodać część białek, które pozostało nam z rozdzielania żółtek, jeśli zbyt mokre, dodajemy mąkę, • po wyrobieniu, ciasto należy schłodzić w lodówce przez około 1 godzinę. Jeśli nie jest za ciepłe, można też od razu zacząć przepuszczać przez maszynkę małymi porcjami, jednak pozostałą część ciasta trzymamy w zamrażarce i podbieramy tyle, ile potrzebujemy, • w maszynce do mięsa montujemy przystawkę do ciastek – u mnie najlepiej sprawdza się z nożykiem, z dużymi oczkami (oczka takie jak do kiełbas – największe). Trzeba przetestować, kiedy maszynka robi ładne, dość zwarte ciastka. Być może trzeba usunąć nożyk, może normalne oczka. Na szczęście nieudane ciastka lądują znowu w maszynce i nic się nie marnuje 😉 • prawą ręką wciskamy ciasto do maszynki, a wychodzące ciastka przyjmujemy na lewą dłoń, następnie odrywamy ruchem do góry i kładziemy na posmarowaną margaryną blaszkę umieszczoną pod maszynką – wymaga trochę sprytu, ale można bardzo szybko całą blaszkę ciastek przekręcić bez zatrzymywania. Tempo powstawania ciastek regulujemy siłą wcisku, a nieudane ciastka wrzucamy z powrotem do maszynki, • jeżeli podczas wyciskania ciastek widoczny jest tłuszcz, to znaczy, że ciasto jest za ciepłe, należy wyjąć ciasto z maszynki i schłodzić kilka minut w zamrażarce, • wkładamy blachę z ciastkami na najniższą półkę piekarnika i pieczemy w temp 180 st. z termoobiegiem 12-13 minut (do zarumienienia). W czasie pieczenia przygotowujemy kolejną blaszkę, • ciastka muszą ostygnąć i pod lekkim przykryciem odpocząć. Najlepsze są dopiero następnego dnia wieczorem (ach, to magiczne „przygryzanie”),", "url": "https://www.przepisane.pl/przepisy/ciasta-i-desery/babcine-domowe-kruche-ciastka-przez-maszynke-120-szt/", "category": "opolskie", "sub_category": "Wyroby piekarnicze i cukiernicze", "phrase": "Keksy przez maszynkę/kruche ciastka kręcone przez maszynkę"}