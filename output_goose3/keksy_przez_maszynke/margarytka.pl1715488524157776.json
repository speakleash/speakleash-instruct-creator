{"meta_description": "", "title": "Ciasteczka z maszynki (wyciskane)", "content": "Takie ciasteczka to wspomnienia dzieciństwa. Moja babcia je piekła, ale jej ciasteczka zawsze były ze skwarek – niestety przepis się nie zachował, a choć wypróbowałam kilka innych to tak dobrych nigdy nie udało mi się zrobić. Ten przepis dostałam od teściowej, która piecze je od wielu lat. Jako, że nie mam przystawki do ciasteczek (w trakcie remontu pewnie ją wyrzuciłam) to kupiłam sobie wyciskarkę, dzięki której można przygotować ciasteczka w różnych kształtach. A ciasto z przepisu teściowej sprawdza się znakomicie. Zabrałam się za pieczenie i duża puszka wypełniła się pysznymi , niezbyt słodkimi i bardzo kruchymi maślano – waniliowymi ciasteczkami. Przepis podaję po moich niewielkich przeróbkach. Ciasto jest dosyć miękkie i zdecydowanie nie da się go wałkować i wykrawać ciasteczek metodą tradycyjną. Ale w maszynce i wyciskarce sprawdza się znakomicie. Polecam. 2 pełne (ale nie czubate) łyżeczki proszku do pieczenia Mąkę, proszek do pieczenia i cukier puder przesiać do miski i wymieszać. Dodać żółtka, miękkie masło, cukier waniliowy, olej i zagnieść elastyczne, miękkie ciasto. Jeśli będzie się lepić podsypać lekko mąką. Gdy ciasto będzie wyrobione wybić je dobrze wałkiem (jak to mówi teściowa – stłuc je porządnie). Można je lekko schłodzić, ale nie za mocno, aby nie zrobiło się twarde. Przełożyć do maszynki i wyciskać ciasteczka prosto na blaszkę - gdy jest nie posmarowana przylepiają się znacznie lepiej. Wstawić do piekarnika nagrzanego do 180 stopni i piec około 12 -15 minut do lekkiego zrumienienia – ja piekłam w termoobiegu, na 175 stopni przez 10 minut.", "url": "http://www.margarytka.pl/2012/11/ciasteczka-z-maszynki.html", "category": "opolskie", "sub_category": "Wyroby piekarnicze i cukiernicze", "phrase": "Keksy przez maszynkę/kruche ciastka kręcone przez maszynkę"}