{"meta_description": "Kruche ciasteczka robione w maszynce do mięsa kiedyś były hitem na polskich stołach. Są idealne na każdą okazję, będą się nimi zajadać zarówno dzieci, jak i dorośli. Sprawdźcie, jak zrobić takie kruche ciastka z maszynki.", "title": "Kultowe ciastka z maszynki. Z tym przepisem będą smakowały jak za dawnych lat", "content": "Kruche ciasteczka robione w maszynce do mięsa były kiedyś bardzo popularnym smakołykiem. Przed laty jadło się je niemal w każdym domu, a wielu z nas nadal przypominają smak dzieciństwa. Aktualnie coraz częściej zdarza się, że takie desery z czasów PRL wracają do łask, mowa między innymi o znanych galeretkach w cukrze, klasycznej leguminie czy bloku czekoladowym. Warto również pokusić się o przygotowanie takich kruchych ciasteczek. Sekret tych ciasteczek, które zazwyczaj były przygotowywane przez nasze babcie, tkwił w tym, że do ich uformowania nie używały wałka, ani przeróżnych foremek, tylko innego, popularnego sprzętu kuchennego. Te ciasteczka wyróżniają się charakterystycznym kształtem – jest on spowodowany właśnie tym, że ciasto na nie przed upieczeniem przepuszcza się przez maszynkę. Okazuje się więc, że to urządzenie sprawdzi się nie tylko podczas mielenia mięsa, ale też przygotowywania deseru.  Kruche ciasteczka kręcone przez maszynkę często robi się na święta Bożego Narodzenia, śmiało jednak możecie je przygotować też bez okazji i podawać jako deser do kawy lub herbaty (maczane w tym będą jeszcze smaczniejsze!). Żeby przygotować takie kruche ciasteczka, należy wyciągnąć z maszynki nożyki i włożyć odpowiednią wkładkę. Potem wystarczy, że będziecie kręcić korbką, a wychodzącą masę ciąć na kawałki. W ten właśnie sposób powstaną ciasteczka. Aktualnie zazwyczaj większość osób używa nowoczesnych maszynek do mięsa, jednak i w tym przypadku da się zrobić takie ciastka. Współczesne, elektryczne maszynki również posiadają nakładki, które są do tego przystosowane. Bez trudu możecie więc przygotować taki smakołyk i wrócić wspomnieniami do czasów dzieciństwa.  Jeśli jednak nie macie takiej nakładki – rozwałkujcie ciasto na grubość 1 cm i po prostu pokrójcie nożem lub wytnijcie za pomocą foremek do ciasteczek. Nie będą miały wtedy swojego kultowego kształtu, ale nadal będą pyszne. Jak kiedyś robiło się takie kruche ciasteczka? Takie kruche ciasteczka z maszynki dawno temu były przygotowywane na bazie zmielonych skwarek. Choć składnik ten dla większości będzie dużym zaskoczeniem, ponieważ w ogóle nie kojarzy się ze słodkim deserem, to kiedyś produkt ten był tani i łatwo dostępny, a więc często wykorzystywany w kuchni. Dawno temu takie ciasteczka z maszynki robione ze zmielonych skwarek nazywano skwareczkami lub ciastkami skwarkowymi. Obecnie taki retro wypiek przygotowuje się jednak z nieco bardziej standardowych składników – typowych dla kruchych ciasteczek. Czytaj też: Przepis na ten deser bije na TikToku rekordy popularności. Cafe Affogato jest idealne na upałyCzytaj też: Gofry wyjdą lepsze niż te kupione nad morzem. Cały sekret tkwi w jednym składniku", "url": "https://odzywianie.wprost.pl/przepisy/11289790/jak-przygotowac-kruche-ciasteczka-z-maszynki-przepis.html", "category": "opolskie", "sub_category": "Wyroby piekarnicze i cukiernicze", "phrase": "Keksy przez maszynkę/kruche ciastka kręcone przez maszynkę"}