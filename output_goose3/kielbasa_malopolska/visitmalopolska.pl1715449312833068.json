{"meta_description": "", "title": "Dymem wędzone – małopolskie wędliny", "content": "Z wyśmienitych wędlin słyną okolice Krakowa. W nieodległych od stolicy Małopolski Liszkach i Czernichowie powstaje wiele tradycyjnych specjałów, a wśród nich wyróżnia się kiełbasa lisiecka - jedna z kulinarnych wizytówek regionu, posiadająca status produktu regionalnego. Produkuje się ją z najwyższej jakości mięsa wieprzowego z lokalnych gospodarstw. Warto spróbować jej, kiedy jest świeża i pachnąca dymem z wędzarni opalanej najlepszymi gatunkami drewna owocowego. W okolicy można kosztować także innych tradycyjnych specjałów - z pewnością nie będziecie żałować.  Z wyśmienitych wędlin i wędzonek słynie także Sądecczyzna, Podhale, Spisz, Andrychów, Rajbrot, Proszowice, Kasina, a także Tuchów. Gdziekolwiek nie traficie podczas wędrówek po Małopolsce dajcie się uwieść dymnym aromatom i smakujcie wyśmienitych wędlin. W ich smaku odkryjecie dawne tradycje kulinarne - zasmakujcie w podróży!", "url": "https://visitmalopolska.pl/-/dymem-wedzone-malopolskie-wedliny", "category": "małopolskie", "sub_category": "Mięso świeże oraz produkty mięsne", "phrase": "Kiełbasa małopolska"}