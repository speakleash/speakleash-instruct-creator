{"meta_description": "", "title": "Warsztaty kulinarne ,,Jak to w dawnej kuchni bywało”", "content": "Cebularze z makiem, chleb pieczony w liściach chrzanu, chałka, paluszki drożdżowe, cebulak żukowski, pszenna bułka – ciabata to tylko niektóre z wypieków drożdżowych, które królowały na stole podczas warsztatów kulinarnych pn. ,,Jak to w dawnej kuchni bywało”, które odbyły się 18 sierpnia br w Telatynie. Warsztaty prowadziła pani Elżbieta Wójcik – właścicielka Restauracji Koncertowa z Lublina, która podzieliła się z uczestnikami wiedzą i doświadczeniem na temat wypiekania zdrowego i smacznego chleba oraz produktów mącznych. W spotkaniu uczestniczyło łącznie 31 osób, pań i panów którzy chętnie dzielili się również swoimi umiejętnościami. Spotkanie to pozwoliło nie tylko na naukę ale było też swoistego rodzaju zabawą i przygodą. Uczestnicy mieli możliwość nie tylko poznania nowych przepisów, które można powielić w domu ale poznali również technikę palenia w tradycyjnym piecu do pieczenia chleba, w którym należy umiejętnie napalić, by pieczywo się udało. Na zakończenie każdy z uczestników miał możliwość skosztowania efektów swojej pracy, która przerosła najśmielsze oczekiwania. Pieczywo udało się wyśmienicie a jego zapach unosił się jeszcze długo po zakończeniu warsztatów. Dofinansowano ze środków Programu Wieloletniego NIEPODLEGŁA na lata 2017-2022 w ramach Programu Dotacyjnego ,,Niepodległa” – nazwa zadania ,,Zjednoczeni dla NIEPODLEGŁEJ”", "url": "https://telatyn.pl/warsztaty-kulinarne-jak-to-w-dawnej-kuchni-bywalo/", "category": "lubelskie", "sub_category": "Wyroby piekarnicze i cukiernicze", "phrase": "Cebulak żukowski"}