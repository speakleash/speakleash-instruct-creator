{"meta_description": "Orkiszowe bajgle ekspresowe! Smakują podobnie do prawdziwych (drożdżowych, gotowanych w wodzie z sodą), ale są dużo szybsze i prostsze.", "title": "Orkiszowe bajgle ekspresowe - | video przepisy na proste, smaczne i szybkie w przygotowaniu dania", "content": "Piękne, złociste, chrupiąca skórka, pulchne w środku. Orkiszowe bajgle ekspresowe to jakieś 15 minut pracy własnej i 25 minut pieczenia (pieką się same, w tym czasie można szykować zupę czy inne dodatki). W sumie więc super szybkie ciasto i to bez klasycznego zagniatania, wyrastania, kolejnego formowania i kolejnego czekania. Nie piekę tych bajgli na co dzień, ale mam je repertuarze sprawdzonych przepisów, do których regularnie i chętnie wracam, szczególnie, gdy chcę podać świeże domowe pieczywo np. do zupy czy do jakiejś pysznej sałatki. Bajgle ekspresowe z tego przepisu smakują podobnie do prawdziwych (tj. drożdżowych i gotowanych w wodzie z sodą), ale są dużo szybsze i prostsze w wykonaniu. Rzecz jasna sprawdzą się też na śniadanie np. w leniwy weekend. Składniki oraz szczegółowy przepis podaję poniżej. Wypróbuj i podziel się Twoją opinią! A oto krótki filmik jak zrobić orkiszowe bajgle ekspresowe 🙂 Zapraszam do obejrzenia! Video przepis na moim kanale YT tutaj: Orkiszowe bajgle ekspresowe czas przygotowania: 10-15 minut pracy własnej + 25 minut pieczenia  /proporcje na 12 bajgli (można proporcjonalnie zmniejszyć/zwiększyć ilości i upiec 6/24 bajgle)/ • 500 g mąki orkiszowej (można podmienić na pszenną 500 lub 650)  + jeśli trzeba: odrobina mąki do podsypania przy zagniataniu ciasta • posypka do dekoracji –opcjonalnie, ale polecam: ulubione „chlebowe” ziarna np. mak, sezam, chia, czarnuszka, gruba sól itp.  Moja :  – 3 łyżeczki łuskanych nasion konopi (czasem podmieniam na mak)  – 3 łyżeczki jasnego sezamu  – 2 łyżeczki czarnego sezamu  – 2 łyżeczki nasion chia  – 2 łyżeczki suszonego czosnku  – 1 łyżeczka czarnuszki  – 1/2 łyżeczki płatków chili (ew. grubo mielonego pieprzu, może być kolorowy)  – 1 łyżeczka gruboziarnistej soli kłodawskiej lub himalajskiej  – 1/2 łyżeczki ziół prowansalskich Do miski wsypuję mąkę, sól, proszek do pieczenia, starannie mieszam –ja zwykle przesypuję przez sito, co pomaga równomiernie rozprowadzić proszek i sól. Dodaję gęsty jogurt, mieszam i zagniatam do połączenia składników –ręcznie lub w mikserze z hakiem do ciasta drożdżowego. Na koniec przekładam na podsypaną mąką stolnicę i krótko zagniatam, wyczuwając ciasto pod ręką –powinno być miękkie i elastyczne, dobrze się formować i nie lepić do rąk. Dzielę ciasto na równe porcje –z pomocą wagi lub formując kulę, spłaszczając i krojąc na równe kawałki (jak pizzę lub tort). Z każdego kawałka formuję:  – kulkę, lekko spłaszczam, robię w środku dziurę i rozciągam formując bajgla LUB  – wałek, owijam wokół dłoni i starannie zlepiam końce, formując bajgla. : Otwór musi być duży, bo bajgle podczas pieczenia mocno rosną –patrz zdjęcia lub dołączony video przepis, by podejrzeć jakie dziury ja robię w surowych bajglach, a jakie są finalnie po upieczeniu. Zatem nawet, gdy wydaje się, że ta dziura jest nieproporcjonalnie duża, zostaw taką, nie rób mniejszej;) Uformowane układam na blasze wyłożonej matą lub papierem do pieczenia, zachowując odstępy (ja zwykle 6 bajgli na blachę). I choć można to pominąć, to zawsze smaruję bajgle mlekiem lub rozkłóconym jajkiem i przyprószam posypką –proponowaną w składnikach lub po prostu makiem, sezamem czy grubszą solą.  Najwygodniej posmarować górę bajgli z pomocą pędzla, po czym wysypać posypkę na płaski talerzyk i tą posmarowaną stroną zanurzyć w niej delikatnie bajgla, delikatnie strząsnąć nadmiar posypki, bajgla ułożyć na blasze, powtórzyć z resztą. Piekę na drugiej półce od dołu w funkcji grzanie góra-dół bez termoobiegu przez ok. 25 minut, aż apetycznie się zezłocą.  Piekąc 12 bajgli, piekę je w jednym czasie na 2 blachach na dwóch poziomach, zachowując między blachami odstęp (np. dolna i środkowa półka). Ok. 10 minut przed końcem pieczenia zamieniam blachy miejscami, by bajgle zrumieniły się równomiernie. Upieczone wyjmuję, przekładam na raszkę, by przestygły i można podawać. Najlepsze są takie jeszcze lekko ciepłe z prawdziwym masłem. Jak klasyczne bajgle sprawdzą się na śniadanie –na słodko i wytrawnie, jak i w roli dodatku do zup, sałatek, past czy jako zamiennik pieczywa. Ja moje upiekłam jako dodatek do domowej treściwej zupy z ciecierzycą na późny obiad, a drugą część na śniadanie następnego dnia do past śniadaniowych, miodu i twarożku. : Nie piekę tych bajgli zbyt często, ale jednak regularnie pojawiają się u nas od czasu do czasu. Jak już je piekę, to zwykle od razu z większej porcji, bo świetnie się mrożą i po rozmrożeniu i lekkim podgrzaniu (np. na suchej gorącej patelni) smakują tak samo dobrze jak świeże. A jeśli nie lubicie takich akcji i potrzebujecie mniejszą ilość bajgli, to spokojnie można zmniejszyć ilości składników i upiec je np. z połowy. :: Spróbujesz? A może już po wszystkim i zajadasz się… ze smakiem:)? Wyślij link do przepisu znajomym i/lub wpisz kilka słów w Komentarzach, dzieląc się Twoją opinią -dziękuję!", "url": "https://skutecznie.tv/2020/12/orkiszowe-bajgle-ekspresowe/", "category": "podkarpackie", "sub_category": "Gotowe dania i potrawy", "phrase": "Orkiszowe kluski krojone"}