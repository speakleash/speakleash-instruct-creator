{"meta_description": "", "title": "Bez maku nie ma Świąt - Appetita. Smak i Styl", "content": "Makiełki (lub makówki) pochodzą ze Śląska. To kawałki lekkiego, najczęściej drożdżowego pieczywa, zalane słodkim mlekiem i przełożone masą makową z dodatkiem bakalii, fig, rumu, rodzynek, orzechów i migdałów. W zasadzie przypomina kutię, ale zamiast napęczniałej pszenicy do jej przygotowania używa się pieczywa lub – w niektórych regionach – makaronu. Niektórzy nasączają rumem dodawane do deseru bakalie. Kluski z makiem są typową wielkopolską potrawą wigilijną, ale można je też spotkać na Podlasiu i Podkarpaciu. Nadzienie z maku przypomina to z kutii czy makiełek; jest słodkie i wypełnione bakaliami. Kluski używane do przygotowania tej potrawy to najczęściej łazanki, ale może być też każdy inny rodzaj makaronu. Niektóre gospodynie przygotowują do tego dania własne kluski krojone.", "url": "https://smakistyl.pl/bez-maku-nie-ma-swiat.html", "category": "podkarpackie", "sub_category": "Gotowe dania i potrawy", "phrase": "Orkiszowe kluski krojone"}