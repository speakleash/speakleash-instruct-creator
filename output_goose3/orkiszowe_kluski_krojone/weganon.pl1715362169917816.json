{"meta_description": "", "title": "SZAGÓWKI KORBOLOWE", "content": "Ziemniaczana kuchnia to coś, co lubię najbardziej. W ramach kuchni regionalnej, pojawiło się sporo przepisów, a to nie koniec. Kluski, zupy, kotlety, placki, farsze. Ziemniaczane potrawy są tanie, proste w wykonaniu i ponadczasowe i sezonowe. Z młodych i starych bulw. Z mączystych i sałatkowych. Jedną z najbardziej znanych potraw z ziemniaków, są kopytka. Jednak nie o nich dziś będzie mowa, choć bardzo blisko. Wybierzemy się do Wielkopolski. Nie znajdziecie tam określenia, które jest powszechnie znane w całym kraju. Na tej ziemi królują szgówki. Co ono oznacza? Określa sposób krojenia klusek na szagę, czyli na ukos. W swoim życiu spotkaliście kopytka krojone na prosto i na ukos. Te ostatnie to właśnie szagówki. Postanowiłem ten przepis trochę zmienić i wykonać szgówki z korbolem, czyli po wielkopolsku z dynią. Mają piękny kolor, fajniejszy smak i mus dyniowy zastępuję również jajka. Idealnie komponują się z sosem grzybowym. Jeszcze lepsze są podsmażane. Koniecznie spróbujcie też z zasmażaną czerwoną kapustą. – ziemniaki ugotować, wystudzić i zmielić lub przecisnąć przez praskę  – dodać mus dyniowy, sól, mąkę ziemniaczaną i dokładnie wymieszać  – na koniec dodać mąkę. Jej ilość zależy od gęstości ziemniaków i musu dyniowego. Masa powinna nie kleić się do rąk i nie być luźna. Kolejna rzecz to mieszanie masy z mąką. Nie może trwać długo, bo masa zaczyna wilgotnieć i trzeba dodawać więcej mąki. To powoduje, że szagówki będą twarde po ugotowaniu  – gdy już mamy gotową masę, toczymy wałek, spłaszczamy go nożem i odcinamy szagówki  – gotujemy 30 sekund od momentu włożenia do wody. Nie dłużej, bo się zaczną rozpadać  – dla mnie najlepsze są odsmażane na niewielkiej ilości tłuszczu", "url": "https://weganon.pl/szagowki-korbolowe/", "category": "podkarpackie", "sub_category": "Gotowe dania i potrawy", "phrase": "Orkiszowe kluski krojone"}