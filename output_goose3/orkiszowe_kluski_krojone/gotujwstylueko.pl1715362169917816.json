{"meta_description": "Poznaj przepis na Mięsne pierożki z mąki orkiszowej, przygotuj składniki: karczek wołowy bio, marchewka, pietruszka mała , seler , cebula, oregano bio, sól różowa himalajska, pieprz bio, gałka muszkatłowa, olej lub oliwa bio, mąka orkiszowa typ 2000 bio, woda (wrzątek), olej lub oliwa bio, danie z kuchni: polska, na specjalne okazje: na zimę (rozgrzewające), Sylwester, 8 porcji do przygotowania w 60 minutzawiera alergeny: gluten,mięso,orkisz,wieprzowina", "title": "Mięsne pierożki z mąki orkiszowej - Przepisy - Gotuj w stylu EKO", "content": "KROK 1: Myjemy wołowinę, osuszamy, zagotowujemy wodę w garnku, wkładamy wołowinę i gotujemy do miękkości (od 1 do 2 godz) na małym ogniu. Odstawiamy do ostygnięcia. Mięso możemy ugotować dzień wcześniej. W drugim garnuszku gotujemy włoszczyznę (ok 30 min) do miękkości. Odstawiamy do ostygnięcia. KROK 2: Na patelni podsmażamy cebulkę drobno pokrojoną (delikatnie aby się zeszkliła). Odstawiamy do lekkiego ostygnięcia. KROK 3: Wszystkie składniki mielimy i przyprawiamy do smaku, nie żałując przypraw (możemy próbować wszystko jest ugotowane). Mieszamy aby wszystkie składniki się dobrze połączyły. KROK 4: Na stolnicy wysypujemy mąkę orkiszową i w formujemy zagłębienia i wlewamy do nich wodę (bardzo gorącą, prawie wrzątek), dolewamy 3 łyżki oleju i ostrożnie mieszamy aby się nie poparzyć (najlepiej początkowo łyżką). Wyrabiamy ciasto na jednolitą masę, będzie miękkie, ciepłe i tłuste. Dzielimy na dwie części, rozwałkowujemy ciasto na cienki placek, podczas wałkowania posypujemy ciasto mąką aby się nam nie przyklejało do stolnicy. KROK 5: Wyciskamy ciasto szklanką lub tniemy na kwadraciki i nakładamy łyżeczką farsz, tyle i ile się da aby zakleić potem pierożka i docisnąć na około widelcem. KROK 6: Przygotowane pierożki wkładamy do wrzącej osolonej wody z dodatkiem kapki oleju. Wrzucamy partiami jak mniejszy garnuszek (np: po 10) i gotujemy 4 minuty od chwili wypłynięcia wszystkich pierożków. Wykładamy na talerz. KROK 7: Z podanych składników miałam 40 pierożków. Pierożki można zamrozić, staramy się aby w początkowej fazie mrożenia się nie posklejały.    Smacznego!", "url": "https://gotujwstylueko.pl/przepisy/miesne-pierozki-z-maki-orkiszowej", "category": "podkarpackie", "sub_category": "Gotowe dania i potrawy", "phrase": "Orkiszowe kluski krojone"}