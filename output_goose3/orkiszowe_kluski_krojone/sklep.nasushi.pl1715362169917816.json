{"meta_description": "Kluski ryżowe do tteokbokki koreańskiej marki HoSan w kształcie słupków w wersji krojonej. Krótsze kopytka szybko się gotują i są delikatniejsze w konsystencji od ich większych odpowiedników. Świetne jako przekąska oraz dodatek do dań na bulionie.  Tteokk", "title": "Kluski ryżowe do tteokbokki krojone, małe słupki A+ 500g - HoSan", "content": "Kluski ryżowe do tteokbokki koreańskiej marki HoSan w kształcie słupków w wersji krojonej. Krótsze kopytka szybko się gotują i są delikatniejsze w konsystencji od ich większych odpowiedników. Świetne jako przekąska oraz dodatek do dań na bulionie. Tteokkmyeon to niezwykle popularne kluski, wyrabiane z kleistego lub niekleistego ryżu. Ten sztandarowy element kuchni koreańskiej, spotykany w rozmaitych kształtach, kolorach i smakach jest niezbędnym składnikiem wielu najsmaczniejszych koreańskich dań. Dzięki swojej uniwersalności może być zarówno na słodko, jak i na słono. Kluski tteok, cenione za swój delikatny smak oraz gibką, zwartą, a zarazem lepką konsystencję chętnie wykorzystuje się jako dodatek do zup i potraw duszonych, ale równie znakomicie sprawdzają się także w roli głównej. Najlepszym tego przykładem jest danie tteokbokki - kluseczki tteok skąpane w słodko-ostrym, czerwonym sosie z dodatkiem pasty paprykowej gochujang. Podawane na bogato z dodatkiem zielonej cebulki, rybnych kotlecików i jajek, od lat zajmuje cieplutkie miejsce w sercach rodowitych Koreańczyków oraz turystów. Kluski tteok przepłukać pod bieżącą, chłodną wodą i odsączyć. Gotować na wodzie lub bulionie przez 4-5 minut. Wskazówka - Po otwarciu opakowania kluski mogą mieć delikatny zapach alkoholu, używanego jako naturalny konserwant. Pozostałości ulegną wyparowaniu podczas podgrzewania produktu. Po otwarciu przechowywać w lodówce i spożyć w ciągu 2 dni.", "url": "https://sklep.nasushi.pl/product-pol-4428-Kluski-ryzowe-do-tteokbokki-krojone-male-slupki-A-500g-HoSan.html", "category": "podkarpackie", "sub_category": "Gotowe dania i potrawy", "phrase": "Orkiszowe kluski krojone"}