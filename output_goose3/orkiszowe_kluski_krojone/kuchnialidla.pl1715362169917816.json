{"meta_description": "Spaghetti napoli – przepis - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Spaghetti napoli – przepis - przepis", "content": "Spaghetti napoli, czyli danie w sam raz dla zabieganych Kuchnia włoska to prostota i smak. Prostota, bo wiele dań włoskich tak naprawdę można zrobić w niecałe pół godziny. Smak, bo Włosi kochają dobrej jakości składniki i mnóstwo przypraw, świeżych ziół, warzyw, które łączą po mistrzowsku. Lubią dobrze zjeść, tak samo, jak Polacy. To łączy te dwa narody, dlatego też w Polsce tak bardzo ceni się kuchnię włoską. Jeśli więc, tak samo, jak wielu Polaków, uwielbiasz włoskie makarony, koniecznie musisz poznać przepis na spaghetti napoli. Oryginalny przepis składa się tylko z kilku składników. Tu ważna jest nie ilość, a jakość. Dlatego koniecznie zaopatrz się w Lidlu w dobrą oliwę z oliwek, aromatyczne, pełne smaku pomidory, świeżą bazylię i czosnek, a także spaghetti wysokiej jakości. Makaron napoli w wersji oryginalnej składa się tylko z tych półproduktów. Kinga do przepisu dodała cebulkę, która sprawia, że sos jest jeszcze bardziej słodki, a także parmezan, bez którego spaghetti po neapolitańsku jest jakby gołe. Ten ser to mnóstwo smaku, którego trudno się wyrzec. Spaghetti napolitana jest daniem bardzo prostym do przygotowania właśnie ze względu na niewielką liczbę składników. Wbrew pozorom można jednak popełnić w nim kilka błędów, które sprawią, że to genialne danie będzie…już nie tak genialne. O tym oczywiście również opowiemy. Jednak zanim zajmiemy się błędami, skupmy się może na samym przepisie. Jak zrobić napoli spaghetti? Proste i pyszne – takie jest właśnie spaghetti napoli. Przepis Kingi najlepiej pokazuje, że to danie dla zabieganych, którym wystarczy zaledwie…25 minut, by zrobić makaron neapolitana. Jeśli naszła Cię ochota na obiad bez mięsa, przygotuj pomidory (mogą być z puszki), cebulę, czosnek, świeżą bazylię, oliwę z oliwek, sól, pieprz i parmezan. A, oczywiście nie zapomnij o makaronie. Spaghetti neapolitańskie wymaga oczywiście użycia długiego makaronu spaghetti. Warto zaopatrzyć się w pastę dobrej jakości, by neapolitana wyszła genialnie. Od czego zacząć? Od ugotowania makaronu zgodnie ze wskazówkami na opakowaniu. Nie bój się, że wystygnie – dorzucisz go do sosu, tak, jak robią to Włosi. Spaghetti napoli to przede wszystkim pomidory, dlatego następnym krokiem jest przygotowanie sosu. Możesz wykorzystać do tego dobre pomidory z puszki lub sięgnąć po świeże, soczyste i słodkie pomidory. Wybór należy do Ciebie. Zanim jednak zabierzesz się za te owoce, usmaż na oliwie posiekaną w kostkę cebulę i pokrojony w plasterki czosnek. Wystarczy kilka minut, by oliwa przeszła tym smakiem. Teraz czas na pomidory. Wrzuć je na patelnię i gotuj tak długo, aż sos zgęstnieje. Dodaj posiekaną lub porwaną bazylię i dopraw całość szczyptą soli i pieprzem. Spaghetti neapolitana jest prawie gotowe. Wymieszaj makaron z sosem tak, by pasta była cała pokryta pomidorami. Przełóż na talerz, posyp parmezanem (obficie!) i udekoruj bazylią. Tak, to naprawdę wszystko. Smacznego! Przepis na spaghetti bez mięsa. To łatwiejsze, niż myślisz Szykujesz obiad na piątek albo po prostu masz ochotę na coś bez mięsa? W takim razie wiesz już, że spaghetti bez mięsa będzie doskonałym pomysłem na sycący, pełen smaku posiłek. Makaron z sosem pomidorowym (bez mięsa) możesz oczywiście wzbogacić mieloną wołowiną czy wieprzowiną, jeśli jednak wolisz bardziej konkretne dania. My jednak wierzymy, że czasem lepiej jest zapomnieć na chwilę o mięsie, by wyciągnąć mnóstwo smaku z warzyw i innych składników. Jak zrobić spaghetti bez mięsa? To nie tylko makaron napoli. Na kuchnialidla.pl znajdziesz mnóstwo przepisów, które sprawdzą się jako pomysł na obiad bez mięsa. O, na przykład spaghetti z pomidorami i pastą z sera ricotta zgodnie z przepisem Karola. Jeśli wydawało Ci się, że 25 minut na obiad to mało, zobacz, co udało się przygotować Karolowi w…15 minut! To właśnie ogromna zaleta takich przepisów. Danie bez mięsa robi się po prostu szybciej. A może skusisz się na dziesięciominutowe spaghetti z sosem z awokado? Przepis na spaghetti bez mięsa nie musi być nudny. Zawsze jednak gwarantuje pełnię smaku. Jeśli więc zastanawiasz się, co na obiad bez mięsa, u nas znajdziesz mnóstwo inspiracji. I nie zawsze jest to sos pomidorowy. Pomysły na obiad bez mięsa z pewnością Cię oczarują. Warto je przejrzeć nie tylko wtedy, gdy zbliża się piątkowe gotowanie. Jak zrobić sos neapolitański? Tych błędów nie popełniaj Sos neapolitański jest banalnie prosty do przygotowania. Zresztą przepis mówi sam za siebie. Sos napoli można jednak zepsuć. Jeśli więc liczysz na szybkie spaghetti bez mięsa na obiad, uważaj, by nie popełnić tych błędów. Przede wszystkim sos neapolitana nie lubi przypalonego czosnku i cebuli. Właściwie to żaden sos za tym nie przepada. Dlatego rozpoczynając przygotowanie sosu, uważaj, by nie przegapić kluczowego momentu na dodanie pomidorów. Te zatrzymają proces smażenia i rozpoczną proces gotowania. Dzięki temu czosnek i cebula zmiękną, a wydobyty z nich smak przejdzie do sosu. A skoro mowa o pomidorach…te są niezwykle ważne. Gdy korzystasz ze świeżych pomidorów, sprawdź każdego z nich z osobna. Nie używaj do sosu pomidorów brzydkich, zniszczonych, a tym bardziej spleśniałych. I nie, odkrojenie pleśni nie sprawi, że warzywo czy owoc będą nadawać się do jedzenia. Sos do spaghetti bez mięsa może wyjść naprawdę niesmaczny, jeśli użyjesz choćby jednego złego pomidora. Szkoda psuć w ten sposób cały obiad. Sparz pomidory i wyciśnij je do miseczki. Pozbędziesz się w ten sposób wody i nasion, które rozwadniają sos. Dzięki temu spaghetti z sosem pomidorowym będzie gęste i pełne smaku. A jeśli wyjdzie Ci zbyt gęste? Wystarczy, że dodasz odrobiny wody po gotowaniu makaronu. To stary, sprawdzony trik Włochów, którzy nigdy nie marnują tego składnika. Uważaj też na makaron! Spaghetti nie powinno być rozgotowane, bo straci całą swoją sprężystość. I jak? Naszła Cię ochota na pyszny sos neapolitański? Przepis Kingi jest na tyle prosty, że możesz zabrać się za niego od razu i zajmie Ci niecałe pół godziny!", "url": "https://kuchnialidla.pl/makaron-neapolitana", "category": "podkarpackie", "sub_category": "Gotowe dania i potrawy", "phrase": "Orkiszowe kluski krojone"}