{"meta_description": "Sery twarogowe to produkty, które w diecie człowieka pojawiły się bardzo dawno temu i do dziś nie straciły na popularności. Tradycja, przyzwyczajenia żywieniowe i czynniki ekonomiczne to główne determinanty wpływające na spożycie serów twarogowych w", "title": "Twarogi: W diecie od wieków", "content": "Sery twarogowe to produkty, które w diecie człowieka pojawiły się bardzo dawno temu i do dziś nie straciły na popularności. Tradycja, przyzwyczajenia żywieniowe i czynniki ekonomiczne to główne determinanty wpływające na spożycie serów twarogowych w Polsce. Chów bydła był znany Słowianom od wielu wieków. Zwierzęta były przede wszystkim wykorzystywane jako siła pociągowa i – tylko przy okazji – dla zaspokojenia własnych potrzeb, wykorzystywano mleko. Konieczność robienia zapasów i problemy związane z przechowywaniem mleka były impulsem do najprostszych działań przetwórczych. Pierwszym produktem pochodzącym z przerobu mleka był twaróg. Przez wiele wieków sery twarogowe były wytwarzane tylko w gospodarstwach chłopskich. Pierwsze mleczarnie na ziemiach polskich pojawiły się pod koniec XIX w., najpierw w Wielkopolsce i na Pomorzu (ówczesny zabór pruski). W 1875 i 1881 roku powstały niemieckie mleczarnie, odpowiednio w Chełmży i Poznaniu. W 1929 r. w Polsce działało już 4176 mleczarni oraz 551 serowarni. Po II Wojnie Światowej produkcją i przetwarzaniem mleka zajęły się – oprócz indywidualnych rolników – PGR-y oraz przedwojenne lub nowo powstające mleczarnie (Chudy, Makowska 2014). Od wojny produkcja twarogów w Polsce wzrastała (z wyjątkiem załamania w początkach lat 90.). Eksport twarogów z Polski zaczął się w 1958 r. Twaróg transportowany był do Niemiec (ówczesnego NRD), w 100 kg beczkach wyłożonych pergaminem. Przez kolejne dwa lata eksport twarogu wzrósł ponadczterokrotnie i w 1960 r. wynosił 5342 tony (Chudy, Makowska 2014). Do dzisiaj twarogi stanowią grupę towarów cieszących się dużym udziałem w eksporcie i imporcie artykułów mleczarskich w Polsce. Biały ser sprzedawany w kost­kach, klinkach lub wiaderkach to jeden z częściej wybiera­nych produktów nabiałowych – w sklepach małoformatowych (do 300 m2) odpowiadają one za około 5%, a w supermarketach 301-2500 m2 za około 4% war­tości sprzedaży produktów mlecznych. Sery twarogo­we cieszą się podobną popularnością przez cały rok, niezależnie od pory roku, ale ich sprzedaż wyraźnie rośnie w okresach przedświątecznych, kiedy są one kupowane z myślą o wypieku serników i innych ciast. Ser twarogowy można kupić w około 70% sklepów małoformatowych i we wszystkich supermarketach. Klienci placówek małego formatu mogą wybierać śred­nio spośród 5-6 różnych wariantów, natomiast w su­permarketach wybór jest znacznie szerszy i obejmuje ponad 20 różnych produktów. Mimo szerokiego asor­tymentu wciąż najczęściej ser twarogowy występuje w postaci kostek lub klinków o gramaturze 200-300 g – w 2019 r. udział w wartości sprzedaży takiej gra­matury w placówkach małoformatowych wynosił ponad 80%, natomiast w supermarketach przekraczał 70%. Jednak dużą popularnością cieszą się też więk­sze opakowania (około 1 kg) serów w wiaderkach, które stanowią bazę do wypieków. W 2019 r. udziały takich mielonych twarogów sernikowych w wartości sprzedaży serów twarogowych w sklepach małofor­matowych wynosiły 9%, a w supermarketach – 16%. W 2019 r. aż 27% udziałów w wartości sprzedaży serów twarogowych w sklepach małoformatowych (do 300 m2) miał jeden producent – firma Piątnica (OSM). Pozostali liczący się gracze rynkowi to Mlek­pol (SM), Włoszczowa (OSM), Mlekovita i Lactalis Polska. Łącznie tych pięciu producentów odpowiadało za połowę sprzedaży serów twarogowych. Kilkupro­centowy udział w wartości sprzedaży tej kategorii w placówkach małego formatu miały również produk­ty oferowane pod markami własnymi. W supermarke­tach (301-2500 m2) udział marek własnych był oczy­wiście dużo wyższy – w 2019 r. produkty sygnowane marką sieci wygenerowały 23% obrotów tą kategorią. Wśród producentów również w tym formacie sklepów liderem najlepiej radziły sobie Piątnica OSM (17% udziałów w wartości sprzedaży) i Mlekpol (SM), pro­ducent m.in produktów marki Mazurski Smak (9%). Zarówno w sklepach małoformatowych, jak i w super­marketach sery twarogowe sprzedają się dobrze przez cały tydzień, ale najważniejszym dniem dla tej katego­rii są piątki - w tym dniu ma miejsce co piąta trans­akcja zakupu wszystkich serów twarogowych (przy czym dla segmentu serów twarogowych do wypieków znaczenie piątków jest jeszcze większe, bo na ten dzień przypada co czwarta transakcja). W sklepach małoformatowych do koszyka zazwyczaj trafia jedno opakowanie sera twarogowego (85% transakcji), co ósmy kupujący sięga po dwa opakowania. W super­marketach na zakup tylko jednego opakowania decy­duje się czterech na pięciu klientów sięgających po tę kategorię. Zarówno w sklepach małoformatowych, jak i w supermarketach do koszyków z twarogami najczę­ściej trafiają mleko lub śmietany – występują na co czwartym paragonie z tą kategorią w supermarketach i na co piątym w placówkach małoformatowych. Do koszyka z serami twarogowymi często trafiają rów­nież zakupy serów twarogowych z jogurtami, masło, pieczywo, a także napoje. Na paragonach z twaroga­mi sernikowymi powszechnie występują margaryny, dodatki do ciast i desery w proszku – w obu forma­tach sklepów każda z tych kategorii pojawia się na co piątym paragonie z serami w wiaderkach. Sery twarogowe mają stosunkowo niewielką wartość energetyczną. Wśród ich składników odżywczych przeważa białko, którego zawartość mieści się w granicach od około 15 g/100 g sera tłustego do około 20 g/100 g – chudego. Białka mleka składają się ze wszystkich aminokwasów egzogennych, a zatem mogą być one w pełni wykorzystane do syntezy białek ustrojowych. Poza tym białka mleka cechuje wysoka strawność, gdyż w wyniku procesu produkcji zostają one skoagulowane oraz poddane częściowej hydrolizie. Białka mleka to także dobre źródło lizyny, czyli aminokwasu, który nie występuje w białkach zbóż. Korzystne jest zatem połączenie sera twarogowego z pieczywem. Lizyna to aminokwas egzogenny, którego niedobór powoduje zmęczenie, brak koncentracji i rozdrażnienie. Lizyna korzystnie wpływa na profilaktykę nadciśnienia, miażdżycy, a nawet może spowalniać rozwój nowotworów. Zawartość tłuszczu w serach twarogowych waha się w przedziale od 0,5% w twarogu chudym do 9% w twarogu tłustym. Wartość energetyczna sera tłustego wynosi około 175 kcal/100 g, podczas gdy dla sera chudego 99 kcal/100 g. Tłuszcz mleczny, dzięki rozproszeniu w fazie wodnej mleka w formie drobnych kuleczek tłuszczowych tworzących emulsję, charakteryzuje najwyższa strawność (97-99%). W serze twarogowym wykazano obecność ok. 400 różnych kwasów tłuszczowych, a wśród nich znajdują się między innymi kwasy: oleinowy, linolowy oraz linolenowy. Są to składniki, które powinny być obecne w codziennej diecie. Spośród węglowodanów, w serach twarogowych podstawowym cukrem jest laktoza. W 100 g sera twarogowego znajduje się, niezależnie od zawartości tłuszczu, około 3 g laktozy. Badania naukowe dowodzą też, że nawet osoby z hipolaktazją (niedoborem laktazy – enzymu rozkładającego laktozę) mogą spożywać ser twarogowy, w jednorazowej porcji produktu nieprzekraczającej 5-10 g laktozy (Wnęk 2019). Wszystkie produkty mleczarskie, tak i sery twarogowe, są dobrym źródłem wapnia, czyli pierwiastka niezbędnego do budowy zębów oraz kości. Wapń bierze udział w prawidłowym krzepnięciu krwi i wpływa na działanie układu nerwowego oraz mięśnia sercowego. Sery twarogowe zawierają również mikroelementy i witaminy. Wśród składników mineralnych są magnez, który reguluje pracę układu nerwowego, potas wspomagający mięśnie i cynk wzmacniający odporność. Twaróg zawiera wiele witamin: A (niezbędna dla oczu), D (wspomaga wchłanianie wapnia), witaminy z grupy B (biorą udział w produkcji licznych hormonów i enzymów, poprawiają stan skóry) i witamina E (chroni komórki przed działaniem wolnych rodników). Witaminy obecne w serze białym opóźniają również procesy starzenia się organizmu. Twarogi, ze względu na swoje właściwości żywieniowe, powinny znajdować się w dietach osób zdrowych i chorych, młodych i starszych. Kategoria twarogów Okręgowej Spółdzielni Mleczarskiej w Łowi­czu jest bardzo bogata: twarogi typu klinek 250 g, kostka 200 g, Twaróg półtłusty w batonie 500 g, Twaróg półtłusty krajanka ok. 600 g a także Twarożek Domowy 200 g i Sernik domowy 1 kg. Twarogi typu kli­nek i kostka są dostępne w wersji tłusty, półtłusty i chu­dy. Wersja półtłusta otrzymała znak krajowego systemu jakości żywności „Jakoś Tradycja”, którego celem jest wyróżnianie tradycyjnych produktów żywnościowych wysokiej jakości. Nasze twarogi charakteryzują się nie­powtarzalnym smakiem, naturalnym i pełnym aromatu. Stanowią bogate źródło białka, wapnia oraz wysokowar­tościowych składników odżywczych. Niezastąpione do domowych wypieków, jako nadzienie do pierogów czy naleśników. Obowiązkowe w kuchni. Największą po­pularnością cieszą się twarogi klinki 250 g ze względu na gramaturę przystępną do zwielokrotnienia i zastoso­wania w wypiekach. Sernik domowy w wiaderku 1 kg pada wyborem przy szybkich sernikach oraz jako do­datek do naleśników przez wzgląd na recepturę prawie gotowej masy do wypieków – wystarczy do niej dodać jaja. Pozwala to na oszczędność czasu i pomaga mniej doświadczonym gospodyniom w wypieku domowego ciasta. Nieodzowną przekąską na słodko i na słono jest Twarożek Domowy w wygodnym opakowaniu 200 g, który wpisał się w codzienne menu przeciętnego Polaka. Kategoria twarogów i twarożków utrzymuje się dobrym poziomie, ze znacznymi tendencjami wzrostowymi w okresach świątecznych i przy dłuższych weekendach. Jest to kategoria doceniana w gastronomii, bo na na­szym twarogu bazuje mnóstwo słodkich wypieków. Produkty private label pojawiające się w szerokiej i dużej dystrybucji dominują w opakowaniach klinek, kostka, kubek przez wzgląd na wytrzymałość opako­wania, co jest bardzo ważne ze względów transporto­wych i logistycznych. Delikatniejsze opakowania typu pergamin, czy zmienno wagowa tacka stosowane są w mniejszej sprzedaży, w producenckich sklepach fir­mowych, gdzie klient może zakupić konkretną, intere­sującą go ilość produktu. Pod koniec lat 70. roczne spożycie twarogów na jednego Polaka wynosiło 8,3 kg, a w 1984 r. – 9 kg. W latach 90. i pierwszej dekadzie XXI wieku przeciętne roczne spożycie twarogów wynosiło od 6,12 do 7,32 kg/osobę. W 2012 r. zaobserwowano tendencję spadkową (5,28 kg na osobę). Największe zmiany w konsumpcji twarogu zaobserwowano w grupie rolników. W 1968 r. rolnicy spożywali średnio 750 g twarogu miesięcznie, w latach 90. – 840 g, a w 2006 r. – 520 g. W 2018 r. statystyczny Polak kupował do swojego gospodarstwa domowego 440 g takiego sera. Na spadek ten wpłynęło zapewne większe korzystanie z żywienia poza domem. Rozpatrując spożycie twarogów według grupy społeczno-ekonomicznej zauważono, że największe zainteresowanie twarogami wystąpiło w grupie emerytów i rencistów. Średnie miesięczne spożycie w 2018 r. w grupie emerytów wynosiło 0,64 kg na osobę, a w grupie rencistów – 0,56 kg. Najmniejszą zaś konsumpcję odnotowano w grupach pracowników na stanowiskach robotniczych (0,34 kg) oraz rolników (0,37 kg). Między 2006 a 2018 r. zaobserwowano we wszystkich grupach społeczno-ekonomicznych spadek spożycia twarogów. Ze względu na bardzo szerokie zastosowanie twarogów, można je spożywać bezpośrednio po wyjęciu z opakowania, po dodaniu warzyw lub owoców mogą stanowić śniadanie lub przekąskę, mogą być też zastosowane jako składnik potraw, np. naleśników, pierogów, serników lub innych ciast z serem. Tak tradycyjny produkt spożywczy musi być też obecny w polskich gospodarstwach domowych. To właśnie ze względu na jego powszechne spożycie większość mleczarni posiada w swojej ofercie sery twarogowe. • Lublanka twarogi półtłuste i pełnotłuste na tackach w formie klinka 270 g, w wersjach tradycyjnej i ziołowej, co od pewnego czasu jest pewną nowością w Polsce. • W Stylu Jak za Dawnych Lat, kostka 400 g Twaróg to biały, świeży ser, znany i stosowany w kuchni wschodnio-słowiańskiej. To nie tylko doskonały pomysł na zdrowe śniadanie, lecz także składnik ciast, deserów, naleśników i pierogów. Ry­nek twarogów jest rozwojowy, dostrzegamy potencjał sprzedażowy wśród naszej szerokiej oferty. Trendy prozdrowotne powodują, że ten naturalny produkt, stał się podstawowym składnikiem dobrze zbilanso­wanej diety. Marki Mlekpolu to znany i lubiany Mazur­ski Smak, Mlekpol, Rolmlecz oraz Osowa w kształcie klinka, kostki i krążka. Oferujemy bogaty wybór twa­rogów o różnej zawartości tłuszczu i wielkości opako­wania. Konsumenci są coraz bardziej świadomi i się­gają po produkty bezpiecznie zapakowane, w których dużą rolę odgrywa smak i jakość. Twarogi z Mlekpolu charakteryzują się tradycyjnymi recepturami i unikal­nym smakiem. Te cechy zapewnia bardzo wysokiej jakości surowiec i nowoczesna technologia. Naszą odpowiedzią na potrzeby rynku i rosnący u społe­czeństwa problem nietolerancji pokarmowych jest też wprowadzenie do oferty twarogu bez laktozy. Twaróg półtłusty bez laktozy Mazurski Smak to idealna pro­pozycja dla osób, które nie tolerują mlecznego cukru. Poza rodzajem opakowania i gramaturą, dla naszych partnerów handlowych bardzo ważna jest jakość i powtarzalny smak produktów oraz jak najdłuższy termin przydatności do spożycia. Utrzymanie tych parametrów jest możliwe dzięki surowcowi wysokiej jakości oraz higienie produkcji. Nasze nowoczesne technologie gwarantują te istotne wartości. Partnerzy handlowi doceniają również naszą skalę i standary­zację produkcji, certyfikaty jakościowe, elastyczność i niezawodność dostaw. Darzą nas zaufaniem, bo re­alizujemy w 100% to, co obiecaliśmy. • Serek śmietankowy nie tylko do sushi Kuchmistrza, 1 kg • Deliser serek twarogowy naturalny lub z ziołami, w plastrach 150 g • Mazurski Smak twaróg chudy, klinek 250 g i krążek po 275 g; twaróg półtłusty klinek 250 g i krążek 275 g i 450 g; twaróg półtłusty klinek 250 g i krążek po 275 g i 450 g • Twarogi sernikowe w kostkach mielone tłuste, 250 g oraz w wiaderkach 1 kg o zawartości tłuszczu 7% lub 18%. • Capresi śmietankowy śmietankowy, z ziołami, z papryką w plastrach, 250 g • Ulubiony Twarożek extra z ananasem, z orzechami, z cebulą i czosnkiem, ze szczypiorkiem, naturalny, o smaku waniliowym, wiaderko 275 g • Twarogi sernikowe Mu! 4% i 15%, wiaderko 1 kg i 5 kg. Sery twarogowe nie tylko z mleka krowiego Sery twarogowe oferowane na polskim rynku są wyrabiane głównie z mleka krowiego, choć pojawia się też oferta kozich serów twarogowych. Mleko kozie coraz częściej znajduje się w jadłospisach polskich konsumentów ze względu na wyjątkowe walory odżywcze i smakowe. Kozi ser twarogowy zawiera dużo wapnia i białka. Spożywanie 10 dag pełnotłustego sera koziego pokrywa dzienne zapotrzebowanie człowieka na wapń. Znajduje się w nich też fosfor, potas i duże zasoby żelaza, co jest szczególnie istotne dla osób cierpiących na anemię. • kozi twaróg w wiaderkach 1 kg (produkt proponowany do kanapek, sushi i naleśników). Gospodarstwa agroturystyczne i ekologiczne (Kozia Farma Złotna, Kozia Łąka itp.) proponują swoje oryginalne twarogi bezpośrednio u producenta. Kozia Farma Złotna oferuje twarożek Oberlandzki w słoikach 200 g. Twarożek ten ma śmietankową, kremową konsystencję. Powstaje z pełnotłustego, pasteryzowanego mleka koziego, zawiera tylko kultury bakterii i podpuszczkę. Mimo braku jakichkolwiek konserwantów w warunkach chłodniczych bez zmiany smaku zachowuje swoją świeżość do 5-7 dni. Jest proponowany na śniadanie: naturalnie, na słodko – z miodem, konfiturą lub naleśnikami, albo wytrawnie – polany oliwą z dodatkiem suszonej bazylii. Sprawdza się też do serników – pieczonych i na zimno. Kozia Łąka proponuje wiele twarogowych specjałów, a wśród nich twaróg kozi Prezydencki, twarożek kozi oraz Bazyliszek. Ten ostatni – Bazyliszek – to kozi twarożek z bazylią i czosnkiem. Ze względu na tradycyjne metody produkcji kilka serów twarogowych kozich zostało wpisanych na Listę Produktów Tradycyjnych. Wśród nich znajdują się: produkt z województwa lubuskiego – ser twarogowy z mleka koziego – krajanka oraz twaróg kozi dojrzały wytapiany. Oba specjały zostały wpisane na Listę Produktów Tradycyjnych w 2016 r. W regionie łódzkim wyrabiany jest kozi twaróg z Eufeminowa, a w mazowieckim – kozi ser twarogowy suszony i kozi ser twarogowy z Cegłowa. Wielkopolanie mogą pochwalić się serem twarogowym kozim witoldzińskim. Na Liście Produktów Tradycyjnych (Lista… 2020) znajdują się nie tylko sery twarogowe z mleka koziego. Na Liście są też takie specjały, jak: ser biały bieszczadzki w beczce, który został wpisany na Listę w 2019 r., ser biały z Handzlówki ser twarogowy z mleka krowiego – krajanka, ser twarogowy z Olesna, ser twarogowy z siary, sery białe deserowe litewskie, sery twarogowe niedojrzewające, twaróg hajnowski, twaróg krzepicki, twaróg nadwiślański, twaróg półtłusty z Pierzchnicy, twaróg sudecki, twaróg z Kujaw i Ziemi Dobrzańskiej, twaróg z Dionizowa i kilka innych. Podczas opracowywania produktów spożywczych firmy muszą zrozumieć preferencje konsumentów, aby zapewnić sukces produktu na rynku. Cechy sensoryczne produktu nie są wystarczające, aby spełnić wymagania konsumentów, w kontekście dzisiejszych wysoce konkurencyjnych i szybko zmieniających się rynków. Istnieje kilka czynników, takich jak opakowanie/etykietowanie i zawarte na opakowaniach informacje (np. technologia przetwarzania, cena, informacje o wartości odżywczej), które odgrywają ważną rolę w wyborze żywności przez konsumentów. Kilka badań wykazało, że opakowanie i etykietowanie są ważnymi czynnikami wpływającymi na postrzeganie produktu konsumpcyjnego i zamiaru zakupu. W tym kontekście ważne jest, aby określić, które cechy opakowania są istotne dla konsumentów, a także jakie informacje mogą znaleźć na etykiecie. Wyniki badania eksploracyjnego dotyczącego świeżego sera farmerskiego przeprowadzonego wśród konsumentów z Meksyku wykazały, że konsumenci są zainteresowani oświadczeniami zdrowotnymi na opakowaniach, aby poznać zalety kupowanej żywności co pomaga w wyborze zdrowszych produktów. Co więcej, chętniej wybierają etykietę z bardziej zwięzłą informacją i atrakcyjnością wizualną dla lepszego zrozumienia przekazu. Osiągnięcia te sugerują ważne implikacje dla rozwoju skutecznych strategii marketingowych, które mogą pomóc zwiększyć konkurencyjność tego produktu na rynku. Informacja na opakowaniu jest szczególnie ważnym czynnikiem przyciągającym uwagę konsumenta, gdy marka jest nieznana. Kolorystyka i rozmiar opakowania są głównymi determinantami uwagi konsumentów (Barros, Rosenthal, Walter, Deliza 2016). • Chudy, S., & Makowska, A. (2014). Twaróg i ser smażony – wczoraj i dziś.", "url": "https://www.forummleczarskie.pl/raporty/1017,twarogi-w-diecie-od-wiekow", "category": "podkarpackie", "sub_category": "Sery i inne produkty mleczne", "phrase": "Ser biały bieszczadzki w beczce"}