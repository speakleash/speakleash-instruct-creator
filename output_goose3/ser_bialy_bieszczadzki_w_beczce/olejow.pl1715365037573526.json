{"meta_description": "Opis wsi gminnej i parafii Olejów, parafii Trościaniec Wielki, innych wsi Ziemi Załozieckiej w powiecie Zborów, woj. Tarnopol. Zawiera forum dyskusyjne, galerie foto.\r\n-\r\nUrodziliśmy się wiele lat po wojnie, na Ziemiach Zachodnich. Ale nasi przodkowie pochodzili z Kresów: z Olejowa, Bzowicy i Trościańca Wielkiego. Ich piękny, wielokulturowy świat, w którym kiedyś żyli wspólnie obok siebie Polacy, Ukraińcy, Żydzi i inne narodowości już nie istnieje, zniszczyła go druga wojna światowa.\r\n\r\nKorzystając z dobrodziejstw internetu, chcemy zgromadzić w jednym miejscu i udostępnić innym potomkom polskich mieszkańców okolic Olejowa i Załoziec, jak najwięcej informacji o ziemi naszych przodków.\r\n\r\nMateriały do tej strony zbieraliśmy przez kilka miesięcy, od lata 2006 roku. Jest ich już trochę, z czego część wciąż czeka na opracowanie i będziemy je stopniowo dodawać. Ale żeby ten projekt rozwijał się nadal, liczymy też na Was, bo sami nie jesteśmy w stanie wszędzie dotrzeć.", "title": "Artykuł: Bzowica - kiszony ser - Olejów na Podolu", "content": "WSPOMNIENIA Z BZOWICY:  JAK KIEDYŚ MAGAZYNOWANO ZAPASY NA ZIMĘ       W okresie letnim kiedy jeszcze rolnicy mieli krowy, a wyżywienie ich nie stwarzało problemu, mleka było w nadmiarze. To, którego nie zdołano spożytkować na bieżąco odstawiano na kwaśne. Z zebranej śmietany wyrabiano masło, a z tego zsiadłego mleka biały ser.     Problem zmagazynowania i przechowania rozwiązano w ten sposób, że go po prostu, ten ser, kiszono. W beczce, specjalnie do tego celu zrobionej, o pojemności dwóch, trzech wiader, której dno było większej średnicy, jak góra , stożkowa, układano ten ser warstwami, w miarę jak go przybywało. Co trzy r11; cztery dni dokładano nową porcję. Każda warstwa była starannie ugniatana i obficie solona. Przeważnie do początku zimy, kiedy już kończył się okres wypasu bydła, beczka była już napełniona.     Wspomnieć trzeba, że ser ten w smaku nie był za słony, ale za to był mocno kwaśny, trzeba było ten smak łagodzić śmietaną lub mieszało go się z ziemniakami. Do przechowywania masła na dłuższy czas, wykorzystywano też tę beczkę z serem. Na środku takiej beczki z serem \"kopało\" się zagłębienie w które wkładana była, zawinięte w białe płótno gomółka masła, do której stale dokładało się nową porcję, co 7-10 dni, tak jak robiono masło. Teraz zasypywało się tym wybranym z dołka serem i produkt czekał na ciężkie czasy.     Taki kiszony ser był najczęściej składnikiem farszu ziemniaczanego do pierogów. Pokruszony z dodatkiem śmietany i pokrojonej w kostkę świeżej cebuli był dodatkiem do chleba lub do ziemniaków, jako drugie danie na obiad.     Beczka z tym serem stała obok beczek z ogórkami i kapustą, w sieni. Temperatura jaka tam była, przeważnie w okresie lata nie sprzyjała konserwacji tego sera. W górnych warstwach sera zachodził proces gliwienia. Co pewien czas ten produkt był zbierany i jeszcze przez kilka dni trzymany był w przykrytym naczyniu w ciepłym miejscu, dla lepszego dojrzenia. Po tym czasie, kiedy był już dostatecznie dojrzały dodawało się do niego trochę kminku, trochę masła, a w lepszych czasach wbijało się parę jajek i smażyło na patelni.     Był to smaczny i pożywny dodatek do chleba , topiony zgliwiały ser, zjadany na zimno.            Spisał po latach:  Henryk Śliwa  wnuk Jana Dajczaka Halaburdy z Bzowicy  Stargard Szczeciński, maj 2010 r.    Rysunek Autora      W okresie letnim kiedy jeszcze rolnicy mieli krowy, a wyżywienie ich nie stwarzało problemu, mleka było w nadmiarze. To, którego nie zdołano spożytkować na bieżąco odstawiano na kwaśne. Z zebranej śmietany wyrabiano masło, a z tego zsiadłego mleka biały ser.Problem zmagazynowania i przechowania rozwiązano w ten sposób, że go po prostu, ten ser, kiszono. W beczce, specjalnie do tego celu zrobionej, o pojemności dwóch, trzech wiader, której dno było większej średnicy, jak góra , stożkowa, układano ten ser warstwami, w miarę jak go przybywało. Co trzy r11; cztery dni dokładano nową porcję. Każda warstwa była starannie ugniatana i obficie solona. Przeważnie do początku zimy, kiedy już kończył się okres wypasu bydła, beczka była już napełniona.Wspomnieć trzeba, że ser ten w smaku nie był za słony, ale za to był mocno kwaśny, trzeba było ten smak łagodzić śmietaną lub mieszało go się z ziemniakami. Do przechowywania masła na dłuższy czas, wykorzystywano też tę beczkę z serem. Na środku takiej beczki z serem \"kopało\" się zagłębienie w które wkładana była, zawinięte w białe płótno gomółka masła, do której stale dokładało się nową porcję, co 7-10 dni, tak jak robiono masło. Teraz zasypywało się tym wybranym z dołka serem i produkt czekał na ciężkie czasy.Taki kiszony ser był najczęściej składnikiem farszu ziemniaczanego do pierogów. Pokruszony z dodatkiem śmietany i pokrojonej w kostkę świeżej cebuli był dodatkiem do chleba lub do ziemniaków, jako drugie danie na obiad.Beczka z tym serem stała obok beczek z ogórkami i kapustą, w sieni. Temperatura jaka tam była, przeważnie w okresie lata nie sprzyjała konserwacji tego sera. W górnych warstwach sera zachodził proces gliwienia. Co pewien czas ten produkt był zbierany i jeszcze przez kilka dni trzymany był w przykrytym naczyniu w ciepłym miejscu, dla lepszego dojrzenia. Po tym czasie, kiedy był już dostatecznie dojrzały dodawało się do niego trochę kminku, trochę masła, a w lepszych czasach wbijało się parę jajek i smażyło na patelni.Był to smaczny i pożywny dodatek do chleba , topiony zgliwiały ser, zjadany na zimno.", "url": "http://www.olejow.pl/readarticle.php?article_id=574", "category": "podkarpackie", "sub_category": "Sery i inne produkty mleczne", "phrase": "Ser biały bieszczadzki w beczce"}