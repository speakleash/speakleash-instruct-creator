{"meta_description": "Chcesz poznać 5 niepowtarzalnych rodzajów sera podlaskiego, przeczytaj wpis przygotowany przez fachowców z gospodarstwa Serowar Podlaski. Zapraszamy.", "title": "Ser podlaski – 5 polecanych serów - Serowar Podlaski | Sery Korycińskie", "content": " • Najpopularniejsze pytania i odpowiedzi • Co wyróżnia sery podlaskie na tle innych? Podlasie słynie z nieuprzemysłowionych okolic pełnych łąk i lasów. Dominujące na tych terenach od stuleci rolnictwo wpłynęło również na polskie serowarstwo, dostarczając kilka dobrze już dzisiaj znanych przepisów, które w kilku wypadkach są bardzo wysoko cenione. Dominują tam produkty naturalne, pozbawione chemii, wyrabiane z mleka niepasteryzowanego. Sery podlaskie mają więc intensywny smak i zapach, znacząco różniący je od serów pochodzących z produkcji masowej. Istnieją wśród nich również produkty posiadające długą historię, nie dziwi to jednak, gdyż po niedawnych odkryciach archeologicznych właśnie Polska jest uznawana za kraj, w którym odnaleziono najstarsze dowody na wyrób serów – mające 7500 lat. W ostatnich latach obserwujemy silne trendy zarówno w poszukiwaniu i odkrywaniu zaginionych przepisów kuchni polskiej. Z różnych powodów wiele z nich zaginęło na przestrzeni czasu lub po prostu nie są powszechnie znane, gdyż ich produkcja ograniczała się do bardzo niewielkiego obszaru, czasem tylko kilku wsi. Dotyczy to m.in. właśnie niektórych serów podlaskich. Sery te mają nierzadko kilkusetletnią tradycję, którą niestety wcześniej nie byliśmy zainteresowani. Z pewnością decydująco wpływał na to fakt, iż przez ostatnie niemal 100 lat, w Polsce wyrobem sera dla celów handlowych zajmowały się wyłącznie spółdzielnie mleczarskie. Dopiero więc po zmianach w latach 80 ubiegłego wieku, sery tradycyjne i regionalne są w coraz większym stopniu upowszechniane przez „małych” wytwórców, którzy próbują kultywować lokalną tradycję. Otrzymujemy dzięki temu znakomite produkty, a nasza kuchnia wzbogaca się o zapomniane, wartościowe i smakowite sery. Wśród serów podlaskich, na największą uwagę zasługuje pięć z nich. Należą tu: • Ser koryciński – produkowany na Podlasiu w gminie Korycin. Ser ten znajduje się na liście produktów regionalnych, a także otrzymał unijny certyfikat dotyczący jego oryginalnej receptury i niepowtarzalności, ograniczonej jedynie do małego obszaru, w skład którego wchodzi kilka wsi nieopodal Białegostoku. Produkowany jest na potrzeby lokalne już od XVII wieku. Jest serem podpuszczkowym, miękkim, o krótkim czasie leżakowania (do dwóch miesięcy) i właściwie spożywany jest zwykle od razu po wytworzeniu. W gminie korycińskiej nazywany jest „Swojskim” i choć tradycyjna receptura przewiduje w jego składzie tylko trzy komponenty: mleko, sól i podpuszczkę, to obecnie lokalni producenci wytwarzają również jego smakowe odmiany. • Ser suchy podlaski – od stuleci zabierany przez chłopów na pole i przegryzany w wolnych chwilach. Tradycja jego wyrobu niemal zaginęła, lecz jakiś czas temu pewien mieszkaniec Janowszczyzny postanowił przywrócić go do życia. W 2013 roku ser suszony podlaski znalazł się na liście produktów tradycyjnych. Warto dodać, że ser suszy się od dwóch do sześciu miesięcy, a nadaje się on zarówno do jedzenia na zimno, jak i do zapiekania. Jest prawdziwym rarytasem, a ze względu na czas leżakowania trudno dostępnym. • Ser podpuszczkowy z Wiżajn – wytwarzany lokalnie od XIX wieku. W przeciwieństwie do sera korycińskiego dopuszcza recepturę z mleka krowiego i koziego. Drugą cechą, która go różni od wcześniej wymienionego sera, jest fakt, iż jest to ser długo dojrzewający, tj. z zasady nie jest jedzony świeży, a z czasem podczas leżakowania nabiera twardości i żółtego koloru. Jest przy tym serem łagodnym, śmietankowym. Spożywa się go zarówno na zimno, jak i na ciepło. • Suwalskie kulki serowe – popularny przysmak na Suwalszczyźnie. Kulki produkowane są zarówno z mleka krowiego, jak i koziego. Tradycja nakazuje, by miały jakiś smak, dodaje się więc do nich dobrze znane przyprawy: pieprz, paprykę, różne zioła itp. Występują również w olejowej, aromatyzowanej marynacie. Można je podawać na zimno nadziewając na wykałaczki, ale również podsmażyć. • Ser podlaski żółty – doskonale znany, gdyż jest produkowany masowo, ale na Podlasiu można zapoznać się z jego oryginalnym smakiem, gdyż tam jest wykonywany z mleka niepasteryzowanego, co nadaje mu znacząco inny smak od tego sera, który możemy kupić w każdym sklepie. Wśród wymienionych serów niewątpliwie brakuje pleśniowych i przyznać należy, że Podlasie z nich nie słynie. Jeśli jednak chodzi o sery świeże, w tym podpuszczkowe, oraz sery żółte, region ten stanowi dla każdego konesera kopalnię pełną nieodkrytych diamentów. Ser podlaski staje się pomału wizytówką regionu. Zaprezentowane wyżej jego rodzaje to jedynie przykłady doskonałych, tradycyjnych smaków, bo jest ich znacznie więcej. Najlepsze sery produkowane są jednak przez bardzo małe wytwórnie, dlatego ich ilość zawsze jest limitowana. Jest tak tym bardziej, iż obecnie sery podlaskie sprzedawane są przez Internet. Może się więc zdarzyć, że wycieczka do określonej miejscowości w celu zakupu sera zakończy się fiaskiem, bo serowarnia każdego dnia realizuje zamówienia wstecz. I chyba to jest rozwiązanie – złożenie zamówienia, niezależnie od tego czy kupujemy ser osobiście, czy online. Co wyróżnia sery podlaskie na tle innych? Sery podlaskie wyróżniają się unikalnym smakiem i zapachem, dzięki tradycyjnej, nierzadko wielowiekowej metodzie produkcji z mleka niepasteryzowanego oraz braku chemii. Wśród najbardziej cenionych serów podlaskich znajdują się m.in. Ser koryciński, Ser suchy podlaski, Ser podpuszczkowy z Wiżajn, Suwalskie kulki serowe i Ser podlaski żółty. Sery podlaskie można zakupić bezpośrednio u lokalnych producentów na Podlasiu, a niektóre rodzaje są również dostępne w sklepach internetowych. Tak, niektóre sery podlaskie są sprzedawane przez Internet, dzięki czemu są dostępne dla szerszego grona odbiorców. Sery podlaskie najlepiej przechowywać w chłodnym i suchym miejscu, najlepiej w specjalnych pojemnikach do przechowywania sera, które zapewniają odpowiednią cyrkulację powietrza.", "url": "https://serowarpodlaski.pl/ser-podlaski-5-najbardziej-polecanych-serow/", "category": "podlaskie", "sub_category": "Sery i inne produkty mleczne", "phrase": "Ser suszony podlaski"}