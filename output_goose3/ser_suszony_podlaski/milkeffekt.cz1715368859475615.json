{"meta_description": "", "title": "Suszony ser do wielkanocnego żurku", "content": "Suszony, domowy ser to oryginalny dodatek do wielkanocnego żuru. Do jego przygotowania potrzebujesz tylko dobrej jakości twarogu, kilka żółtek i czasu. W ten sam sposób przygotowuje się m.in. tradycyjny ser podlaski, ale ten wymaga ok. pół roku suszenia. Idealną gomółkę na wielkanocny stół przygotujesz w ciągu tygodnia. Rozdrobnij twaróg widelcem, dodaj żółtka i szczyptę soli. Utrzyj do uzyskania gładkiej konsystencji. Przełóż masę do bawełnianego woreczka, dokładnie odciśnij, zawiń końce woreczka i ułóż na drewnianej desce. Przyciśnij drugą deską i obciąż np. kamieniem, ciężkim słoikiem lub garnkiem z wodą. Pozostaw na 1 dzień w miejscu, w którym ser może swobodnie odciekać. Następnie pozostaw go do suszenia w ciepłym przewiewnym miejscu.  Po tygodniu serek jest gotowy i idealny do krojenia i dodania do aromatycznego świątecznego żurku.", "url": "https://milkeffekt.cz/pl/suszony-ser-do-wielkanocnego-zurku/", "category": "podlaskie", "sub_category": "Sery i inne produkty mleczne", "phrase": "Ser suszony podlaski"}