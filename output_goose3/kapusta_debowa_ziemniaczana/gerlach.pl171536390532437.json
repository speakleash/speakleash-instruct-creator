{"meta_description": "Jak przygotować duszoną kaczę z kapustą? Sprawdź krok po kroku przepis na tradycyjny, śląski obiad.", "title": "Kaczka duszona z kapustą – jak ją przygotować?", "content": "Kaczka duszona z kapustą to tradycyjne, śląskie danie, które bez wątpienia będzie smakować każdemu miłośnikowi polskiej kuchni. Podana wraz z pysznym sosem oraz ziemniakami będzie stanowić idealne danie na niedzielny obiad. Przygotujesz ją w wygodnej, dużej brytfannie. Co jest potrzebne na kaczkę duszoną z kapustą? Kaczkę pokrój na ćwiartki bądź na więcej kawałków. Natrzyj je solą i majerankiem. Następnie na patelni rozgrzej tłuszcz, np. masło klarowane i obsmaż na niej mięso. Przełóż je razem z tłuszczem do brytfanny i dodaj na dno cebulę. Grzyby i kapustę możesz poszatkować i również dodać je do mięsa. Podlej całość ok. 120 ml wody i duś pod przykryciem na niewielkim ogniu, aż mięso zmięknie. Może to trwać nawet kilka godzin – nie śpiesz się i koniecznie używaj naczynia z grubym dnem. Na koniec stwórz zasmażkę na patelni z łyżki mąki oraz masła z dodatkiem czosnku i dodaj ją do brytfanny. Zagotuj, mieszając, by sos zgęstniał. Danie podawaj z ziemniakami bądź kopytkami. Smacznego! Dobrej jakości kaczka powinna ważyć pomiędzy 2,5-4,5 kg. Warto kupować świeże i nieprzerośnięte mięso, najlepiej pochodzące z ekologicznej lub sprawdzonej hodowli. Zwróć też uwagę na odmianę kaczki. Do celów kulinarnych doskonale sprawdza się kaczka piżmowa, która często jest hodowana w lepszych warunkach niż typowe tzw. brojlery, co sprawia, że ma większą możliwość ruchu i zawiera mniejszą ilość tłuszczu. Kapustę kiszoną możesz po prostu kupić. Nim jednak przygotujesz z niej takie danie, jak duszona kaczka, sprawdź, który z gotowych produktów smakuje Ci najlepiej. Samo przygotowanie kapusty nie jest jednak szczególnie trudne, choć wymaga odrobiny czasu: na samo kiszenie potrzebny jest co najmniej tydzień. Można jednak przygotować większą porcję na raz i następnie wykorzystywać taką ilość, jakiej akurat potrzebujesz przez dłuższy czas. Czy można wykorzystać świeże grzyby albo pieczarki? Tak, możesz użyć grzybów świeżych, bądź postawić na pieczarki. Pieczarki mają jednak bardzo łagodny smak, co może wpłynąć na ogólny odbiór duszonej kaczki. Jeśli nie możesz wybrać innych grzybów, postaw na odmianę brunatną, która ma nieco więcej smaku. W przypadku grzybów świeżych oczywiście nie musisz ich namaczać przed dodaniem do brytfanny.", "url": "https://gerlach.pl/blog/post/kaczka-duszona-z-kapusta-jak-ja-przygotowac.html", "category": "mazowieckie", "sub_category": "Gotowe dania i potrawy", "phrase": "Kapusta dębowa (ziemniaczana)"}