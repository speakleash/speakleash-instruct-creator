{"meta_description": "Znamy tegorocznych zwycięzców konkursu o medal Targów Smaki Regionów. Poziom trudności z roku na rok wzrasta, ponieważ tym razem spłynęła do niego rekordowa liczba zgłoszeń. Spośród niemal 100 firm jurorzy wybrali 20 medalistów oraz 13 wyróżnień. Lista medalistów targów Smaki Regionów 2022 Bacówka u Krzyśka, Krzysztof Łaś - MŁOPOLSKA - bryndza podhalańska BM Ogrody Bożena", "title": "Medale Targów Smaki Regionów rozdane!", "content": "Znamy tegorocznych zwycięzców konkursu o medal Targów Smaki Regionów. Poziom trudności z roku na rok wzrasta, ponieważ tym razem spłynęła do niego rekordowa liczba zgłoszeń. Spośród niemal 100 firm jurorzy wybrali 20 medalistów oraz 13 wyróżnień. • Decowa Manufaktura – LUBUSKIE – dojrzewająca karkówka z Mangalicy w marynacie z wody z kiszonych ogórków i miodu • Agro-Wit Agnieszka Malinowska – MAŁOPOLSKA – Bigos wegański z charsznickiej kapusty kiszonej z cieciorką i soczewicą • Fundacja Izba Regionalna W Zgorzałem / Zyta Górna – POMORSKIE – Sok kaszubski z truskawek z perłą W niedzielę Scena Kulinarna należy do szefa kuchni – Kurta Schellera. Szwajcar na oczach setek zwiedzających zdradził kilka swoich kulinarnych sekretów i gotował na żywo. Można go jeszcze zobaczyć w poniedziałek, ostatniego dnia targów, między 10:00 a 17:00. Wszechobecny gwar, certyfikowane oscypki i góralska muzyka – klimat Smaków Reginów jest iście podhalański. Zadbała o to znana z programu Mam Talent! – Kapela Ciupaga, przygrywająca zwiedzającym na stoisku Małopolski. Zespół przez cały weekend grał zarówno swoje piosenki, jak i covery popularnych, polskich przebojów. Ogromnym zainteresowaniem cieszyło się stoisko nieopodal sceny głównej prowadzone przez Cech Rzeźników-Wędliniarzy-Kucharzy. Przedstawiali ciekawe przepisy i potrawy w oparciu o wieprzowinę. Zwiedzający chętnie degustowali dania przygotowywane na ich oczach. Tłumy rodzin odwiedzały też stoisko stowarzyszenia Polska Ekologia, gdzie dzieci miały okazję stworzyć zwierzątka z owoców oraz przygotować soki i przetwory. Drugim stoiskiem, do którego ustawiały się kolejki była mini-piekarenka. Maluchy poznały cały proces wypiekania chleba, dowiedziały się na czym polega praca piekarza, po czym samodzielnie wypiekły swoje bułeczki. Przez cały weekend przez teren Międzynarodowych Targów Poznańskich przewinęły się tysiące zwiedzających. Zróżnicowana oferta wystawców Smaków Regionów sprawiła, że to był najpyszniejszy weekend tej jesieni. Ilość najwyższej jakości produktów spożywczych w tym roku naprawdę robiła wrażenie. W poniedziałek ostatnia okazja, by tam zajrzeć. Targi czynne będą od 10:00 do 17:00. Pawilon 3A, wstęp wolny!", "url": "https://aglomeracja.net/medale-targow-smaki-regionow-rozdane/ela-preiss/", "category": "łódzkie", "sub_category": "Napoje (alkoholowe i bezalkoholowe)", "phrase": "Sok śliwkowy z Kałęczewa"}