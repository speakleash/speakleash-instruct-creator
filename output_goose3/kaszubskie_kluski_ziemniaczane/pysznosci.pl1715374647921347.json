{"meta_description": "Wystarczą dosłownie trzy składniki, by stworzyć sycący obiad dla całej rodziny. Miękkie i delikatne kluseczki ziemniacz…", "title": "Przepis dostałam od gospodyni z Kaszub. Biorę trzy składniki i robię pyszne kluski", "content": "Wystarczą dosłownie trzy składniki, by stworzyć sycący obiad dla całej rodziny. Miękkie i delikatne kluseczki ziemniaczane podbiją serca domowników. Przepisem na golce - bo tak brzmi ich tradycyjna nazwa - podzieliła się ze mną znajoma z Kaszub. To właśnie stamtąd pochodzi to przepyszne danie. Golce to kaszubskie kluski ziemniaczane łyżką kładzione. To właśnie ziemniaki obok innych warzyw uprawianych w przydomowych ogródkach stanowiły niegdyś główny składnik wielu kaszubskich dań. Mimo że region ten obfituje w ryby, to jednak jadano je raczej od święta (podobnie mięso). Obecnie kulinarne zwyczaje wyglądają nieco inaczej, jednak osoby hołubiące kaszubskiej tradycji do dzisiaj szykują szarawe kluski ziemniaczane. I chętnie dzielą się przepisem. Golce mają zwartą, ale miękką konsystencję. Z wyglądu mogą przypominać kluski żelazne, gdyż podobnie do nich mają lekko szarawą barwę (to ze względu na obecne w kluskach surowe ziemniaki, które ulegają utlenieniu). Golce podaje się najczęściej omaszczone skwarkami i zezłoconą cebulką, jednak można też polać je sosem grzybowym, posypać twarogiem, tartym serem żółtym i ziołami czy serwować z zasmażaną kapustą lub kapustą z grochem. Dziwnie wyglądają i mają nietypową nazwę. Mimo to biją inne kluski na głowę Kaszubska wersja nie jest jedyną, bowiem w Kociewiu (region w województwie pomorskim) zasłynęły golce kociewskie. Podobnie do kaszubskich przyrządzane są z ziemniaków, jednak różnią się tym, że posiadają mięsny farsz z mięsa mielonego. Do farszu wykorzystywane jest głównie mięso wieprzowe, choć można również dodać odrobinę wołowiny. Dawniej, gdy w regionie prowadzone były hodowle owiec, do farszu dodawano baraninę. Jak się robi golce? Przepis na tradycyjne kluski ziemniaczane z Kaszub Dodaj do placków ziemniaczanych jeszcze jedno warzywo. Będą chrupiące jak nigdy", "url": "https://pysznosci.pl/przepis-dostalam-od-gospodyni-z-kaszub-biore-trzy-skladniki-i-robie-pyszne-kluski,6948172335180352a", "category": "pomorskie", "sub_category": "Gotowe dania i potrawy", "phrase": "Kaszubskie kluski ziemniaczane"}