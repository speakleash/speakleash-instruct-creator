{"meta_description": "Trzy składniki i obiad gotowy? Owszem, jeśli skusicie się na tradycyjne kaszubskie golce. To proste kluski, które przygotowuje się z gotowanych oraz surowych ziemniaków – wymieszanych pół na pół. Te proste do przygotowania kluski są w Polsce mało znane. A szkoda, bo doskonale sycą i zachwycają smakiem.", "title": "Wystarczą 3 składniki, by zrobić kaszubskie golce. Takich klusek ziemniaczanych jeszcze nie jedliście", "content": "Trzy składniki i obiad gotowy? Owszem, jeśli skusicie się na tradycyjne kaszubskie golce. To proste kluski, które przygotowuje się z gotowanych oraz surowych ziemniaków – wymieszanych pół na pół. Te proste do przygotowania kluski są w Polsce mało znane. A szkoda, bo doskonale sycą i zachwycają smakiem. Kluski ziemniaczane maja u nas długa tradycję. W różnych rejonach Polski jada się pyzy, kluski śląskie, kartacze, kopytka czy cepeliny. A na Kaszubach królują golce. Ten mało znany rarytas robi się bardzo prosto – należy wymieszać starte, surowe ziemniaków z ugotowanymi lub upieczonymi i przeciśniętymi przez praskę w proporcji 1:1. Do tej ziemniaczanej masy dodajemy z jajko oraz mąkę, a następnie wyrabiamy i formujemy niewielkie kluski. Mają one lekko szary kolor, ponieważ surowe ziemniaki szybko się utleniają. Dodaj ten składnik do wody. Czyszczenie grzybów stanie się proste Jesienią musisz spróbować \"wiewiórki\". Do tego pysznego ciasta potrzebne będą orzechy i jabłka Jak je podawać? Na Kaszubach golce jada się zwykle z dodatkiem podsmażonej cebulki, boczku lub zasmażaną kiszoną kapustą. Ale można też spotkać się z golcami podawanymi w towarzystwie sosu grzybowego bądź twarogu. Takie kluski smakują jak połączenie pierogów z plackami ziemniaczanymi, ale znacznie szybciej się je robi. Plusem jest to, że do ich przygotowania możemy wykorzystać ziemniaki z poprzedniego dnia. Surowe ziemniaki zetrzeć na tarce i odcisnąć na ściereczce. Dodać do nich ziemniaki ugotowane i przeciśnięte przez praskę. Wbić jajko, dodać mąkę oraz sól i wszystko zagnieść na gładkie, jednolite ciasto. Formować z niego niewielkie kluski i gotować w osolonym wrzątku. Na patelni podsmażyć cebulkę z boczkiem. Ugotowane kluski odcedzić i przełożyć na patelnię z okrasą. Przesmażyć i od razu podawać.", "url": "https://kuchnia.fakt.pl/wystarcza-3-skladniki-by-zrobic-kaszubskie-golce-takich-klusek-nie-jedliscie/sk0b7cr", "category": "pomorskie", "sub_category": "Gotowe dania i potrawy", "phrase": "Kaszubskie kluski ziemniaczane"}