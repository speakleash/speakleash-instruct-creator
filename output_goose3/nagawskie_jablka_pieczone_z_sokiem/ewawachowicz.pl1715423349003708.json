{"meta_description": "", "title": "Jabłka pieczone", "content": "Z całych jabłek usunąć ogonki i gniazda nasienne. Płytko naciąć skórkę (dookoła), aby zapobiec pękaniu w czasie pieczenia. Do rodzynków dodać cukier, goździki i cynamon.  Wymieszać i nadziać wydrążone jabłka. Przełożyć do żaroodpornego naczynia, zalać sokiem pomarańczowym. Na każde jabłko dać odrobinę masła, resztę wrzucić do soku.  Piec w piekarniku rozgrzanym do 180 st. C przez 30-40 minut (w zależności od wielkości jabłek), od czasu do czasu polewając pomarańczowym „sosem”.  Wyjąć, wyłożyć na talerzyki, polać sokiem spod jabłek, udekorować bitą śmietaną. Podawać na ciepło.", "url": "https://ewawachowicz.pl/przepisy,,190.html", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Nagawskie jabłka pieczone z sokiem"}