{"meta_description": "", "title": "Krążki z jabłek w cieście pieczone w piekarniku.", "content": "Umyj jabłka i obierz je ze skórki. Usuń gniazdo nasienne nie uszkadzając jabłka. Jabłka pokrój na plasterki grubości około 1 cm. Skrop plasterki jabłek sokiem wyciśniętym z cytryny, tak aby nie zczerniały. Jabłka odstaw na bok. Do miski wbij 1 jajko, dodaj mleko, mąkę, szczyptę soli, sodę oczyszczoną, cynamon i wymieszaj mikserem na jednolitą masę. Zanurzaj krążki z jabłek w przygotowanym cieście. Poczekaj aż nadmiar ciasta skapie. Układaj krążki jabłek zamoczonych w cieście na blaszce wyłożonej papierem do pieczenia. Postępuj tak, aż ułożysz już wszystkie plasterki jabłek. Wstaw blachę do nagrzanego piekarnika i piecz w temperaturze 180°C przez 20-30 minut.", "url": "https://zywieniowo.pl/krazki-z-jablek-w-ciescie-pieczone-w-piekarniku/", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Nagawskie jabłka pieczone z sokiem"}