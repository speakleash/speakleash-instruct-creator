{"meta_description": "Super pyszne i bardzo proste do zrobienia jabłka pieczone w piekarniku to świetny pomysł na jesienny lub zimowy deser. Mój przepis na jabłka pieczone to gwarancja niesamowitych doznań smakowych.", "title": "Pieczone jabłka", "content": "Pieczone jabłka z piekarnika to moja ulubiona propozycja na wyjątkowo prosty i super pyszny deser. Jest to przepis typowo jesienny, ale tak naprawdę można go szykować cały rok. Naczynie do zapiekania: zwykła blaszka z wyposażenia piekarnika lub prostokątna foremka do pieczenia. Jabłka ważone były przed usunięciem gniada nasiennego. Zawsze podaję wagę użytych przeze mnie warzyw lub owoców. Nie trzeba jednak stosować się do wytycznych co do grama. Wagi podawane są po to, by łatwiej Wam było zorientować się, jaka mniej więcej ilość potrzebna jest do zrobienia danego dania. Jedno jabłko ważyło u mnie około 150-220 gramów. Kalorie policzone zostały na podstawie użytych przeze mnie składników. Jest to więc orientacyjna liczba kalorii liczona na podstawie produktów, których użyłam w danym przepisie.   Na jabłka pieczone w piekarniku nadają się prawie wszystkie odmiany. Tak naprawdę nic nas nie ogranicza. Wybierz zatem swoją ulubioną odmianę albo upiecz kilka różnych jabłek na raz. U mnie była to jedna antonówka, dwie szare renety oraz jedno jabłko cortland.  Możesz już zacząć nagrzewać piekarnik. Ustaw 180 stopni z grzaniem góra dół lub też 170 stopni z termoobiegiem. Umyj dokładnie wszystkie jabłka i osusz przy pomocy ręcznika papierowego a następnie każdej sztuce odetnij \"kapelusik\" z ogonkiem. Górę jabłka odkładaj na bok a ze środka jabłek wydrążaj całe gniazda nasienne. Możesz to zrobić małym nożykiem lub też specjalnym narzędziem, które przeznaczone jest do wydrążania kulek z melona, czy arbuza.  Pora na farsz do jabłek. W jednej miseczce umieść razem garść drobnych rodzynek, dwie większe łyżki płynnego miodu, kilka sztuk orzechów włoskich oraz poł płaskiej łyżeczki cynamonu. To taka podstawowa mieszanka do pieczonych jabłek.Porada: Rodzynki możesz śmiało zastąpić suszoną żurawiną a orzechy włoskie orzechami pekan. Możesz użyć dowolnego płynnego miodu, który Ci smakuje lub sięgnąć po syrop np. klonowy. Do rodzynek i orzechów możesz też dodać ugotowany ryż lub np. kuskus.Taką mieszankę rozdziel po równo do każdego lekko wydrążonego jabłka. Orzechów nie kruszyłam, ale śmiało można je dodatkowo rozdrobnić. Nie trzeba tworzyć mieszanki. Wystarczy też umieścić po trochę z każdego składnika w dziurce po gnieździe nasiennym a na koniec oprószyć jabłuszka cynamonem i zamknąć \"kapeluszem\" z ogonkiem. Zrób jak Ci wygodniej :)Przed umieszczeniem jabłek w piekarniku można je z wierzchu posmarować odrobiną miodu lub syropu.Jabłuszka umieszczone w płytkiej foremce lub na zwykłej blaszce z wyposażenia piekarnikami umieść w nagrzanym piecu. Przypominam, że z grzaniem góra dół ustawiasz 180 stopni a z termoobiegiem 170 stopni. Wybierz środkową półkę w piecu i piecz tak jabłka około 40 minut.Jeśli Twoje jabłka są malutkie, to bardzo możliwe, że upieką się już po 30 minutach. Duże jabłka mogą zaś potrzebować nawet 60 minut pieczenia.", "url": "https://aniagotuje.pl/przepis/pieczone-jablka", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Nagawskie jabłka pieczone z sokiem"}