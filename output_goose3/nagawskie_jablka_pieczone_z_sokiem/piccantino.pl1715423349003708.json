{"meta_description": "3 wskazówki, dzięki którym pieczone jabłka będą jeszcze lepsze.", "title": "Trzy wskazówki, dzięki którym pieczone jabłka będą jeszcze lepsze - Magazyn - Piccantino", "content": "Sezon pieczonych jabłek jest wyjątkowy: wieczorne niebo coraz częściej przybiera teraz niezrównany aksamitny błękit, życie drzemie w ogrodach i parkach, a nawet najbardziej uparta zgiełk na ulicach wyparowuje nieco wcześniej niż zwykle. Pieczone jabłka idealnie pasują do tego spokojnego nastroju, a co najlepsze są bardzo proste w przygotowaniu. Co sprawia, że pieczone jabłka smakują jeszcze lepiej? Na co zwrócić uwagę podczas ich przygotowania i co warto dodać - o tym dowiesz się z porad poniżej. Numer jeden - odmiana jabłek  Po pierwsze: wybór odmiany to nie tyle smak, co konsystencja. Jabłka muszą być jędrne, aby nie rozpadały się podczas pieczenia i aby można wyciągnąć je łyżką z piekarnika. Popularne są tu odmiany świąteczne, takie jak „Der Schöne aus Boskoop” - w skrócie: Boskop, Cox Orange, Berlepsch, Jonagold i Gravensteiner. Wiele osób uważa, że ich smak jest raczej kwaśny lecz jest to raczej ich zaletą. Jabłka można przecież nadziać czymś słodkim i zachwycać się tym wyjątkowym połączeniem. Numer dwa - nadzienie  Punkt drugi wydaje się być prosty, jednak warto zwrócić uwagę na odpowiedni sposób nadziewania - taki, aby nadzienie nadało owocom wyjątkowego smaku. Nie należy robić w jabłku zbyt dużej dziury, aby nadzienie nie wylało się na blachę, gdyż cała praca pójdzie wtedy na marne. Czym można nadziewać jabłka? Możliwości jest wiele: klasyczne nadzienie to mieszanka orzechów włoskich i laskowych lub same migdały. Można spróbować czegoś wyjątkowego i nadziać jabłka marcepanem, rodzynkami, odrobiną cukru cynamonowego lub miodu. Wytrawni smakosze mogą pokusić się o nadzienie z Amaretoo Cointreau. Gdy wszystkie składniki zostaną wymieszane w jednolitą masę, należy nadziać nimi jabłka i gotowe! Owoce należy piec na blasze, ale nie powinno układać się ich zbyt ciasno. Numer trzy - pieczenie  Jabłko w kąpieli - co jest tu ważne? Płyn należy wlać do naczynia żaroodpornego. Idealną mieszanką będzie tu sok jabłkowy w połączeniu z białym winem - płyn musi dobrze zakryć spód. Jeśli pieczone jabłka chcesz podać swoim dzieciom zamiast wina można do soku jabłkowego wrzucić kilka goździków. W zależności od piekarnika owoce należy piec w temperaturze od 160 do 180 stopni w piekarniku z obiegiem lub w 180 do 200 stopniach przy grzaniu góra/dół. W zależności od ich wielkości jabłek czas pieczenia będzie wynosił od 20 do 30 minut. Jabłka można podać z sosem waniliowym lub lodami waniliowymi, jednak nie jest to konieczność. Można podać je z winem lub w wersji bezalkoholowej z łagodną, czarną herbatą oolonga lub rooibos. Jeśli szukasz inspiracji, jak zrobić nadzienie do jabłek, podrzucamy pomysł: Krótko podpiecz posiekane orzechy i migdały na patelni i wrzuć do miski. Wymieszaj z pozostałymi składnikami na gładką masę, odstaw na chwilę. Jabłka nadziewać masą i wstawić do piekarnika. Gotowe!", "url": "https://www.piccantino.pl/info/magazyn/trzy-wskazowki-dzieki-ktorym-pieczone-jablka-beda-jeszcze", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Nagawskie jabłka pieczone z sokiem"}