{"meta_description": "Kuchnia naszych wschodnich sąsiadów obfituje w naturalne produkty. Ukraińcy chętnie sięgają po dary natury, które odpowiednio przygotowane nie tylko rozpieszczają podniebienie, ale też są źródłem składników odżywczych, wspomagają witalność. Wśród nich można wymienić szczaw, a także botwinę, z których gotowana jest tradycyjna zupa szczawiowa. Zielony barszcz to propozycja godna przetestowania.…", "title": "Ukraińska zupa szczawiowa – zielony barszcz, tradycyjny przepis", "content": "Kuchnia naszych wschodnich sąsiadów obfituje w naturalne produkty. Ukraińcy chętnie sięgają po dary natury, które odpowiednio przygotowane nie tylko rozpieszczają podniebienie, ale też są źródłem składników odżywczych, wspomagają witalność. Wśród nich można wymienić szczaw, a także botwinę, z których gotowana jest tradycyjna zupa szczawiowa. Zielony barszcz to propozycja godna przetestowania. Sprawdź, dlaczego warto ją jeść i poznaj przepis na to pyszne danie. Barszcz zwyczajny to roślina, od której nazwano pyszną i zdrową zupę – barszcz. Z czasem składnik ten został zastąpiony szczawiem z dodatkiem botwiny i pokrzywy.  Mający zielone, podłużne liście szczaw, pojawia się na łąkach wczesną wiosną. Można go zbierać samodzielnie, wysiać w swoim ogródku lub doniczce, kupić na targu w świeżej formie lub znaleźć w sklepie w wersji słoikowej. Nadaje się też do mrożenia, dlatego odpowiednio przechowywany, może być spożywany również poza sezonem.  Warto włączyć ten rodzaj warzywa do swojej diety, ponieważ zawiera cenne dla zdrowia składniki, m.in. witaminę C, A, oraz witaminy z grupy B, a także żelazo, magnez, potas, fosfor i kwas foliowy, a także antyoksydanty.  Szczaw ma niewiele kalorii – około 20 kcal w 100 gramach produktu i sporą dawkę błonnika pokarmowego, który usprawnia procesy trawienne, dlatego jest polecany dla osób, które dbają o linię.  Również pozostała zielenina należy do grona wartościowych pokarmów. Smaki przeplatając się ze sobą, tworzą pyszne danie, które jest prawdziwą bombą składników odżywczych. Żeby ugotować ukraińską szczawiówkę, trzeba przygotować takie produkty jak:  Bulion:  porcja rosołowa z drobiu, można dorzucić kilka żołądków,  włoszczyzna,  2,5 litra zimnej wody,  3 listki laurowe, 3 ziarenka ziela angielskiego, przyprawy do smaku – sól i pieprz.  Składniki:  3 ząbki czosnku,  1 mała cebula,  łyżka masła klarowanego,  6 ziemniaków,  1 pomidor,  100 g młodego szczawiu,  75 g liści młodej pokrzywy lub botwiny,  4 jajka,  100 ml śmietany 18%,  sól, pieprz, natka pietruszki, szczypiorek. Do dużego garnka trzeba włożyć mięso i zalać zimną wodą, a następnie gotować je na małym ogniu przez około godzinę, po czym dorzucić warzywa, liście laurowe i ziele angielskie. Należy zebrać szumowiny i tłuszcz i nie dopuszczać do wrzenia. Doprawić solą i pieprzem.  Do przygotowanego, wciąż bulgoczącego wywaru drobiowego, należy dodać pokrojone w kostkę ziemniaki i ugotować. Na patelni należy zeszklić pokrojoną drobno cebulkę i podsmażyć czosnek. Dorzucić do nich poszatkowaną zieleninę – szczaw, pokrzywę, botwinę i chwilę poddusić. Następnie, gdy ziemniaki będą już ugotowane, zawartość patelni przekłada się do garnka z bulionem. Gotować przez kilka minut, po czym zaprawić śmietaną – żeby się nie zważyła, do osobnej miseczki trzeba odlać ją i odrobinę zupy, dokładnie wymieszać i powoli wlać do reszty. Doprawić do smaku przyprawami. W międzyczasie można ugotować jajka na półmiękko lub twardo. Gotowe danie wylewa się na obrane, pokrojone i umieszczone w głębokim talerzu jajo i posypuje posiekaną pietruszką i szczypiorkiem. Zupę można podawać z ciemnym chlebem.", "url": "https://best-market.pl/ukrainska-zupa-szczawiowa-zielony-barszcz-tradycyjny-przepis/", "category": "mazowieckie", "sub_category": "Gotowe dania i potrawy", "phrase": "Barszcz szczawiowy z Radziwiłłowa"}