{"meta_description": "", "title": "Barszcz biało-szczawiowy", "content": "Rozgrzałem w garnku 2 łyżki masła, wrzuciłem pokrojony w paski boczek, chwilę smażyłem. Dołożyłem posiekaną cebulę, lekko zrumieniłem, dodałem pokrojone w kostkę ziemniaki i marchewkę, mieszając smażyłem kilka minut. Całość zalałem bulionem, włożyłem białą kiełbasę, liść laurowy i ziele, gotowałem na małym ogniu, aby kiełbasy nie popękały.  Po ok. 25 minut wyjąłem je i odłożyłem. Do zupy dodałem szczaw , ok. 1/3 butelki białego barszczu i przeciśnięty przez praskę ząbek czosnku, gotowałem jeszcze 5 minut.  Na koniec dodałem pokrojoną w plasterki białą kiełbasę, zabieliłem śmietaną, przyprawiłem solą i pieprzem, przed podaniem wymieszałem ze sporą ilością posiekanego koperku. Każdą porcję udekorowałem połówkami jajka ugotowanego na twardo.", "url": "https://www.przyslijprzepis.pl/przepis/barszcz-bialo-szczawiowy-2", "category": "mazowieckie", "sub_category": "Gotowe dania i potrawy", "phrase": "Barszcz szczawiowy z Radziwiłłowa"}