{"meta_description": "Filety z kurczaka pokroić w niedużą kostkę. Przygotować marynatę: wymieszać 3 łyżki oliwy, przeciśnięty przez praskę czosnek, sól, pieprz, sok z cytryny,", "title": "Kurczak z dynią", "content": "To nasz pomysł na sycące danie z sezonowej dyni oraz kurczaka, przyprawione curry oraz kurkumą. Filety z kurczaka pokroić w niedużą kostkę. Przygotować marynatę: wymieszać 3 łyżki oliwy, przeciśnięty przez praskę czosnek, sól, pieprz, sok z cytryny, kurkumę i curry. Pokrojonego kurczaka natrzeć tak przygotowaną marynatą i odłożyć na 30 minut. W tym czasie obrać dynię, oczyścić i pokroić w kostkę. Na patelni rozgrzać resztę oliwy, wyłożyć dynię i podsmażać przez 4 minuty, cały czas mieszając. Do dyni dołożyć kurczaka z marynatą i smażyć jeszcze przez 5 minut. Następnie wlać bulion, po minucie dodać mleko kokosowe. Gotować jeszcze przez 2 minuty. Gotowe danie udekorować listkami bazylii, podawać z ryżem i warzywami.", "url": "https://hitpol.pl/przepisy/kurczak-z-dynia/", "category": "wielkopolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Marynata z korbola"}