{"meta_description": "", "title": "Dynia marynowana - przepis i porady. Doskonały sposób, by zachować złociste warzywo na dłużej", "content": "Do przygotowania dyni marynowanej można wykorzystać większość odmian dyni, dostępnych na rynku. Najlepsze do tego celu będą: dynia zwyczajna (zwana również dynią polską), dynia hokkaido oraz dynia piżmowa (butternut). Odmiana Muscat de Provence ma piękny, pomarańczowy miąższ, który jest zwykle dosyć słodki i doskonale nadaje się do deserów, jednak zamiast marynaty lepiej sprawdzi się do przygotowania puree. Zanim zabierzemy się do zrobienia marynaty, dynię myjemy, obieramy, wyciągamy pestki, a miąższ kroimy w kostkę o boku ok. 1,5 cm (może być nieco mniej, ale lepiej nie więcej, bo trudniej wam będzie umieścić warzywo w słoiku). Jeśli obawiacie się, że warzywo wyjdzie za twarde, kostkę możecie krótko obgotować w osolonym wrzątku (wystarczy 1-2 minuty) i odcedzić na sitku. Nie jest to jednak konieczne. Zanim dynia trafi do słoika i zostanie zalana zalewą, możesz (ale nie musisz) ją krótko obgotować Fot. Shutterstock Gotową dynię umieszczamy w słoiku. Na tym etapie możemy dodać do niej ulubione przyprawy, np. cynamon, anyż czy płatki chili (jeśli lubimy ostre marynaty). Dynię układamy dość ciasno, ale bez przesady. Powinno zostać tyle miejsca, by marynata oblewała wszystkie kawałki warzywa. Następnie wlewamy gorącą marynatę, zakręcamy słoiki i ustawiamy je na wieczkach (do góry dnem). Gdy ostygną, odwracamy je do właściwej pozycji i wstawiamy do spiżarni. Można ją jeść już po około 2-3 tygodniach, gdy smaki dobrze się przegryzą. Jeśli dyni nie obgotowywaliśmy, słoiki warto poddać pasteryzacji. Standardowe słoiki o pojemności około 500 ml powinniśmy pasteryzować przez mniej więcej 30 minut (w garnku lub piekarniku, jak wolicie). Słoików z dynią, którą wcześniej obgotowaliście, nie trzeba już pasteryzować (ale można, jeśli obawiacie się, że się zepsuje). Dynia marynowana najlepsza jest przez około rok po przygotowaniu. Po tym czasie jej smak może stać się nieco gorszy. Po zalaniu dyni gorącą marynatą, zakręć słoiki i ustaw je na wieczkach (do góry dnem) Fot. Shutterstock • Następnie krótko obgotuj ją w osolonym wrzątku i odcedź. • Gorącą marynatą zalej dynię w słoikach, a następnie każdy z nich porządnie zakręć. • Słoiki zapasteryzuj. Możesz na przykład ustawić je na blasze piekarnika rozgrzanego do 150 stopni Celsjusza, a następnie trzymaj w nim przez około 20 minut. • Gotowe słoiki ostudź i ustaw w spiżarni. Trzymaj je w niej do roku.", "url": "https://haps.pl/Haps/7,167251,23961601,dynia-marynowana-przepis-i-porady-doskonaly-sposob-by-zachowac.html", "category": "wielkopolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Marynata z korbola"}