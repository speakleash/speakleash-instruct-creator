{"meta_description": "Dynia w occie. Zdradzamy przepis na marynowaną dynię - Florina.pl", "title": "Dynia w occie. Zdradzamy przepis na marynowaną dynię", "content": "Dynia w occie to jeden z najprostszych przetworów z tego warzywa. I chociaż sezon na dynię jest krótki i trwa od września do listopada, to dzięki zamarynowaniu dyni możesz nawet w środku zimy cieszyć się jej wyjątkowym smakiem! Przepisów na dynię w occie jest bardzo wiele – najczęściej różnią się przyprawami. Są więc przepisy na dynię w occie na słodko, dynię słodko-kwaśną w occie, dynię w zalewie octowej z goździkami czy w wersji ostrzejszej – dynię w occie z curry. Tak naprawdę podczas robienia przetworów z dynią marynowaną, kiedy znasz podstawy przepisu, możesz puścić wodze fantazji i smaków. Dynia marynowana w occie może przybrać najróżniejsze oblicza smakowe, o czym przekonasz się, czytając nasze sprawdzone i proste przepisy. Nasze przepisy na dynię w occie zaczniemy od samej klasyki. Tę dynię marynowaną zrobisz w naprawdę krótkim czasie – najdłużej zajmie Ci samo obranie warzywa, więc koniecznie przygotuj ostry nóż i dobrą deskę do krojenia, a także cztery czyste słoiki na przetwory. Im większe, tym lepiej – optymalna pojemność to 1 litr. Co kupić do przepisu na najlepszą dynię marynowaną? Potrzebujesz: Przygotowanie dyni marynowanej w occie zacznij od umycia, wydrążenia i obrania dyni. Najlepsza do przepisu na dynię w occie na zimę jest odmiana muskatowa lub hokkaido. Zważ ją wcześniej przy pomocy wagi kuchennej. Po obraniu i wydrążeniu z pestek – pokrój na większą kostkę (ok. 1,5 cm). Teraz czas na obgotowanie warzywa. W dużym garnku zagotuj wodę i włóż pokrojoną dynię. Wyjmij warzywa po 3-4 minutach. Nie zwlekaj zbyt długo – dynia w occie powinna mieć zwartą konsystencję. Teraz do czystych słoików włóż kostki dyni i zacznij przygotowywać zalewę. Dynia w zalewie octowej z goździkami to najbardziej klasyczny przepis, który zawsze się sprawdza. Jak przygotować zalewę? Wlej do garnka wodę, wsyp szklankę cukru, ziele angielskie i aromatyczne goździki. Całość zagotuj i mieszaj do czasu, aż cukier się rozpuści. Wówczas wlej szklankę octu, doprowadź ponownie do wrzenia i od razu wyłącz. Gorącą zalewę wlej do słoików. Nasza dynia w zalewie octowej z goździkami jest już prawie gotowa! Teraz wystarczy zakręcić słoiki, odwrócić je do góry dnem i przykryć ręcznikiem. W ten sposób ułożone słoiki z dynią w occie zostaw na całą noc. Po tym czasie możesz je odstawić do spiżarki. Jak widzisz, przepis na dynię w occie z goździkami nie był trudny. Nasza kolejna propozycja to dynia w occie na słodko. Dodatek miodu i cynamonu sprawia, że to jedna z najpyszniejszych wersji marynowanej dyni. Do przepisu potrzebujesz: ● 1 średnią dynię (muskatowa lub hokkaido) ● 3/4 szklanki octu jabłkowego (6%) ● 5 łyżek cukru ● 4 łyżki miodu ● 1/2 łyżeczki soli ● 3 szklanki wody ● 20-30 goździków ● cynamon w lasce – standardowych małych lasek dostępnych w polskich sklepach powinno być ok. 3 sztuk ● estragon 1 łyżka Przygotowanie dyni w occie jabłkowym zacznij od dokładnego umycia, obrania ze skóry i wydrążenia warzywa. Następnie pokrój je w kostkę ok. 1,5 cm. W dużym garnku zagotuj wodę, wrzuć dynię, gotuj maksymalnie 4 minuty, a następnie odcedź. Przygotuj 3 litrowe słoiki i umieść w nich dynię. Zagotuj 3 szklanki wody z octem, a następnie dodaj cukier, miód, goździki, cynamon, sól i estragon. Ponownie zagotuj i ciepłą zalewę wlej do słoików. Dynia w occie na słodko jest niezwykle aromatyczna i doskonale pasuje do zimowych dań. Dynia w occie na zimę powinna znaleźć się w każdej domowej spiżarni. Jak ją podawać? Marynowana dynia może stanowić osobne danie – przystawkę. Świetnie komponuje się również z mięsem i ziemniakami jako rodzaj surówki. Dynia marynowana w occie pasuje także jako dodatek do placuszków i naleśników – tu szczególnie polecamy dynię w occie na słodko. Sprawdź nasz przepis na Placki z dyni – na słodko i słono! Kawałki dyni w occie urozmaicą smak risotto lub zapiekanek. Dynię marynowaną warto dodawać do ostrych dań, np. chili sin carne – warzywo zrównoważy ostrzejszy smak, tworząc niezapomnianą kompozycję. Kawałki dyni w occie możesz wrzucić do… zupy krem z dyni. Sprawdź jak go zrobić: Krem z dyni – jak sprawić, by był aromatyczny? Warto też docenić nie tylko smakowe walory dyni w occie, ale również jej piękny wygląd. Wykorzystaj intensywny, pomarańczowy kolor dyni marynowanej i twórz piękne jesienno-zimowe kompozycje na talerzu. Pamiętaj, że nic tak nie działa na apetyt jak estetyczny wygląd dania. Czy dynia w occie jest zdrowa? Na koniec warto napisać, czy dynia w occie jest zdrowa. W okresie zimowym często brakuje nam niezbędnych w diecie warzyw. Czy marynowana dynia może rozwiązać ten problem? Tak! Właściwości prozdrowotne dyni są znane od lat. To warzywo pełne odżywczych witamin (m.in. A, B1, B2, B6, C), ale też źródło wapnia, żelaza czy potasu. Tej jesieni przygotuj co najmniej kilka słoików marynowanej dyni – ciesz się jej smakiem na zdrowie! Zupa dyniowa – najlepszy jesienny przepis Ciasto dyniowe – X wariantów na jesienne podwieczorki Puree z dyni – sposób na dyniowe nadwyżki! Co można z niego zrobić? Dżem z dyni. Z czym łączyć dynię w dżemie?  Przepis na babeczki dyniowe – na Halloween i nie tylko! Ciasteczka dyniowe – jak je zrobić? 5 pomysłów", "url": "https://florina.pl/pl/blog/dynia-w-occie-zdradzamy-przepis-na-marynowana-dynie-1665737726.html", "category": "wielkopolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Marynata z korbola"}