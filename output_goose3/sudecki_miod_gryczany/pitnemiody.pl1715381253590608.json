{"meta_description": "Miód gryczany\nCo stanowi o wyjątkowości gryczanego? Odpowiedź brzmi: gryka zwyczajna. Roślina ta, pochodząca ze wschodniej i środkowej Azji i uprawiana już na 2000 lat przed Chrystusem, w Polsce znana jest głównie za sprawą swoich ziaren. My jednak, z przyczyn oczywistych, kierujemy swoją uwagę na kwiaty gryki – białe, różowe, czasem nawet czerwone, kwitnące w okresie od lipca do sierpnia. Pozyskiwany z nich nektar sprawia, że miód gryczany smakuje, pachnie i wygląda jak żadna inna odmiana.", "title": "Miód gryczany - sklep online", "content": "Miód gryczany świetnie sprawdzi się w profilaktyce chorób układu krwionośnego dzięki wysokiej zawartości rutyny wzmacniającej i oczyszczającej naczynia krwionośne. Rutyna poprawia również przyswajalność witaminy C, spowalniając jej utlenianie, co czyni z niej skuteczny oręż w walce z przeziębieniem i grypą. Obecność rutyny sprawia ponadto, że miód gryczany często wykorzystuje się w charakterze kosmetyku odżywiającego skórę, nawilżającego ją, regenerującego, spowalniającego proces jej starzenia. Dodajmy do tego zawarte w miodzie cukry proste, które bez problemu trafiają do krwiobiegu, niemal od razu odżywiając mięsień sercowy, odciążając przy okazji wątrobę, a otrzymamy odpowiedź na pytanie: dlaczego miód gryczany tak często poleca się osobom starszym, zwłaszcza tym ze zdiagnozowaną miażdżycą. Także w przypadku anemii miód gryczany jest sojusznikiem, którego warto mieć stale przy sobie. Czy to u dzieci, czy u dorosłych, efektywnie stymuluje wzrost hemoglobiny we krwi (żelazo obecne w miodzie jest w pełni przyswajalne, w przeciwieństwie do żelaza z warzyw czy mięsa). Co więcej, miód ten przyśpiesza regenerację organizmu po przebytych ciężkich chorobach. Istnieją również badania dowodzące wpływu miodu gryczanego na poprawę kondycji wzroku, słuchu czy pamięci. Kolejnym argumentem przemawiającym za regularnym spożywaniem tej odmiany miodu jest wysoka zawartość magnezu. Magnez reguluje pracę serca, dba o prawidłowe ciśnienie krwi, wspomaga działanie układu odpornościowego i nerwowego, stanowi skuteczną pomoc w stanach wyczerpania nerwowego, a także poprawia koncentrację. Miód gryczany wykazuje także działanie oczyszczające organizm z toksyn, ołowiu czy rozmaitych pierwiastków promieniotwórczych. Dzięki temu dobrze sprawdzi się jako lek… na kaca, choć zmniejsza szkodliwe działanie także innych używek, jak choćby kawy.", "url": "https://pitnemiody.pl/kategoria/miod-gryczany", "category": "dolnośląskie", "sub_category": "Miody", "phrase": "Sudecki miód gryczany"}