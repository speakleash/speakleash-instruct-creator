{"meta_description": "Sery twarogowe to produkty otrzymane przez odpowiednią obróbkę skrzepu białek mleka (głównie kazeiny) skoagulowanych metodą kwasową (ukwaszenie w wyniku fermentacji mlekowej) lub kwasowo-podpuszczkową (jednoczesne działanie enzymów koagulujących i bakterii fermentacji mlekowej) i odpowiednie osuszenie do zawartości wody 65-75%. Wyróżnia się następujące etapy produkcji twarogu: pasteryzacja mleka, dodatek zakwasu, krojenie skrzepu, dogrzewanie, płukanie, ociekanie, prasowanie, formowanie", "title": "Sery twarogowe - E-Szkoła", "content": "Sery twarogowe to produkty otrzymane przez odpowiednią obróbkę skrzepu białek mleka (głównie kazeiny) skoagulowanych metodą kwasową (ukwaszenie w wyniku fermentacji mlekowej) lub kwasowo-podpuszczkową (jednoczesne działanie enzymów koagulujących i bakterii fermentacji mlekowej) i odpowiednie osuszenie do zawartości wody 65-75%. Wyróżnia się następujące etapy produkcji twarogu: pasteryzacja mleka, dodatek zakwasu, krojenie skrzepu, dogrzewanie, płukanie, ociekanie, prasowanie, formowanie i pakowanie. Sery twarogowe przeznaczone są w większości do bezpośredniego spożycia, choć niektóre poddaje się uprzedniemu dojrzewaniu lub suszeniu, przedłużającemu ich trwałość. Inne służą do celów piekarsko-cukierniczych lub po wymieszaniu z dodatkami smakowo-zapachowymi – do produkcji deserów i past kanapkowych. Sery twarogowe dzieli się na kwasowe i kwasowo-podpuszczkowe. W zależności od zawartości tłuszczu sery te dzieli się na: śmietankowe (ok. 55% tł. w m. i do 74% wody), pełnotłuste (ok. 42% tł. w sm. (do 77% wody), tłuste (ok. 30% tł. w s.m. i do 79% wody), półtłuste (ok. 15% tł. w sm. i do 82% wody) oraz chude – o mniejszej zawartości tłuszczu i do 84% wody. Sery twarogowe kwasowe można podzielić na nie- dojrzewające i dojrzewające oraz na naturalne (twarogi) i serki twarogowe (twarożki). Większość tych serów to sery niedojrzewające. Sery twarogowe kwasowe naturalne, czyli twarogi, powstają ze skrzepu kwasowego białek i tłuszczu mleka, wytrąconego — wpływem kwasu mlekowego wytwarzanego przez bakterie fermentacji mlekowej zakwasu, z którego usunięto część serwatki. Sery te otrzymuje się przez dodatek do pasteryzowanego mleka zakwasu, krojenie powstałego skrzepu, dogrzewanie, płukanie, ociekanie, prasowanie i formowanie. Twarogi powszechnie określane są jako sery białe. Ze względu na postać rozróżnia się ser twarogowy prasowany – krajankę (w kształcie sześcianu), klinek (w kształcie klina) i mielony. Sery twarogowe kwasowe mogą być przeznaczone do bezpośredniego spożycia lub do dalszego przerobu na serki twarogowe, sery twarogowe dojrzewające lub sery twarogowe topione (ser smażony). Twarogi naturalne pakowane niehermetycznie są produktami o krótkiej przydatności do spożycia. Serki twarogowe, tzw. twarożki, otrzymuje się z serów twarogowych kwasowych naturalnych przez ich rozcieranie i mielenie, mieszanie z wodą, mlekiem, maślanką, śmietanką lub masłem, Tego typu twarożki doprawia się różnymi dodatkami smakowymi, takimi jak sól, zioła, warzywa, owoce itp. oraz niekiedy stosuje się także dodatek stabilizatorów. Serki te poddaje się termizacji i pakuje w wytłoczki z tworzyw sztucznych w warunkach aseptycznych, przez co zyskują trwałość od kijku dni do kilku tygodni. Termizacja polega na ogrzewaniu masy serowej do ok. 60°C przez kilka minut i ma na celu zniszczenie części mikroorganizmów, a tym samym przedłużenie trwałości serków. Sery twarogowe dojrzewające stanowią nieliczną grupę serów twarogowych. Sery tego typu wytwarza się na niedużą skalę i mają one znaczenie regionalne. Są to produkty otrzymywane z chudego twarogu, który miesza się z solą, często z przyprawami smakowymi (np. kminkiem, majerankiem) i formuje w serki w kształcie płaskich krążków o masie 50-200 g. Krążki obsusza się, układa w drewnianych skrzynkach i poddaje procesowi dojrzewania (tzw. gliwienia). Wyróżnia się sery twarogowe dojrzewające pleśniowe i maziowe. Do najbardziej znanych serów twarogowych dojrzewających należą serki harceńskie, kwargle i gomółki. Gliwienie występuje głównie pod wpływem pleśni Oospora lactis, drożdży kożuchowych i bakterii proteolitycznych. Proces przebiega od powierzchni do wewnątrz, nadając, szklisty wygląd prawie całej masie sera i barwę kremową. Gliwienie prowadzi się od kilku dni do kilku miesięcy, zależnie od typu sera (np. szwajcarski ser schabziger uważa się za najlepszy po upływie roku). W serach tych nie występują intensywne przebarwienia charakterystyczne dla serów z przerostem pleśniowym. Tradycyjnie w wyrobie serów tego typu wykorzystuje się pleśń naturalnie obecną w powietrzu serowarni. Serki twarogowe kwasowo-podpuszczkowe są wyrabiane przez zadanie pasteryzowanego mleka wzbogaconego w chlorek wapnia, zakwasem czystych kultur bakterii fermentacji mlekowej i niewielką ilością preparatu podpuszczki. Najpopularniejsze sery kwasowo-podpuszczkowe to tzw. serki homogenizowane i serki ziarniste typu „cottage cheese” (serek wiejski). Otrzymywanie serków homogenizowanych polega na wirówkowej metodzie oddzielania skrzepu od serwatki. Powstaje w ten sposób silnie rozbita masa twarogowa. Uzyskana masa mieszana jest z pasteryzowaną śmietanką i ewentualnie dodatkami smakowymi. Serki ziarniste cechują się obecnością niezlepionych ze sobą ziaren serowych. Rozdrobniony na ziarna skrzep płucze się wodą o coraz niższej temperaturze (odpowiednio ok. 22, 10 i 3°C). Płukanie ma na celu stopniowe i silne schłodzenie ziaren serowych, co powoduje ich stężenie oraz utrwalenie uzyskanego kształtu i spoistości. Po odcieknięciu wody ziarna serowe miesza się z soloną śmietanką i pakuje aseptycznie w opakowania z tworzywa sztucznego. Serek ten zawiera ok. 80% wody i ok. 20% tłuszczu w suchej masie. Dzięki termizacji i aseptycznemu pakowaniu serki zyskują większą trwałość – zwykle od 1 do 3 tygodni. Wszystkie sery twarogowe powinny, charakteryzować się smakiem i zapachem czystym, łagodnym, lekko kwaśnym, a w przypadku serów z dodatkami smakowymi także wyraźnym smakiem użytych dodatków. Struktura i konsystencja powinna być jednolita, zwarta, bez grudek lub lekko ziarnista (dla twarogów chudych), z ewentualnie widocznymi cząstkami użytych dodatków. Barwa powinna być biała do kremowej, jednolita w całej masie lub charakterystyczna dla użytych dodatków. Sery twarogowe pakuje się w suchy papier pergaminowy, w kubeczki z tworzyw sztucznych, próżniowo w folię polietylenową lub w wielowarstwowe kartony laminowane. Sery twarogowe należy przechowywać w pomieszczeniach chłodnych, czystych, suchych i wolnych od obcych zapachów, w temp. 1-10°C. Okres przydatności do spożycia serów twarogowych pakowanych w pergamin wynosi 48 h, Ucząc od daty produkcji. W praktyce spotyka się sery twarogowe o trwałości przedłużonej przez termizację i aseptyczne pakowanie. Inne okresy przechowywania, ustalane są przez producenta na podstawie badań przechowalniczych.", "url": "https://www.eszkola-wielkopolska.pl/eszkola/projekty/liceum3-pila/droga_bardzo_mleczna/rezultaty-projektu/sery/sery-twarogowe/", "category": "małopolskie", "sub_category": "Sery i inne produkty mleczne", "phrase": "Sery twarogowe niedojrzewające"}