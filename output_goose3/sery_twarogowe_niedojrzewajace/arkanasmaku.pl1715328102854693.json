{"meta_description": "Gatunek sera wpływa na jego wygląd, zapach, smak czy konsystencję. Klasyfikację serów prowadzi się m.in. ze względu na czas dojrzewania.", "title": "Klasyfikacja serów świata – poznaj znane i mniej znane rodzaje i gatunki serów", "content": "Sery to powszechnie lubiane i często spożywane produkty spożywcze. Grupa ta to nie tylko popularny ser żółty i biały. Czy znasz wszystkie ich rodzaje? Z pewnością nie, gdyż jest ich wiele. Różnią się sposobem wytwarzania, a przez to swoim wyglądem, smakiem, konsystencją czy kalorycznością. Każda odmiana ma też inne wartości odżywcze. Sery można pozyskiwać nie tylko z mleka krowiego, ale również pochodzącego od innych zwierząt. Jakie gatunki należą do najbardziej cenionych i jak wygląda podział serów? Ser to produkt znany praktycznie na całym świecie. Co ciekawe, produkuje się ok. 4 tys. rodzajów, jednakże w naszym kraju jest to tylko 90 gatunków. Poszczególne odmiany różnią się od siebie składem, rodzajem mleka czy odmiennym procesem produkcji. Główny podział bierze pod uwagę pochodzenie wykorzystanego do produkcji mleka. Sery pozyskuje się głównie z mleka krowiego, owczego albo koziego. W produkcji używa się mleka niepasteryzowanego lub pasteryzowanego. Z mleka krowiego wytwarzany jest niesłychanie słynny ser gouda czy też ementaler. Ser owczy to na przykład góralski oscypek czy bryndza, natomiast z koziego mleka pochodzi cabrion. W Polsce popularnością cieszy się wędzenie. • Sery z mleka krowiego są słodkie, maślane i śmietankowe. Za ich konsystencje i smak odpowiada wysoka zawartość tłuszczu. • Ser kozi jest pikantny i świeży, polecany zwłaszcza w diecie lekkostrawnej. • Sery produkowane z mleka owczego to gwarancja bogatego smaku. Posiadają one w sobie największą ilość tłuszczu. Niezależnie od danego gatunku cały proces produkcyjny polega na wyrównaniu zawartości tłuszczu w mleku i jego pasteryzacji. Następnie dodaje się bakterie, których celem jest przekształcenie laktozy do kwasu mlekowego. Wymienić możemy 4 główne gatunki sera, rozróżniane ze względu na jego produkcję: • sery podpuszczkowe – z pewnością jest to najliczniejsza grupa, która dominuje na sklepowych półkach. Ich nazwa pochodzi od podpuszczki, która dodawana jest do mleka i powoduje powstanie skrzepu; • sery kwasowe ukwaszone kulturami bakterii – skrzep w tym produkcie jest wynikiem naturalnej fermentacji mleka oraz wytwarzania się kwasu mlekowego i dodania innego kwasu. Serem kwasowym jest między innymi ser Paneer (pochodzący z Indii); • sery kwasowo-podpuszczkowe – w takich przysmakach stosuje się kwas fermentacji mlekowej czy też inny zakwaszacz oraz podpuszczkę. Przykładem tego rodzaju jest chętnie wybierany przez Polaków serek wiejski; • sery zwarowe – produkuje się je poprzez podgrzanie serwatki. W tym procesie dochodzi do wytworzenia białka serwatkowego, czyli bazy niezbędnej w produkcji sera. Przykładem jest często stosowana w kuchni włoskiej riccotta. Możemy także rozróżnić sery ze względu na czas dojrzewania: • sery świeże – to wszelkie odmiany niedojrzewające, których zdatność do spożycia jest stosunkowo krótka. Zazwyczaj należy je wykorzystać w przeciągu kilku dni; • sery miękkie – do tej grupy należą wyroby maziowe, pleśniowe i krótko dojrzewające. Ich czas dojrzewania wynosi od 10 do 30 dni. Charakteryzują się delikatną, kremową konsystencją; • sery półtwarde – ich okres dojrzewania wynosi od 2 do 12 miesięcy. Na ich smak wpływa przede wszystkim skórka; • sery twarde – w przypadku tych produktów okres dojrzewania wynosi co najmniej rok. Produkuje się je z odtłuszczonego mleka; są kruche i twarde. Większość produktów, które spotykamy w sklepach to sery podpuszczkowe. Używamy ich do przygotowania śniadań, dań obiadowych czy też przystawek na specjalne okazje. Sprawdzają się doskonale w potrawach z makaronem, zapiekankach, jak i zwykłych kanapkach. Podział odmian serów może być też dokonany, biorąc pod uwagę zawartość tłuszczu. Wymienia się więc produkty: Sery dzieli się też na te świeże oraz dojrzewające. Świeże mają krótszy okres przydatności do spożycia. Przykładem takiego wyrobu jest bundz – pyszny produkt, który może być wykorzystany w wielu przepisach kulinarnych. Sery dojrzewające nadają się natomiast nawet do dłuższego przechowywania, chociaż możemy je też spożywać na świeżo. Znane gatunki to zwłaszcza te typu włoskiego, angielskiego i szwajcarskiego, takie jak: Ta sama grupa obejmuje też sery produkowane w naszym kraju. Możemy tu mówić o takich przysmakach jak: ser Szafir, Bursztyn, Rubin, Carski czy Oko na Żubra. We Włoszech produkuje się nawet ok. 600 gatunków różnorodnych serów. Co ważne, są one zazwyczaj chronione unijnymi oznaczeniami. Kraj ten kojarzony jest z aromatyczną pizzą z pomidorami, bazylią i oczywiście serem mozzarella. Dania z makaronami także posypuje się mlecznym wyrobem, najczęściej twardym parmezanem. Włoskie tiramisu bazuje natomiast na mascarpone. Głównym składnikiem sałatki caprese jest mozzarella. Większość regionów tego kraju znanych jest z produkcji własnego sera. Do innych popularnych odmian należy gorgonzola, provolone, grana padano, ricotta czy fontiga. Gouda to chyba jeden z najsłynniejszych serów świata. Tę odmianę produkuje się z mleka krowiego, a wyróżnia go orzechowo-maślany smak oraz elastyczna konsystencja. Szlachetną odmianą tego gatunku jest zwłaszcza krucha Gouda Old Amsterdam, która dojrzewa 18 miesięcy. Inny popularne sery holenderskie to Edam czy Maasdamer. Ojczyzną sera można też nazwać Francję. W tym kraju spotyka się przede wszystkim ostre sery pleśniowe. Wyróżniamy te z porostem pleśniowym, takie jak camembert, brie czy Coulommiers oraz z przerostem pleśniowym – nazywane bleu z uwagi na niebieską pleśń (wyglądającą jak żyłki). Do tych francuskich gatunków zalicza się: Roquefort, Bleu de Bresse, Bleu d'Auvergne. Mieszkańcy Szwajcarii bardzo chętnie spożywają fondue. Danie to polega na tym, iż kawałki pieczywa moczy się w podgrzanej masie, będącej mieszanką różnych serów. Kolejną potrawą popularną w Szwajcarii jest raclette, czyli pełnotłusty twardy ser podawany na specjalnym grillu. Dania te przygotowuje się z odmian produkowanych w tym kraju. Co ciekawe, rocznie wytwarza się ok. 180 tys. ton sera. Ze Szwajcarii pochodzą takie znane rodzaje jak: emmentaler, Gruyere czy Schabziger. Emmentaler nazywa się często serem szwajcarskim, ma duże dziurki oraz słodkawo-orzechowy smak. Znanym rodzaje serem jest także pochodzący z Hiszpanii . Ma wyrazisty smak i produkuje się go z mleka owiec rasy manchega. W Polsce produkuje się zaledwie 90 gatunków serów. Nie jest to wcale dużo, gdyż łącznie znanych jest aż 4 tys. ich rodzajów. Do najpopularniejszych produktów, najczęściej używanych w kuchni mieszkańców Polski, możemy zaliczyć: Sery białe najchętniej wybierane w sklepach to zwłaszcza bundz, bryndza, serek wiejski oraz serek homogenizowany. Bryndza jest świetnym dodatkiem do dań, natomiast serek wiejski i homogenizowany często są spożywane jako przekąska lub element śniadania Sery białe, tak samo, jak żółte, dzieli się ze względu na zawartość w nich tłuszczu. Klasyfikujemy produkty: pełnotłuste, tłuste, półtłuste, odtłuszczone i chude. Codzienna konsumpcja sera jest jak najbardziej zalecana dla naszego zdrowia. Warto jednak pamiętać, aby wybierać wysokiej jakości artykuły i spożywać je z umiarem.", "url": "https://arkanasmaku.pl/pl/blog/klasyfikacja-serow-swiata-poznaj-znane-i-mniej-znane-rodzaje-i-gatunki-serow-1668684496", "category": "małopolskie", "sub_category": "Sery i inne produkty mleczne", "phrase": "Sery twarogowe niedojrzewające"}