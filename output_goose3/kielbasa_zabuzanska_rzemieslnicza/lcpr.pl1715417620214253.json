{"meta_description": "", "title": "Warsztaty 26-11-2023 – Lubuskie Centrum Produktu Regionalnego", "content": "Zapraszamy na zapisy na darmowe warsztaty, które odbędą się 26 listopada 2023 roku na Twoim Zielonym Targu Ochla – Zielonogórska 5, Zielona Góra. Temat warsztatów: „Twist z wieprzowiną na weki weków”  Termin warsztatów: 26.11.2023 r.  Godzina: 13:00  Miejsce warsztatów: Twój Zielony Targ Ochla – Zielonogórska 5, Zielona Góra – Chata Chotków. SALCUM-FIXUM to mała rodzinna firma, położona w Sulechowie, w województwie lubuskim.  Od 2013 roku produkuje wędliny i przetwory mięsne z wykorzystaniem naturalnych składników. Firma bazuje na surowcu pochodzącym z małych gospodarstw. W swojej ofercie Salcum-Fixum posiadają również wyroby ze świni złotnickiej, hodowanej w sposób naturalny. Surowiec, poddawany jest procesowi długotrwałego peklowania z zastosowaniem ziół. Wędzenie odbywa się wyłącznie w sposób naturalny, w tradycyjnej wędzarni, na drewnie olchowym. Do wędzenia nie używane są trociny ani dymogeneratory. W produktach nie znajdziecie gotowych mieszanek przypraw, są one mielone i komponowane samodzielnie przez właścicieli.  Firma nieustannie się rozwija, testując nowe smaki, aby trafić w coraz bardziej wymagające podniebienia konsumentów. Jak podkreślają właściciele: ,,Nigdy nie „zjeżdżamy” z jakości. Nigdy też nie staniemy się komercyjnymi wytwórcami! Co to, to nie!”  W całej karierze wędliniarskiej Salcum-Fixum odniosło kilka sukcesów: cztery produkty, zostały wpisane na ministerialną Listę Produktów Tradycyjnych (kiełbasa kresowa dojrzewająca, kiełbasa zabużańska rzemieślnicza, czarny salceson, bułczanka). Zdobyte zostały trzy Perły Poznańskich Targów Polagra (dania z kaczki: filet z kaczki, pasztet z kaczki, udziec solony dojrzewający oraz salceson biały) oraz dwa medale Poznańskich Targów Smaki Regionów (pasztet z kaczki z kurkami oraz pasztet z królika).  Podczas warsztatów uczestnicy będą mogli dowiedzieć się, zobaczyć, poczuć i posmakować pyszny wyrób, jakim jest kiełba w słoju według Salcum–Fixum! UWAGA!  Każdy uczestnik jest zobowiązany do wysłania osobnego zgłoszenia (jedno zgłoszenie nie stanowi rezerwacji miejsc dla większej ilości uczestników!).  Wysłanie zgłoszenia nie jest jednoznaczne z udziałem w warsztatach ze względu na ograniczoną ilość miejsc.  Organizator będzie kontaktował się z osobami zakwalifikowanymi telefonicznie.", "url": "https://lcpr.pl/zg/warsztaty/warsztaty-2023-11-3/", "category": "lubuskie", "sub_category": "Mięso świeże oraz produkty mięsne", "phrase": "Kiełbasa zabużańska rzemieślnicza"}