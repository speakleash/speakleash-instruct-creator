{"meta_description": "Kolejne dwa przysmaki trafiły na listę produktów tradycyjnych. To kiełbasa kresowa dojrzewająca i kiełbasa zabużańska rzemieślnicza, wytwarzane przez firmę Salcum-Fixum z Sulechowa.", "title": "Lubuskie ma kolejne dwa produkty tradycyjne", "content": "Na liście lubuskich produktów tradycyjnych, prowadzanej przez Ministra Rolnictwa i Rozwoju Wsi znajduje się już 61 lokalnych specjałów. Kiełbasa kresowa dojrzewająca swoje korzenie ma, jak nazwa wskazuje, na Kresach Wschodnich. Wywodzi się z Ukrainy, z miejscowości Huta Oleska. Kiedyś na tych terenach mieszkali Włosi, niewykluczone więc, że mogli mieć wpływ na receptury i metody wytwarzania wędlin przez mieszkańców. Składniki niezbędne do jej wyrobu kiełbasy kresowej były przed wojną bardzo kosztowne, dlatego przygotowywano ją tylko na specjalne okazje. Niejednokrotnie na jej produkcję składało się kilka rodzin. W roku 1945 mieszkańcy Huty Oleskiej zostali przesiedleni do Bukowicy w gminie Niegosławice oraz Żukowa w gminie Nowe Miasteczko. Dzięki nim tradycja wytwarzania kiełbasy kresowej przetrwała do dziś. Kolejną nowością na liście produktów tradycyjnych jest kiełbasa zabużańska rzemieślnicza, produkowana podobnie, jak kiełbasa kresowa, przez mieszkańców Huty Oleskiej. Była ona powszechnie dostępna, bo składniki potrzebne do jej wyrobu nie były aż tak kosztowne.", "url": "https://gazetalubuska.pl/lubuskie-ma-kolejne-dwa-produkty-tradycyjne/ar/12370598", "category": "lubuskie", "sub_category": "Mięso świeże oraz produkty mięsne", "phrase": "Kiełbasa zabużańska rzemieślnicza"}