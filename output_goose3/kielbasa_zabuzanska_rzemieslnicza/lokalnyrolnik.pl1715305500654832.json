{"meta_description": "Najlepsze swojskie kiełbasy od lokalnych producentów. Kiełbasy białe, góralskie, kaszanki, chorizo, frankfurterki… Sprawdź, co mamy w ofercie!", "title": "Kiełbasy - zdrowa żywność od rolników - sklep", "content": "Na naszej stronie znajdziesz szeroki wachlarz wędlin i kiełbas. Kiełbasy, które tu widzisz, pochodzą od lokalnych ekologicznych producentów, specjalizujących się w hodowli i przetwórstwie drobiu i wieprzowiny, a także w produkcji wędlin z niesłusznie zapomnianej dzisiaj w Polsce dziczyzny. Zaopatrzysz się tu w kiełbasy dla całej rodziny: tradycyjne, staropolskie kiełbasy, kaszanki czy salami, a dla najmłodszych: eko kiełbaski drobiowe bez dodatku soli peklowej. W ofercie naszych dostawców znajdziesz także kiełbasę w słoiku, frankfurterki, kiełbasy wędzone, parzone, podsuszane, wolno dojrzewające – na co tylko masz ochotę. Wybieraj, próbuj i znajdź swoje ulubione, naturalne smaki. Wszystkie wędliny i kiełbasy na naszej stronie mają prosty skład i nie zawierają sztucznych barwników, konserwantów i innych substancji chemicznych. Mięso pochodzi z ekologicznych gospodarstw i nie zawiera hormonów czy antybiotyków. Prowadzący je mali rolnicy dbają o swoje zwierzęta, karmią je naturalnymi paszami i zapewniają im odpowiednie warunki, dostęp do świeżego powietrza i słońca. Dzięki temu mięso wykorzystywane przez dostawców jest zdrowe i wyjątkowo wyraziste w smaku. W naszej ofercie znajdziesz również kiełbasy wytwarzane z dziczyzny, o której naturalnym pochodzeniu nie trzeba nawet wspominać. Masarnie produkujące kiełbaski stosują pracę rzemieślniczą oraz naturalne i ekologiczne składniki. Mięso pochodzące ze sprawdzonych i certyfikowanych źródeł, aromatyczne zioła, nadające wyjątkowy smak jałowiec czy czosnek oraz konserwująca wędliny sól to naturalny skład, który wyróżnia towary od prezentowanych dostawców. Doceniają go klienci naszej strony – gdy raz spróbujesz swojskiej kiełbaski, nie zadowoli Cię żadna inna. Żyjące w polskich lasach zwierzęta tradycyjnie gościły na szlacheckich stołach. Doceniano wyrazisty smak dzika i kruche mięso szlachetnego jelenia. Nie obył się bez nich żaden wystawny obiad. Dziś większość naszej polskiej dziczyzny przeznaczana jest na eksport. Dlaczego z niej rezygnujemy? Gdy tak często spożywamy mięso z przemysłowych hodowli, warto przypomnieć sobie wartość zdrowotną i naturalny smak dziczyzny. Mięso takie jest naturalnie zdrowe, zawiera dużo lekkostrawnego białka i aminokwasów egzogennych. Ma mniejszą kaloryczność i zawartość tłuszczu niż mięso hodowlane, jest więc odpowiednie dla każdego, także dla osób na diecie. Jednocześnie zawiera więcej witamin i składników mineralnych, m.in. witamin z grupy B, żelaza, magnezu, wapnia czy potasu. Dziczyzna zmienia nieco swój smak zależnie od pory roku, a co za tym idzie, od sposobu odżywiania zwierząt. Zawsze jednak smakuje lasem, świeżym powietrzem, wiatrem i naturą. Do swoich kiełbasek nasi dostawcy pozyskują dziczyznę od myśliwych z kół łowieckich. Spełnia ona surowe normy jakości. Dlatego kiełbaski z mięsa jelenia czy dzika, które tu znajdziesz, to samo zdrowie. Spróbuj!", "url": "https://lokalnyrolnik.pl/collections/kielbasy", "category": "lubuskie", "sub_category": "Mięso świeże oraz produkty mięsne", "phrase": "Kiełbasa zabużańska rzemieślnicza"}