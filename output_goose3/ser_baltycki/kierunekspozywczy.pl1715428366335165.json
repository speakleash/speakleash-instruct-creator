{"meta_description": "Kierunek BMP", "title": "Ser Bałtycki na Liście Produktów Tradycyjnych", "content": "Ser Bałtycki wytwarzany jest w Bobolicach przez Spółdzielnię Mleczarską MLEKOSZ. Jego główną bazę stanowi mleko krowie kupowane od rodzimych rolników, a niezbędnymi dodatkami są m.in. podpuszczka, sól oraz naturalny barwnik annato, otrzymywany z drzewa pochodzącego z Ameryki Południowej. Produkt został wpisany na Listę Produktów Tradycyjnych 11 sierpnia 2017. Obecnie na ministerialnej liście znajdują się 42 produkty z województwa zachodniopomorskiego.", "url": "https://www.kierunekspozywczy.pl/artykul,50680,ser-baltycki-na-liscie-produktow-tradycyjnych.html", "category": "zachodniopomorskie", "sub_category": "Sery i inne produkty mleczne", "phrase": "Ser bałtycki"}