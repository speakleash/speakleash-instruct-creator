{"meta_description": "Już wiemy, jaka żywność wytrzymuje najdłużej! Nurkowie, badający wrak szwedzkiego okrętu Kronan, który zatonął w 1676 roku u szwedzkich wybrzeży odkryli dziwna masę, która według naukowców jest serem.", "title": "Ser, który ma 340 lat", "content": "Już wiemy, jaka żywność wytrzymuje najdłużej! Nurkowie, badający wrak szwedzkiego okrętu Kronan, który zatonął w 1676 roku u szwedzkich wybrzeży odkryli dziwna masę, która według naukowców jest serem. Jakież było zaskoczenie nurków, którzy po otwarciu skarbca okrętu Kronan znaleźli tam nie złoto i kosztowności, ale dziwna masę wydzielającą intensywny zapach drożdży i sera roquefort. Jak podaje agencja AFP, zagadkowa masa znajdowała się w szczelnie zamkniętym naczyniu.- Sądzimy, że jest to produkt mleczarski. W przeciwieństwie do pozostałych, uważam tę woń za dość przyjemną, czuć w niej życie - opowiadał Lars Einarsson, odpowiedzialny za misję badania wraku niedaleko wyspy Olandia.Według badacza warunki konserwacji znaleziska były optymalne: Bałtyk jest słabo zasolony, a naczynie znajdowało się pod warstwą osadów chroniącą przed zniszczeniem.Tajemnicza masa ma być teraz przekazana w celu zbadania uniwersytetowi rolniczemu w Uppsali.Okręt Kronan zatonął 1 czerwca 1676 roku podczas bitwy floty szwedzkiej z flotami Danii i Holandii.", "url": "https://www.tawernaskipperow.pl/czytelnia/ciekawostki/ser-ktory-ma-340-lat/5329", "category": "zachodniopomorskie", "sub_category": "Sery i inne produkty mleczne", "phrase": "Ser bałtycki"}