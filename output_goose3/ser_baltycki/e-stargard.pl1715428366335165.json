{"meta_description": "Niepowtarzalny, a co najważniejsze niezmienny smak Sera bałtyckiego, wytwarzanego od 44 lat został doceniony.", "title": "Ser Bałtycki na Liście Produktów Tradycyjnych", "content": "Ser trafił na Listę Produktów Tradycyjnych prowadzoną przez Ministerstwo Rolnictwa i Rozwoju Wsi. 21 września na terenie Spółdzielni Mleczarskiej Mlekosz wicemarszałek Jarosław Rzepa wręczy wnioskodawcy list gratulacyjny.    Ser Bałtycki wytwarzany jest w Bobolicach przez Spółdzielnię Mleczarską MLEKOSZ. Jego główną bazę stanowi mleko krowie kupowane od rodzimych rolników, a niezbędnymi dodatkami są m.in. podpuszczka, sól oraz naturalny barwnik annato, otrzymywany z drzewa pochodzącego z Ameryki Południowej.    Produkt został wpisany na Listę Produktów Tradycyjnych 11 sierpnia 2017. Obecnie na ministerialnej liście znajdują się 42 produkty z województwa zachodniopomorskiego.", "url": "https://e-stargard.pl/wiadomosci/pokaz/13849,ser-baltycki-na-liscie-produktow-tradycyjnych", "category": "zachodniopomorskie", "sub_category": "Sery i inne produkty mleczne", "phrase": "Ser bałtycki"}