{"meta_description": "Produkt wpisany na listę produktów tradycyjnych w dniu 2017-08-11 w kategorii Produkty mleczne w woj. zachodniopomorskim.", "title": "Ser bałtycki - - Portal Gov.pl", "content": "Region województwa zachodniopomorskiego był kojarzony głównie z przemysłem okrętowym i rolnictwem. Obecnie, na tym terenie rozwinęły się różne sektory gospodarki, w tym przemysł mleczarski. Biorąc pod uwagę przemiany w koszalińskim mleczarstwie, zarówno na płaszczyźnie strukturalnej i technologicznej mające miejsce na przestrzeni lat, wyznaczyły nowe kierunki rozwoju tej branży. Jedną z tych przemian było wprowadzenie receptury na ser bałtycki, który do dnia dzisiejszego króluje na lokalnym rynku. Ser żółty pełnotłusty znany pod nazwą „Ser bałtycki” należy do serów podpuszczkowych. Receptura jego wytwarzania powstała w latach 70. XX w. Mimo że od wytworzenia pierwszego kawałka sera bałtyckiego minęło już 41 lat, jego skład i wymagania, jakie muszą spełniać surowce stosowane przy jego wyrobie, pozostają niezmienne od lat. Tak jak przed laty, główną bazę sera bałtyckiego stanowi mleko krowie kupowane od rodzimych rolników, dzięki któremu walory smakowe i odżywcze sera decydują o jego rosnącej popularności wśród mieszkańców województwa zachodniopomorskiego. Jego niepowtarzalny i niezmieniony od lat smak doceniło m.in. jury konkursu „Nasze Kulinarne Dziedzictwo – Smaki Regionów” przyznając temu produktowi I nagrodę w kategorii produktów mlecznych.", "url": "https://www.gov.pl/web/rolnictwo/ser-baltycki", "category": "zachodniopomorskie", "sub_category": "Sery i inne produkty mleczne", "phrase": "Ser bałtycki"}