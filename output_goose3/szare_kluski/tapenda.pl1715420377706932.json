{"meta_description": "Przepis na szare kluski. Poradnik ze zdjęciami jak zrobić szare kluski z surowych ziemniaków.", "title": "Jak zrobić szare kluski - przepis - Tapenda.pl", "content": "Szare kluski to specjalność Wielkopolski. Kluski wykonuje się z surowych ziemniaków z dodatkiem jaj, mąki i soli. Gotową masę rzuca się na osolony wrzątek. Po kilku minutach gotowania kluski są gotowe do konsumpcji. Określenie “szare kluski” jest związane z ich kolorem, a ten z kolei wynika z faktu, że starta masa ziemniaczana się utlenia i czym dłuższy jest czas pomiędzy tarciem a gotowaniem tym masa staje się ciemniejsza. W zależności od gatunku ziemniaków na powierzchni masy ziemniaczanej pojawi się więcej lub mniej wody. Czasem jest to po prostu jezioro Wodę należy usunąć, w przeciwnym wypadku, aby otrzymać gęstą masę na kluseczki, koniecznym będzie dodać bardzo dużo mąki, a to spowoduje że kluski będą bardzo twarde, z mocno wyczuwalnym smakiem surowej mąki. Dobrze jest dodać do masy trochę mąki ziemniaczanej. Skrobia powoduje dobre związanie płynów. Szare kluski w Wielkopolsce, podobnie jak szagówki, podajemy do dań obiadowych zamiast zwyczajnie ugotowanych ziemniaków. Najbardziej popularnym daniem są szare kluski okraszone skwarkami lub zasmażaną kiszoną kapustą z boczkiem. Przepis na kapustę znajdziecie znajdziecie TUTAJ. Ilość mąki podana w przepisie jest orientacyjna, jej ilość będzie zależała od ilości wody w ziemniakach.  Serdecznie polecam i zapraszam na szczegóły przepisu. Obrane ziemniaki zetrzyjcie na tarce na małych oczkach (1). W razie konieczności usuńcie wodę w powierzchni masy. U mnie tym razem nie było konieczności. Wybijcie jajko (2), dodajcie dużą szczyptę soli do smaku i mąkę ziemniaczaną (3).  Teraz dodajcie do masy tyle mąki pszennej, aby masa była bardzo gęsta (4). Aby się upewnić czy masa jest wystarczająco gęsta wystarczy rzucić kilka kluseczek na wrzątek. Jeśli zauważycie, że kluseczki się rozpadają dodajcie do masy mąkę (5). Kluski muszą się gotować około 3 minut (6). Rzućcie również okiem na króciutki film z gotowania kluseczek.     Jeśli przepis Ci się spodobał, podziel się nim z innymi osobami korzystając z przycisków na dole strony. Dziękuję", "url": "https://www.tapenda.pl/przepis/Jak_zrobic_szare_kluski/2465/", "category": "wielkopolskie", "sub_category": "Gotowe dania i potrawy", "phrase": "Szare kluski"}