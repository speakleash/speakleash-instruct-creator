{"meta_description": "", "title": "Domowe szare kluski", "content": " • Ziemniaki obrać, umyć i zetrzeć na najdrobniejszych oczkach tarki. Przełożyć ziemniaki na drobne sito ( lub wyłożone gazą), zostawić na kilka minut , aby ziemniaki puściły sok, który należy odlać.  Do ziemniaków dodać jajko, mąkę ziemniaczaną i stopniowo mąkę pszenną. Mąki należy dodać tyle, by ciasto było dość gęste i można było łatwo nabierać na łyżkę. ( bardziej wodniste ziemniaki przyjmą więcej mąki ) . Dodać sól i pieprz, dokładnie wymieszać. • W większym garnku zagotować osoloną wodę. Na gotującą się wodę nakładać łyżką ciasto (łyżkę maczać w gorącej wodzie, aby nie przywierało). Gotować ok 4 minuty od wypłynięcia. ( z podanej porcji ciasta w 3 turach). Kluski wyciągać łyżką cedzakową na talerz. Podawać z okrasą lub mięsem, lub ulubionymi dodatkami ( np z kapustą zasmażaną, śmietaną, kefirem). • Okrasa:  Boczek pokroić w kosteczkę, podsmażyć na schej patelni i odłożyć do miseczki. Na tej samej patelni rozgrzać odrobinę tłuszczu i zeszklić drobno pokrojoną cebulę. Cebulę wymieszać z boczkiem. Polać mini kluseczki. Smacznego :)", "url": "https://www.przyslijprzepis.pl/przepis/domowe-szare-kluski", "category": "wielkopolskie", "sub_category": "Gotowe dania i potrawy", "phrase": "Szare kluski"}