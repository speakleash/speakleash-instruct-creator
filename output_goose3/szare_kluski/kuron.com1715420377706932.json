{"meta_description": "Pyszne szare kluski ziemniaczane. Swój kolor zawdzięczają utlenianiu się ziemniaków, co daje właśnie ową specyficzną barwę.", "title": "Szare kluski ziemniaczane", "content": "W wielu domach gościły i goszczą często na stole. Prawie tak często, jak zwykłe kładzione albo kopytka. Takie szare kluchy robi się w miarę szybko. Należy utrzeć ziemniaki (ja wybieram odmiany bardziej mączne) i pamiętać o dobrej konsystencji ciasta. Zbyt gęste, ze zbyt dużą ilością mąki pszennej, da nam szare kluski ziemniaczane w opcji gnioty, a nam przecież zależy na pulchnych, mięciutkich i przesmacznych, prawda? Ten przepis z pewnością Was nie zawiedzie. Pamiętajcie, że kluski szare można serwować tak, jak tu na zdjęciu, z boczkiem ale także cudownie smakują ze smażoną cebulką i/albo bryndzą.  Wolałem dać ciut mniej mąki pszennej, bo jeśli przesadzimy, to kluski będą gumowate. Dlatego wrzućcie na wrzątek jedną sztukę na próbę. Jeśli będzie się rozpadać dodajcie 1 – 2 łyżki mąki pszennej.  Smacznego!", "url": "https://www.kuron.com/recipe/szare-kluchy-czyli-szare-kluski-ziemniaczane/", "category": "wielkopolskie", "sub_category": "Gotowe dania i potrawy", "phrase": "Szare kluski"}