{"meta_description": "Sprawdzony przepis na szare kluski poznańskie od MniamMniam.com 😋 Smacznie, szybko i tanio.", "title": "Szare kluski poznańskie", "content": "Ziemniaki zetrzeć na ostrej tarce   ziemniaczanej, mocno odcedzić, a   wręcz odcisnąć np. na sicie (moja   babcia odciskała je w specjalnym   płóciennym woreczku). Pozostałą w   misce na dnie skrobię dodać do   ziemniaków. Ziemniaki wymieszać z   jajami i mąką. W zależności od   rodzaju ziemniaków czasami   konieczne jest dodanie większej   ilości mąki. Dlatego warto zawsze   ugotować kilka próbnych klusek.  Kluski wrzucamy do osolonego   wrzątku „z pokrywki”. Oznacza to, że   ciasto wykładamy na płaską   pokrywkę i za pomocą łyżki zrzucamy   je małymi porcjami do wody.   Gotujemy przez kilka minut (czas   zależy od wielkości klusek i rodzaju   ziemniaków, dlatego należy po   prostu sprawdzić czy są już gotowe).    W dużym garnku wytapiamy boczek,   dodajemy posiekaną cebulę i   pokrojoną drobno kiełbasę. Całość   smażymy przez chwilę do   zrumienienia.  Gotowe kluski wrzucamy do garnka i   łączymy z boczkiem, doprawiamy.   Podajemy koniecznie z gotowaną kiszoną kapustą z grzybami.", "url": "https://www.mniammniam.com/szare-kluski-poznanskie", "category": "wielkopolskie", "sub_category": "Gotowe dania i potrawy", "phrase": "Szare kluski"}