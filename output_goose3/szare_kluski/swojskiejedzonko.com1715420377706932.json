{"meta_description": "", "title": "Szare kluski z cebulką", "content": "Uwielbiam wszystkie kluski, śląskie, kopytka, lane kluski, zacierkę pyzy - to zdecydowanie moje jedzenie i moich dzieci również. Tym razem padło na szare kluski z okrasą z masełka z cebulką. Czasem podaje je również z podsmażoną kiszona kapustą i takie też bardzo lubię. Kluski te są bardzo uniwersalne, pasują również do wszystkich mięs w sosie, więc można kombinować. Do tego mało przy niech pracy i mamy tani i szybki obiad gotowy. Polecam W dużym garnku zagotowujemy wodę, solimy. Ziemniaki obieramy i ścieramy na najdrobniejszych oczkach na tarce lub w maszynie - jak na placki ziemniaczane. następnie przekładam je na bardzo drobne sitko i odcedzam z nadmiaru wody. Nie odciskam tylko pozwalam im obcieknąć ok 5 minut. po tym czasie zlewam wodę która wyciekła z ziemniaków ale zostawiam skrobię która się osadziła na dnie miski i dokładam ją do odsączonych ziemniaków. do ziemniaków dodaję również jajko, mąkę ziemniaczaną sól ok 1 łyżeczkę i połowę mąki pszennej, mieszam i dopiero dodaję resztę mąki. Masa ziemniaczana powinna mieć konsystencję gęstego budyniu. Ilość mąki zależy od rodzaju ziemniaków czasem potrzeba trochę mniej mąki czasem trzeba jeszcze dołożyć łyżkę. cebulkę kroimy w kosteczkę i podsmażamy na masełku, solimy. Gotową masę kładziemy na wrzątek łyżką przekładając z jednej łyżki na drugą żeby miały bardziej regularny kształt, lub po prostu zrzucając z łyżki do wody. Wrzucamy je partiami nie wszystkie na raz. Kluski opadają na dno ,ale od razu ich nie mieszamy ,tylko dopiero po ok 1-2 minutach, jak już się odrobinę zetną wtedy nam się nie rozpadną. Po wypłynięciu kluski gotujemy jeszcze ok 5 minut i wyjmujemy łyżką cedzakową. Na wodę wrzucamy kolejne kluski i tak aż do końca masy ziemniaczanej. Podajemy polane masełkiem z cebulką, lub z jakimś mięskiem w sosie. smacznego!!! Zobaczcie również inne moje przepisy na kluski :", "url": "https://www.swojskiejedzonko.com/2023/03/szare-kluski-z-cebulka.html", "category": "wielkopolskie", "sub_category": "Gotowe dania i potrawy", "phrase": "Szare kluski"}