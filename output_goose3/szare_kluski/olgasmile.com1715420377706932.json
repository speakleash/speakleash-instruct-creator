{"meta_description": "SZARE KLUSKI ZIEMNIACZANE. Dzisiaj danie wspomnieniowe szare kluski ziemniaczane. Dla mnie właśnie szare kluski ziemniaczane nalezą do dań wspominkowych. Taka", "title": "SZARE KLUSKI ZIEMNIACZANE", "content": "Dzisiaj danie wspomnieniowe szare kluski ziemniaczane. Dla mnie właśnie szare kluski ziemniaczane nalezą do dań wspominkowych. Takich sentymentalnych, lubianych ale jednak niezbyt często przygotowywanych. I w sumie nie wiem dlaczego., bo kluski z ziemniaków są po prostu bardzo smaczne. Tanie, smaczne i niezbyt pracochłonne – czyli idealne ma się rozumieć. Mam pytanie, a ty lubisz szare kluski ziemniaczane, żelazne kluski, przecieraki, kluski z ziemniaków, ziemniaczane, kartoflane kładzione, kluski sitkowe – jak zwał, tak zwał ;) Ciągle te same i ciągle smaczne. Moja babcia tarła ziemniaki na tarce ręcznej, odcedzała na szmatce, przekładała do miski, dodawała skrobię, jajko, mąką i kładła łyżką na wrzątek. U mnie w sumie podobnie tylko ja ścieram ziemniaki w melakserze. Jest znacznie szybciej, wygodniej i dłonie całe ;) Właśnie dlatego moje szare kluski z ziemniaków są bardziej żółte niż szare :) Ale nic to, smak ten sam, kolor tylko jaśniejszy. Polane usmażoną na złoto cebulką szare kluski ziemniaczane przywodzą mi na myśl czasy dzieciństwa, wcinam je z wielka radością! • 2/3 – 1 szklanka mąki ryżowej (u mnie mąka biała, drobno) może być też pszenna 550 lub 500 jeśli jadasz gluten • Ziemniaki obieram, ścieram na tarce o drobniutki oczkach, przekładam do sita wiszącego nad garnkiem i zostawiam na 10 minut. • W tym czasie obieram cebule, szatkuję i wrzucam na olej aby się usmażyła na złoto na patelni. • Ziemniaki ocieknięte przekładam do miski, dodaję obie mąki. Wodę z odcieknięcia ziemniaków zlewam do miski a skrobię z dna dodaję do ziemniaków. UWAGA – jeśli ziemniaki są niskoskrobiowe i nie ma skrobi na dnie, może istnieć konieczność dodania do klusek jeszcze 3 łyżek mąki ziemniaczanej. Jeśli możesz, dodaj jajka :) • Mieszam ziemniaki, masa powinna być dość gęsta ale łatwa do kładzenia łyżką. Zależnie od konsystencji może być konieczność dodania wody z ziemniaków lub jeszcze odrobiny mąki. • Zagotowuję wodę w garnku, dodaję olej, na gotująca się wodę wkładam 3 kluski z masy ziemniaczanej, gotuję na średnim ogniu 2 minuty od wypłynięcia. Wyławiam i próbuję. Teraz widzę, czy ciasto jest zwarte, czy potrzebuję zagęszczenia lub rozrzedzenia. • Szare kluski ziemniaczane gotuję w kilku porcjach, wyławiam i podaję z usmażoną cebulą :)", "url": "https://www.olgasmile.com/szare-kluski-ziemniaczane.html", "category": "wielkopolskie", "sub_category": "Gotowe dania i potrawy", "phrase": "Szare kluski"}