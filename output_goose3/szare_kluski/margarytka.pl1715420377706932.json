{"meta_description": "", "title": "Szare kluski ze skrzyczkami... dzięcięcych wspomnień czar", "content": "Było lekko, zdrowo i kolorowo, to teraz będzie mniej zdrowo i mniej kolorowo, ale też pysznie. Pierwszy raz te kluski jadłam wiele lat temu, a to wszystko za przyczyną mojej bratowej. Dzieckiem jeszcze byłam, gdy je u nas pierwszy raz zrobiła, ale bardzo mi smakowały. Potem robiłam je sama od czasu do czasu. Jednak dawno już ich nie było na moim stole. Przepis postanowiłam jednak przenieść na ten blog, bo uważam, że od czasu do czasu można zaszaleć i przypomnieć sobie smaki dzieciństwa. Ludzie różnie je nazywają: kluski z pokrywki, szare, sine - co dom to inaczej. Ja poznałam je pod nazwą szarych i tego się trzymam, choć nie mam pewności, że ta nazwa jest właściwa. Jest to regionalna potrawa z Wielkopolski, ale podobno i na Pomorzu występuje, choć tam zwykle jada się te kluski z białym serem. Pewnie i w innych regionach są znane, wszak przez wieki ludzie migrowali a z nimi potrawy zabrane z rodzinnego domu. Przygotowanie tych klusek nie jest trudne, choć może trochę czasochłonne. najlepiej klasy C albo BC – ja używam do klusek przeważnie odmiany Satina) ok. 1 szklanki mąki (jeśli ziemniaki są wodniste to trochę więcej) 1 jajko (nie jest konieczne, można pominąć) * Przygotowanie tego obiadu należy zacząć od kapusty, bo ona potrzebuje trochę czasu, aby się ugotować. Cebulę obrać, pokroić w drobną kostkę. W garnku rozgrzać tłuszcz, wrzucić cebulę i delikatnie ją zrumienić. Kapustę posiekać (jeśli jest bardzo słona to wcześniej przepłukać zimną wodą), włożyć do garnka, dodać liście laurowe i ziele angielskie, wsypać pieprz, podlać wodą i gotować około godziny. Pod koniec doprawić cukrem i kminkiem. Cebule obrać, pokroić w kostkę i usmażyć na złoto na 2-3 łyżkach oleju. Połowę cebuli dołożyć do gotującej się kapusty, a drugą połowę odłożyć. Boczek pokroić w kostkę i usmażyć na dużej patelni, dołożyć do niego cebulkę i razem wymieszać. Zestawić z ognia. Ziemniaki obrać, zetrzeć na drobnej tarce (ja używam tarki - przystawki do maszynki elektrycznej, więc starcie ziemniaków trwa maksymalnie 5 minut). Starte ziemniaki przełożyć na lnianą ściereczkę (albo na bardzo gęste sito czy gazę) i dobrze odsączyć z nadmiaru wody. Gdy woda z ziemniaków się ustoi zlać ją, a krochmal zostawić. Odsączone ziemniaki przełożyć do miski z krochmalem, wbić jajko, dodać mąkę, skrobię, sól, pieprz i wyrobić łyżką na gęstą masę. Jeśli ciasto jest zbyt rzadkie to dosypać mąki, inaczej rozlezie się w trakcie gotowania. Ciasto powinno być tak gęste że przysłowiowa łyżeczka powinna w nim stać. W dużym garnku zagotować wodę (ok ¾ wysokości), wsypać 1 łyżeczkę soli. Ciasto przełożyć na talerz, albo pokrywkę od garnka. Małą łyżeczką nabierać ciasto i wrzucać je na wrzątek (za każdym razem zanurzyć łyżeczkę w wodzie, wtedy łatwiej będzie się oddzielało ciasto). Kluski powinny być dosyć małe, bo w trakcie gotowania zwiększą swoją objętość (napiją się wody). Kluski gotować na małym ogniu, na najmniejszym palniku przez około 7-10 minut od momentu wypłynięcia (wypływają dosyć szybko). Żeby sprawdzić czy są ugotowane wystarczy jedną wyciągnąć i przekroić na pół.Im mniejsze kluseczki tym szybciej się ugotują. Ugotowane kluski odsączyć z wody, wrzucić na patelnię do usmażonego boczku i cebuli, wymieszać i podsmażyć wszystko razem.  *jajko dodaję wtedy, gdy mam ziemniaki, które mają mało skrobi, w przypadku dobrych mączystych ziemniaków jajko jest zbyteczne Skrzyczki to nic innego jak skwarki :-)", "url": "http://www.margarytka.pl/2011/02/szare-kluski-dzieciecych-wspomnien-czar.html", "category": "wielkopolskie", "sub_category": "Gotowe dania i potrawy", "phrase": "Szare kluski"}