{"meta_description": "szare kluski , kluski ziemniaczane , kluski kładzione , ziemniaki , obiad , domowe jedzenie , smacznie i tanio , przepis , najlepsze przepisy , moje gotowanie , najsmaczniejsze , smaczna pyza , blog kulinarny , kuchnia ,", "title": "Szare kluski - kluski ziemniaczane", "content": "Są szare bo do ich zrobienia potrzebne są starte ziemniaki a te utleniają się podczas obróbki i ciemnieją. Małe porcje masy formowane w kluseczki można wrzucać na wrzątek łyżeczką, tak ja zwykłe kluski kładzione . Można też przetrzeć ją przez sito o dużych okach tak jak galuszki . A można wylać na zmoczoną deskę i odkrawać nożem paski i zrzucać je bezpośrednio do garnka. Zrobicie jak będziecie chcieli - mnie najwygodniej było przygotować je przy pomocy łyżeczki.Szare kluski dobrze smakują tylko okraszone przesmażoną cebulką albo skwarkami z boczku. Ale można je podać do dań z sosem czy mięs pieczonych.ziemniaki obrałam i opłukałam, starłam na tarce o najmniejszych oczkach. Wbiłam jajka, dosypałam mąki i sól, wymieszałam ciasto łyżką na dość gładką masę. Ilość mąki jaką podałam jest orientacyjna bo ziemniaki są bardzo różne - do tych bardziej soczystych trzeba będzie dosypać je więcej a do mączystych mniej. Można też nieco soku ze startych ziemniaków po prostu odlać.W garnku zagotowałam ok. 3 l wody - nie soliłam je bo kluski były już doprawione. Maczaną we wrzącej wodzie łyżeczką nabierałam nieduże porcje ciasta i wrzucałam je do garnka. Za każdym razem znów moczyłam łyżeczkę we wrzątku. Kluski przyrządzałam partiami nie nakładając zbyt dużo na jeden raz. Chwilę po wrzuceniu delikatnie mieszałam zawartość garnka drewnianą łyżką. Gotowałam jakieś 2-3 minuty od ponownego zagotowania, ale na niezbyt dużym ogniu bo lubią kipieć. Wyławiałam łyżką cedzakową i osączałam. Tak samo przygotowałam kolejne partie.Kluski można podać od razu po odcedzeniu. Jeśli jednak chcemy je wykorzystać później to dobrze przepłukać je zimną wodą i dobrze osączyć. Można je później odgrzać znów wrzucając na wrzątek, na minutę, albo odsmażyć czy zagrzać w sosie.", "url": "https://smacznapyza.blogspot.com/2014/02/szare-kluski-kluski-ziemniaczane.html", "category": "wielkopolskie", "sub_category": "Gotowe dania i potrawy", "phrase": "Szare kluski"}