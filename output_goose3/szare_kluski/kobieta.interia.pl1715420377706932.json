{"meta_description": "Proste i sielskie danie, idealne na leniwy, a zarazem sycący obiad. Do pewnego etapu przygotowywane podobnie jak kopytka, w efekcie finalnym szare kluski", "title": "Ekspresowe danie, bez tkwienia godzinami w kuchni. Rozpieszcza podniebienie", "content": "Kluchy przygotowane na bazie surowych ziemniaków, jajek, mąki oraz soli to prawdziwy specjał rdzennych Poznaniaków oraz Wielkopolan. Masę ziemniaczaną nabiera się łyżką i wrzuca na osolony wrzątek. Teraz wystarczy dać im kilka minut w garnku i parujący specjał jest gotowy do jedzenia. Szare kluski, czyli nazwa dnia, wiąże się z ich specyficznym kolorem. Wynika on z utleniania się masy ziemniaczanej. Czym dłuższy czas pomiędzy tarciem a finalnym gotowaniem, tym masa przybiera ciemniejszą barwę. Przysmak tradycyjnie podaje się do dań obiadowych w zastępstwie tradycyjnych ziemniaków. Nic nie stoi na przeszkodzie, by zjeść szare kluski jako samodzielne danie, najlepiej okraszone skwarkami oraz w towarzystwie kiszonej kapusty. Sprawdź: Kilka składników i cofniesz się w czasie. Tym daniem na potęgę raczyły nas babcie Podstawą wybitnych szarych klusek są dobrze dobrane ziemniaki. Najlepiej poszukać w sklepie tych z kategorii C, czyli sypkich i bardzo mączystych. To właśnie taki rodzaj zawiera w sobie mało wody, a całkiem sporo naturalnej skrobi. Świetnie sprawdzą się m.in.: augusta, bryza, gracja, hinga, jurata oraz omega. • None Kilogram sypkich ziemniaków cienko obieramy, a następnie ścieramy na tarce o bardzo drobnych oczkach lub za pomocą malaksera/maszynki do mielenia z dedykowaną nakładką. • None Starte ziemniaki delikatnie odciskamy, przelewając nadmiar zebranej wody do osobnej miseczki. Masa powinna być nadal mokra, ale bez widocznego płynu. • None Odciśniętą wodę pozostawiamy w miseczce na 10-15 minut. Po tym czasie na jej dnie osiądzie skrobia, którą dodajemy do ziemniaków. • None Tarte ziemniaki z naturalną skrobią wzbogacamy o dodatek 2 niepełnych łyżek mąki ziemniaczanej lub skrobi w proszku. • None W kolejnym kroku do reszty składników dodajemy sól, wbijamy jedno jajko i wsypujemy mąkę pszenną. • None Gotowa masa ziemniaczana powinna mieć konsystencję gęstego budyniu. Nie może wylewać się z łyżki, jednak nie powinna być także zbyt sztywna. • None W dużym garnku nastawiamy wodę, a gdy zacznie się gotować, dosypujemy szczyptę soli. Łyżką stołową nakładamy porcję ciast ziemniaczanego, a następnie przekładamy ją do wrzątku. • None Po umieszczeniu partii klusek w wodzie odczekujemy ok. 2 minuty przed pierwszym zamieszaniem. Szare kluski często opadają na dno, dlatego od momentu wypłynięcia dajemy im jeszcze 5 minut gotowania. • None Szare kluski wyławiamy na cedzak i pozostawiamy przez chwilę do odcieknięcia nadmiaru wody. • None Danie najczęściej podaje się z okrasą na bazie podsmażonego boczku oraz apetycznie zarumienionej cebuli. Można je także udekorować odrobiną pokruszonego białego sera, posiekanym koperkiem lub drobno pokrojonym szczypiorkiem. Smacznego!", "url": "https://kobieta.interia.pl/kuchnia/news-przepis-z-babcinego-zeszytu-tak-zrobisz-szare-kluski,nId,7054666", "category": "wielkopolskie", "sub_category": "Gotowe dania i potrawy", "phrase": "Szare kluski"}