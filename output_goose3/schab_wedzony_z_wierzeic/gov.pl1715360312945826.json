{"meta_description": "Produkt wpisany na listę produktów tradycyjnych w dniu 2016-09-06 w kategorii Produkty mięsne w woj. podkarpackim.", "title": "Schab wędzony z Wierzeic - - Portal Gov.pl", "content": "Charakterystyczny dla mięsa wędzonego, opalanego drewnem liściastym z aromatem i smakiem przypraw takich jak: pieprz, sól, ziele angielskie i liście laurowe. Wierzawice to wieś położona w województwie podkarpackim w gminie Leżajsk. Jedna z legend głosi: „(…) że pierwotną nazwą wsi były Wierzeice, czyli wrota. Była to wioska otwarta na świat, gdyż za czasów Kazimierza Wielkiego wysyłano stąd zboże rzeką San, przez Wisłę aż do Gdańska, a stamtąd w świat” (Uchwała Nr XXXII/244/2005 Rady Gminy Leżajsk z dnia 29 marca 2005 r. w sprawie zatwierdzenia planu rozwoju miejscowości Wierzawice). Stąd też swoją nazwę wzięły produkty wędliniarskie przygotowywane na tym terenie, a wśród nich schab wędzony z Wierzeic. Surowcem wykorzystywanym jest schab wieprzowy zanurzony na 48 godzin w marynacie przygotowanej na bazie przypraw naturalnych tj. pieprzu, soli, liści laurowych i ziela angielskiego. Wędzenie schabu odbywa się w tradycyjnej wędzarni opalanej drewnem liściastym i trwa od 4 do 5 godzin. „Obecnie stosowany przepis niczym się nie różni od dawnego, ale schab wędzony z Wierzeic jada się dziś o wiele częściej, nie jest też już tylko potrawą świąteczną czy weselną” (Wywiad przeprowadzony z mieszkańcami Wierzeic).", "url": "https://www.gov.pl/web/rolnictwo/schab-wedzony-z-wierzeic", "category": "podkarpackie", "sub_category": "Mięso świeże oraz produkty mięsne", "phrase": "Schab wędzony z Wierzeic"}