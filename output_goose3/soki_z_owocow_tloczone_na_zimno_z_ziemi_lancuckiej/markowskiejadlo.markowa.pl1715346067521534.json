{"meta_description": "", "title": "Soki z owoców tłoczone na zimno z Ziemi Łańcuckiej - Produkty tradycyjne", "content": "Wyrób soków, w porównaniu do innych produktów tradycyjnych, ma dość krótką historię. Problem polegał na konserwowaniu produktu, czyli dostępności do większej ilości cukru. Na początku XX wieku, cukier był towarem luksusowym i niewielu było stać na jego zakup. Na szerszą skalę soki owocowe zaczęto wytwarzać na domowe potrzeby dopiero w latach dwudziestych XX wieku. Do produkcji soku wykorzystywano głównie borówki, maliny, jeżyny i czarny rozwój szlachetniejszych upraw: porzeczki czerwone i czarne oraz agrest. Owoce na sok musiały być dojrzałe, świeże, zdrowe i najlepiej zebrane w słoneczny dzień, co znacznie podnosiło ich walory smakowe. Sok uzyskany z takich owoców był delikatnie mętny, zachowywał smak i zapach określonego owocu, jego barwa zależała od użytego surowca. I tak np. sok z jeżyn i czarnego bzu był czarno-fioletowy, a barwa ciemnoczerwona z odcieniem brązu charakteryzowała sok malinowy. Gotowy produkt rozlewano do butelek lub słoików, by cieszyć się jego smakiem zimą lub w czasie letnich upałów.", "url": "http://markowskiejadlo.markowa.pl/asp/pl_start.asp?typ=14&submenu=91&menu=97&strona=1", "category": "podkarpackie", "sub_category": "Napoje (alkoholowe i bezalkoholowe)", "phrase": "Soki z owoców tłoczone na zimno z Ziemi Łańcuckiej"}