{"meta_description": "Lifeberry, to pierwsze i jedyne w Polsce soki przecierowe, które, w przeciwieństwie do soków tłoczonych, wytwarzane są z całych owoców.", "title": "Jakie są rodzaje soków? Sok tłoczony, klarowny, przecierowy", "content": "Naturalne soki, w składzie których nie znajdziesz ani grama konserwantów, cukru czy sztucznych dodatków, mają bardzo korzystny wpływ na pracę całego organizmu. Dostarczają mnóstwa składników odżywczych, które są konieczne do tego, aby czuć się po prostu dobrze i zdrowo. Niestety na półkach sklepowych można znaleźć sporo produktów, które są tworzone w sztuczny sposób, przez co ich jakość jest niska, a pozytywny wpływ na nasze zdrowie raczej znikomy. Dlatego warto mieć oczy szeroko otwarte i stawiać na smaczne, pełne witamin alternatywy, które, choć bywają droższe, ponieważ do ich powstania potrzebne jest więcej czasu, to są niezwykle korzystne. Warto czytać etykiety produktów, aby być świadomym konsumentem. Jednym z wyborów są soki tłoczone na zimno, których jedynym składnikiem są owoce, które zostały wyciśnięte z wykorzystaniem prasy przekładkowej. Oznacza to, że w butelce znajduje się tylko płyn z owoców, pozbawiony błonnika, ponieważ w procesie produkcji odrzucony zostaje miąższ i skórka z owoców. Soki te nie zawierają dodatku cukru, konserwantów czy wody. Dalej poddaje się je paskalizacji, czyli ciśnieniowej metodzie utrwalania. Jeśli szukasz soku, który nie tylko ugasi pragnienie, ale także nasyci, dostarczy organizmowi cennych wartości odżywczych, witamin oraz minerałów, nie wahaj się dłużej. Postaw na naturalne soki przecierowe o aksamitnej półpłynnej konsystencji, które powstają w efekcie bezpośredniego przetarcia całych owoców i warzyw, wraz z miąższem i skórką. Do ich powstania wykorzystuje się wszystkie jadalne części danego produktu, dzięki czemu wyróżniają się one niezwykle wysoką zawartością błonnika pokarmowego, witamin, przeciwutleniaczy i związków, które mają działanie prozdrowotne. Bez dwóch zdań, soki przecierowe są najbardziej wartościowe spośród wszystkich możliwych i najzdrowsze, ponieważ dzięki innowacyjnej metodzie produkcji zachowują praktycznie wszystkie cenne wartości odżywcze zawarte w owocach i warzywach. Upewnij się, że sięgasz po produkt z certyfikatem NFC, czyli mówiącym o tym, że sok nie pochodzi z koncentratu. Naturalne soki nie mają w sobie dodatku cukru, wody, sztucznych barwników czy konserwantów, a ich słodycz i smak pochodzą prosto z samych owoców i warzyw. W zupełnej opozycji do soku przecierowego stoi ten klarowny. Różnicę widać gołym okiem, ponieważ nie ma on w sobie ani grama miąższu. Tego rodzaju sok zostaje poddawany procesom klarowania oraz filtracji, w efekcie czego wszystkie cząstki owoców i warzyw, z których go wykonano, są odrzucane. Dlatego też w jego składzie można znaleźć bardzo mało biologicznie czynnych związków, które są tak ważne dla prawidłowego funkcjonowania organizmu.", "url": "https://lifeberry.pl/2022/06/15/sok-tloczony-na-zimno-co-to-znaczy/", "category": "podkarpackie", "sub_category": "Napoje (alkoholowe i bezalkoholowe)", "phrase": "Soki z owoców tłoczone na zimno z Ziemi Łańcuckiej"}