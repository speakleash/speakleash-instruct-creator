{"meta_description": "Sprawdź nasze receptury na domowe wyroby z pigwowca. Wypróbuj przepisy na nalewki, syropy i dżemy.", "title": "Pigwowiec japoński, owoc bogaty w witaminę C, pektynę i błonnik.", "content": "Zatem myjemy, osuszamy a następnie zamrażamy przez kilka dni owoce tarniny. Ja z reguły kupuję je na allegro od zbieraczy ze wschodnich terenów Rzeczypospolitej. U nas w Polsce Środkowej owocuje mizernie, choć kwitnie zawsze wspaniale i zbiór jest pracochłonny i męczący zważywszy na małą ilość owoców na bardzo kolczastych krzewach. Po kilkudniowym pobycie w zamrażarce przystępujemy do robienia nalewki. 5 kg owoców tarniny zalewam 5 litrami 60-70% alkoholu. Dodaję 10 gożdzików. Nalew stoi w ciepłym miejscu, w kotłowni lub na parapecie i maceruje przez 2 - 3 tygodnie. Po tym czasie zlewam alkohol a tarninę zasypuję cukrem. Znowu pytanie o ilość cukru. Do doskonałości dojdziecie po kilu sezonach. Kwestia Waszego smaku. Dla miłośników likierów polecam dodanie 2 -2,5 kg cukru. Dla zwolenników bardziej wytrawnych alkoholi - 1,5 -2 kg cukru. Ta mieszanina wraca na parapet i po ok. 1 - 2 tygodniach mieszania cukier powinien być rozpuszczony. Teraz łączymy obie frakcje, odstawiamy na kilka dni a następnie przelewamy do butelek i zamykamy w piwnicy na 2 lata. Oczywiście musimy wyrzucić klucze od piwnicy. Tarninówka ma bardzo oryginalny smak i łatwo wyczuwalny aromat migdałów, gdyż tarnina ma dużą pestkę, w której występuje amigdalina.  Smacznego.", "url": "https://www.zpigwowca.pl/pigwowiec-w-kuchni/10/nalewka-z-tarniny-tarninowka/", "category": "mazowieckie", "sub_category": "Napoje (alkoholowe i bezalkoholowe)", "phrase": "Domowa nalewka z tarniny"}