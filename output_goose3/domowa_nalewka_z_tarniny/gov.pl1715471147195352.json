{"meta_description": "Produkt wpisany na listę produktów tradycyjnych w dniu 2016-11-04 w kategorii Napoje w woj. mazowieckim.", "title": "Domowa nalewka z tarniny - - Portal Gov.pl", "content": "W zależności od naczynia, w którym się znajduje. W zależności od naczynia, w którym się znajduje. Gmina Sarnaki położona jest w najbardziej na wschód wysuniętej części Mazowsza w powiecie Łosickim. Należy do obszarów o wysokiej lesistości. Szata roślinna gminy jest bardzo bogata i zróżnicowana pod względem siedliskowym, jak również liczebności zbiorowisk roślinnych i gatunków roślin. Teren gminy porastają łąki trwałe, podmokłe, na których rosną duże ilości tarniny. Dzięki bogactwu ich występowania, mieszkańcy wykorzystywali owoce tarniny do wyrobu różnych przetworów, a także nalewek. Owoce tarniny na tym obszarze są wyjątkowo dorodne, dzięki czemu nalewka uzyskuje intensywną barwę i wyjątkowy aromat. Od wielu lat sposób przygotowania domowej nalewki z tarniny nie zmienił się. Do jej wyrobu wykorzystywane są owoce tarniny, spirytus, woda oraz cukier. Proces przygotowania nalewki jest długotrwały, a jej leżakowanie może trwać nawet 2 lata. Cechą wyróżniającą nalewkę przygotowywaną w gminie Sarnaki jest dodatek goździków oraz soku z połowy cytryny. Dzięki temu nalewka zyskuje wyrazisty smak. Domowej nalewki z tarniny można spróbować podczas lokalnych i wojewódzkich przedsięwzięć mających na celu promocję lokalnych produktów oraz regionu.", "url": "https://www.gov.pl/web/rolnictwo/domowa-nalewka-z-tarniny", "category": "mazowieckie", "sub_category": "Napoje (alkoholowe i bezalkoholowe)", "phrase": "Domowa nalewka z tarniny"}