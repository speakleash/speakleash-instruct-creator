{"meta_description": "Nalewka z tarniny przyrządzana jest już od dawien dawna, przez wzgląd na niesamowite właściwości oraz działanie. Chociaż owoce tarniny wydają się być zapomniane", "title": "Nalewka z tarniny – przepis na tarninówkę", "content": "Po upływie wskazanego czasu przefiltruj nalewkę z tarniny, a następnie przelej ją do czystych butelek. W takiej postaci tarninówka powinna postać jeszcze przez 6 miesięcy — wskazanym miejscem jest chłodny i ciemny kąt. Po upływie połowy roku trunek nadaje się do spożywania. Po wymrożeniu owoców umieść je w pojemnym słoju, dodaj spirytus oraz cukier. Na tym etapie możesz dodać inne składniki, np. goździki czy owoce derenia. Następnie zakręć szczelnie słój i przełóż go do ciepłego miejsca, do którego nie dociera światło słoneczne. Co 3 dni potrząśnij szklanym naczyniem, by wymieszać jego zawartość. Nalewka z tarniny powinna odczekać teraz 3-4 miesiące. Owoce tarniny umyj dokładnie pod wodą, pozbądź się drobnych pestek, a następnie włóż do zamrażalnika. To konieczny zabieg, jeżeli tarnina była zbierana przed przymrozkami. Czas, który tarnina powinna spędzić w zamrażalniku to przynajmniej 24 godziny. Domowe nalewki to praktyka, która kontynuowana jest w domach z pokolenia na pokolenie. Nic nie smakuje tak dobrze, jak domowe wyroby. Jeżeli dochodzą do tego właściwości zdrowotne oraz krótki skład, trunek staje się jeszcze bardziej wartościowy. Tak właśnie jest w przypadku nalewki z tarniny, czyli niepozornego, fioletowego owocu z zielonkawym miąższem. Kryje on w sobie mnóstwo drogocennych składników, które wykazują pozytywne działania na pracę całego organizmu. Tarninówka odznacza się wysoką zawartością witaminy C, która wspiera odporność i wytrzymałość organizmu. Przypisuje się jej działanie zapobiegające infekcjom i przeziębieniom. Zawarte w niej antocyjany zmniejszają ciśnienie krwi oraz obniżają cholesterol, w tym frakcję LDL, nazywaną “złym cholesterolem”. To nie koniec pozytywnego działania tarninówki — domowy wyrób spożywany w rozsądnych ilościach hamuje powstawanie zakrzepów w żyłach i tętnicach. Poza wymienionymi właściwościami nalewka z tarniny wykazuje zbawienne działanie na żołądek. Stosowana jest jako środek przeciwbiegunkowy i poprawiający trawienie. Dawniej podawana była także jako wsparcie przy leczeniu nieżytów żołądka, a także wewnętrznych krwotoków. Zobacz także: Nalewka z mniszka lekarskiego — sprawdź jej dobroczynne działanie Jak udoskonalić smak nalewki z tarniny? Wskazówki i porady Tradycyjny przepis na tarninówkę, składający się z zaledwie 3 składników (spirytusu, owoców tarniny oraz cukru) można urozmaić, dodając do receptury inne składniki, takie jak np. owoce derenia czy jarzębinę. Przyprawą, która wzmocni aromat nalewki z tarniny, są z kolei goździki. Owoce tarniny rosną najczęściej na obszarach przy lasach oraz drogach. Sprawia to, że można zbierać je z łatwością, nie ponosząc przy tym żadnych kosztów. Czas na zbiory to okres po pierwszych przymrozkach. Rekomenduje się go przez wzgląd na cyjanowodór, zawarte w pestkach owoców, które są niebezpieczne dla organizmu ludzkiego. Jeżeli owoce na nalewkę z tarniny zostały zebrane przed przymrozkami, należy umieścić je w zamrażalniku i przemrozić przez 24 godziny. Czynność ta zalecana jest nie tylko przez wzgląd na wspomniany związek chemiczny, ale pozwala również pozbyć się smaku goryczki i cierpkości.", "url": "https://www.smak.pl/przepisy/gmP9lzE/nalewka-z-tarniny-i-jej-lecznicze-dzialanie-jak-zrobic-tarninowke/", "category": "mazowieckie", "sub_category": "Napoje (alkoholowe i bezalkoholowe)", "phrase": "Domowa nalewka z tarniny"}