{"meta_description": "Tarnina - wino z tarniny, nalewka z tarniny, czy może odwar z tarniny. Owoc wyróżnia się dobrymi wartościami zdrowotnymi i doceniany w tradycyjnych trunkach w polskiej kuchni", "title": "Tarnina - Przepisy - Wino z Tarniny - Nalewka z Tarniny", "content": "Tarnina (Prunus spinosa) to wysoki, ciernisty krzew, który można spotkać na skrajach lasów, podmokłych łąkach. Występuje niemal w całej Europie, w zachodniej Azji i północnej Afryce. W Polsce jest to gatunek pospolity na niżu i niższych położeniach górskich. Tarnina jest rośliną wykorzystywaną w ziołolecznictwie, miododają i dostarcza twardego drewna. Kwiaty osadzone są najczęściej pojedynczo, rzadziej po dwa, bardzo rzadko po trzy do pięciu. Zbiera się je od kwietnia do maja (w słoneczne dni, po opadnięciu rosy). Suszy się je w temperaturze 35 °C lub na słońcu. Stosuje się pomocniczo w leczeniu kamicy moczowej, stanów zapalnych nerek, pęcherza moczowego i cewki moczowej. Ciemnogranatowe owoce nazywane inaczej śliwą tarniny zbiera się jesienią (październik/listopad). Są bardzo kwaśne i nie nadają się do jedzenia na surowo. Cierpko-gorzki smak tracą po pierwszych przymrozkach, albo po przemrożeniu w zamrażalniku na 24 godziny. Pestki zawierają sporo cyjanowodoru (ok. 6%). Nie wolno ich rozgryzać, ani połykać. Zawarte w owocach tarniny witaminy z grupy B, C, prowitaminę A, beta karoten, sole mineralne, garbniki, pektyny, dużo wapnia i magnezu i przeciwutleniacze potrafią skutecznie zwalczać problemy żołądkowe w przewlekłych nieżytach żołądka i jelit, mają działanie przeciwbiegunkowe, spowalniają ruchy robaczkowe jelit oraz wykazują działanie przeciwzapalne i antybakteryjne. Owoce tarniny mają pozytywny wpływ na organizm człowieka. Owoce dojrzewają pod koniec lata. Pod granatową skórką z niebieskawym nalotem kryje się zielony, cierpko-gorzki miąższ. Uwaga: pestki zawierają sporo cyjanowodoru (od 3 do 6 %.). Nie wolno ich ani rozgryzać, ani połykać. Nie tylko ma pyszny smak, ale też mnóstwo właściwości zdrowotnych. 4 kg owoców tarniny należy zamrozić na 24 godziny. Zamrożone owoce wrzucić do garnka i zalać 5 litrami wrzątku. Po ostudzeniu do 50 °C dodać odpowiednią dawkę uwodnionego PektoFruit. Przeprowadzić proces enzymatyczny wg. Instrukcji. Potem moszcz przelać do zbiornika fermentacyjnego wyposażonego w rurkę fermentacyjną. Zrobić syrop cukrowy z 2 kg cukru i 2 litrów wody i dodać do moszczu. Po ostudzeniu do 30 °C dodać odpowiednią dawkę pożywki VINO ACTIVE i uwodnionych drożdże BLACKTHORN WINE YEAST. Wszystko bardzo dokładnie wymieszać i pozostawić do fermentacji. Po 10-14 dniach moszcz należy przecedzić przez worek filtracyjny i wlać do balona fermentacyjnego. Zrobić syrop cukrowy z 1 kg cukru i 1 l wody. Ostudzony syrop cukrowy należy dodawać stopniowo do wina. Po okresie burzliwej fermentacji należy ściągnąć wino znad osadu. Pozostawić na fermentację cichą. Jak zakończy się fermentacja zlać z nad osadu i pozostawić wino na okres dojrzewania. I tu robi się ogromna rozpiętość czasowa. Część winiarzy zostawia w balonie od 1 do 3 miesięcy, a inni po roku, a nawet później rozlewają do butelek. Otrzymane wina tarninowe z tych drożdży charakteryzują się niepowtarzalnym bukietem, oryginalnym smakiem, przyjemnym aromatem i wyrazistą świeżością. Jedna najlepszych tradycyjnych trunków w polskiej kuchni. Wyróżnia się dobrymi właściwościami zdrowotnymi. Umyte i osuszone owoce tarniny należy zamrozić na ok. tydzień. Następnie zamrożone owoce wsypać do słoja i zalać mieszaniną z 1 litra spirytusu z ½ litra wody. Pozostawić na 3 miesiące, raz na tydzień poruszając słojem. Po tym czasie oddzielić owoce od nalewki. Owoce zalać jeszcze raz zalać mieszaniną ½ litra spirytusu i ½ litra wody. A do nalewu dodać rozgnieciony jałowiec, goździki, sok z cytryny, cukier oraz miód i całość odstawić na okres 2 miesięcy, potrząsając nim od czasu do czasu, by cukier i miód całkowicie się rozpuściły. Po tym czasie zlać oba nalewy połączyć je, dokładnie wymieszać i odstawić na pół roku. Po tym okresie zlać z nad osadu i odstawić na następne pół roku. Najlepszą nalewkę otrzymamy jednak po około 2 latach. Owoce suszone zalać alkoholem, odstawić na 4-6 tygodni w ciemne miejsce i co 2-3 dni należy wstrząsnąć. Po tym czasie odcedź. Jeżeli pojawią się drobinki, które ciężko zatrzymać kuchennym sitkiem, to można użyć bibułę filtracyjną np. 320 St 6. Po odcedzeniu dosłodzić według uznania cukrem lub miodem. Wskazane leżakowanie na czas ok. 2 tygodni. Tarnina suszona jest 3-5 razy bardziej skoncentrowana niż świeży owoc tarniny. 1 łyżeczkę owoców tarniny wrzucić do garnuszka, zalać szklanką wody i gotować przez 3 minuty. Po tym czasie odcedzić i pozostawić do przestudzenia. Jeżeli pojawią się drobinki można przefiltrować przez bibułę filtracyjną np. 320 st 51. Dzieciom podaje się 2 -5 razy dziennie po 1 łyżce odwaru. Natomiast dla dorosłych można stosować 2 -3 razy dziennie po ½ szklanki odwaru między posiłkami w przypadku biegunek. Odwar można stosować do płukania ust i gardła w przypadkach stanów zapalnych i anginy. Zapraszamy do skorzystania z naszych przepisów i liczymy na komentarze :)", "url": "https://destylacja.com/wino-z-tarniny.html", "category": "mazowieckie", "sub_category": "Napoje (alkoholowe i bezalkoholowe)", "phrase": "Domowa nalewka z tarniny"}