{"meta_description": "", "title": "Święto Pieroga w Starych Kolniach", "content": "Piętnaście tysięcy pierogów zjedli uczestnicy podczas dwudniowego Święta Pieroga w Starych Kolniach. Na imprezę zjechało ponad 5 tysięcy miłośników tego staropolskiego przysmaku. Gospodynie przygotowały pierogi ruskie, z kapustą i grzybami, mięsem i pieczarkami, z aronią, dziką różą, kaszą, z kapustą, mięsem i grzybami, serem żółtym i szpinakiem. Wybór był, każdy mógł spróbować smakołyku. Impreza ta odbyła się już po raz trzeci, nie chcieliśmy organizować tradycyjnych dożynek. Wszędzie organizowane są festyny, a my mamy święto pieroga – coś wyjątkowego – mówi Janusz Chamot, sołtys Starych Kolni. W ubiegłym roku zabrakło nam pierogów, w tym roku gospodynie postarały się i ulepiły 10 tysięcy pierogów, jednak i to było za mało, ponieważ w wszystko rozeszło się w pierwszy dzień – dodaje sołtys. Na szczęście na niedzielę zostało ulepionych dodatkowo ponad 5 tysięcy pierogów, po które kolejka sięgała od świetlicy, po koniec boiska szkolnego. Podczas święta sprzedano 5 tysięcy losów na loterii, gdzie do wygrania były m.in. telefon komórkowych, rower, kurs prawa jazdy, robot kuchenny, zmywarka do naczyń oraz romantyczna kolacja we dwoje w jednej z wrocławskich restauracji. Nie zabrakło również atrakcji dla dzieci, które mogły pobawić się na dmuchanej zjeżdżalni oraz wodnych kulach. W sobotę na scenie pojawiał się zespół Lewiniacy z Lewina Brzeskiego, zaś nocną potańcówkę ufundował zespół Galaktika. Niedzielą część rozpoczęto od uroczystej Mszy Świętej, a następnie na scenach pojawiły się Słoneczne Rytmy – przeboje piosenki biesiadnej oraz gwiazda wieczoru – zespół Impuls, który bawił publiczność do białego rana.", "url": "https://brzeg24.pl/aktualnosci/2297-bwi-pieroga-w-starych-kolniach/", "category": "opolskie", "sub_category": "Gotowe dania i potrawy", "phrase": "Pieróg postny ze Starych Kolni"}