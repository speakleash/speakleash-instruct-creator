{"meta_description": "", "title": "Przepisy na specjały kuchni opolskiej", "content": "W najnowszej odsłonie Kulinarnej Listy Przebojów RMF FM i RMF24 prezentujemy tradycyjne potrawy z Opolszczyzny. Dzięki przepisom, które zebrał dla Was nasz reporter, możecie sami przygotować takie wyśmienite potrawy z tego regionu jak pańczkraut, kołocz z posypką i rolada z modrą kapustą. Białą kapustę poszatkować i ugotować. Następnie przygotować zasmażkę, najlepiej na słoninie i połączyć z kapustą, dodając przyprawy. Kartofle obrać i ugotować, potem przegnieść i połączyć z kapustą. Dodać sól i pieprz do smaku. Mąkę przesiewamy przez sito. Z mleka i drożdży robimy rozczyn, który wlewamy do przesianej mąki. Jajka ubijamy z cukrem. Roztapiamy masło. Gdy rozczyn podwoi swoją objętość, dodajemy jajka z cukrem i wyrabiamy, dolewając roztopione masło. Wyrabiamy ciasto tak długo, aż przestanie się kleić do rąk, na końcu dodajemy sól. Oddzielnie wyrabiamy wszystkie składniki na posypkę. Na blachę układamy ciasto, na które dajemy posypkę. Pieczemy do zrumienienia. Płat mięsa schabowego/wołowego rozbijamy, przyprawiamy pieprzem i solą i smaruje musztardą . Faszerujemy go boczkiem, ogórkami, kiełbasą i papryką. Wszystko zawijamy w rulon i podpiekamy, a następnie dusimy do miękkości. Ziemniaki gotujemy do miękkości, a następnie przeciskamy przez praskę i łączymy z mąką ziemniaczaną i jajkiem. Wygniatamy ciasto i formujemy z niego kulki, które wrzucamy do wrzącej wody i gotujemy 3 minuty od chwili wypłynięcia. Pokrojoną czerwoną kapustę gotujemy w osolonej wodzie, następnie odstawiamy do ostygnięcia. Boczek kroimy w kostkę i podsmażamy na patelni. Dodajemy go wraz z pokrojoną w kostkę surową cebulą do kapusty. Wszystko doprawiamy do smaku octem, solą, pieprzem i cukrem.", "url": "https://www.rmf24.pl/fakty/polska/news-przepisy-na-specjaly-kuchni-opolskiej,nId,628977", "category": "opolskie", "sub_category": "Gotowe dania i potrawy", "phrase": "Pieróg postny ze Starych Kolni"}