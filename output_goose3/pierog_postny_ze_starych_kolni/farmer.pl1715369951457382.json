{"meta_description": "", "title": "Tradycyjnie smaczne - Przedsiębiorczość", "content": "Europejska Sieć Regionalnego Dziedzictwa Kulinarnego jest stowarzyszeniem, zrzeszającym regiony z całej Europy, chcące promować tradycyjne produkty żywnościowe, ma ono także ułatwić turystom i konsumentom na terenie Europy, dostęp do lokalnej i regionalnej żywności najwyższej jakości. Pierwszy nabór do opolskiej Sieci rozpoczął się jesienią ubiegłego roku. Wówczas do Sekretariatu napłynęło 13 zgłoszeń, które następnie zostały zweryfikowane przez powołany przez Marszałka Województwa Zespół ds. Dziedzictwa Kulinarnego. Wśród wyróżnionych certyfikatem znalazły się między innymi: restauracje „Stara Karczma” oraz „Gościniec Stara Kuźnia”, przedsiębiorstwo NAPUS – OIL, gospodarstwa ekologiczne „Jantar” i „Ranczo w Dolinie Odry”. Logiem „Dziedzictwo Kulinarne Opolskie” opatrzone zostaną takie wyroby takie jak.: pieróg postny ze Starych Kolni, ser domowy smażony z kminkiem, kapusta kiszona z Bobrowej „Gładyszówka”, panczkraut, domowa pieczeń Hausbraten, kapusta zasmażana z jabłkami. Województwo Opolskie jest członkiem stowarzyszenia od października 2008 r. Oprócz Opolszczyzny w Sieci są jeszcze województwa: warmińsko – mazurskie, zachodniopomorskie, wielkopolskie, a od kilku dni także województwo świętokrzyskie. Pierwsi członkowie Opolskiej Sieci, którzy mogą używać logo „Dziedzictwo Kulinarne Opolskie” do następujących produktów:  1. Gospodarstwo agroturystyczne „Lewandówka”: pieróg postny ze Starych Kolni, żółty ser z Lewandówka;  2. Restauracja „Stara Karczma”: śląski obiad niedzielny (rosół z makaronem, rolada śląska z sosem, kluski śląskie, modra kapusta, szpajza pomarańczowa, kawa zbożowa) żur śląski, ogórkowe pikle z wyrośniętych jesiennych ogórków;  3. FAN – AGRI: ser domowy smażony z kminkiem, ser domowy smażony z czosnkiem, ser domowy smażony bez przypraw, ser domowy w zalewie czosnkowej;  4. NAUPS – OIL: olej rzepakowy tłoczony na zimno;  5. Gładysz agro H- UPP: kapusta kiszona z Bobrowej „Gładyszówka”  6. Zakład Przetwórstwa Spożywczego MILKA : ser parzony z kminkiem;  7. Restauracja „Gościniec Stara Kuźnia” makaron domowy, rosół, zupa grzybowa, żurek, kapusta zasmażana biała, kapusta modra, kluski kartoflane białe, rolada wołowa, rolada wieprzowa śląska, pieczeń domowa, golonka pieczona, panczkraut, „śląskie paradnice”, „fajne kąski”, „golonka po kowalsku”, „golonka leśnika”, „domowa pieczeń Hausbraten”;  8. Restauracja „Zajazd Karolinka”: rosół z makaronem, żurek śląski, rolady wołowe, gęś pieczona, pieczeń wieprzowa, kluski śląskie – białe, kluski czarne – mieszane, kluski kładzione, sałatka z modrej kapusty, kapusta zasmażana z jabłkami;  9. Gospodarstwo ekologiczne „Jantar”: marynaty (papryka, cukinia, pomidor, śliwka, ogórek, dynia, gruszka), soki (brzoskwiniowy, pomidorowy, truskawkowy, z czarnej porzeczki, aroniowy, czereśniowy, morelowy, śliwkowy, gruszkowy, jabłkowy), przetwory w syropie (gruszka, śliwka, cukinia), śliwka Renkloda Ulena;  10. Gospodarstwo Ekologiczne „U Edyty” – śląski obiad (nudelzupa, rolada cielęca z nadzieniem wieprzowym z mięsa ekologicznego, kluski śląskie z ziemniaków ekologicznych, zołza, zabielana śmietana, modra kapusta gotowana z jabłkiem i ze szpyrką, rogaliki drożdżowe, sernik, kołocz śląski);  11. Restauracja „Złota Kaczka”: „świeżonka gajowego”, „standard szefa”, „polędwiczki na placku”, „żeberka pieczone na panszkraucie”  12. Gospodarstwo agroturystyczne „Ranczo w Dolinie Odry”: „germuszka”, „ścierka”;  13. Piekarnia – Cukiernia Krystian Stosiek: chleb (razowy, żytni, słonecznikowy), bułki rogale, drożdżówki, wyroby cukiernicze (kołocz śląski, krajanki, strucla, kokosanki, torty, ciasta rumowe, serniki).", "url": "https://www.farmer.pl/biznes/przedsiebiorczosc/tradycyjnie-smaczne,16440.html", "category": "opolskie", "sub_category": "Gotowe dania i potrawy", "phrase": "Pieróg postny ze Starych Kolni"}