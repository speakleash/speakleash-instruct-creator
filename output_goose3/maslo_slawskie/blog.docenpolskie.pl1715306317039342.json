{"meta_description": "", "title": "Wyroby Mleczarni Sława mogą zdobyć godło „Doceń polskie”", "content": "W Sławie (woj. lubuskie) swoją siedzibę ma kolejny producent biorący udział w Ogólnopolskim Programie Promocyjnym „Doceń polskie”. Mowa o Zakładzie Przetwórstwa Spożywczego i Handlu Henryk Kuźma, który zgłosił do oceny następujące wyroby: – Masło sławskie uzyskiwane poprzez zmaślanie ukwaszonej, naturalnej śmietany. Produkt nie zawiera dodatków, barwników, czy konserwantów. Zawartość tłuszczu wynosi 82%. Masło zdobyła nagrodę w konkursie „Nasze dobre lubuskie”, – Twaróg półtłusty krajanka, który uzyskuje się dzięki naturalnej fermentacji mlekowej. Zawiera żywe kultury bakterii mlekowych, które są niezbędne w żywieniu człowieka, a szczególnie dzieci. Produkt nie zawiera żadnych dodatków, barwników ani konserwantów. Zawartość tłuszczu wynosi 3,5 %.  Za ten produkt firma pana Henryka została nagrodzona statuetką, dyplomem oraz prawem znakowania go Godłem promocyjnym „AGRO POLSKA” w konkursie na najlepsze polskie produkty w branży rolnej i przetwórstwa rolno- spożywczego w 2011 r. Zakład ze Sławy powstał w 1992 r. na bazie nieczynnej mleczarni. Początkowo powstawały w nim wyłącznie serki homogenizowane waniliowe (do dzisiaj są one sztandarowym produktem firmy). Z czasem oferta została rozszerzona, obecnie producent proponuje gamę naturalnych serów twarogowych oraz masło i śmietanę. Rodzinna firma, poza działalnością produkcyjną, prowadzi również także hurtownię nabiałową i ogólnospożywczą. Wyroby trafiają do odbiorców w Sławie, Wschowie, Zielonej Górze, Lesznie i Poznaniu.  Mały zakład jest bardzo nowocześnie wyposażony, spełnia wszystkie wymogi techniczne oraz sanitarne. Wyroby powstają z mleka wysokiej jakości skupowanego od rolników prowadzących hodowlę tradycyjnymi metodami, których gospodarstwa mieszczą się w promieniu 30 km od Sławy, w czystych ekologicznie rejonach.", "url": "https://blog.docenpolskie.pl/wyroby-mleczarni-slawa-moga-zdobyc-godlo-docen-polskie/2014/01/06/", "category": "lubuskie", "sub_category": "Oleje i tłuszcze (masło, margaryna itp.)", "phrase": "Masło sławskie"}