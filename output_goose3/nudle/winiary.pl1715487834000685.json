{"meta_description": "Przygotuj szybki smażony makaron nudle z kurczakiem i warzywami z dodatkiem Pasty do dań z patelni WINIARY. Koniecznie musisz spróbować!", "title": "Smażony makaron nudle z kurczakiem i warzywami", "content": "Jeśli masz ochotę na odrobinę orientu w swoim jadłospisie, koniecznie weź pod uwagę makaron nudle po chińsku. To szybkie w przygotowaniu danie, do którego wykonania nie potrzebujesz wielu składników. Ta potrawa świetnie sprawdzi się zarówno jako obiad w rodzinnym gronie, jak i szybki lunch z przyjaciółmi. Co więcej, nie trzeba być mistrzem kuchni, aby szybko przygotować to smaczne danie i cieszyć się jego ciekawym smakiem wraz z najbliższymi. Makaron smażony na patelni to idealne połączenie soczystego kurczaka z chrupiącymi warzywami, takimi jak brokuł oraz marchewka. Przekonaj się o jego niesamowitym smaku, a ugotujesz go jeszcze nie raz! Makaron nudle – jak przygotować danie z kurczakiem i warzywami? Aby przygotować makaron nudle z kurczakiem i warzywami, wystarczy przygotować siedem składników. Ugotowanie całego dania nie zajmuje zbyt dużo czasu – wystarczy wygospodarować zaledwie około dwudziestu minut. Wtedy możemy przystąpić do realizacji naszego zadania. Najpierw należy ugotować makaron mie. Jest to specjalny rodzaj makaronu, bardzo często spotykany w kuchni azjatyckiej. Dzięki niemu nasze danie nabierze orientalnego charakteru. Gotujemy go zgodnie z instrukcją podaną na jego opakowaniu. Następnie przygotowujemy warzywa i kurczaka – kroimy brokuł oraz marchewkę, a także mięso z piersi kurczaka. Kolejny krok to usmażenie na oliwie pokrojonego kurczaka wraz z przygotowanymi warzywami. Do tak usmażonych składników dodajemy później ugotowany makaron i podsmażamy przez chwilę. Na koniec, musimy dodać do dania kluczowy składnik, jakim jest pasta do dań z patelni z sosem sojowym, imbirem i czosnkiem WINIARY. Dzięki niej uzyskamy niesamowity, charakterystyczny dla orientalnych dań smak, który zapewniają takie jej składniki jak sos sojowy czy imbir. Jak podawać makaron nudle z kurczakiem i warzywami? Dzięki zastosowaniu pasty do dań z patelni nie musimy dodawać do naszego dania już żadnych przypraw. Aby nasze danie pięknie prezentowało się na talerzu, warto posypać je posiekanymi orzechami nerkowca, co jeszcze bardziej upodobni je do dania z oryginalnej chińskiej restauracji. Jeśli chcemy, możemy jeść makaron pałeczkami, co dodatkowo wzmocni efekt orientalności potrawy. Jeśli jednak nie mamy w tym wprawy, bez problemu możemy skorzystać z tradycyjnych sztućców. Być może danie to zachęci nas do spróbowania kolejnych orientalnych potraw. Smacznego!", "url": "https://www.winiary.pl/przepisy/smazony-makaron-nudle-z-kurczakiem-i-warzywami/", "category": "opolskie", "sub_category": "Inne produkty", "phrase": "Nudle"}