{"meta_description": "Azjatycka patelnia warzywna z makaronem Mie, brokułami, marchewką i kiełkami to szybkie i łatwe do przygotowania danie wegetariańskie.", "title": "Smażony makaron nudle z warzywami w azjatyckim stylu", "content": "Masz ochotę na azjatyckie danie, którego przygotowanie zajmie Ci dosłownie chwilę? Wypróbuj Pastę do dań z patelni z sosem sojowym, imbirem i czosnkiem WINIARY, która w połączeniu z makaronem nudle i warzywami stworzy idealną wegetariańską, azjatycką propozycję na obiad. Śmiało możesz ją przyrządzić w większej ilości, ponieważ z pewnością zachwyci także kubki smakowe wszystkich mięsożerców. A co najważniejsze! Przepis na makaron z warzywami na patelni możesz wykonać nawet podczas wyjątkowo zabieganego dnia, ponieważ zajmie Ci on zaledwie kwadrans. Przekonany(-a)? Będziesz potrzebować marchewek, brokułu, oliwy, kiełków fasoli mung, sezamu prażonego, makaronu mie i Pasty do dań z patelni z sosem sojowym, imbirem i czosnkiem WINIARY. Dokładne proporcje poszczególnych składników znajdziesz powyżej. Istnieje kilka przepisów na stworzenie pysznego i aromatycznego makaronu noodle z warzywami, jednak ten uda Ci się na pewno. I to nawet wtedy, kiedy nie posiadasz zbyt zaawansowanych umiejętności kulinarnych. Zacznij od ugotowania makaronu zgodnie z instrukcją, która znajduje się na opakowaniu. Możesz pominąć ten krok, jeśli w swojej lodówce masz już wcześniej ugotowany makaron — do tego dania sprawdzi się idealnie. Następnie umyj brokuł i podziel go na małe różyczki. Kolejny krok to obieranie i krojenie marchewek. Przygotuj je w taki sposób, aby powstały cienkie słupki. W międzyczasie rozgrzej oliwę z oliwek na patelni. Kiedy będzie już gorąca, wsyp na nią wcześniej przygotowane warzywa. Całość smaż przez ok. 4 minuty, nie zapominając jednocześnie o mieszaniu. Następnie na patelnię dodaj makaron i wymieszaj tak, aby wszystkie składniki się połączyły. Do tak przygotowanego dania dodaj Pastę do dań z patelni z sosem sojowym, imbirem i czosnkiem WINIARY, a następnie jeszcze trochę podsmaż. I danie gotowe! Wyłóż je na talerz, posyp sezamem i kiełkami fasoli. Makaron noodle z warzywami — smak, którego nie da się podrobić Makaron nudle z warzywami to danie, do którego nie potrzebujesz nic więcej! Doskonale smakuje podane solo, dlatego świetnie nadaje się zarówno jako posiłek w trakcie zabieganego dnia, jak i proste danie dla gości. Pomimo tego, że nie spędzisz w kuchni zbyt wiele czasu, to zachwycisz swoją rodzinę czy znajomych fuzją smaków, które łączy w sobie taki makaron. Jeśli więc chcesz pozytywnie zaskoczyć zarówno siebie, jak i innych, jak najszybciej wypróbuj ten przepis!", "url": "https://www.winiary.pl/przepisy/makaron-nudle-z-warzywami-w-azjatyckim-stylu/", "category": "opolskie", "sub_category": "Inne produkty", "phrase": "Nudle"}