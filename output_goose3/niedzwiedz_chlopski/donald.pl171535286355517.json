{"meta_description": "Większość pytanych wybiera niedźwiedzia.", "title": "TikTokowy trend rozpoczął dyskusję o tym, czy kobiety wolałyby utknąć w lesie z niedźwiedziem czy mężczyzną", "content": "W kwietniu na TikToku pojawił się filmik, na którym pytano kobiety, czy wolałyby utknąć w lesie z niedźwiedziem czy z mężczyzną . 7 z 8 zapytanych odpowiedziało, że wolałyby niedźwiedzia. Viralowy materiał stał się kolejnym impulsem do Pod materiałem zrealizowany przez serwis Screenshot HQ pojawiło się wiele komentarzy, w których dominowały podobne odpowiedzi. Każdy wpis w inny sposób uzasadniał, dlaczego zostanie z niedźwiedziem sam na sam w lesie wciąż wydaje się bezpieczniejsze. \"W najgorszym przypadku, niedźwiedź po prostu by mnie zabił\", \"po ataku niedźwiedź przynajmniej zostawiłby moje ciało w spokoju\", \"nikt by mnie później nie pytał, czy to ja sprowokowałam niedźwiedzia, ani nie próbował dawać wskazówek, jak unikać niedźwiedzi w przyszłości\" - pisano. Zamysł filmiku był humorystyczny, jednak pewność, z jaką większość zapytanych wybierała niedźwiedzia, zmartwiła wielu odbiorców. To spowodowało kolejną debatę wokół codziennych zagrożeń w życiu kobiet, których powodem statystycznie najczęściej są mężczyźni (takie jak molestowanie seksualne, przemoc domowa, morderstwa). Opublikowano także TikToki, w których to w oryginalnej wersji lub zmienionej na \"czy wolałbyś, żeby twoja córka utknęła w lesie z mężczyzną czy niedźwiedziem\". Swoją odpowiedzią podzielił się tiktoker Jon.The.Detective, emerytowany detektyw opowiadający o swoim doświadczeniu. On również bez wahania wybrał niedźwiedzia. Odwoływał się do spraw, w których brał udział i czego nauczył się o motywach przemocy: - Zwierzęta kierują się instynktem. Jeśli ich nie skrzywdzisz, one prawdopodobnie nie skrzywdzą ciebie. Statystycznie jedna na siedem kobiet doświadcza przemocy ze strony mężczyzny, zazwyczaj znajomego, któremu w teorii powinno się ufać. […] Wiedząc, że odsetek mężczyzn krzywdzących kobiety jedynie rośnie, zawsze wybrałbym niedźwiedzia. Kto mówi inaczej to przygłup.", "url": "https://www.donald.pl/artykuly/ocLP9jLQ/tiktokowy-trend-rozpoczal-dyskusje-o-tym-czy-kobiety-wolalyby-utknac-w-lesie-z-niedzwiedziem-czy-mezczyzna", "category": "podkarpackie", "sub_category": "Gotowe dania i potrawy", "phrase": "Niedźwiedź chłopski"}