{"meta_description": "Organizatorzy imprezy muszą się jednak wykazać nie lada wyobraźnią . Śnegu w górach ani na lekarstwo więc  zamiast zmagań czysto narciarskich  dla uczestników p...", "title": "Brak śniegu ? Nie szkodzi ! 52 Narciarski Bieg Chłopski w Rajczy odbywa się bez względu na warunki", "content": "Internetowy oszust wyłudził ponad 25 tys. zł. Brał zapłatę, ale nie wysyłał towarów Pierwsi uczestnicy imprezy pojawili się w Rajczy już w czwartek. Dodajmy \"tłusty czwartek\" węc częstowani byli pączkami i faworkami specjalnie z tej okazji upieczonymi przez lokalne Koła Gospodyń Wiejskich. W sobotę, zgodnie z tradycją ulicami Rajczy przemaszerował barwny korowód przebierańców. Nie zabrakło \"Dziadów\" , którzy z tłumu wyławiali co szykowniejsze panie i malowali im twarze sadzą. Podobno na szczęście. W korowodzie wzięli udział również uczestnicy sportowych zmagań i goście z partnerskich gmin w Czechach i na Słowacji. W nowej hali sportowej w centrum Gminy odbyła się degustacja lokalnych przysmaków przygotowanych przez koło Gospodyń Wiejskich z Soli- Kiczory. Były także stoiska lokalnych twórców ludowych i atrakcji turystycznych naszego regionu. Na sobotę również zaplanowano zimowy bieg górski Wilcze Gronie 2020, który po roku przerwy wrócił do Rajczy w nowej odsłonie. Biegacze mieli do pokonania 17 km trudnej górskiej trasy o przewyższeniach przekraczających 900 m To nie koniec atrakcji jakie dla uczestników imprezy przygotowali oganizatorzy. Wieczorem w amfiteatrze w Rajczy dwa koncerty . Najpierw sceną zawładnie Baby Full , a później zagra starszyzna czyli Bayer Full. Po koncertach zabawa taneczna. Póki starczy sił-obiecują uczestnicy zabawy. A jest ich w tym roku około tysiąca, tak przynajmniej zapewniają organizatorzy wydarzenia. W niedzielę emocje sportowe zapewnią uczestnicy I Edycji Rajcza Skitour Extreme Challange. Wieczorem Karnawałowe ostatki – występy artystyczne między innymi grupy Góral Power.", "url": "https://beskidy.eska.pl/brak-sniegu-nie-szkodzi-52-narciarski-bieg-chlopski-w-rajczy-odbywa-sie-bez-wzgledu-na-warunki-aa-NBFw-QvVB-zjNP.html", "category": "podkarpackie", "sub_category": "Gotowe dania i potrawy", "phrase": "Niedźwiedź chłopski"}