{"meta_description": "", "title": "System „Jakość Tradycja” - Piekarnia Wilamowice | Torty | Ciasteczka | Pieczywo", "content": "Polska Izba Produktu Regionalnego i Lokalnego we współpracy ze Związkiem Województw RP opracowała, na wzór systemów europejskich, pierwszy krajowy system wyróżniania i kontroli żywności wysokiej jakości „Jakość Tradycja”, uznany przez Ministra Rolnictwa i Rozwoju Wsi. System „Jakość Tradycja” służy wyróżnianiu produktów żywnościowych wysokiej jakości z uwzględnieniem produktów tradycyjnych. System jest skierowany do wszystkich rolników, producentów rolnych, przetwórców w kraju i za granicą, członków Izby i nienależących do niej indywidualnych przedsiębiorstw lub wytwórców w kraju i zagranicą.  System został opracowany przez Polską Izbę Produktu Regionalnego i Lokalnego oraz Związek Województw RP i służy wyróżnianiu i kontroli produktów żywnościowych wysokiej jakości, z uwzględnieniem produktów tradycyjnych. 12 czerwca 2007 roku system „Jakość Tradycja” został uznany decyzją ministra rolnictwa i rozwoju wsi za krajowy system jakości żywności. Był pierwszym polskim system jakości notyfikowanym przez Komisję Europejską.  „Jakość Tradycja” gwarantuje jakość produktu, umożliwia wgląd w proces jego wytwarzania oraz przejrzystość procedur kontrolnych – kontroli i certyfikacji dokonują niezależne jednostki. Konsumenci mogą poznać pochodzenie surowców i metody wytworzenia produktu – prześledzić drogę „od pola do stołu”, bo producent przestaje być anonimowy.  W systemie „Jakość Tradycja” uczestniczy 111 producentów z 16 regionów. Obecnie znak ”Jakość Tradycja” ma ponad 200 produktów i dań. Oferta certyfikowanych wyrobów jest bardzo różnorodna i obejmuje surowce, produkty i potrawy. Certyfikat jest dokumentem stwierdzającym zgodność wyrobu z właściwościami deklarowanymi przez wytwórcę. Certyfikaty wydawane są przez jednostki certyfikujące, akredytowane i upoważnione przez Ministra Rolnictwa i Rozwoju Wsi uprawnione do kontroli zgodności ze specyfikacją. procedura, dzięki której strona trzecia daje pisemne zapewnienie, że dany wyrób, system Q, usługa jest zgodna z wyszczególnionymi wymaganiami.", "url": "https://piekarniawilamowice.com.pl/system-jakosc-tradycja/", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Szarytka w marynacie"}