{"meta_description": "W najbliższą niedzielę dowiemy się, jakie smaki odziedziczyliśmy po przodkach. W Muzeum Wsi Lubelskiej odbędzie się IX edycja Ogólnopolskiego Konkursu Nasze Kulinarne Dziedzictwo - Smaki Regionów.", "title": "Dziedzictwo w menu", "content": "W najbliższą niedzielę dowiemy się, jakie smaki odziedziczyliśmy po przodkach. W Muzeum Wsi Lubelskiej odbędzie się IX edycja Ogólnopolskiego Konkursu Nasze Kulinarne Dziedzictwo - Smaki Regionów. Jury smakować będzie mięsiwa i potrawy z nabiału, owoców, warzyw i kasz oraz różnego rodzaju wypieki i marynaty, a na deser napoje bezalkoholowe i słynne nalewki. Każdy ze 143 wystawców zaserwuje swoje najlepsze dania, w sumie przez konkursowe stoły przejdzie prawdziwa kulinarna obfitość: 194 regionalne potrawy. A w karcie między innymi kuladnyki, psiocha, szarytka w marynacie, kapołka miętowa, brzdeń młynarza Wacka Stachyry i guncwały ziemniaczane. Konkurs rozpocznie się o godz. 11, a jego finał przewidziano na godz. 15. Jury nominuje potrawę, która ubiegać się będzie do nagrody na poznańskiej \"Polagrze\".", "url": "https://warszawa.naszemiasto.pl/dziedzictwo-w-menu/ar/c8-7239573", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Szarytka w marynacie"}