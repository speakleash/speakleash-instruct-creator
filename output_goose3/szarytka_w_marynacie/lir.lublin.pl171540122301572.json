{"meta_description": "", "title": "Rada Kobiet Powiatu Kraśnickiego", "content": "Przez długie lata kobiety na obszarach wiejskich aktywnie działały na rzecz rozwoju lokalnych społeczności. Poprzez swoją pracę ukształtowały swój wizerunek jako osoby odważne, bezkompromisowe i pełne pomysłów, co zaowocowało powstaniem wielu formalnych i nieformalnych grup. Przykładem jednego z takich działań jest zarejestrowanie stowarzyszenia pod nazwą Rada Kobiet Powiatu Kraśnickiego. Organizacja, która skupia około 100 kobiet z całego regionu kraśnickiego powstała 20 lat temu. Liderką, jednocześnie prezesem, od początków jej powstania jest Pani Teresa Kamela oraz Pani Janina Bańka, jako zastępca prezesa. Rada Kobiet Powiatu Kraśnickiego w swoich zadaniach statutowych podjęła szereg działań na rzecz poprawy sytuacji kobiet z powiatu kraśnickiego, zarówno kobiet wiejskich jak i mieszkających w mieście, wykonujących różne zawody i profesje oraz kobiet w różnym wieku. Aktywizacja kobiet na terenach wiejskich, pomoc w tworzeniu miejsc pracy, uzyskiwanie dodatkowych dochodów z bezpośredniej sprzedaży produktów tradycyjnych, rozwój agroturystyki, to niektóre ze szczytnych celów jakie postawiły sobie Panie należące do stowarzyszenia. Członkinie zajmują się również angażowaniem kobiet z powiatu w szeroko pojęte życie społeczne oraz kulturalne. Działanie, którym szczególnie zajmuje się zarząd stowarzyszenia to profilaktyka zdrowotna kobiet. Realizowane jest ono poprzez szkolenia, pogadanki, badania oraz wyjazdy do Instytutu Medycyny Wsi w Lublinie. Członkiniami naszej Rady Kobiet są lekarki, prawniczki, nauczycielki, panie prowadzące swoją działalność, doradczynie rolne itp. z wiedzy których często korzystamy podczas organizowanych szkoleń. Priorytetowym zadaniem naszej Rady była i jest promocja produktów tradycyjnych i lokalnych. Zadanie to realizujemy poprzez udział w konkursach, warsztatach, pokazach wyjazdach krajowych i zagranicznych, promujących produkty tradycyjne. Takim prestiżowym konkursem w którym od 20 lat bierze udział stowarzyszenie Rada Kobiet Powiatu Kraśnickiego jest konkurs „Nasze kulinarne dziedzictwo – Smaki Regionów ”- organizowanym przez Polską Izbę Produktu Regionalnego i Lokalnego. W tym konkursie zdobyłyśmy szereg prestiżowych nagród i wyróżnień takich jak „Perły”, których uwieńczeniem było wręczenie nagród podczas gali Polagra Food w Poznaniu: Ponadto mamy szereg produktów tradycyjnych wpisanych na listę prowadzoną przez Ministra Rolnictwa i Rozwoju Wsi, między innymi: Ponadto walory smakowe Grzańca Marcina z Urzędowa zostały zauważone przez kapitułę konkursu „Dobre bo Kraśnickie”, która przyznała temu produktowi największe wyróżnienie - Statuetkę Produktu Roku. Wszystkie te działania kobiet mają na celu kultywowanie tradycji kulinarnych, bo jak wiadomo liczą się nie tylko walory smakowe, ale   i zdrowotne. Od samego początku istnienia Rada Kobiet promuje „Smaczny Powiat Kraśnicki” na takich uroczystościach plenerowych jak: dożynki gminne, powiatowe, wojewódzkie, Święto Malin, Dni Kraśnika, Dni Ziemi w Warszawie, Święto Jesieni w Kazimierzu itp. Stowarzyszenie organizuje liczne wyjazdy w celu zaprezentowania swojego dorobku kulinarnego. Spotkania promocyjne dostarczającą wielu kulinarnych wrażeń osobom spoza naszego regionu czy województwa, oraz zachęcają do odwiedzenia urokliwego powiatu kraśnickiego. Nasze członkinie wyjeżdżały ze swoimi produktami za granicę: na Ukrainę, do Rumunii, Francji, na Węgry by wszędzie promować naszą kulturę i tradycję. Wymieniamy doświadczenia z paniami z innych stowarzyszeń. Przykładem są spotkania z paniami z Chełma, Zamościa, Sandomierza czy Włodawy. Te ostatnie zaowocowały zaproszeniem naszych pań na spotkanie z Parą Prezydencką. Ważnym przedmiotem naszej działalności jest rękodzieło. Poprzez nasze działania zachęcamy nasze członkinie aby pokazywały swoje wyroby rękodzielnicze i zaczęły czerpać z tego korzyści finansowe. Rada Kobiet choć najbardziej jest kojarzona z wyjazdami promującymi produkty regionalne, to znana jest również z tego że organizuje wycieczki krajowe i zagraniczne, wyjazdy do teatru, kina oraz na występy różnych zespołów. Pielęgnacja tradycji regionalnych, rozpowszechnianie folkloru, krzewienie wartości kultury polskiej wsi przez Radę Kobiet Powiatu Kraśnickiego, stało się stałym elementem wpisanym w pejzaż powiatu kraśnickiego.", "url": "https://lir.lublin.pl/aktualnosci/3664-rada-kobiet-powiatu-krasnickiego", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Szarytka w marynacie"}