{"meta_description": "Województwo lubelskie bierze udział w targach Smaki Regionów, które w ten weekend odbędą się w Poznaniu. W tym roku postawiono na promocję cebularza lubelskiego zarejestrowanego w UE oraz cydru - we współpracy z firmą Ambra SA.", "title": "Lubelskie produkty na targach Smaki Regionów w Poznaniu", "content": "Aż pięć statuetek \"Perły\" - prestiżowej nagrody w ogólnopolskim konkursie \"Nasze Kulinarne Dziedzictwo - Smaki Regionów\", powędruje do wytwórców z naszego województwa. Te wyjątkowe wyróżnienia wszyscy laureaci odbiorą podczas wielkiego finału, który odbędzie się 20 września w trakcie targów Smaki Regionów w Poznaniu. W 2015 r. kapituła konkursu wyróżniła aż cztery produkty (wszystkie już wpisane na LPT) i jedną potrawę związaną z regionem lubelskim. Nasze perłowe specjały to: → chleb żytni wygnanowski, zgłoszony przez Barbarę Krzyszczak ze Stasina k. Motycza, → konfitura z owoców róży, zgłoszona przez Jolantę Mazurkiewicz ze Starej Wsi k. Końskowoli, → szarytka w marynacie, zgłoszona przez Janinę Bańkę z Kraśnika, → masło Extra, zgłoszone przez Okręgową Spółdzielnię Mleczarską w Opolu Lubelskim, → golasy z kaszy gryczanej z serem, zgłoszone przez Koło Aktywnych Kobiet z Łobaczewa Małego.", "url": "https://strefaagro.pl/lubelskie-produkty-na-targach-smaki-regionow-w-poznaniu/ar/12387676", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Szarytka w marynacie"}