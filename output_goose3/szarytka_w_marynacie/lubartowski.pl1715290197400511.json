{"meta_description": "", "title": "Specjały z powiatu lubartowskiego w ścisłej czołówce kulinarnej Lubelszczyzny", "content": "Makowiec lubartowski Marii Siej nominowany do Perły 2015 i II Miejsce dla Stowarzyszenia na rzecz rozwoju i promocji Kierzkówki „Działajmy razem”. Kulinarne specjały z powiatu lubartowskiego w ścisłej czołówce konkursu na najlepsze tradycyjne specjały „Nasze Kulinarne Dziedzictwo – Smaki Regionów”. Ponad 120 wystawców, 150 potraw, w muzeum Zamoyskich w niedzielę 20 lipca w Kozłowce odbyła się prawdziwa uczta dla smakoszy potraw regionalnych. Lubelski finał ogólnopolskiego konkursu na najlepsze tradycyjne specjały „Nasze Kulinarne Dziedzictwo – Smaki Regionów” przyciągnął tłumy odwiedzających. Mamy bogatą i różnorodną kuchnię, którą powinniśmy się chwalić – podkreśla Marszałek Województwa lubelskiego Sławomir Sosnowski i dodaje są smaki Południowego Podlasia jakże inne od tych Biłgorajskich czy Kraśnickich. W gminie Kąkolewnica każda wieś ma swoje charakterystyczne pierogi mamy tez ich festiwal w Bychawie. Można Lubelszczyznę zwiedzać choćby autostradą rowerową i smakować regionalne potrawy. A na stołach w Kozłówce pejzanka (Paysanka) – wykwintna zupa, którą niemal 90 lat temu w Kozłówce kosztowali goście weselni Michała i Marii Zamoyskich, a także, pieczywa, sery, miody, kiełbasy, pierogi z przeróżnymi nadzieniami, racuchy, placki…, słowem – wszystko, czego dusza zapragnie. W tym oryginalne potrawy z karpia i buraków , które przywiozła kuchnia szpitala kardiologicznego w Nałęczowie- mówi jego kierownik Ewa Sułek nasz karp to ryba w galarecie z cynamonową otuliną a w barszczu mamy oprócz buraczków klopsiki i pokrzywę. W tym roku zdecydowanie królowała w potrawach kasza gryczana ale wśród ponad 150 potraw było wiele ciekawych i oryginalnych nie tylko z kaszą. Z roku na rok mamy nowe i coraz lepiej udokumentowane potrawy – mówi Grażyna Kurpińska pełnomocnik Zarządu Polskiej Izby Produktu Tradycyjnego i regionalnego. Lubelszczyzna ma się czym pochwalić i co roku jesteśmy zaskakiwani czymś nowym. I nie jest to przepis na zasadzie mam tak gotowała. A skąd miała przepis? A z „Przyjaciółki”. Cudowne jest to, że to są potrawy tradycyjne i z lokalnych produktów. Najlepsze potrawy uzyskały nominacje do ogólnopolskiego tytułu „Perła 2015”, przyznawanego najlepszym produktom i potrawom z różnych regionów kraju podczas wrześniowego „finału finałów” w Poznaniu. W kategorii produktowej otrzymały je: Masło Ekstra z Okręgowej Spółdzielni Mleczarskiej w Opolu Lubelskim, Gruszka Szarytka w marynacie Janiny Bańki, Konfitura z Owoców Róży Jolanty Mazurkiewicz – Manufaktura Różana, Chleb Żytni Wygnanowski Barbary Krzyszczak i Sernik Lubartowski – Marii Siej. W kategorii gastronomicznej nominację do Perły 2015 otrzymało Koło Aktywnych Kobiet z Łobaczewa Małego w powiecie bialskim za Golasy z Kaszy Gryczanej", "url": "http://lubartowski.pl/informacje/14679/kulinarne-specjaly-z-powiatu-lubartowskiego-w-scislej-czolowce-kulinarnej-lubelszczyzny", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Szarytka w marynacie"}