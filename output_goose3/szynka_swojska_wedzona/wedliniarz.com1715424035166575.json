{"meta_description": "Szynka wędzona autorski przepis na pyszną, tradycyjną szynkę, którą sami zrobimy w domu. A która też przypomina smakiem włoską szynkę typu cotto.", "title": "Jak zrobić pyszną Szynkę wędzoną", "content": "Jest bardzo wiele przepisów na szynkę wędzoną. Jednak szynka nierówna szynce. Bo nie ma nic lepszego niż własne, wędzone wędliny i oczywiście Szynka wędzona. Wędzenie szynki to długotrwały proces, którego efektem będzie soczysta, delikatna w smaku i niezwykle aromatyczna szynka wędzona. Jest to też szynka bardzo podobna do szynki typu włoskiej cotto. Nawet niektóre typy szynek długo dojrzewających, jak na przykład Szynka Szwarcwaldzka poddaje się również etapowi wędzenia na zimno. Jak samemu w domu zrobić pyszną Szynkę wędzoną? Zapraszamy do naszego poradnika Wedliniarz.com – Porady. Przedstawiamy autorski przepis na przygotowanie własnej, pysznej Szynki wędzonej. Przepis jest sprawdzony przez wielu klientów naszego sklepu stacjonarnego ASSIST oraz sklepu internetowego www.wedliniarz.com. Szynka po jej zrobieniu jest krucha, bardzo smaczna i aromatyczna i ma naprawdę śliczny różowy, naturalny kolor. Proponujemy również zajrzeć do naszego artykułu Przepisy na różne Szynki i Karczek dojrzewający oraz Boczek suszony. Tam też znajdziemy przepisy na szynki i wędliny dojrzewające, które uwzględniają obok suszenia wędliny, jej wędzenie. • Przegotowaną wodę studzimy, a następnie rozpuszczamy w niej sól do peklowania. • Dodajemy wszystkie przyprawy (oczywiście te co lubimy z listy powyżej). Czosnek należy pokroić lub rozgnieść. Im więcej przypraw dodamy, to smak Szynki będzie bardziej intensywny – dlatego starajmy się z nimi nie przesadzić. • Teraz ubieramy mięso ,,myszkę” , w siatkę wędliniarską o odpowiedniej wielkości lub owijamy sznurkiem wędliniarskim. • Następnie nastrzykujemy mięso przygotowaną zalewą. Robimy to dość gęsto za pomocą nastrzykiwarki lub strzykawki z igłą wielootworową. • Peklujemy mięso w naczyniu przez około 5 – 8 dni. Mięso musi być całe zanurzone w zalewie i przechowywane w chłodni lub w lodówce. • Mięso codzienne obracamy – to ważne, bo wtedy mięso ma szansę równomiernie się wypeklować. • Po wypeklowaniu, mięso wyjmujemy z naczynia, osuszamy, i zawieszamy na haku w chłodnym i przewiewnym miejscu, aż do ocieknięcia i wyschnięcia – trwa to około 2 – 3 godziny. Przed wędzeniem naszej Szynki, trzeba przygotować wędzarnię – musi być wygrzana by pozbyć się wilgoci. Następnie w niskiej temperaturze, przez około 1 godzinę suszymy mięso w wędzarni. Po tym czasie przechodzimy do wędzenia zasadniczego. Czyli wędzimy Szynkę w temperaturze 50 – 60 stopni C przez około 4 -5 godzin. Po zakończeniu wędzenia wkładamy Szynkę do ciepłej wody o temperaturze około 80 stopni C i parzymy ją przez około pół godziny. Następnie wyjmujemy Szynkę i wieszamy na haku, osuszamy ją i mamy naszą pyszną Szynkę wędzoną, gotową do jej smakowania i zajadania się nią. • W moździerzu ucieramy przyprawy, dodajemy cukier oraz sól i sól do peklowania i dzielimy dwie części. • Wkładamy ją do garnka kamiennego i odstawiamy w chłodnym miejscu na około 24 godziny. • Mięso wkładamy do siatki wędliniarskiej o odpowiednim dla niej rozmiarze lub obwiązujemy sznurkiem wędliniarskim. • Przygotowaną solanką zalewamy szynkę i pozostawiamy w chłodnym miejscu od 4 stopni C do 6 stopni C na 5-8 dni. • Dzień przed wędzeniem nastrzykujemy za pomocą nastrzykiwarki lub strzykawki z igłą wielootworową solanką peklową. • Szynkę przekładamy do miski z wodą i moczymy przez około 2 godziny, dokładnie oczyszczamy. • Szynkę wieszamy na haku i umieszczamy w chłodnym i przewiewnym miejscu na około 3 godziny (maksymalnie do 24 godzin), aby mogło ocieknąć z nadmiaru solanki. Możemy umieścić Szynkę w chłodni lub na kratce w lodówce, tak, żeby nadmiar solanki ściekał do pojemnika pod spodem. • Przygotowujemy zrębki wędzarnicze. Wygrzewamy wędzarnię by pozbyć się wilgoci. Po tym czasie zmieniamy w wędzarni temperaturę na 40 stopni C i wędzimy przez około 3 godziny. • Następnie podnosimy temperaturę do 70 stopni C na około 1,5 godziny. • Po tym czasie znowu zwiększamy temperaturę do 90 stopni C i wędzimy przez około 60 minut. • Czas wędzenia może ulec zmianie w zależności od wielkości naszej Szynki, co skontrolujemy za pomocą termometru z sondą – Szynka powinna w środku uzyskać temperaturę 65-70 stopni C. • Do dużego garnka wlewamy wodę, możemy też dodać liść laurowy i pieprz czarny lub inne ulubione przyprawy w ziarnkach i podgrzewamy do 90 stopni C. • W wodzie umieszczamy Szynkę do osiągnięcia w środku wyrobu temperatury 65-70 stopni C. • Przez cały proces parzenia nie możemy dopuścić do zagotowania się wody. • Odwieszamy Szynkę do ocieknięcia i osuszenia z nadmiaru wody. Nasza pyszna Szynka wędzona typu cotto jest gotowa do spożycia.", "url": "https://wedliniarz.com/szynka-wedzona/", "category": "wielkopolskie", "sub_category": "Mięso świeże oraz produkty mięsne", "phrase": "Szynka swojska wędzona"}