{"meta_description": "", "title": "Nowe produkty tradycyjne z Jasienicy i Wierzawic", "content": "Województwo podkarpackie zajmuje pierwsze miejsce w Polsce na liście Produktów Tradycyjnych,, prowadzonych przez Ministerstwo Rolnictwa i Rozwoju Wsi. W maju 2017 roku wpisane zostały kolejne produkty. Wśród nich są szynka wędzona wierzawicka, którą zgłosił wędliniarz Eugeniusz Borkowski z Wierzawic. Ponadto Okręgowa Spółdzielnia Mleczarska z Jasienicy Rosielnej uzyskała wpis aż trzech produktów. Są to twaróg wiejski tłusty i twaróg wiejski półtłusty oraz masło z Jasienicy. Warunkiem uzyskania wpisu jest wytwarzanie produktu według receptury niezmienianej przynajmniej od 25 lat.", "url": "http://gospodarkapodkarpacka.pl/news/view/20669/nowe-produkty-tradycyjne-z-jasienicy-i-wierzawic", "category": "podkarpackie", "sub_category": "Sery i inne produkty mleczne", "phrase": "Twaróg wiejski z Jasienicy Rosielnej"}