{"meta_description": "", "title": "Domowa szynka pieczona", "content": "Jeśli lubisz wędliny, ale te sklepowe napawają Cię obawą z powodu długiej listy sztucznych dodatków i polepszaczy smaku użytych do ich produkcji, mamy dla Ciebie idealne rozwiązanie. Zapewne zastanawiasz się teraz, czy to trudne… Otóż nie – poradzisz sobie z łatwością! Poniżej przedstawiamy 3 proste kroki do doskonałej, domowej pieczonej szynki, która świetnie sprawdzi się jako zarówno jako wędlina na kanapki, jak też jako mięso na obiad. Sprawdź koniecznie! Istnieje duża szansa, że odtąd stoiska z wędlinami zaczniesz omijać dużym łukiem, a kiedy nabierzesz apetytu na smakowitą, soczystą szynkę, to po prostu ją zrobisz – dla siebie i swoich bliskich. Zawartość opakowania peklosoli z ziołami wsyp do 1 L wody i zagotuj. 2 kg mięsa umieść w dość ciasnym pojemniku (kamionce lub beczce do peklowania) i zalej wystudzoną solanką peklującą. Dodaj 2 pokrojone ząbki czosnku. Pekluj w temperaturze 4-6⁰C przez okres 7-14 dni, obracając co dwa dni. Zapeklowane mięso umieść w siatce wędliniarskiej, która nada mięsu kształt i zwartą formę. Siatka jest elastyczna i wytrzymała, co umożliwia łatwe nałożenie jej na przygotowaną szynkę. Szynkę piecz w piekarniku nagrzanym do 160⁰C, przez 2 godziny (zgodnie z zasadą: 1 godzina pieczenia na każdy kilogram mięsa). Po pieczeniu szynka powinna odpocząć około 6 godzin. Po upływie tego czasu pozostaje nam już najprzyjemniejszy etap, a mianowicie degustacja.", "url": "https://browin.pl/przepisnik/przepis/domowa-szynka-pieczona", "category": "podkarpackie", "sub_category": "Mięso świeże oraz produkty mięsne", "phrase": "Szynka pieczona z Hermanowej"}