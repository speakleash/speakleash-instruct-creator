{"meta_description": "Produkt wpisany na listę produktów tradycyjnych w dniu 2013-08-19 w kategorii Produkty mięsne w woj. podkarpackim.", "title": "Szynka pieczona z Hermanowej - - Portal Gov.pl", "content": "Mięsa udowego z zachowaną kością, na przekroju zbliżony do owalnego. Hermanowa to wieś położona na Pogórzu Dynowskim, gdzie ukształtowanie terenu jest pagórkowate, z zagajnikami i skupiskami drzew, a w południowej części z dużymi kompleksami leśnymi. Taka rzeźba terenu spowodowała powstanie bardzo licznych małych gospodarstw zajmujących się rolnictwem, gdzie przeważała produkcja na niewielką skalę. Bardzo popularne na ww. terenie było wytwarzanie i wędzenie w przydomowych wędzarniach przeróżnych wędlin. Szynka pieczona z Hermanowej to wyrób przygotowywany według sprawdzonej tradycyjnej receptury, opartej na naturalnych przyprawach. Charakteryzuje się nie tylko niezapomnianym smakiem, ale również najwyższą jakością. Surowcem wykorzystanym do produkcji jest wieprzowina pochodząca z tuczników hodowanych głównie na terenie Podkarpacia. „Zaraz po dokonaniu rozbioru przygotowywano zalewę, w której moczono mięso przeznaczone na szynkę. Do niewielkiej ilości zimnej wody dodawano soli (do smaku, według gustu gospodarza), 2-3 szt. liści laurowych, kilka ziaren ziela angielskiego i kilka ziaren pieprzu. Do przygotowania szynki pieczonej dodawano niewielką ilość soli, ponieważ przy pieczeniu więcej szynka słonieje. Wszystko należało zagotować, a następnie dolać do tej zalewy zimnej wody, tak żeby łącznie wyszło jej 2-3 litry. Mięso można było ponakłuwać widelcem, wtedy lepiej kruszało. Moczono go w zalewie co najmniej 3-4 dni. Po upływie tego czasu można było już szynkę piec. Tego już on, jako rzeźnik nie robił, każdy gospodarz sam sobie piekł szynk w piecu chlebowym w brytfannie” (Wywiad przeprowadzony z mieszkańcami Kielnarowej). Ważnym etapem przygotowania szynki jest jej wędzenie, do którego używane jest tylko naturalne drewno owocowe, dzięki czemu nadaje jej charakterystyczny aromat. Dawniej szynka pieczona z kością była wielkim rarytasem i dostępna tylko w czasie świąt. Obecnie jej smak jest rozpoznawalny nie tylko w Hermanowej i jej okolicach, ale także w całej Polsce.", "url": "https://www.gov.pl/web/rolnictwo/szynka-pieczona-z-hermanowej", "category": "podkarpackie", "sub_category": "Mięso świeże oraz produkty mięsne", "phrase": "Szynka pieczona z Hermanowej"}