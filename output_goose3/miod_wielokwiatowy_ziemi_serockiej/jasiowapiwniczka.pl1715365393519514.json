{"meta_description": "", "title": "BIO Miód wielokwiatowy 1000g, z Bieszczad, Beskidów - Sklep Jasiowa Piwniczka", "content": "Proponujemy w 100% naturalny i polski miód nektarowy, wielokwiatowy, o gęstej konsystencji. W zapachu i smaku jest bardzo aromatyczny, wyjątkowo pyszny i nie ma sobie równych. Powstaje w wyniku zbierania przez pszczoły nektaru kwiatów z ekologicznie czystych, podkarpackich lasów i łąk. Miód jest w 100% czysty, a w czasie jego pozyskiwania nie używa się żadnych dodatkowych substancji czy szkodliwych składników. Pszczółki pod czułą opieką Marka Barzyka korzystają z ekologicznych i krystalicznie czystych terenów południowo-wschodniej Polski. Ma to wpływ na najwyższą jakość niezwykłych wyrobów pszczelarskich z Eko Pasieki Barzyk. Wygrały one wiele konkursów oraz zdobyły sporo wyróżnień (w tym zagranicznych, jak prestiżowe międzynarodowe targi BIOFACH w Norymberdze). A wszystko zaczęło się wraz z utworzeniem pierwszej pasieki przez ojca obecnego właściciela w 1934 roku. Obecnie kolejne pokolenie rodziny Barzyków z cierpliwością, miłością i ogromną pasją prowadzi swoje Gospodarstwo Pszczelarskie. Wymagania potrzebne do posiadania certyfikatu ekologicznego wpływają na ogrom pracy, która jest wykonywana na każdym etapie produkcji. Przemyślana lokalizacja uli, odpowiednia opieka nad nimi, pilnowanie bezpieczeństwa i zdrowia pszczół, wydobywanie plastrów miodu (miodobranie) przez pszczelarza, odsklepianie cennego surowca do wirówki, a następnie spokojne czekanie na odstanie miodu i w końcu pieczołowite przelewanie do słoiczków... Dostajecie cenny, wyjątkowy produkt lokalny – czyste zdrowie. Chronić przed bezpośrednim działaniem promieni słonecznych.  Przechowywać szczelnie zamknięty, w zacienionym i chłodnym miejscu.", "url": "https://jasiowapiwniczka.pl/bio-miod-wielokwiatowy-1000g.html", "category": "mazowieckie", "sub_category": "Miody", "phrase": "Miód wielokwiatowy Ziemi Serockiej"}