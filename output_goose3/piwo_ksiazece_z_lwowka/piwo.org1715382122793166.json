{"meta_description": "Sztandarowa marka reanimowanego niedawno browaru w Lwówku Śląskim. Przez niektórych porównywana do Noteckiego. Czy zasługuje na taki komplement? Na pierwsze brawa zasługuje Książęce po nalaniu do kufla. Piękna, trwała piana jest prawdziwą ozdobą ciemnozłotego napoju, w którym żwawo buzują drobniu...", "title": "[warzepiwo]Lwówek Książęcy (Browar Lwówek 1209)", "content": "Sztandarowa marka reanimowanego niedawno browaru w Lwówku Śląskim. Przez niektórych porównywana do Noteckiego. Czy zasługuje na taki komplement? Na pierwsze brawa zasługuje Książęce po nalaniu do kufla. Piękna, trwała piana jest prawdziwą ozdobą ciemnozłotego napoju, w którym żwawo buzują drobniuteńkie bąbelki gazu. Zapach słodowy z nieznaczną nutą chmielu i sugestią alkoholowej mocy. W rzeczy samej, trochę tej mocy jest, bo ponad 6% i to się wyczuwa. Smak to wyważona kompozycja rasowej goryczki, słodowej bazy i procentów. Ma się wrażenie, że to piwo jest bardzo solidne, nie ma mowy o wodnistości. Pod koniec pojawiają się jakieś metaliczne posmaki, a alkohol daje o sobie znać nieco zbyt intensywnie. Wolałbym nieco niższy woltaż. Poza tym bez zarzutu, piana trzyma się do końca, a konsumpcja przebiega bez zgrzytów. Do Noteckiego jeszcze trochę brakuje, ale browar w Lwówku jest na dobrej drodze do podbicia serc smakoszy piw lokalnych. – trochę za mocne (jak na mój gust)  – lekki posmak metalu (ale ledwo wyczuwalny)", "url": "https://piwo.org/forums/topic/27886-warzepiwolw%C3%B3wek-ksi%C4%85%C5%BC%C4%99cy-browar-lw%C3%B3wek-1209/", "category": "dolnośląskie", "sub_category": "Napoje (alkoholowe i bezalkoholowe)", "phrase": "Piwo książęce z Lwówka"}