{"meta_description": "Polska jest piękna i chyba nikt temu nie zaprzeczy. Pełno tu miejsc o bogatej historii, popularnych wśród turystów i takich, w których dominuje piękno flory i fauny. Jednym z przykładów jest bez wątpienia Nadwieprzański Park Krajobrazowy -", "title": "Nadwieprzański Park Krajobrazowy - pomysł na mile spędzony weekend", "content": "Nadwieprzański Park Krajobrazowy jest bez wątpienia miejscem polecanym dla miłośników przyrody. Znajdziemy tu przede wszystkim spokój oraz wszystko, co niezbędne do letniego i udanego wypoczynku. Park znajduje się we wspaniałej lokalizacji, w otoczeniu pięknej przyrody. Czy trzeba chcieć czegoś więcej? Przez jego obszar prowadzą wspaniałe trasy do spływów kajakowych, jak i pieszych wycieczek - warto je poznać przy pierwszej możliwej okazji. To miejsce wyjątkowe i jeden z wielu parków krajobrazowych w Polsce. Znajduje się w województwie lubelskim, na Płaskowyżu Świdnickim oraz Obniżeniu Dorohuckim. Rozciąga się wzdłuż środkowego biegu Wieprza, od ujścia Giełczwi do ujścia Bystrzycy. Warto podkreślić, że początkowo zajmował on powierzchnię 44,32 km2, natomiast jego otulina liczyła 130,59 km2. Po powiększeniu obecnie liczy 62,28 km2, natomiast otulina 114,73 km2. Najbardziej charakterystycznym elementem tego miejsca jest rzeka Wieprz, która częściowo płynie przełomami o stromych zboczach, których wysokość dochodzi nawet do 25 metrów. To, co na pewno zwróci naszą uwagę to fakt, że na zboczach widać odsłonięte utwory kredowe. Patrząc na roślinność tu występującą, należy stwierdzić, że znajdziemy tu bory sosnowe oraz lasy łęgowe. Na nasłonecznionych zboczach z kolei rosną rośliny kserotermiczne, takie jak miłek wiosenny, zawilec wielokwiatowy. Na licznych łąkach, które się tu znajdują, występują storczyk szerokolistny, czosnek kątowaty oraz kosaciec syberyjski. Podkreślić należy, że krajobraz parku jest zróżnicowany. W południowej części dolina Wieprza jest szeroka i silnie zabagniona. W części północnej z kolei na odcinku pomiędzy Ciechankami Krzesimowskimi, a Kijanami, jest ona wąska, kręta i ma charakter przełomu przez wzniesienia Wyżyny Lubelskiej, a jej krawędzie wznoszą się miejscami do ponad 20 metrów i są porozcinane jarami i wąwozami. W obrębie Parku do Wieprza uchodzą jego dopływy - lewobrzeżne: Giełczew i Stoki, a także prawobrzeżne: Białka, Mogielnica i Świnka. Spacerując przez teren parku, mamy niepowtarzalną możliwość lepszego poznania wspaniałej przyrody, która tu występuje. Warto zaznaczyć, że przez teren Parku przebiega czerwony szlak turystyczny, dwie ścieżki dydaktyczne, a także długodystansowy szlak rowerowy z Lublina do Woli Uhruskiej, co szczególnie powinno przypaść do gustu miłośnikom dwóch kółek. Ten odcinek Wieprza, który znajduje się na terenie Parku, jest popularnym i cenionym szlakiem, na którym odbywają się popularne w regionie - spływy kajakowe. Przyroda to jednak nie wszystko. Ogromną zaletą tego miejsca jest bez wątpienia to, że znajdziemy tu bardzo dużą ilość zabytków i pomników przyrody. Wystarczy tu wspomnieć m.in. o Łęcznej, w której mamy możliwość podziwiania zabytkowej synagogi z 1648 roku, czy zespołu kościelnego z XVIII wieku. Warto również podkreślić, że istnieje możliwość zwiedzania cennych pozostałości budowli zamkowych z okresu późnego średniowiecza, dużą inspiracją powinien również być spacer po zachowanych, staropolskich rynkach. Naszą uwagę powinny również zwrócić barkowe zabytki, takiej jak parki i kościoły, które możemy znaleźć w Milejowie, Kijanach, Łęcznej, Łysołajach i Jaszczowie. W sezonie letnim dużą atrakcją są organizowane na terenie Parku - spływy kajakowe. To doskonała forma rozrywki dla całej rodziny, czy grup znajomych. Poznanie tych terenów z nieco innej perspektywy, na pewno będzie niezwykle ciekawe i interesujące dla wszystkich uczestników spływu. Nieopodal Nadwieprzańskiego Parku Krajobrazowego znajduje się jeden z dwóch parków narodowych na Lubelszczyźnie. Sprawdź: Poleski Park Narodowy - świetny wybór na weekendową wycieczkę Dojazd w to miejsce nie jest zbyt skomplikowany. Od Lublina dzieli go zaledwie około 20-40 km. Park znajduje się na terenie czterech gmin: Łęczna, Milejów, Puchaczów, Spiczyn. Dojazd samochodem w związku z tym powinien nam zająć około 20-40 minut. Wstęp na teren Parku jest bezpłatny, przez co możemy dojechać gdzie chcemy i zwiedzać to miejsce tak, jak nam się tylko podoba. W sezonie letnim miejsce jest popularny wśród kajakarzy i rowerzystów. Jeśli chcemy zobaczyć Park w pełni kolorów, to warto się tu wybrać w okresie jesiennym. W samym Parku nie mamy możliwości skorzystania z noclegu. Planując wyjazd w to miejsce, warto skorzystać z ofert noclegowych obiektów, znajdujących się w: Jaszczowie, Łańcuchowie, Milejowie, Puchaczowie, Spiczynie, czy Kijanach. W zdecydowanej większości są to kwatery agroturystyczne, ale spokojnie każdy powinien tu znaleźć coś dla siebie.", "url": "https://www.nocowanie.pl/nadwieprzanski-park-krajobrazowy---pomysl-na-mile-spedzony-weekend.html", "category": "lubelskie", "sub_category": "Miody", "phrase": "Nadwieprzański miód wielokwiatowy"}