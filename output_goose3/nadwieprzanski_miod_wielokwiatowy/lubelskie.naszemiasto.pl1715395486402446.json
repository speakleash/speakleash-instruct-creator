{"meta_description": "W ramach akcji kuliarnie.naszemiasto.pl piszemy o smakach kuchni regionów. Dziś opowiemy Wam o słodkościach z Lubelszczyzny.", "title": "Cud, miód i róża, czyli Lubelszczyzna na słodko", "content": "W ramach akcji kuliarnie.naszemiasto.pl piszemy o smakach kuchni regionów. Dziś opowiemy Wam o słodkościach z Lubelszczyzny. O marchwiakach z makiem dowiedzieliście się już z naszego pierwszego tekstu o regionalnej kuchni Lubelszczyzny. Marchwiaki to półkruche ciasto zawijane z marchwią i makiem, które następnie jest pieczone. - Marchwiaki podaje się np. z cielęciną, do której są dobrym dodatkiem - mówił szef kuchni Restauracji Piano w Lublinie, Piotr Huszcz. Jednak przypominające z wyglądu roladę marchwiaki to nie jedyny słodki przysmak w naszym regionie. Sprawdź też: Przyślij swój przepis i wygraj telefon! [konkurs NaM] Bogactwo naszego województwa to także miód, a właściwie kilka jego rodzajów. Mamy np. nadwieprzański miód wielokwiatowy, miód rzepakowy z Roztocza, miód gryczany z Lubelszczyzny, miód malinowy, a także miód fasolowy. Z miodu przygotowuje się m.in. całuski pszczelowolskie, a więc okrągłe niewielkie ciasteczka - ich średnica wynosi od 15 do 20 milimetrów. Całuski wypieka się na blachach smarowanych woskiem pszczelim, co przedłuża ich trwałość. Tradycja przygotowywania całusków liczy ok. 50 lat. - Trudno jest dostać te tradycyjne receptury i przepisy, ale udało mi się wyszukać taki przepis w Internecie i próbowałem zrobić je tak, jak robiło się je kiedyś. Myślę, że wyszło mi coś bardzo zbliżonego do tradycyjnych całusków i ciasteczka były naprawdę dobre. Idealnie pasują do kawy czy herbaty - mówi Piotr Huszcz. Inną słodkością, którą powinien znać każdy mieszkaniec Lubelszczyzny jest gryczak janowski. Wypiek składający się z kaszy, ryżu, mleka i przypraw ma najczęściej prostokątny kształt i ciemnozłotą skórkę. Powierzchnia przekroju gryczaka powinna być gładka z wyraźnymi, ale nieoddzielającymi się ziarnami kaszy. Gryczaka je się zarówno na ciepło, jak i na zimno. Mówiąc o wyrobach cukierniczych i piekarniczych nie można nie wspomnieć o sękaczu podlaskim. Jego charakterystyczny wygląd wynika ze sposobu jego przyrządzenia. Sękacz ma kształt stożka i jest wysoki na 50 cm. W środku sękacza znajduje się otwór. Ten przysmak wypieka się nad rozgrzanym paleniskiem. Tradycja wytwarzania sękacza sięga czasów Królowej Bony. W późniejszych latach w okolicach Białej Podlaskiej, w Huszczy w gm. Łomazy wytworzyło się tzw. „zagłębie sękaczy”. Co ważne, sękacze są wytwarzane ręcznie. Do produktów tradycyjnych Lubelszczyzny zaliczają się też np. pierniczki ozdobne, makowiec lubartowski, szarlotka józefowska, rogaliki półfrancuskie śmietanowe z masą orzechową i różą oraz pralina z Lublina. Wykonanie: Cukier utrzeć z jajami, dodać rozpuszczony i schłodzony miód, przyprawy korzenne oraz 50 dag mąki przesianej i wymieszanej z sodą oczyszczoną. Wszystko wymieszać, wyłożyć na stolnicę i wyrobić gładkie ciasto. Odciąć porcję, utoczyć wałeczek o grubości palca, pociąć ciasto na 1-centymetrowe kawałki i na dłoni wyrobić kuleczki. Ogrzaną blachę piekarniczą wysmarować lekko woskiem pszczelim, a po przestygnięciu układać na niej kuleczki ciasta. Piec w piekarniku ok. 10 minut. Sposób przygotowania: Należy rozpocząć od przyrządzenia bulionu ze świeżych warzyw i mięsa wieprzowego. Warzywa obieramy, płuczemy, następnie wrzucamy na rozgrzaną suchą, beztłuszczową patelnię i rumienimy z każdej strony. W tym czasie nastawiamy wodę na bulion, dodajemy warzywa, mięso i zioła, gotujemy powoli aż mięso i warzywa zmiękną. W międzyczasie ziemniaki obieramy, kroimy w grubą kostkę, dodajemy do gotującej się zupy. Na koniec zupę wykańczamy zacierkami czyli kluskami kładzionymi łyżką na wrzącą zupę. Należy w tym celu wymieszać mąkę z wodą na jednolite ciasto doprawiając solą. Kluski z ciasta wrzucamy na wrzątek. Zupa powinna być treściwa, dobrze przyprawiona. Przepisy znajdziecie na kulinarnie.naszemiasto.pl, a restauracje serwujące m. in. kuchnię regionalną na PizzaPortal.pl.", "url": "https://lubelskie.naszemiasto.pl/cud-miod-i-roza-czyli-lubelszczyzna-na-slodko/ar/c8-3547338", "category": "lubelskie", "sub_category": "Miody", "phrase": "Nadwieprzański miód wielokwiatowy"}