{"meta_description": "", "title": "Karmelizowane gruszki", "content": "Karmelizowane gruszki to dość ekstrawagancki, ale bardzo prosty i szybki w wykonaniu deser. Wystarczy obrać gruszki ze skóry i ugotować na patelni w gorącym miodowo-owocowym sosie. Proste, słodkie, owocowe. Na gorąco. Pycha! • None Gruszki obierz ze skóry, przekrój na połówki i przy pomocy łyżki wykrój gniazda nasienne. • None Na patelni rozgrzej miód z cukrem i ułóż w nim gruszki. Całość podgrzewaj na średnim ogniu i doprowadź sos pod gruszkami do wrzenia. Następnie wlej sok pomarańczowy i zwiększ ogień. • None Od czasu do czasu odwracaj gruszki przy pomocy szpatułki lub drewnianej/plastykowej łyżki – jeżeli użyjesz np. widelca, może on na gruszkach zostawić nieładne ślady. Kiedy sos z sokiem zredukuje się o połowę dodaj sok z cytryny i odrobinę octu jabłkowego, zmniejsz ogień i pozwól gruszkom zmięknąć, a sosowi zgęstnieć. • None Kiedy sos już mocno zgęstnieje, a gruszki staną się miękkie i lekko szkliste, to znak, że deser jest gotowy! Gruszki podawaj jeszcze gorące, polane sosem, w towarzystwie porcji ulubionych lodów.", "url": "https://www.zajadam.pl/deser/karmelizowane-gruszki", "category": "podkarpackie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Gruszki w syropie miodowym"}