{"meta_description": "", "title": "Kiełbasa wiejska, krucha.", "content": "Rozdrabnianie:    Mięso wieprzowe od szynki lub łopatki chude i podgardle przepuszczamy przez sito 8 mm.  Mięso z golonki przepuszczamy dwukrotnie przez sito 3 mm, do zmielonego mięsa dodajemy 50 ml lodowatej wody, rozdrabniamy je blenderem na papkę.    Mieszanie:    Rozdrobnione mięso z golonki mieszamy ze zmielonym mięsem z szynek i podgardlem. Dodajemy przyprawy , całość dokładnie wyrabiamy do dokładnego połączenia się wszystkich składników. Wyrobiony farsz odstawiamy na kilka godzin. Po tym czasie napełniamy ściśle jelita.     Osadzanie, osuszanie:    Osadzanie od 2 do 3 godzin. W moim przypadku gdy wędzenie odbywać się będzie metodą garnkową dodatkowo osuszam ją kilkanaście godzin.    Wędzenie:    Wędzimy w temperaturze 50-55 stopni Celsjusza do odpowiadającego nam koloru. Wędzono w garnku na zrębkach olcha/buk przez 2 godziny. Podpiekamy w temperaturze 80-90 stopni Celsjusza 30 minut.    Chłodzenie:    Schładzamy kiełbasę powieszoną na kiju.      Smacznego!!!", "url": "https://www.przyslijprzepis.pl/przepis/kielbasa-wiejska-krucha", "category": "zachodniopomorskie", "sub_category": "Mięso świeże oraz produkty mięsne", "phrase": "Kiełbasa krucha domowa"}