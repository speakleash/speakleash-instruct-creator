{"meta_description": "Mieszkańcy i władze małopolskiej Lanckorony chcą wypromować swoją wódkę i wpisać ją na unijną...", "title": "Jarzębiak izdebnicki trafi na unijną listę?", "content": "Mieszkańcy i władze małopolskiej Lanckorony chcą wypromować swoją wódkę i wpisać ją na unijną listę. Jarzębiak izdebnicki byłyby więc konkurencją dla łąckiej śliwowicy. Jarzębiak izdebnicki ma tradycje sięgające XVI w., produkowany jest w Izdebniku (gmina Lanckorona). To wytrawna wódka z dodatkiem jarzębiny, ziół i młodych pędów sosny. Dzięki staraniom Urzędu Gminy w Lanckoronie jarzębiak izdebnicki, choć nie jest produkowany od lat, widnieje na małopolskiej Liście Produktów Lokalnych.    Teraz samorządowcy i Stowarzyszenie \"Na Bursztynowym Szlaku\" walczą o to, by opatentować i zastrzec nazwę tej wódki przez Komisję Europejską.", "url": "http://www.tur-info.pl/p/ak_id,18000,,jarzebiak_izdebnicki,wodka,z_jarzebiny,sliwowica,w_izdebniku,lanckorona.html", "category": "małopolskie", "sub_category": "Napoje (alkoholowe i bezalkoholowe)", "phrase": "Jarzębiak izdebnicki"}