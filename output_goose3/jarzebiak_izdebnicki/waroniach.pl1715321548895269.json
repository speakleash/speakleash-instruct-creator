{"meta_description": "Zagroda otoczona lasami i polami. Specjalizujemy się w plantacji krzewów aronii. W gospodarstwie znajdują się również konie huculskie.", "title": "W Aroniach. Gospodarstwo Agroturystyczne - Izdebnik", "content": "Gospodarstwo zostało skategoryzowane przez Polską Federację Turystyki Wiejskiej \"Gospodarstwa Gościnne\" i otrzymało jedno słoneczko. Zagroda otoczona lasami i polami, położona jest malowniczo na niewielkim wzgórzu z dala od drogi głównej. Sąsiaduje z zespołem podworskim i ruinami dawnej Fabryki Wódek i Likierów w Izdebniku, założonej przez arcyksięcia Rainera Habsburga. Tu narodził się Jarzębiak Izdebnicki. Pejzaż uzupełnia widok na okoliczne wzgórza w tym: Lanckorony (4 km) i Kalwarii Zebrzydowskiej (6 km). Doskonałe miejsce do pieszych wędrówek i wycieczek rowerowych. Dom leży przy BURSZTYNOWYM SZLAKU ROWEROWYM. Nazwa gospodarstwa \"W ARONIACH\" pochodzi od plantacji krzewów aronii, które otaczają dom. Tysiące krzewów tworzy swoisty mikroklimat zwłaszcza w porze kwitnienia w maju. Równie pięknie jest w sierpniu podczas zbiorów, a jesień zaskakuje kolorami – liście aronii przybierają wszystkie odcienie czerwieni. Oprócz aronii rosną u nas liczne wiśnie i śliwy. W gospodarstwie życie umilają nam dwie kozy, stadko owiec i liczny drób. Izdebnik leżący przy Szlaku Papieskim do Wadowic , to doskonała baza noclegowa dla osób chcących zwiedzać Kraków i jego okolice. Jeśli do tego dodać jeszcze osobliwość miejsca, domową kuchnię i gościnność gospodarzy...", "url": "http://www.waroniach.pl/", "category": "małopolskie", "sub_category": "Napoje (alkoholowe i bezalkoholowe)", "phrase": "Jarzębiak izdebnicki"}