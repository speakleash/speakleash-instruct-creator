{"meta_description": "", "title": "Trochę Jarzębiaczku z Małopolski - Przedsiębiorczość", "content": "Jarzębiak izdebnicki to trunek z jarzębiny, ziół i młodych pędów sosny jest odmianą wytrawnej wódki owocowej. Pochodzi z Izdebnika koło Lanckorony. Od pewnego czasu już radni i działacze Stowarzyszenia Ekologiczno-Kulturalnego \"Na Bursztynowym Szlaku\" starają się w Komisji Europejskiej o wpisanie jarzębiaczka izdebnickiego na europejską listę produktów regionalnych. Czyżby pozazdrościli Łąckiej Śliwowicy? Mający tradycje sięgające XVI w., produkowany w Izdebniku jarzębiak jest wytrawną wódką z dodatkiem jarzębiny, ziół i młodych pędów sosny. W XIX w. produkowała go istniejąca przy izdebnickim dworze gorzelnia – Fabryka Wódek Zdrowotnych i Likierów arcyksięcia Rainera Habsburga. Dzięki staraniom Urzędu Gminy w Lanckoronie znalazł się na małopolskiej Liście Produktów Lokalnych. Może już niedługo pozna go szersze grono smakoszy.", "url": "https://www.farmer.pl/biznes/przedsiebiorczosc/troche-jarzebiaczku-z-malopolski,15437.html", "category": "małopolskie", "sub_category": "Napoje (alkoholowe i bezalkoholowe)", "phrase": "Jarzębiak izdebnicki"}