{"meta_description": "", "title": "Podkarpackie Smaki", "content": "Nalewka inna niż wszystkie Dereniówka to staropolski szlachecki i szlachetny trunek, niektórzy wręcz twierdzą, że to prawdziwa królowa nalewek. Była podawana od wieków, jako przysmak na zamkowych, pałacowych i dworskich stołach. Symbol wytworności, luksusu, niepowtarzalnego smaku i aromatu, który powoli znów wraca do łask smakoszy. Dawniej pito ją w wersji wytrawnej, ostrej w smaku, ale z cudownymi właściwościami regulującymi pracę jelit i poprawę stanu żołądka. W czasach gdy o lodówkach jeszcze się nie śniło, a jedzono dużo mięsa, nie zawsze pierwszej świeżości, wspomagała organizm.  Dereniówka Bask z Albigowej to arystokrata wśród nalewek. Jej niepowtarzalny smak i aromat, jak również głębia i intensywność koloru połączone z bukietem zapachowym uzyskane zostały dzięki wyselekcjonowanym genotypom owoców derenia. Prowadzone obserwacje i badania przez 30 lat w Sadowniczym Zakładzie Doświadczalnym w Albigowej pozwoliły na wyselekcjonowanie dwóch najbardziej atrakcyjnych odmian gatunków derenia z przeznaczeniem na nalewki. Nadano im nazwy BASK (dla uczczenia konia krwi arabskiej urodzonego w Albigowej) i ALBIGOWIANKA (dla upamiętnienia miejsca wyhodowania genotypu derenia). Źródło: www.dereniowka-bask.pl", "url": "http://podkarpackiesmaki.pl/pl/kulinaria-podkarpackie/aktualnosci/art1861,nalewka-inna-niz-wszystkie.html", "category": "podkarpackie", "sub_category": "Napoje (alkoholowe i bezalkoholowe)", "phrase": "Dereniówka Bask z Albigowej"}