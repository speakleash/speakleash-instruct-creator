{"meta_description": "Produkt wpisany na listę produktów tradycyjnych w dniu 2016-01-19 w kategorii Napoje w woj. podkarpackim.", "title": "Dereniówka Bask z Albigowej - - Portal Gov.pl", "content": "W zależności od naczynia, w którym się znajduje. W zależności od naczynia, w którym się znajduje. Wieś Albigowa to jedna z największych wsi w województwie podkarpackim położona na pograniczu Kotliny Sandomierskiej i Pogórza Dynowskiego. Warunki klimatyczne panujące na tym terenie spowodowały, że w sadach i ogrodach bardzo dobrze rozwijała się uprawa derenia jadalnego. Dawniej jeszcze na przełomie XIX i XX wieku przy każdym folwarku w Albigowej rosły derenie. „Derenie rosły tu trochę inaczej niż gdzie indziej. Tu taki trochę agresywny klimat, nawet na drzewach jest inna niż w okolicy. Wyjątkowo pasuje to dereniom i te, co tutaj rosną mają smak lepszy, słodszy niż gdzie indziej. Nawet owoce się lepiej wybarwiają. Zresztą dzięki temu wyodrębniono dwie odmiany derenia, które rosną tylko tutaj: albigowiankę i bask” (Wywiad przeprowadzony z mieszkańcami Albigowej). Albigowa była niegdyś ordynacją Potockich i przed II wojną światową słynęła z wzorowo prowadzonego folwarku, na którym głównie zajmowano się hodowlą koni, a także produkcją nalewek i likierów. „Koło plebanii rosną do dziś piękne derenie. Rodzina żony mówiła, że jeszcze w XIX wieku zostały zasadzone. Ksiądz mógł wykorzystywać dowolnie. Mówiło się we wsi, że na plebanii robiono powidła z tego derenia i właśnie nalewkę. Zresztą przepis na nią przekazywany był ustnie z pokolenia na pokolenie. Starsi wspominają długie tradycje dereniówki na folwarku w Albigowej i powszechnie szanowanego rządcę Orłosia, który co prawda oficjalnie tajemnice dereniówki zabrał ze sobą na Sybir, ale wielokrotnie podpowiadał, jak właściwie wyrabia się tę nalewkę, patrzył przez palce, jak ludzie zrywali derenie na folwarku, że na szczęście pamięć o tym znakomitym wyrobie z Albigowej przetrwała” (Wywiad przeprowadzony z mieszkańcami Albigowej). Popularna nalewka z derenia – „dereniówka”, swoją pełną nazwę wzięła od najsłynniejszego ogiera czystej krwi arabskiej, który urodził się w Albigowej w 1956 roku i był chlubą całej okolicy. Dereniówka Bask z Albigowej przygotowywana jest na szczególne okazje i prezentowana podczas różnych dożynek czy przedsięwzięć związanych z promocją wsi Albigowej.", "url": "https://www.gov.pl/web/rolnictwo/dereniowka-bask-z-albigowej", "category": "podkarpackie", "sub_category": "Napoje (alkoholowe i bezalkoholowe)", "phrase": "Dereniówka Bask z Albigowej"}