{"meta_description": "", "title": "Dereniówka Bask - Królowa nalewek, produkt ściśle limitowany", "content": "DERENIÓWKA to staropolski szlachecki trunek – KRÓLOWA NALEWEK. Podawana od wieków jako przysmak na zamkowych, pałacowych i dworskich stołach. Symbol wytworności, luksusu, niepowtarzalnego smaku i aromatu. DERENIÓWKA BASK z ALBIGOWEJ to wspaniały, magiczny i urokliwy trunek, arystokrata wśród nalewek, nadaje życiu smak zapewniając ciągłą radość i poczucie młodości. Jej niepowtarzalny smak i aromat jak również głębia i intensywność koloru połączone z bukietem zapachowym uzyskane zostały dzięki wyselekcjonowanym genotypom owoców derenia. Łyk DERENIÓWKI BASK to samo zdrowie, warto to docenić i wypróbować. To naprawdę działa! Prowadzone obserwacje i badania przez 30 lat w Sadowniczym Zakładzie Doświadczalnym w Albigowej pozwoliły na wyselekcjonowanie dwóch najbardziej atrakcyjnych odmian gatunków derenia z przeznaczeniem na nalewki. Nadano im nazwy BASK (dla uczczenia konia krwi arabskiej urodzonego w Albigowej) i ALBIGOWIANKA (dla upamiętnienia miejsca wyhodowania genotypu derenia). Odmiana derenia BASK charakteryzuje się intensywnym czerwono-krwistym kolorem, owoce są średniej wielkości elipsoidalnego wydłużonego kształtu, dojrzewają w pierwszej dekadzie września, mają soczysty, orzeźwiający miąższ o smaku lekko cierpkim i lekko kwaśnym z dodatkiem goryczy, specyficznym aromacie dzięki zawartym olejkom eterycznym. Pestka jest duża bardzo twarda, zawiera dużo tłuszczów, skórka cienka i gładka bardzo błyszcząca. Odmiana derenia ALBIGOWIANKA jest koloru czerwoni-wiśniowego, owoce są jajowatego kształtu są pulchne, grubsze, zawierają więcej miąższu który jest słodki. Dojrzewają na początku września. Do produkcji DERENIÓWKI BASK używa się mieszaniny tych dwóch odmian owoców w ściśle określonych proporcjach po uwzględnieniu ich odmiennego smaku. Poszczególne odmiany owoców derenia posiadają różnorodne walory smakowe co związane jest z ich uprawą prowadzoną w danych warunkach klimatycznych jak również glebowych i technologią nawożenia. Warunki klimatyczne w Albigowej ze względu na duże wahania temperatury między dniem a nocą zapewniają intensywne wybarwianie się owoców dzięki czemu zawierają one więcej naturalnych cukrów – około 15-20%. Duża ilość opadów wpływa na miąższ owoców który jest soczysty a częste i silne wiatry zapobiegają pleśni i chorobom grzybowym. Drzewa derenia posadzone są na żyznej lessowej glebie na stoku południowo-zachodnim co zapewnia bardzo intensywne nasłonecznienie które zapewnia, że owoce są aromatyczne i pełne słońca. Uprawa prowadzona jest w ekologii bez żadnej ochrony chemicznej na co posiadamy stosowny certyfikat. Nawożenie jest jedynie naturalne przy użyciu końskiego obornika i kompostu otrzymanego z mieszaniny liści, słomy i torfu. Owoce derenia to cenny surowiec leczniczy, zawierają szereg witamin, najwięcej witaminy C bo około 200mg w 100 gramach masy, następnie witaminę P oraz A. Dodatkowo, zawierają wiele pierwiastków mineralnych, dużo żelaza, potasu, wapnia, fosforu, magnezu, cynku, miedzi , manganu a także kwasy organiczne jabłkowy i chinowy, jakże ważne antyoksydanty, flawonoidy, biostymulatory, garbniki, pektyny oraz cukry fruktozę i sacharozę. DERENIÓWKA ma lecznicze właściwości szczególnie przy przeziębieniach i grypie. Łagodzi bóle żołądka, niestrawności i inne dolegliwości przewodu pokarmowego. To źródło wielu minerałów, które wpływają na właściwą przemianę materii, poprawiają przepływ krwi , regulują niestrawność, zwiększają odporność organizmu na infekcje, przeziębienia, przeciwdziałają stanom zapalnym, likwidują złą florę bakteryjną w jamie ustnej, żołądku i jelitach oraz chronią przed anemią. Dodatkowo DERENIÓWKA BASK przenosi do Krainy Baśni z tysiąca i jednej nocy, zapewniając wieczną młodość. Jednym zdaniem DERENIÓWKA dobra na wszystko dodaje życiu smaczku. Smakuje najlepiej w folwarku w Albigowej. Zapraszamy! DERENIÓWKA to stary szlachecki trunek – KRÓLOWA NALEWEK, przysmak na stołach pałacowych i dworskich, symbol wytworności, niepowtarzalnego smaku i aromatu. Za dawnych czasów przy każdym dworku obowiązkowo rosło drzewo derenia, które zwiastowało wiosnę a jesienią jego owoce służyły do wyśmienitych nalewek. Nawiązując do tych staropolskich tradycji od 12 lat rozpoczęliśmy ściśle limitowaną produkcję tego wyśmienitego trunku z przeznaczeniem na własne rodzinne potrzeby i cele reklamowe. Przyjęto nazwę DERENIÓWKA BASK dla upamiętnienia najsłynniejszego ogiera czystej krwi arabskiej BASKA, który urodził się w stadninie w Albigowej 9 lutego 1956 roku. BASK wywodził się z najlepszych rodów koni arabskich. Ojciec jego Witraż był najurodziwszy z czterech wielkich synów Ofira (Witeź II, Wielki Szlem, Wirwidąb). Matka jego Bałałajka to siwa piękność. W 1962 roku BASK został zakupiony przez amerykańskiego hodowcę z Arizony dr Eugene Le Croix. Od 1964 rozpoczął karierę na ringach jako „Show Horse” i został zdobywcą wszelkich prestiżowych tytułów. BASK rozsławił na całym świecie polską hodowlę konie czystej krwi arabskiej Ta wielka kariera zapewniła intensywne użycie go w hodowli. Pozostawił po sobie 1046 źrebiąt, w tym wielu championów. Nazwany został „Objawieniem Ameryki”. Zakończył życie 24 czerwca 1979 roku. Upamiętniony został mosiężnym posągiem w Kentucky Horse Park, przed wejściem do największego na świecie muzeum konia. Produkcja dereniówki rozpoczyna się już w sadzie bo najważniejszy jest surowiec Spotykana na rynku dereniówka jest całkiem innego smaku związane jest to z tym, że pochodzi od różnych producentów, wytwarzana jest niejednokrotnie domowymi sposobami jak również z wątpliwej jakości owoców gdyż trudno jest pozyskać świeże, w pełni dojrzałe aromatyczne niespleśniałe owoce. Dlatego największa pierwszą tajemnicą jakości i wytworności DERENIÓWKI BASK jest zastosowanie do jej produkcji mieszaniny własnych wyselekcjonowanych owoców odmiany BASK i ALBIGOWIANKA. Druga tajemnica to staropolska receptura w tym technologia maceracji. Maceracja to proces trwający minimum 21 dni dla pierwszego zalania i następne 21 dni dla drugiego zalania. Zadaniem maceracji, która odbywa się w specjalnej hermetycznej kadzi aby nie odparowywał alkohol jest rozpuszczenie wszystkich związków chemicznych, substancji zapachowych i barwników znajdujących się w skórce, miąższu i pestce. Owoce muszą być w pełni zalane i ciągle mieszane lub wstrząsane w ściśle określonej temperaturze. Owoce zalewane są alkoholem do nalewek o mocy nie większej niż 75%. Należy unikać zalewania owoców alkoholem o większej mocy gdyż powoduje on zabijanie wielu związków organicznych, niszczy bukiet zapachowy, zmienia kolor, uniemożliwia wypłukanie związków gdyż zamyka ściany komórkowe owoców. Z otrzymanego maceratu po dodaniu syropu cukrowego otrzymanego z zasypanych owoców cukrem oraz leżakowaniu powstaje DERENIÓWKA BASK o mocy 40%, która nie ma równych pomiędzy markowymi alkoholami. Leżakowanie ma za zadanie dojrzenie nalewki poprzez zharmonizowanie i wydobycie smaku, należy prowadzić go w pomieszczeniu bez dostępu naturalnego światła. Należy pamiętać, że dereniówka nie może być ani za słodka ani zbyt słaba bo to jest trunek a nie kompot do obiadu. Owoce derenia to cenny surowiec farmaceutyczny i nie wolno go zniszczyć poprzez niewłaściwą technologię maceracji.", "url": "http://www.dereniowka-bask.pl/", "category": "podkarpackie", "sub_category": "Napoje (alkoholowe i bezalkoholowe)", "phrase": "Dereniówka Bask z Albigowej"}