{"meta_description": "", "title": "Prosty chleb razowy ze słonecznikiem", "content": "Prosty chleb z mąki żytniej razowej i jasnej mąki pszennej, z dodatkiem ziaren słonecznika. Chleb nie wymaga przygotowania zaczynu, do ciasta dodajemy od razu aktywny zakwas. Nie wymaga również długiego wyrabiania, składniki wystarczy jedynie wymieszać dokładnie łyżką. Z podanych proporcji wychodzi bochenek o wadze ok. 1 kg. Wszystkie składniki ciasta dokładnie wymieszać. Ciasto powinno być gęste i klejące. Mieszać tylko do połączenia się składników. Przełożyć do formy 30x10 cm wyłożonej papierem do pieczenia lub posmarowanej olejem i obsypanej mąką. Chleb posmarować wodą i posypać ziarnami słonecznika (słonecznik docisnąć do ciasta). Zawinąć szczelnie w reklamówkę i pozostawić w ciepłym miejscu do wyrośnięcia na ok. 7-12 godz. (do czasu, aż chleb urośnie prawie do brzegów formy). Nagrzać piekarnik do temp. 240oC. Piec 10 min. w temp. 240oC, zmniejszyć temperaturę do 200oC i piec jeszcze przez ok. 1 godzinę.", "url": "https://przepisynadomowyserichleb.blogspot.com/2016/02/prosty-chleb-razowy-ze-sonecznikiem.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Stoleński razowiec ze słonecznikiem"}