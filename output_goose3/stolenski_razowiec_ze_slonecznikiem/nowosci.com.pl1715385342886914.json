{"meta_description": "Znani są już laureaci tegorocznej edycji konkursu „Produkt Tradycyjny Pomorza i Kujaw”. Ogłoszenie wyników nastąpi w czasie sobotniego festynu w Przysieku.", "title": "Za szynkę, chleb, zupę i kompocik", "content": "Znani są już laureaci tegorocznej edycji konkursu „Produkt Tradycyjny Pomorza i Kujaw”. Ogłoszenie wyników nastąpi w czasie sobotniego festynu w Przysieku. Zorganizowany po raz drugi przez samorząd województwa konkurs „Produkt tradycyjny Pomorza i Kujaw” to jeden ze sposobów na zidentyfikowanie i wypromowanie charakterystycznej dla naszego regionu żywności wytwarzanej tradycyjnymi metodami. Taka żywność, zwykle nieco droższa niż ta wytwarzana w sposób przemysłowy, to szansa na godny zarobek dla niewielkich producentów, małych rodzinnych firm czy kół gospodyń wiejskich. Produkty wyróżniają się spośród innych wyrobów nie tylko jakością i techniką wytwarzania, ale również smakiem, zapachem i surowcami użytymi do produkcji. <!** reklama>W tegorocznej edycji konkursu nagrodzone zostaną następujące osoby: Anna Patyk (Bronisław, gmina Dobre) za świąteczną szynkę kujawską z kością, Zofia Panasiuk (Wiejska Spółdzielnia Handlowo-Produkcyjna w Stolnie) za stoleński razowiec ze słonecznikiem oraz chleb z kminkiem ze Stolna, Monika Jastrzębska (firma Masmal z Warlubia) za masło ekstra tradycyjne z Warlubia, Romana Damrath (Wąsosz, gmina Szubin) za wigilijną zupę z suszu i Magdalena Jankowska (Aleksandrów Kujawski) za rozgrzewający nieszawski „kompocik”.", "url": "https://nowosci.com.pl/za-szynke-chleb-zupe-i-kompocik/ar/11095274", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Stoleński razowiec ze słonecznikiem"}