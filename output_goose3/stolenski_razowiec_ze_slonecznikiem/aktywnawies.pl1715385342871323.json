{"meta_description": "", "title": "Aktywna Wieś", "content": "Stolno, słynące z piekarskich wyrobów, posiada wiele tradycji w zakresie pieczenia chleba - miejscowe gospodynie zawsze dbały o towarzyszące wypiekowi rytuały i jakość wyrabianego ciasta chlebowego. Te tradycje przejęła stoleńska piekarnia otwarta w 1974 r. Chleb razowy ze słonecznikiem to jeden z jej sztandarowych produktów. Ten bochenek o ciemnej, chrupiącej skórce, zanim trafi do rozgrzanego pieca, jest najpierw wygładzany zmoczonymi dłońmi i opłukiwany od spodu. Zaraz po wyjęciu wykłada się go na drewniane ławy. Dodawany do stoleńskiego razowca słonecznik nie tylko wpływa pozytywnie na pracę przewodu trawiennego i gospodarkę kwasów żółciowych, ale stanowi również swoisty afrodyzjak.", "url": "http://www.aktywnawies.pl/stolenski-razowiec-ze-slonecznikiem,p38,l1.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Stoleński razowiec ze słonecznikiem"}