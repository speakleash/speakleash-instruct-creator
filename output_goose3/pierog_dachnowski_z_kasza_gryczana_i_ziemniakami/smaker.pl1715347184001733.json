{"meta_description": "Dzisiaj na odmianę pierożki z kaszą, ziemniakami, podsmażaną cebulką i pieprzem.", "title": "Pierogi z kaszą gryczaną i ziemniakami", "content": "Ciasto: Mąkę łączymy z jajkiem i 2 łyżkami oliwy z oliwek i dokładnie wyrabiamy ciasto dolewając stopniowo ciepłą wodę. Farsz: Na patelni podsmażamy pokrojony w kostkę boczek i dodajemy cebulę, całość smażymy na złoto. Ugotowane ziemniaki mielimy przez maszynkę, dodajemy ugotowaną kaszę, boczek z cebulą. Farsz doprawiamy do smaku solą i pieprzem. Całość dokładnie mieszamy. Wcześniej przygotowane ciasto rozwałkowujemy, wycinamy krążki i nakładamy na nie farsz. Następnie kleimy pierogi i wrzucamy je do gotującej, osolonej wody. Po wypłynięciu gotujemy przez ok 5 min i odcedzamy. Podsmażamy na maśle lub smalcu na patelni (z obu stron). Podczas smażenia posypujemy wierzch świeżo zmielonym pieprzem. Posypujemy posiekanym szczypiorkiem. Możemy podawać ze śmietaną, lub skwarkami.", "url": "https://smaker.pl/przepisy-przekaski/przepis-pierogi-z-kasza-gryczana-i-ziemniakami,51341,agnieszkacrow.html", "category": "podkarpackie", "sub_category": "Gotowe dania i potrawy", "phrase": "Pieróg dachnowski z kaszą gryczaną i ziemniakami"}