{"meta_description": "Przepis na Kaczkę pomorską", "title": "Kaczka pomorska", "content": "Wykonanie: kaczkę oczyścić z piór opalić nad ogniem oczyścić z resztek piór wymyć aż skórka jej będzie gładka, osuszyć. Natrzeć porządnie solą i majerankiem, wykręcić kość szyjną , skórę szyi zachować dla nadzienia. Kaszę gryczaną podgotować połączyć z masą ziemniaczaną, jajami, usmażoną cebulą, dużą dawką majeranku, pieprzu, / farsz powinien być ostry / . Farsz dobrze wymieszać, i napełniać nim szyję i środek kaczki, pozaszywać, przełożyć do brytfanki podlać wodą, piec w otwartym naczyniu, w gorącym piecu ok. 1, 5 godz kaczkę trzeba często polewać tym sosem spod pieczenia, pod koniec pieczenia kaczkę przykryć i zmniejszyć płomień. Podawać pokrojoną na części zachowując nadzienie, polać sosem zagęszczonym mąką ziemniaczaną. Nadzienie do kaczki jest też oddzielnym daniem zwanym ćiśki, przygotowywanym właśnie z kaszy gryczanej, tartych i odciskanych z soku kartofli, cebuli i przypraw. Masa ta następnie jest napychana w jelita wieprzowe i gotowana jak kiszeczki czy kiełbaski w wodzie, lub jeśli nie mamy jelit to duszona jest w garze aż do miękkości, następnie krojona w plastry. Osobno podsmaża się pokrojoną w kostkę słoninę, a na niej plastry kiszek lub gotowe ćiśki. Podaje się je polane tłuszczykiem posypane skwarkami jako osobne danie obiadowe.", "url": "http://szwajcaria-kaszubska.pl/kaszuby/gastronomia/item/2621-7-kaczka-pomorska", "category": "pomorskie", "sub_category": "Mięso świeże oraz produkty mięsne", "phrase": "Kaczka po pomorsku"}