{"meta_description": "", "title": "Trzy kaszubskie potrawy, których musisz spróbować / Aktualne wiadomości z Polski, informacje rolnicze z kraju, wydarzenia / Agropolska", "content": "Wakacje nad Bałtykiem to dla wielu Polaków tradycja. Jadąc nad morze, zatrzymujemy się co najwyżej na hot-doga na stacji benzynowej. Tymczasem wschodnia część wybrzeża to Kaszuby - region słynący z fantastycznej kuchni lokalnej. Na przystawkę szczególnie polecany jest śledź po kaszubsku. Kanclerz Otto von Bismarck mawiał, że \"gdyby śledzi nie było tak dużo i nie były tak tanie, to uważano by je za rarytas równy kawiorowi czy homarom\". Na Kaszubach śledzie od zawsze stanowiły podstawę pożywienia, bo są źródłem białka, nienasyconych kwasów tłuszczowych, witamin A, B1, B2 oraz jodu. - Śledź po kaszubsku to najpopularniejszy sposób podania tej ryby - przepis znany jest od ponad stu lat i przekazywany z pokolenia na pokolenie - mówi Monika Jankowska-Kapica, znawczyni kuchni regionalnych, redaktorka magazynu \"Kuchnia\". Czy nad morzem je się tylko ryby? Oczywiście, że nie. Jedną z najlepszych potraw kaszubskich jest kaczka po pomorsku, od prawie stu lat przygotowywana według tradycyjnej metody. Dawniej była daniem obowiązkowym na ucztach w gdańskim Dworze Artusa. Nadziewa się ją farszem z kaczych podrobów i mielonej wieprzowiny i przygotowuje w sosach: pieczarkowym, kasztanowym, a nawet pomarańczowym. Jest idealnym daniem obiadowym, ale można ją też jeść na zimno jako przekąskę. Intrygująca nazwa i jeszcze lepszy smak! Dawniej placuszki były przygotowywane z resztek ciasta chlebowego, a dziś robi się je z mąki żytniej lub orkiszowej z dodatkiem świeżych drożdży, mleka, jaj i cukru. Smażone na smalcu i podawane z owocową konfiturą stanowią idealne zakończenie posiłku. Jako idealny deser sezonowy sprawdzają się także truskawki kaszubskie (kaszëbskô malëna), które są wpisana do europejskiego systemu nazw i oznaczeń geograficznych. Rozporządzeniem Komisji Europejskiej (WE) nr 1155/2009 z dnia 27 listopada 2009 roku nazwę produktu zarejestrowano jako Chronione Oznaczenie Geograficzne.    Wyznaczono obszar, na którym można uprawiać tradycyjną kaszubską truskawkę i wprowadzono rygorystyczne procedury jakościowe. Mogą ją uprawiać plantatorzy z okolic Kartuz i Bytowa oraz z niektórych gmin powiatu wejherowskiego, gdańskiego i lęborskiego. • Agrobiznes bez tajemnic. Zamów prenumeratę miesięcznika \"Przedsiębiorca Rolny\" już dziś", "url": "https://www.agropolska.pl/aktualnosci/polska/trzy-kaszubskie-potrawy-ktorych-musisz-sprobowac,4000.html", "category": "pomorskie", "sub_category": "Mięso świeże oraz produkty mięsne", "phrase": "Kaczka po pomorsku"}