{"meta_description": "", "title": "", "content": "Kaszuby, jak każdy region w Polsce, ma swoje tradycje, zwyczaje i oczywiście kuchnię. Tej warto poświęcić odrobinę uwagi, gdyż jest wyjątkowo smaczna i wykorzystuje wiele bogactw natury. Jak się można domyślić, mocny charakter Kaszubów przekłada się na wyrazisty smak potraw. Z czego słyną tutejsze gospodynie i co warto spróbować będąc na Kaszubach? Mnogość jezior i bogactwo ryb sprzyjają dobrze rozwiniętemu menu. Wędzone, smażone, pieczone, w galarecie, w rozmaitych zalewach czy nawet na surowo. Będąc na Kaszubach musisz skusić się na rybkę! Dużą popularnością cieszą się potrawy z ryb serwowane w restauracji „Pod Brzozami” we Wdzydzach Tucholskich. Można tam posmakować świeżych okoni, pstrągów, siei, szczupaków, sielaw, soli czy dorszów. Idąc tam w sezonie letnim na obiad przygotujmy się jednak na kolejkę, gdyż potrawy są tak smaczne, że przyciągają tłumy wczasowiczów. Oczywiście miłośnicy potraw mięsnych również znajdą tam coś dla siebie. Zupełnie inny smak wykazują ryby wędzone. W Delikatesach Wielewskich „Odido” zaopatrzymy się w świeżutkie, wędzone pstrągi, sielawy czy węgorze. Tam też zakupić można charakterystyczne potrawy kaszubskie dostępne w słoikach. Fanom ryb zaproponować można także zupę rybną. Z pewnością jest to potrawa rzadko spotykana w pozamorskich regionach polski. Okrasa z gęsi – I miejsce w kategorii potraw ekologicznych w Lęborku To propozycja dla koneserów tatara. Okrasa to zmielone, surowe i mocno przyprawione mięso z gęsi. Na naszym terenie można je kupić wyłącznie późnym latem i jesienią. Znajdziesz ją również w Delikatesach Wielewskich. Najlepiej smakuje z pieczywem. Choć spotykana w całej Polsce, swoje korzenie ma właśnie na Kaszubach. W Wielu miejscach można uraczyć się tą banalną, a jakże smaczną przekąską. Do tego oczywiście ogórek kiszony i głód szybko zostaje zaspokojony. To jedna z charakterystycznych potraw regionu. Ruchanki to owalne, raczej płaskie racuchy z ciasta chlebowego lub drożdżowego smażone na głębokim tłuszczu. Często podane są z jabłkami lub cukrem pudrem. Można je znaleźć także pod nazwą kukle kaszubskie. Są serwowane w wielu restauracjach czy punktach gastronomicznych. W bliskiej odległości Wielewskiego Zakątka spróbować ich można w karczmie Jasnochówka. • Kotlety kaszubskie - wyglądają jak mielone wieprzowe, jednak przygotowane są z polędwicy z dorsza i boczku. • Zylc – galareta przygotowywana z mięsa drobiowego, wieprzowego lub rybnego z dodatkiem octu. • Śledź po kaszubsku – serwowany w pomidorach i z cebulką. • Zupa „Dziadówka” – przygotowywana na maślance, podawana z ziemniakami i okraszona boczkiem. • Kaczka po pomorsku – posiada farsz przygotowywany z mielionych podrobów oraz wieprzowiny. Serwowana z sosem, np. kasztanowym, pieczarkowym lub … pomarańczowym! • Zupa z brukwi – przygotowywana na mięsie gęsim lub z dodatkiem wieprzowego z wykorzystaniem żółtej brukwi. Charakteryzuje się lekko słodkawym smakiem. • Szare kluski ziemniaczane – często można je spotkać jako dodatek do mięs, zup, a także podawane są same z sosem lub okraszone boczkiem. Na koniec nie zapominajmy o grzybach! Bory tucholskie to bogactwo prawdziwków, podgrzybków, kurek, rydzów, maślaków, gąsek i wielu, wielu innych. Dlatego też gdy lasy zaczynają obradzać w grzyby, zupy i sosy grzybowe są na porządku dziennym!", "url": "https://wielewskizakatek.pl/blog/kuchnia-kaszubska", "category": "pomorskie", "sub_category": "Mięso świeże oraz produkty mięsne", "phrase": "Kaczka po pomorsku"}