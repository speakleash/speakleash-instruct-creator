{"meta_description": "", "title": "Lista produktów tradycyjnych może być niebawem jeszcze dłuższa / Aktualne wiadomości z Polski, informacje rolnicze z kraju, wydarzenia / Agropolska", "content": "Małopolska należy do ścisłej czołówki regionów w Polsce pod względem liczby unikalnych regionalnych produktów tradycyjnych wpisanych na listę. 203 przysmaki dają województwu drugie miejsce. Liderem jest Podkarpacie - 222 pozycje. Kiełbasa tradycyjnie wyrabiana, miód ze spadzi iglastej z Harbutowic, święconka, grulownik-tworoźnik spiski oraz sołdra-sołdrzyna spiska - to kolejni małopolscy kandydaci na listę produktów tradycyjnych prowadzoną przez resort rolnictwa.    Produkty rekomenduje Małopolska Rada ds. Produktów Tradycyjnych i Dziedzictwa Kulinarnego. Teraz decyzję o ich wpisaniu do grona przysmaków podejmie resort. Wojciech Kozak, szef rady i wicemarszałek Małopolski powiedział, że rekomendacja jest formą docenienia lokalnych producentów żywności, którzy dokładają starań, by ich produkty były zawsze najwyższej jakości. Aromatyczny filet z pstrąga ojcowskiego na kapuście charsznickiej, puszyste pierogi z bryndzą podhalańską, miodowa szarlotka z jabłek łąckich - tych i wielu innych małopolskich przysmaków będzie można spróbować... • Agrobiznes bez tajemnic. Zamów prenumeratę miesięcznika \"Przedsiębiorca Rolny\" już dziś Małopolska należy do ścisłej czołówki regionów w Polsce pod względem liczby unikalnych regionalnych produktów wpisanych na listę. 203 przysmaki dają województwu drugie miejsce. Liderem jest Podkarpacie - 222.Małopolska jest też krajowym liderem pod względem liczby produktów regionalnych, które uzyskały w UE certyfikaty Chroniona Nazwa Pochodzenia lub Chronione Oznaczenie Geograficzne. 12 z 40 zarejestrowanych polskich wyrobów pochodzi właśnie z tego województwa.Wśród nowych rekomendacji na listę jest kiełbasa tradycyjnie wyrabiana, której pochodzenie sięga XVI wieku i związane jest z tradycjami masarskimi w gminie Liszki i Czernichów.Kolejny produkt to miód ze spadzi iglastej z Harbutowic, który charakteryzuje się intensywną barwą, smakiem i aromatem. Produkt jest wizytówką wsi Harbutowice, w której pszczelarstwo ma ponad 150-letnią tradycję.Grulownik-tworoźnik spiski to jeden z tradycyjnych wypieków na polskim Spiszu. Wyrabia się go z mąki jęczmiennej, gruli, czyli ugotowanych, gniecionych ziemniaków oraz twarogu. Podawany jest najlepiej z kawą zbożową.Sołdra-sołdrzyna spiska to szynka wędzona z kością, której nazwa sięga XVI wieku (zachowała się głównie na Spiszu i Orawie). Wyrabia się ją z nóg wieprzowych, obsuszanych i wędzonych na strychu przy kominie z uchylonym otworem dymnym.Święconka (święcelina) to kolejny tradycyjny produkt ze Spisza, spożywany przez mieszkańców tamtejszych wsi podczas świąt Wielkiej Nocy. Jedzony na ciepło i zimno, składa się z jajek, wędlin oraz chrzanu. Dodatki stanowią suszone owoce: śliwki, gruszki i jabłka, buraki ćwikłowe, a także przyprawy.", "url": "https://www.agropolska.pl/aktualnosci/polska/lista-produktow-tradycyjnych-moze-byc-niebawem-jeszcze-dluzsza,4985.html", "category": "małopolskie", "sub_category": "Gotowe dania i potrawy", "phrase": "Święconka (święcelina) spiska na ciepło "}