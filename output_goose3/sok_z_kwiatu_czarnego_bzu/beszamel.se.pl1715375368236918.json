{"meta_description": "Syrop z kwiatów czarnego bzu warto mieć zawsze pod ręką. Kwiaty czarnego bzu to prawdziwe źródło zdrowia - zawierają bowiem kwasy fenolowe, flawonoidy, kwasy or...", "title": "Jak zrobić syrop z kwiatów bzu? Podajemy sprawdzony przepis", "content": "To roślina, która kwitnie niemal na każdym kroku, choć często jej nie zauważamy. Poszukiwanie syropu z czarnego bzu na sklepowych regałach może skutkować szokiem, ze względu na zaporową cenę. Oczywiście, możecie wydać fortunę na sklepowy syrop, ale wiedzcie, że równie smaczny jest ten domowej roboty. Co więcej, jest znacznie bardziej ekonomiczny. Syrop z kwiatów czarnego bzu. Do czego się przyda? Syrop z kwiatów czarnego bzu jest znany ze swoich właściwości przeciwbakteryjnych i wzmacniających odporność. Po rozcieńczeniu z wodą i dodaniu kostek lodu tworzy pyszny i orzeźwiający napój. Może być również uniwersalnym składnikiem, który można stosować na wiele sposobów. Oto kilka pomysłów Zrób lemoniadę z czarnego bzu: Wlej 2 łyżki syropu do szklanki, dodaj sok z połowy cytryny, kilka kostek lodu i uzupełnij wodą gazowaną lub zwykłą. Wymieszaj i ciesz się orzeźwiającym napojem. Spróbuj również herbaty z tym dodatkiem - odaj łyżeczkę syropu do gorącej herbaty. Możesz dodać również plaster cytryny lub miętę dla dodatkowego smaku. Fantastycznie smakują także sorbety z czarnego bzu, wszelkiego rodzaju koktajle oraz naleśniki i placuszki. Syropu możesz dodać także do jogurtu lub lodów. Pamiętaj, że syrop z czarnego bzu jest dość słodki, więc warto dostosować ilość do własnych preferencji. Kwiaty czarnego bzu zbieramy, gdy w pełni się rozwiną. W zależności od pogody kwitnienie czarnego bzu wypada najczęściej w ostatnich dniach maja albo na początku czerwca. Kwiaty zbiera się w suchą pogodę, najlepiej rano. Kwiaty czarnego bzu znajdziesz niemal wszędzie, choć wiadomo, że najlepiej zbierać takie, które rosną z dala od dróg i fabrycznych kominów. Syrop podajemy przy przeziębieniu lub grypie. Substancje zawarte w syropie działają moczopędnie i rozkurczowo, uszczelniają naczynia włosowate oraz zwiększając ich elastyczność. Czarny bez jest rośliną obfitującą w składniki o zdrowotnym działaniu, zarówno w swoich kwiatach, jak i owocach: • kwiaty - skrywają w sobie kwasy organiczne, sole mineralne, flawonoidy, garbniki oraz olejki eteryczne, • owoce - są skarbnicą witamin A, B, C, a także takich minerałów jak żelazo, wapń, fosfor. Znajdziemy w nich również pektyny i garbniki.", "url": "https://beszamel.se.pl/przepisy/przetwory/jak-zrobic-syrop-z-kwiatow-bzu-podajemy-sprawdzony-przepis-re-CukH-Wj51-CSfZ.html", "category": "pomorskie", "sub_category": "Napoje (alkoholowe i bezalkoholowe)", "phrase": "Sok z kwiatu czarnego bzu"}