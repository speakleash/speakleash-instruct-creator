{"meta_description": "", "title": "Blog - Syrop z czarnego bzu - z kwiatów czy z owoców? - Smaki Tucholi", "content": "Bez czarny to nie tylko pięknie wyglądający i niesamowicie pachnący krzew czy drzewo, ale przede wszystkim to roślina, która skrywa w swoich organach bardzo cenne substancje o działaniu prozdrowotnym, zawarte np. w produkcie, jakim jest syrop z czarnego bzu. O popularności bzu w różnych regionach i kulturach świadczy m.in. jego bogate nazewnictwo. A spotkać można takie nazwy jak, chociażby dziki bez czarny, bez lekarski, bez pospolity, bzowina, bez aptekarski, bez biały, bez dziki, bzowina czarna, bzowki, côrny bez, flider, gołębia pokrzywa, bzina, hyczka, baźnik, bess, bestek, bez apteczny, hebz, holunder, hyćka, suk, kaszka. Aby wydobyć z roślin cenne składniki lub wymieszać je z substancją konserwującą, produkuje się syropy. W przypadku syropów, w przeważającej mierze, to właśnie odpowiednie stężenie cukru chroni produkt przed rozwojem w jego składzie niepożądanych drobnoustrojów. Jest to gatunek, należący do rodziny piżmaczkowatych (Adoxaceae). Można rzec, że jest to też roślina wielofunkcyjna, bo wykorzystuje się ja zarówno do celów leczniczych i kosmetycznych, jak i dekoracyjnych, czy gastronomicznych. Co skrywa w sobie czarny bez? Prozdrowotne działanie bzu wynika z tego, że w niektórych swoich organach, jakimi są kwiaty oraz owoce, skrywają się naturalne substancje i związki, które mają klinicznie udowodniony pozytywny wpływ na zdrowie człowieka. W fitoterapii, jak i w leczeniu opartym na gatunkach innych roślin niż zioła, zwraca się szczególną uwagę na organ rośliny, z jakiego pozyskuje się substancję leczniczą. Zdarza się bowiem niekiedy, że niekiedy jedne związki obecne są tylko w danym organie rośliny, podczas gdy w innym są już zupełnie odmienne lub ich nie ma wcale. Podobna sytuacje jest właśnie z bzem czarnym. Aby uzyskać właściwy i w miarę trwały, ustabilizowany produkt o właściwościach prozdrowotnych, pochodzący z bzu, należy przetworzyć go na syrop. A, jako że w bzie odmienne substancje prozdrowotne występują i w owocach i w kwiatach, co zgodne jest z zapisami farmakopei polskiej, to możemy uzyskać dwa syropy. Każdy z nich będzie miał odmienny skład i właściwości. I tak: • Syrop z kwiatów czarnego bzu — ma działanie wykrztuśnie i moczopędnie, działa też napotnie, przeciwgorączkowo, oraz przeciwzapalnie, Syrop z kwiatów czarnego bzu sprawdzi się więc świetnie przy różnego rodzaju infekcjach i przeziębieniach. • Syrop z owoców czarnego bzu — ma z kolei m.in. właściwości przeczyszczające, przeciwbólowe, odtruwająco, obniża poziom triglicerydów i cholesterolu ogółem oraz cholesterolu LDL, jak również oddziałuje przeciwwirusowo i immunostymulująco. Syrop z owoców czarnego bzu jest także skutecznym antyoksydantem, a więc zwalcza wolne rodniki, powodujące choroby nowotworowe.", "url": "https://smakitucholi.sklep.pl/pl/blog/Syrop-z-czarnego-bzu-z-kwiatow-czy-z-owocow/18", "category": "pomorskie", "sub_category": "Napoje (alkoholowe i bezalkoholowe)", "phrase": "Sok z kwiatu czarnego bzu"}