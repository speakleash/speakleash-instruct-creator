{"meta_description": "Regio Resovia to region w którym mieszkańcy wspólnie budują swoją przyszłość wiedząc, że współpraca przynosi największe korzyści.", "title": "Smakuj - Regio Resovia - Wspólnie możemy więcej", "content": "Regio Resovia jest regionem bogatym w lokalne specjały. Na Liście Produktów Tradycyjnych Ministerstwa Rolnictwa i Rozwoju Wsi znalazły się, m.in.: futomski bulwiok, rzeszowski kołacz weselny, posiadające 150-letnią tradycję proziaki, lasowiacki ser żółty smażony podkarpacki, gomółki, które na dawnych weselach wiejskich zastępowały dzisiejsze wyroby cukiernicze, a także miód ze spadzi iglastej. Z wyrobów mięsnych znane są przede wszystkim produkty z Górna i Hermanowej. Prawdziwym rarytasem jest kiełbasa głogowska, którą niegdyś wysyłano na zamówienie koleją do różnych miast Polski i Europy.", "url": "http://regioresovia.pl/smakuj", "category": "podkarpackie", "sub_category": "Wyroby piekarnicze i cukiernicze", "phrase": "Rzeszowski kołacz weselny"}