{"meta_description": "Kurier W Wyszkowski, Węgrowski, Wołomiński, Legionowski, Ostrowski, Pułtuski", "title": "Archiwa: Gazeta - Strona 968 z 1077", "content": "6 maja 2024 roku w Wyszkowie uroczystą sesją rozpoczęto kadencję 2024 – 2029. Po wyborach samorządowych w kwietniu, przyszedł czas na ślubowanie radnych i nowego burmistrza oraz powołanie przewodniczącego i w przypadku Wyszkowa, dwóch wiceprzewodniczących Rady Miejskiej, a także komisji rewizyjnej. foto. UM Nastrój I sesji Rady Miejskiej w Wyszkowie był podniosły. Został wprowadzony sztandar, na stojąco odśpiewano hymn państwowy i z odpowiednia powagą z nutką podekscytowania uczestniczącej publiki, sesję zainaugurował radny senior Wojciech Rojek. Następnie przewodnicząca Miejskiej Komisji Wyborczej Bożena Czerwińska odczytała treść i wręczyła zaświadczenia o wyborze każdemu z nowych radnym oraz burmistrzowi Piotrowi Płochockiemu. Radni składali swoje ślubowanie wypowiadając słowa: „Ślubuję” lub „ Ślubuję. Tak mi dopomóż Bóg”. Z kolei Piotr Płochocki swoje ślubowanie wyraził słowami: „Obejmując urząd Burmistrza Wyszkowa, uroczyście ślubuję, że dochowam wierności prawu, a powierzony mi urząd sprawować będę tylko dla dobra publicznego i pomyślności mieszkańców gminy. Tak mi dopomóż Bóg” i odebrał z rąk radnego seniora Wojciecha Rojka łańcuch z herbem gminy, który otrzymuje burmistrz, jako znak swojej władzy.Radni złożyli ślubowanie w niepełnym składzie, czyli 20 osób. 1 mandat jest wolny po rezygnacji Anety Kowalewskiej, w późniejszym terminie zostanie potwierdzony i objęty przez kolejnego kandydata z jej komitetu (Mateusza Śniadałę). Ślubowanie złożyli: Radosław Biernacki, Monika Bieżuńska, Lidia Błachnio, Artur Brzeziński, Piotr Eychler, Waldemar Karłowicz, Marcin Król, Joanna Kulesza, Michał Mielcarz, Bogdan Osik, Piotr Pokraśniewicz, Wojciech Rojek, Adam Szczerba, Justyna Tchórzewska, Paweł Turek, Marcin Turowski, Adam Wrzosek, Katarzyna Wysocka, Mateusz Wyszyński i Paweł Zawadzki.Głosowanie na przewodniczącego Rady Miejskiej przebiegło sprawnie (mimo 15 minutowej przerwy) po zgłoszeniu kandydatury Adama Szczerby (WIS Masz Wybór) przez Monikę Bieżuńską i kandydatury Katarzyny Wysockiej (Koalicja Obywatelska) zgłoszonej przez Pawła Turka.W efekcie tajnego głosowania przewodniczącym z 14 głosami został Adam Szczerba. Radna Wysocka otrzymała 6 głosów. Przewodniczący otrzymał również łańcuch z herbem Wyszkowa, a następnie podziękował za głosy i wyraził nadzieję na owocną współpracę.Więcej problemu przysporzył wybór wiceprzewodniczącego Rady Miejskiej. Radni musieli przegłosować liczbę wiceprzewodniczących i zatwierdzić procedurę. Mimo pewnych zastrzeżeń i sugestii, że wystarczyłby jeden wiceprzewodniczący radni zagłosowali za ustaleniem dwóch i do wyboru przystąpiło dwóch kandydatów. W głosowaniu tajnym Piotr Pokraśniewicz z PiS otrzymał 16 głosów, Marcin Turowski z KWW Razem dla Ziemi Wyszkowskiej – 19 głosów. Po wyborze obaj podziękowali za głosy i deklarowali współpracę.Wybory w radzie zakończono głosowaniem nad utworzeniem pięcioosobowej komisji rewizyjnej. Zgłoszono w skład komisji: Bogdana Osika, Joannę Kuleszę, Mateusza Wyszyńskiego i Pawła...", "url": "https://www.kurier-w.pl/category/gazeta/page/968/", "category": "mazowieckie", "sub_category": "Miody", "phrase": "Miód wielokwiatowy Ziemi Tłuszczańskiej"}