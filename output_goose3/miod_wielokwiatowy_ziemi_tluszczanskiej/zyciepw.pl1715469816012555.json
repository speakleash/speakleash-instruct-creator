{"meta_description": "Pyzy, pierogi, kartacze, pajdy ze smalcem, a może zapiekanki lub ciasto - takie i nie tylko dania czekały na mieszkańców na stoiskach przygotowanych przez Sołectwo Jasienica i Koło Gospodyń Wiejskich „Jamajka”, Koło Gospodyń Wiejskich w Szymanówku, KGW Postoliska, Sołectwo Jarzębia Łąka, Sołectwo i KGW Jaźwie i KGW w Kozłach \"Kozłowianki\".", "title": "Tłuszcz - smacznego", "content": "Pyzy, pierogi, kartacze, pajdy ze smalcem, a może zapiekanki lub ciasto – takie i nie tylko dania czekały na mieszkańców na stoiskach przygotowanych przez Sołectwo Jasienica i Koło Gospodyń Wiejskich „Jamajka”, Koło Gospodyń Wiejskich w Szymanówku, KGW Postoliska, Sołectwo Jarzębia Łąka, Sołectwo i KGW Jaźwie i KGW w Kozłach „Kozłowianki”. Nie mogło zabraknąć również produktów regionalnych do których należy Miód Wielokwiatowy Ziemi Tłuszczańskiej wpisany na prestiżową Listę Produktów Tradycyjnych Ministerstwa Rolnictwa i Rozwoju Wsi. Na stoisku przygotowanym przez pszczelarzy z Terenowego Koła Pszczelarzy nr 4 w Tłuszczu odbywała się degustacja oraz sprzedaż produktów pszczelich. Tłuszczańskie Amazonki wykorzystują każdą okazję, aby być blisko ludzi, a szczególnie kobiet i zwracać ich uwagę na znaczenie, jakie odgrywają badania profilaktyczne w wykrywaniu raka piersi. – Dziękujemy, że tego dnia również byłyście z nami. Być może dzięki Waszej obecności, choć jedna z mieszkanek zdecydowała się wykonać USG piersi lub mammografię, które mogą uratować jej życie. – czytamy na stronie UM Tłuszcz", "url": "https://www.zyciepw.pl/tluszcz-smacznego", "category": "mazowieckie", "sub_category": "Miody", "phrase": "Miód wielokwiatowy Ziemi Tłuszczańskiej"}