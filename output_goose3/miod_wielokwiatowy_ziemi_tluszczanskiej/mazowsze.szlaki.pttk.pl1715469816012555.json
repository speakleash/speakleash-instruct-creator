{"meta_description": "", "title": "Społeczne Muzeum Ziemi Tłuszczańskiej", "content": "W Tłuszczu działa prężnie Towarzystwo Przyjaciół Ziemi tłuszczańskiej. Z inicjatywy Towarzystwa w jego siedzibie przy ul. Kościuszki 7 zostało utworzone w 1983 r. Społeczne Muzeum Ziemi Tłuszczańskiej. Pełni ono funkcje naukowe, dydaktyczne i oświatowe. Zajmuje się gromadzeniem eksponatów dokumentujących historię, kulturę i etnografię regionu (ikonografia, militaria, numizmaty, zabytki techniki, stroje ludowe, wytwory rzemiosła, prace twórców ludowych, pszczelarstwo). Organizuje wystawy czasowe, prowadzi działalność wydawniczą popularyzującą region. Prowadzi też lekcje muzealne z zakresu rękodzieła artystycznego (wycinanki, wyklejanki, haft, malarstwo i in.). Muzeum jest obiektem czynnym całorocznie od poniedziałku do piątku. Źródła: Glinka Tadeusz i inni, Mazowsze Północne. Przewodnik, Warszawa, 1998. Żochowski Mieczysław, Powiat wołomiński, [w:] Kanon krajoznawczy województwa mazowieckiego, Warszawa 2018, s. 207.", "url": "https://mazowsze.szlaki.pttk.pl/1086-pttk-mazowsze-spoleczne-muzeum-ziemi-tluszczanskiej", "category": "mazowieckie", "sub_category": "Miody", "phrase": "Miód wielokwiatowy Ziemi Tłuszczańskiej"}