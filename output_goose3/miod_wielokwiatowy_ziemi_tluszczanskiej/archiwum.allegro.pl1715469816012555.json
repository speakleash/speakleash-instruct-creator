{"meta_description": "Informacje o Bakalie w Miodzie zestaw Prosto z Natury Prezent - 8740093963 w archiwum Allegro. Data zakończenia 2020-04-30 - cena 52 zł", "title": "Bakalie w Miodzie zestaw Prosto z Natury Prezent - 8740093963 - oficjalne archiwum Allegro", "content": "Pasieka Borysa Rudajko zlokalizowania jest w zielonej i urokliwej części Mazowsza, w gminie Tłuszcz.Tradycje bartnicze (pszczelarskie) w tym regionie sięgają XVI wieku.Okolica jest czysta ekologicznie, nie ma tam przemysłu ani intensywnego rolnictwa. Ze wszystkich stron otaczają ją lasy, łąki i nieużytki. To wszystko składa się na doskonałe warunki do hodowli pszczół i pozyskiwania wysokogatunkowego miodu. W pasiece pszczoły są utrzymywane w sposób ekologiczny bez stosowania chemii lub antybiotyków, co jest regularnie kontrolowane przez Powiatowego Lekarza Weterynarii. Pozyskany w ten sposób miód i pozostałe produkty pszczele są najwyższej jakości. Z inicjatywy Pana Borysa, w porozumieniu z Lasami Państwowymi, utrzymywane są w okolicznych lasach kłody bartne, w których pszczoły są hodowane w sposób tradycyjny, tak jak to czyniono w minionych wiekach. Oprócz miodów odmianowych Pan Borys wraz ze swoją żoną Magdaleną pozyskują dwa wyjątkowe produkty. Jest to Miód Wielokwiatowy Ziemi Tłuszczańskiej wpisany na listę produktów tradycyjnych Ministerstwa Rolnictwa oraz miód bartny.", "url": "https://archiwum.allegro.pl/oferta/bakalie-w-miodzie-zestaw-prosto-z-natury-prezent-i8740093963.html", "category": "mazowieckie", "sub_category": "Miody", "phrase": "Miód wielokwiatowy Ziemi Tłuszczańskiej"}