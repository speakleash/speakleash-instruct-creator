{"meta_description": "Sycące gołąbki wypełnione kaszą, wędzonką i ziemniakami.", "title": "Czarne gołąbki krużewnickie", "content": "Gołąbki krużewnickie, które jadano na Kresach, przywędrowały na tereny województwa dolnośląskiego, wraz z licznymi tradycjami kulinarnymi, po II wojnie światowej. Potrawa ta została wpisana na „Listę Tradycyjnych Produktów” w 2008 roku. Bardzo często są nazywane „czarnymi gołąbkami” z racji zawartości kaszy gryczanej i specyficznego koloru farszu. Z kapusty wycinamy głąb i obgotowujemy ją przez 5 minut. Wędzonkę i cebulę kroimy w kostkę i podsmażamy. Ziemniaki gotujemy, studzimy, przepuszczamy przez maszynkę. Kaszę gotujemy w osolonej wodzie z olejem. Ostudzoną kaszę mieszamy z ziemniakami, cebulą, wędzonką, przeciśniętym czosnkiem i jajkami. Zawijamy gołąbki, zalewamy wodą i dusimy około 45 minut. Przepis kuchni Zespołu Szkół Ogólnokształcących i Zawodowych w Lubomierzu  Wykonanie i zdjęcia: Damian Kordas  smakiwsieci.blogspot.com", "url": "https://magazynkociol.pl/2015/05/golabki-kruzewnickie/", "category": "dolnośląskie", "sub_category": "Gotowe dania i potrawy", "phrase": "Czarne gołąbki krużewnickie"}