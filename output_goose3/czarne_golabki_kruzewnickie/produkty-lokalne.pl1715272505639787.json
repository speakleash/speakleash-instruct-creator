{"meta_description": "", "title": "Czarne gołąbki krużewnickie", "content": "Na zewnątrz szary, w przekroju ciemnobrązowy – czemu więc czarny? Krużewnicki gołąbek z gryką często pojawiał się na wigilijnym stole, gdzie pożądane były gołąbki postne – czyli bez mięsa i tłuszczu zwierzęcego. Ludność, która po II wojnie światowej osiedliła się na Dolnym Śląsku prócz naleciałości językowych pozostawiła również naleciałości kulinarne i tradycje związane z przygotowywaniem pożywienia. Kuchnia osadników z Kresów południowo-wschodnich wyróżniała się upodobaniem do potraw mącznych, jak na przykład pierogów oraz gołąbków – nie jednak takich, jakie znane nam są obecnie, czyli m.in. z ryżem. Najpierw z kapusty należało wyselekcjonować szerokie liście, następnie ugotować kaszę gotuje na sypko, wymieszać z podgotowanymi grzybami i mielonym mięsem i zawinąć się w sparzone liście słodkiej kiszonej kapusty. Tak przyrządzone gołąbki wkładało się do garnka, zalewało wrzątkiem i umieszczało na płycie kuchennej pod przykryciem – bez popularnego obecnie sosu pomidorowego. W jadłospisie rodzin wywodzących się z kresów wschodnich nadal dominuje rozmaitość gołąbków z kapusty. Czarne gołąbki krużewnickie przygotowywane są także okazjonalne podczas eventów promujących regionalne smaki: podczas Festiwalu Filmów Komediowych w Lubomierzu były wyjątkowo trafną wizytówką miasta.", "url": "https://produkty-lokalne.pl/czarne-golabki-kruzewnickie,262", "category": "dolnośląskie", "sub_category": "Gotowe dania i potrawy", "phrase": "Czarne gołąbki krużewnickie"}