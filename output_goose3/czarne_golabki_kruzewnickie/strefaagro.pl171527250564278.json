{"meta_description": "Zgodnie z tradycją na wigilijnym stole powinno znaleźć się 12 potraw wigilijnych. Ich zestaw różni się od siebie w zależności od regionu. Choć jest też wiele dań wigilijnych, które...", "title": "Regionalne dolnośląskie produkty i potrawy na wigilię", "content": "Zgodnie z tradycją na wigilijnym stole powinno znaleźć się 12 potraw wigilijnych. Ich zestaw różni się od siebie w zależności od regionu. Choć jest też wiele dań wigilijnych, które powinny znaleźć się na każdym świątecznym stole. KARP MILICKI Ryba na wigilijnym stole to podstawa. Najczęściej jest to karp. My proponujemy oczywiście karpia milickiego, który znany jest ze względu na swój smak. Karpia można przygotować na wiele sposób. Zazwyczaj jest o smażony w chrupkiej panierce, choć ma również wielu amatorów jako karp w galarecie. PSTRĄG KŁODZKI Choć trudno w to uwierzyć, ale nie każdy lubi karpia. Na liście produktów lokalnych znajduje się również pstrąg kłodzki, który również może trafić z powodzeniem na wigilijny stół. Z pewnością każdy skusi się podczas wieczerzy na jego delikatne mięso. Pstrąga najlepiej upiec, można podawać go w sosie cytrusowo-miętowym lub borowikowym. CZARNE GOŁĄBKI KRUŻEWNICKIE Przywieziona przez osadników z Kresów Wschodnich na ziemie odzyskane tradycyjna potrawa, na wigilię przygotowywana w wersji bez miesa. „W tym celu kaszę gotuje się oddzielnie na sypko, a następnie w takim stanie, lub po wymieszaniu z gotowanymi grzybami zawija się w sparzone liście słodkiej, bądź znacznie rzadziej – kiszonej kapusty. Tak przyrządzone gołąbki wkłada się następnie do garnka, zalewa wrzątkiem i umieszcza na płycie kuchennej pod przykryciem” - tak o przyrządzeniu tego dania piszą etnografowie.", "url": "https://strefaagro.pl/regionalne-dolnoslaskie-produkty-i-potrawy-na-wigilie/gh/12381006", "category": "dolnośląskie", "sub_category": "Gotowe dania i potrawy", "phrase": "Czarne gołąbki krużewnickie"}