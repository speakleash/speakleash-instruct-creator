{"meta_description": "W związku z naszą wyprawą na Dolny Śląsk postanowiliśmy pochylić się nad tamtejszą kuchnią regionalną. Naszą uwagę przykuły czarne gołąbki krużewnickie. Traktowane są one jako wizytówka Lubomierza. Na uwagę zasługuje fakt, że potrawa ta została wpisana na „Listę Produktów Tradycyjnych” w marcu 2008r. Skąd nazwa czarne gołąbki? Ano dlatego, że do ich wyrobu używana jest…", "title": "Kuchnie świata | Czarne gołąbki", "content": "W związku z naszą wyprawą na Dolny Śląsk postanowiliśmy pochylić się nad tamtejszą kuchnią regionalną. Naszą uwagę przykuły czarne gołąbki krużewnickie. Traktowane są one jako wizytówka Lubomierza. Na uwagę zasługuje fakt, że potrawa ta została wpisana na „Listę Produktów Tradycyjnych” w marcu 2008r. Skąd nazwa czarne gołąbki? Ano dlatego, że do ich wyrobu używana jest kasza gryczana. 🙂 Na tereny Dolnego Śląska przepis przywiozła ludność napływowa, która pojawiła się tam po II Wojnie Światowej. Osadnicy z kresów południowo-wschodnich lubowali się w potrawach mącznych, do których możemy zaliczyć gołąbki. Więcej informacji na ten temat znajdziecie tutaj. Wykonanie:  Z kapusty wycinamy głąb i obgotowujemy ją przez około 5 minut, a następnie pozostawiamy na pół godziny w gorącej wodzie. Studzimy oddzielamy liście. Wędzonkę i cebulkę kroimy w kostkę i podsmażamy. Ziemniaki gotujemy, a po ostudzeniu przepuszczamy przez maszynkę. Ostudzoną kaszę mieszamy z zmielonymi ziemniakami, cebulą, podsmażoną wędzonką, przeciśniętym czosnkiem i jajkami. Przyprawiamy – wedle uznania – solą i pieprzem. Gołąbki układamy ciasno w rondlu, podlewamy wodą zmieszaną z pozostałym olejem i łyżką soli dusimy do miękkości. Z pewnością będziemy polować na czarne gołąbki w trakcie licznych eskapad podróżniczych podczas weekendu majowego na Dolnym Śląsku.", "url": "https://dzialamy.wordpress.com/2017/02/09/kuchnie-swiata-czarne-golabki/", "category": "dolnośląskie", "sub_category": "Gotowe dania i potrawy", "phrase": "Czarne gołąbki krużewnickie"}