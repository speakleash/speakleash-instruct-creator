{"meta_description": "Dolny Śląsk urzeka malowniczymi krajobrazami i różnorodnością turystycznych miejsc – od spacerowych tras, kopalń, jaskiń i historycznych zamków.", "title": "Best Western Hotels and Resorts - Najsłynniejsze potrawy kuchni dolnośląskiej. Z jakich dań są dumni mieszkańcy Wrocławia i okolic?", "content": "Dolny Śląsk urzeka malowniczymi krajobrazami i różnorodnością turystycznych miejsc – od spacerowych tras, kopalń, jaskiń i historycznych zamków po miejskie atrakcje jak parki rozrywki, muzea czy zabytkowe budowle. Dolny Śląsk to także doskonałe dania regionalne powstałe w wyniku połączenia różnych kultur i tradycji kulinarnych z Polski, Czech, Niemiec i Kresów. Odwiedzając ten region trzeba więc koniecznie poznać go „od kuchni” i wypróbować tego słynnego mariażu smaków. Potrawy Dolnego Śląska są znane w całej Polsce, bo kto nie słyszał o kluskach śląskich? Jest to jedna z najpopularniejszych potraw na Śląsku, z którą związana jest nawet legenda wrocławskiej szesnastowiecznej Bramy Kluskowej. Kluski przyrządza się bardzo łatwo – są to kulki z charakterystyczną dziurką, które robi się z ugotowanych ziemniaków. Z kluskami śląskimi najlepiej komponują się potrawy z zawiesistym sosem, np. tradycyjne śląskie zrazy. W rozbite tłuczkiem i posmarowane musztardą mięso zawija się farsz z cebulki, ogórka kiszonego i boczku, a potem wszystko spina się wykałaczką, smaży i dusi w gęstym sosie. Smak dopełnia modra kapusta – słynny dodatek do dań mięsnych, przyrządzany na słodko-kwaśno z jabłkiem i boczkiem. Kulinarnym odkryciem na mapie Dolnego Śląska będzie „śląskie niebo” – danie, które zna każdy mieszkaniec tego regionu. Głównym składnikiem potrawy jest gotowane, uwędzone lub peklowane mięso wieprzowe, a także zamiennie świeża wieprzowina. Wszystko to polewa się sosem z suszonych owoców, również w dowolnych wariantach – mogą to być świeże lub suszone jabłka, gruszki, śliwki i morele. Danie jest więc tak różnorodne jak sam Śląsk. Śląskie niebo podaje się z kluskami na parze (buchtami) albo ziemniaczanymi. Kuchnia wrocławska obfituje w słynne na całą Polskę dania czego przykładem jest żurek śląski. Nie wszyscy wiedzą, że ta znana potrawa pochodzi z okolic Wrocławia. Jest to gęsta i lekko kwaskowa zupa przygotowywana na bazie zakwasu żytniego, podawana z dodatkiem przeróżnych wędzonek i białej kiełbasy, doprawiana grzybami, śmietaną, czosnkiem i majerankiem i serwowana z ugotowanym na twardo jajkiem. Bardzo efektownym sposobem serwowania żurku jest podawanie go w wydrążonym bochenku chleba. Typowym wrocławskim deserem, znanym już od kilku wieków jest ciasto drożdżowe z cynamonową kruszonką. Przepis nie zmienia się od pokoleń, a smak ciasta tak zachwycił swego czasu cesarza Prus, Wilhelma I, że na stałe zagościł na jego dworze. Sekret kruszonki polega na dodaniu do tradycyjnych składników, czyli roztopionego masła, mąki i cukru, wanilii i cynamonu, który dodaje niezwykłego smaku i aromatu. Następnie zagniata się wszystkie składniki i posypuje się je grubą warstwą kruszonki. Po upieczeniu można je jeszcze udekorować cukrem pudrem lub lukrem. Przysmakiem wrocławian jest też faszerowany karp wyławiany z pobliskich stawów milickich. Farsz przygotowuje się z oddzielonego od ości mięsa karpia, moczonej w mleku bułki, świeżej natki pietruszki i przysmażonej cebuli. Następnie karpia zawija się w lnianą ściereczkę i gotuje w wywarze z warzyw. Kolejnym śląskim przysmakiem, którego warto spróbować jest bigos wrocławski. Zdecydowanie różni się on w smaku od tradycyjnego polskiego bigosu. We Wrocławiu bigos robi się z czerwonej kapusty z dodatkiem kawałków mięsa wieprzowego: polędwicy, boczku i kiełbasy. Do potrawy dodaje się też rodzynki i jabłka, a także czerwone wino, co nadaje charakterystyczny i wyjątkowy smak, który odróżnia śląski bigos od powszechnie znanego dania na bazie kapusty i mięsa. Wśród dolnośląskich dań warto wymienić też pochodzące z Kresów czarne gołąbki krużewnickie. Danie jest wizytówką Lubomierza i nawiązuje do popularnego filmu \"Sami Swoi\" i związanych z nim mitycznych Krużewnik. Ich nazwa wzięła się od ciemnobrązowego nadzienia z dodatkiem kaszy gryczanej. Gołąbki co roku przygotowuje się dla gości odbywającego się w Lubomierzu Festiwalu Filmów Komediowych. Bardzo popularnym daniem na dolnośląskich stołach są również pierogi, a za najsmaczniejsze uchodzą te z Chrząstawy. Nadzienie tradycyjnych pierogów ruskich to ziemniaki i twaróg, a do chrząstawskich dodaje się jeszcze wędzony boczek. Podczas zwiedzania Dolnego Śląska warto zatrzymać się we wrocławskim hotelu Best Western Premier Hotel City Center. Czterogwiazdkowy obiekt jest świetnie zlokalizowany – znajduje się w samym sercu miasta, co sprawi, że zwiedzanie Wrocławia będzie jeszcze bardziej wygodne. Można stąd wybrać się pieszo na Rynek Główny, który znajduje się niewiele ponad 1 km od hotelu. We wrocławskim hotelu można też kontynuować dolnośląską kulinarną podróż – działa tu restauracja AleGwarno! serwująca dania kuchni europejskiej z regionalnymi akcentami (zob. hotele Best Western we Wrocławiu). Dodatkowo obiekt oddaje do dyspozycji gości idealne miejsce na relaks, czyli sauny - suchą i parową, a dla miłośników zdrowej dawki ruchu - profesjonalnie wyposażony pokój fitness. • Weekend We Wrocławiu – Co Warto Zobaczyć Mając Do Dyspozycji Dwa Dni Wolnego?  Coraz większą popularność zdobywają ostatnio tzw. city breaks. Pod tą nazwą kryje się krótki, zazwyczaj weekendowy wypad do większego miasta, takiego jak na przykład Wrocław. • Sylwester I Nowy Rok W Różnych Zakątkach Świata. Jak I Kiedy Jest Obchodzony?  Sylwester kojarzy się zazwyczaj z koncertami pod gołym niebem pod miejskim ratuszem i huczną zabawą do białego rana w towarzystwie przyjaciół.", "url": "https://www.bestwestern.pl/home/poradnik-podroznika/samochodem-po-polsce/najslynniejsze-potrawy-kuchni-dolnoslaskiej-z-jakich-dan-sa-dumni-mieszkancy-wroclawia-i-okolic", "category": "dolnośląskie", "sub_category": "Gotowe dania i potrawy", "phrase": "Czarne gołąbki krużewnickie"}