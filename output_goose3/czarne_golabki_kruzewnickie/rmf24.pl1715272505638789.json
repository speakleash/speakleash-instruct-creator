{"meta_description": "", "title": "Przepisy na specjały kuchni dolnośląskiej", "content": "W drugiej odsłonie Kulinarnej Listy Przebojów RMF FM i RMF24 przedstawiamy przysmaki kuchni dolnośląskiej. Dzięki przepisom, które dla Was zebraliśmy, możecie sami przygotować trzy tradycyjne potrawy z tego regionu - czarne gołąbki krużewnickie, kysielnicę i śląskie niebo. Czarne gołąbki krużewnickie są wizytówką Lubomierza. Co roku przygotowuje się je dla gości odbywającego się tam Festiwalu Filmów Komediowych. - Uprażyć kaszę na patelni, następnie dodać tłuszczu i soli, zalać wodą w proporcji 1l na 1 kg kaszy, - Włożyć uformowane gołąbki do garnka, na dnie którego znajdują się liście kapusty, - Zagotować gołąbki i przełożyć je do piekarnika. Żur łemkowski zwany kysylicią, kisielicą lub keselicą to tradycyjna potrawa wywodząca się jeszcze z XVII wieku. - Drożdże i mąkę pszenną zmieszać z niewielką ilością wody. Całość powinna mieć konsystencję kwaśnej śmietany. Następnie odstawić zakwas na 2 dni w ciepłe miejsce. - Po minimum dwóch dniach dolać litr wody, wsypać 2 szklanki mąki owsianej lub płatków owsianych, 2 łyżki mąki pszennej, dobrze wymieszać i ponownie odstawić w ciepłe miejsce do przekiśnięcia na ok. 1-2 dni. - Po upływie 2 dni zagotować 2 litry wody z czosnkiem, kminkiem lub zielem angielskim oraz liściem bobkowym (laurowym). - Przekiśnięty zakwas przecedzić przez sitko i wlać do gotującej wody. Ciągle mieszając, ugotować na małym ogniu, aż zgęstnieje, następnie doprawić do smaku solą i czarnym niemielonym pieprzem. - Na patelni zeszklić na oleju lub maśle drobno pokrojoną cebulkę i dodać ją do keselicy. - Ugotowane w całości ziemniaki wyłożyć na osobny talerz lub miseczkę. Polać je omastą z masła i zeszklonej cebulki. \"Śląskie niebo\" było popularną na Dolnym Śląsku, typowo regionalną potrawą przygotowywaną na święta i urodziny. - Kasler, boczek, susz owocowy i skórkę z cytryny zalać wodąn tak, by owoce były dobrze przykryte i dusić na wolnym ogniu 30-60 minut. Wszystkie składniki powinny zachować swój naturalny kształt; - Ugotowane mięso i owoce wyjąć i odłożyć w ciepłe miejsce. Wywar ostudzić ; - Z masła i mąki zrobić zasmażkę, rozprowadzić zimnym wywarem i sos doprawić solą jeśli to konieczne i ew. sokiem z cytryny; - Uduszone mięso pokroić w plastry, razem z owocami włożyć do sosu i ostrożnie podgrzać uważając, by potrawa się nie przypaliła;", "url": "https://www.rmf24.pl/fakty/polska/news-przepisy-na-specjaly-kuchni-dolnoslaskiej,nId,621058", "category": "dolnośląskie", "sub_category": "Gotowe dania i potrawy", "phrase": "Czarne gołąbki krużewnickie"}