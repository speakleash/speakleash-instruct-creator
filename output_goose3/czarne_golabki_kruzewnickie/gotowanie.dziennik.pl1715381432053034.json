{"meta_description": "Czarne gołąbki krużewnickie to danie kuchni kresowej, które zyskało szczególną popularność na Dolnym Śląsku. Jakim składnikom potrawa ta zawdzięcza swój charakterystyczny ciemny kolor i skąd wzięła swoją oryginalną nazwę?", "title": "Czarne gołąbki krużewnickie. Danie z Kresów dla fanów filmu \"Sami swoi\" [PRZEPIS]", "content": "Czarne gołąbki krużewnickie to potrawa pochodząca z kuchni osadników z Kresów południowo-wschodnich. Po II wojnie światowej wraz z nimi dotarła na Dolny Śląsk. W 2008 roku została uznana za produkt charakterystyczny dla województwa dolnośląskiego i wpisana na listę produktów tradycyjnych Ministerstwa Rolnictwa i Rozwoju Wsi. Czarne gołąbki krużewnickie stały się lokalną wizytówką kulinarną Lubomierza - dolnośląskiego miasteczka, w którym kręcono część scen do filmu \"Sami swoi\". W miejscowości znajduje się Muzeum Kargula i Pawlaka oraz organizowany jest co roku Festiwal Filmów Komediowych, podczas którego gości częstuje się czarnymi gołąbkami krużewnickimi. Ten miejscowy przysmaki nawiązuje do tradycji miasta i osiedlonej w nim po II wojnie światowej ludności kresowej. Ponadto odwołuje się do kojarzonego z Lubomierzem filmu \"Sami swoi\" i miejscowości Krużewniki. Czarne gołąbki krużewnickie mają charakterystyczny ciemny kolor, który zawdzięczają zawinięciu w liście czerwonej kapusty i zawartości kaszy gryczanej. Bywają zresztą nazywane również gołąbkami z kaszą gryczaną. Potrawa ta ma łagodny smak z wyczuwalnym zapachem gryki. • kapustę obgotować przez 5 minut i pozostawić na pół godziny w gorącej wodzie, • wędzonkę i cebulę pokroić w kostkę i podsmażyć, • gołąbki układać ciasno w garnku, zalać wodą zmieszaną z odrobiną oleju i łyżką soli, Tradycyjne czarne gołąbki krużewnickie przygotowywano również na Wigilię w wersji postnej. Nie dodawano wówczas do nich mięsa.", "url": "https://gotowanie.dziennik.pl/przepisy/artykuly/9339253,czarne-golabki-kruzewnickie-danie-z-kresow-dla-fanow-filmu-sami-swoi.html", "category": "dolnośląskie", "sub_category": "Gotowe dania i potrawy", "phrase": "Czarne gołąbki krużewnickie"}