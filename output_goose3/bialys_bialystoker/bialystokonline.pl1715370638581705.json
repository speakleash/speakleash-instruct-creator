{"meta_description": "Zapomniany Białys wraca w wielkim stylu. Przysmak kuchni białostockich Żydów, Aktualności, Białys to tradycyjny białostocki produkt, który cieszył się sławą w okresie międzywojennym. Później z czasem stał się zapomniany. Teraz trafił na Listę Produktów Tradycyjnych, dzięki czemu zyska sławę na nowo i to w całej Polsce., Wiadomości Białystok Online - Portal Miejski Białystok (Bialystok). Najpełniejsze i najbardziej aktualne źródło informacji o Białymstoku. Aktualne informacje, Rozrywka, Biznes, Motoryzacja, Dom i Mieszkanie, Nauka, Zdrowie i Uroda, Praca, Turystyka, Zakupy.", "title": "Zapomniany Białys wraca w wielkim stylu. Przysmak kuchni białostockich Żydów", "content": "Białys to tradycyjny białostocki produkt, który cieszył się sławą w okresie międzywojennym. Później z czasem stał się zapomniany. Teraz trafił na Listę Produktów Tradycyjnych, dzięki czemu zyska sławę na nowo i to w całej Polsce. Pokaz w Tykocinie    Łukasz Nazarko z restauracji na Zamku w Tykocinie, opowiedział o przygotowaniu i historii białysów.    Są to małe bułeczki z mąki, wody, drożdży i soli. Na początku w wyrobionym już cieście wycina się środek. Następnie kładzie się krążki cebuli i sypie makiem.     Jego ojciec i założyciel restauracji był pomysłodawcą by przywrócić pieczenie białysów. Jako dziecko spróbował ich, a później chciał by w jego regionalnym menu i one się znalazły.     Wicemarszałek Stanisław Derehajło, który wziął udział w pokazie podkreślił, że kultywowanie tradycji jest ważnym elementem regionu.    – Kraków ma precle, Lublin ma cebularz, a my w Tykocinie i w Białymstoku mamy Białysa – powiedział.    W najbliższym czasie przysmaki będą sprzedawane w Białymstoku i Tykocinie, na rikszach – pojazdach rowerowych.     Przysmak białostockich Żydów    Białys jest to rodzaj małej bułeczki, potrawa kuchni białostockich Żydów. Jej dłuższa nazwa „bialystoker kuchen” z jęz. jidysz oznacza ciasto białostockie. Ten rodzaj pieczywa cieszył się ogromną sławą na białostockich ulicach w okresie międzywojennym.    Ciasto było wówczas wypiekane w piecu opalanym suchym drewnem, przez to bułka stawała się chrupiąca i aromatyczna.    Lista Produktów Tradycyjnych    Na tej specjalnej liście znajdują się produkty, które zostają chronione prawem polskim. Aby znaleźć się na liść trzeba pokazać proces produkcji, skład, gwarancję jakości oraz weryfikację.    Lista jest tworzona przez Ministerstwo Rolnictwa i Rozwoju Wsi. Obecnie na liście znajdują się 74 produkty regionalne. Jest to duże wyróżnienie, bo dzięki temu dany wyrób cieszy się sławą w całej Polsce.     Białys został wpisany na Listę Produktów Tradycyjnych 9 czerwca br.", "url": "https://www.bialystokonline.pl/zapomniany-bialys-wraca-w-wielkim-stylu-przysmak-kuchni-bialostockich-zydow,artykul,119199,1,1.html", "category": "podlaskie", "sub_category": "Wyroby piekarnicze i cukiernicze", "phrase": "Bialys (bialystoker/bialystoker kuchen)"}