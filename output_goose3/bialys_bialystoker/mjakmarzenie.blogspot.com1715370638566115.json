{"meta_description": "", "title": "Bialystoker kuchen czyli bułka z cebulką i historią .", "content": "Jedno jest pewne to kolejny smak przedwojennego Białegostoku i warto go spróbować . Pozdrawiam z Podlasia zasypanego śniegiem . Dziś trochę przewrotnie . Wszędzie dookoła z okazji ,,tłustego czwartku \" królują wylukrowane pączki , a u mnie bułka z cebulą . Jest lekko słodka , posypana makiem i naprawdę dobra na każdą porę dnia . Jej historia sięga przedwojennego Białegostoku gdzie kultura żydowska , a także kulinaria przeplatały się z kuchnią rosyjską , ukraińską i polską .Bialystoker kuchen ( w języku jidisz znaczy ,,białostockie ciasto \" ) potocznie zwane kuchenem , a gdy trafiło za Ocean do Ameryki wraz z emigracją żydowską znane jest do dziś po nazwą ,, bialys\" lub ,,bialy\" .Ta drożdżowa bułeczka pszenna z dziurką w środku , wypełnioną farszem z cebuli jest bardziej popularna w USA niż w swoim rodzinnym mieście Białystok .Podobną bułeczkę mają lublinianie pod nazwą ,,cebularz \".Przed wojną wypiekana przez żydowskich piekarzy była sprzedawana bezpośrednio na ulicach i cieszyła niejednego przechodnia - miękka w środku , z wierzchu chrupiąca z przyrumienioną cebulką .Dziś bułeczkę tą nazywa się często ,, młodszą siostrą \" bajgla .Nie jestem mistrzynią wypieków , ale podjęłam się wyzwania . Upiekłam i ja . Wyszły pyszne !Korzystałam z przepisu ze strony Szlak Dziedzictwa Zydowskiego w Białymstoku 25 g drożdży, 1 łyżeczka cukru, 1 szklanki ciepłej wody, 4 szklanki mąki pszennej , 2 łyżeczki soli, 2 łyżki oleju lub margaryny, 2 łyżki cukru, 2 szklanki ciepłej wody, 2 jaja, woda lub żółtko roztrzepane z łyżką wody, gruba sól, drobno posiekana cebula.Tak wyglądają moje bułeczki . Będę je robić często , bo bardzo nam smakują . Na bazie tego przepisu można też spróbować innych nadzień np. cebula podduszona z żurawiną , cebula z serem , cebula wymieszana z bułka tartą . Jednak warto zacząć od oryginalnego przepisu i poczuć smak tamtych lat .Receptury różnią się trochę w różnych źródłach . Znalazłam na blogu Agaty i w kilku innych miejscach przepis bez dodatku jaj i cukru .", "url": "http://mjakmarzenie.blogspot.com/2012/02/bialystoker-kuchen-czyli-buka-z-cebulka.html", "category": "podlaskie", "sub_category": "Wyroby piekarnicze i cukiernicze", "phrase": "Bialys (bialystoker/bialystoker kuchen)"}