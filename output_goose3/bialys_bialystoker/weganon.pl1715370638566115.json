{"meta_description": "", "title": "PODLASKIE BIAŁYSY/BIALYSTOKER KUCHEN", "content": "Powracam z kuchnią regionalną i dziś zaglądamy na Podlasie. Jednak tak nie do końca. Choć wypiek był bardzo popularny w przedwojennym Białymstoku, to dziś go prędzej spróbujecie w Nowym Jorku niż w Polsce. Są dwa wypieki, które swój rodowód mają w dawnej Polsce, ale to w USA są bardziej cenione. Mowa o krakowskich bajglach i białostockim białysie. Jaki był powód tak dalekiej podróży białysów, czym są i dzięki komu je mamy. Już wyjaśniam. Białysy to krewniacy lubelskich cebularzy. Mają jednak inny kształt. Białysy to bardziej pękate bułeczki, które mają nadzienie z maku i cebuli. Farsz jest wciskany w środek bułki, a nierozsmarowywany na wierzchu, jak w przypadku cebularzy. Zarówno jeden i drugi wypiek, to dziedzictwo kulinarne polskich Żydów. Bardzo często spotkacie w ich kuchni połączenie maku z cebulą. Białysy po upieczeniu zjada się w całości lub przecina na pół i dolną część smaruje się farszem cebulowym (jak na zdjęciu). W Polsce nazywają się białysy. W USA znane są pod nazwą bialys, bialy lub w języku jidysz bialystoker kuchen (ciasto białostockie). Do USA przywędrowały wraz z żydowskimi emigrantami z okolic Białegostoku w okresie przed i powojennym. O popularności bułeczek niech świadczy film z 1939 roku „Jewish Life in Bialystok” i książka Mimi Sheraton „Zjadacze białysów. Historia chleba i zaginionego świata”. Pierwsze wzmianki o białysach pochodzą z XVII wieku. Dziś w Nowym Jorku białysy wypieka chociażby Kossar’s Bialys.  – cebulę pokroić w drobna kostkę i zeszklić na oleju. Wyłączyć grzanie i dodać mak oraz sól. Wymieszać i pozostawić do wystygnięcia  – do miski wkruszyć drożdże, dodać 1 łyżkę mąki, cukier i wodę. Dokładnie wymieszać, przykryć ściereczką i odstawić na 15 minut w ciepłe miejsce  – do zaczynu dodać mąkę i sól. Wyrabiać około 10 minut. Ciasto powinno być miękkie, elastyczne i nie kleić się do dłoni  – ciasto włożyć do miski, przykryć ściereczka i odstawić w ciepłe miejsce na około godzinę  – ciasto ponownie wyrobić przez chwilę. Utoczyć wałek i podzielić na 8 równych części  – każdy kawałek utoczyć w dłoniach na kształt bułeczki. Ułożyć na blasze wyłożonej papierem do pieczenia. Pośrodku bułeczki zrobić kciukiem otwór do samego spodu. Nałożyć łyżeczka farsz. Przykryć ściereczką i odstawić w ciepłe miejsce na 15 minut  – po 15 minutach za pomocą łyżeczki wepchnąć głębiej farsz, a wierzch posmarować wodą lub mlekiem roślinnym  – piec około 20-25 minut w 180°C do lekkiego zrumienienia. Grzanie góra/dół, środkowa półka", "url": "https://weganon.pl/podlaskie-bialysybialystoker-kuchen/", "category": "podlaskie", "sub_category": "Wyroby piekarnicze i cukiernicze", "phrase": "Bialys (bialystoker/bialystoker kuchen)"}