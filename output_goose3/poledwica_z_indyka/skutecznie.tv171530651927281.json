{"meta_description": "", "title": "Polędwiczki z indyka w złocistej serowej panierce - | video przepisy na proste, smaczne i szybkie w przygotowaniu dania", "content": "Niesamowicie smaczne kotleciki. Ja jak tylko mam okazję robię je z polędwiczek indyka, ale świetnie wyjdą także z filetów drobiowych (indyk, kurczak). No i są bardzo uniwersalne -sprawdzają się zarówno w codziennych posiłkach, jak i podczas większych imprez, rodzinnych spotkań czy w trakcie wszelkiego rodzaju świąt. Spokojnie sprawdzą się i w te Święta -oczywiście nie w Wigilię, bo to mięso, ale już pierwszy czy drugi dzień świąt z przyjemnością powita je na stole:) Do tego pieczywo lub pieczone ziemniaczki i palce lizać! Ja podaję na półmisku mięs. A gdy wystygną… no, cóż… smakują świetnie i na zimno;) Polecam, bo proste, a przy tym pyszne: chrupiące i złociste z wierzchu, kruche i soczyste po przekrojeniu. :: A tak trochę mniej świątecznie: można je także zabrać do pracy zamiast tradycyjnej kanapki -dobre zarówno na ciepło, jak i na zimno, przy czym na ciepło chyba jednak lepsze:) Składniki oraz szczegółowy przepis podaję poniżej:) Wypróbuj i podziel się Twoją opinią!  A oto filmik jak przygotowałam polędwiczki z indyka w złocistej serowej panierce. Zapraszam do obejrzenia! czas przygotowania: 15 minut + 30 minut na marynowanie (ale gdy nie mam czasu po prostu pomijam ten etap:)) • polędwiczki indyka (ja: o wadze ok. 800 g; można je zastąpić filetem z indyka lub kurcząt) Do głębokiego naczynia wbijam jajka, dodaję paprykę, zioła, czosnek, sól, sos sojowy oraz musztardę i dokładnie mieszam. Umyte i osuszone polędwiczki kroję w poprzek włókien na kotleciki (ja kroję na małe, ale ich wielkość oczywiście według uznania:)). Kotleciki następnie rozbijam delikatnie np. trzonkiem noża i przekładam do przygotowanej marynaty jajecznej. Mięso dokładnie obtaczam w marynacie i odstawiam pod przykryciem na co najmniej 30 minut do lodówki. Im dłużej tym lepiej (najlepiej na kilka godzin lub noc), ale jeśli się spieszę, to marynują się tylko w czasie, kiedy przygotowuję panierkę:) Ser ścieram na tarce o drobnych oczkach. Do miski wsypuje bułkę tartą oraz płatki owsiane, zioła i paprykę. Dokładnie mieszam. Teraz dodaję partiami starty żółty ser i delikatnie, aby się nie posklejał, mieszam go z suchymi składnikami panierki. Kiedy jestem już gotowa do smażenia polędwiczek, zaczynam je panierować: obtaczam dokładnie w jajku, w którym się marynowały, przekładam kolejno do miski z panierką i dokładnie dociskam tak, aby obkleiły się solidną warstwą panierki. Gotowe, już opanierowane układam na czystym, suchym talerzu i kiedy wszystkie będą gotowe będę je smażyć. Jeśli zostanie panierka, to przekładam ją do pojemniczka z pokrywką i przechowuję w lodówce –w ciągu kilku najbliższych dni z pewnością ją do czegoś wykorzystam, chociażby do jakiejś zapiekanki:) Tak przygotowane kotleciki można 1) piec w piekarniku nagrzanym do 220 st. C, aż będą złociście brązowe i upieczone (u mnie trwa to jakieś 15-20 minut) lub 2) usmażyć na patelni –ja opiekam niewielkiej ilości oliwy z oliwek po mniej więcej 2-3 minuty z każdej strony, aż będą złociście brązowe:) Jeśli piekę/smażę większą porcję kotlecików, to te upieczone/usmażone przekładam na kartkę/ruszt, żeby nie zmiękły i nie zaparowały, czekając na podanie i aby zachowały swoją chrupkość. Na codzienny obiad lub kolację podaję z ulubionymi dodatkami (ziemniaki puree, ziemniaki pieczone, frytki, kasza kuskus czy pieczywo) i koniecznie z surówką. Na imprezach wykładam na półmisek mięs i podaję same, ale z towarzyszącymi im obok sosami do wyboru. Są naprawdę smaczne, soczyste i chrupiące –polecam! :: Spróbujesz? A może już po wszystkim i zajadasz się… ze smakiem:)?  Wyślij link do przepisu znajomym i/lub wpisz kilka słów w Komentarzach, dzieląc się Twoją opinią -dziękuję!", "url": "https://skutecznie.tv/2010/12/poledwiczki-z-indyka-w-zlocistej-serowej-panierce/", "category": "lubuskie", "sub_category": "Mięso świeże oraz produkty mięsne", "phrase": "Polędwica z indyka "}