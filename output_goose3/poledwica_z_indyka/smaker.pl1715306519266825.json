{"meta_description": "Dziś propozycja obiadowa. Polędwiczki z indyka zatopione w pysznym śmietanowym sosie ze szpinakiem. Coś pysznego. Mięsko jest miękkie i delikatne, a", "title": "Polędwiczki z indyka w sosie ze szpinakiem", "content": "Polędwiczki pokroić w grubsze paski. Czosnek przecisnąć przez praskę do miseczki. Dodać przyprawy i olej. Dokładnie wymieszać. Kawałki polędwiczki obtoczyć dokładnie w marynacie i wstawić do lodówki, minimum na godzinę. Po tym czasie obsmażyć polędwiczki z obu stron na suchej, rozgrzanej patelni. Następnie przełożyć je na talerz. Na tej samej patelni roztopić masło. Dodać cebulę pokrojoną na mniejsze kawałki. Podsmażyć pół minutki i dodać szpinak. Kiedy zwiędnie, dodać czosnek przeciśnięty przez praskę. Podsmażyć jeszcze kilka sekund i wlać śmietankę, a następnie wodę. Kiedy się zagotuje, dodać wcześniej podsmażone mięso. Przykryć pokrywką i dusić 15 minut. Jeśli trzeba, przyprawić solą i pieprzem. Ja dodałam tylko odrobinę soli. Przed końcem gotowania sos zagęścić mąką. Łyżeczkę mąki rozprowadzić w niewielkiej ilości wody. Wlać do sosu i wymieszać. Jeśli uważacie, że sos jest wystarczająco gęsty, to mąka nie jest potrzebna. Ja mój sos zagęściłam. Podałam z ryżem.", "url": "https://smaker.pl/przepisy-dania-glowne/przepis-poledwiczki-z-indyka-w-sosie-ze-szpinakiem,1908416,agusiowesmakolyki.html", "category": "lubuskie", "sub_category": "Mięso świeże oraz produkty mięsne", "phrase": "Polędwica z indyka "}