{"meta_description": "Polędwiczki z indyka na ostro to propozycja na pikantne i delikatne mięso. Przygotowanie jest naprawdę proste i nie zajmie wiele czasu. Sprawdź przepis!", "title": "Polędwiczki z indyka na ostro", "content": "Polędwiczki z indyka na ostro to przepis na smakowity obiad drobiem w roli głównej. Mięso z indyka jest soczyste, chude i zdrowsze niż częściej używany kurczak. Jest też łatwo dostępną alternatywą, więc każdy może bez problemu przygotować to proste danie. Przepis na polędwiczki z indyka na ostro nie jest trudny, więc z przygotowaniem potrawy poradzą sobie nawet początkujący adepci sztuki kulinarnej, a efekt wart jest wszelkich starań.    Aby przygotować polędwiczki z indyka na ostro, zacznij od pokrojenia mięsa na cienkie plastry. Następnie zmieszaj w misce mleko ze sproszkowaną słodką i ostrą papryką, przyprawą wpłynie Maggi, Ziarenkami Smaku WINIARY i pieprzem. Włóż do środka polędwiczki i odstaw na pół godziny.    W osobnym pojemniku wymieszaj mąkę z proszkiem do pieczenia. Obtocz polędwiczki tak przygotowaną panierką, po czym wyłóż je na rozgrzany olej i smaż po mniej więcej 2 minuty z każdej strony. Następnie ułóż je na blasze i piecz w piekarniku nagrzanym do 180 stopni przez około 10 minut.  Polędwiczki z indyka na ostro serwuj na ciepło, z frytkami lub innym wybranym przez siebie dodatkiem oraz w towarzystwie sałaty albo surówki. Możesz kontrolować to, jak bardzo pikantne będą polędwiczki, poprzez dodanie do mleka większej lub mniejszej ilości ostrej papryki oraz pieprzu.", "url": "https://www.winiary.pl/przepisy/poledwiczki-z-indyka-na-ostro/", "category": "lubuskie", "sub_category": "Mięso świeże oraz produkty mięsne", "phrase": "Polędwica z indyka "}