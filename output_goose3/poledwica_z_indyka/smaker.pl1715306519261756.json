{"meta_description": "Indyk uznawany jest za zdrowe mięso, znacznie zdrowsze od popularnych kurczaków. A jednak rzadko po niego sięgamy. Najprawdopodobniej ze względu na", "title": "Ciągle o nim zapominamy, a szkoda! Jest delikatne, lekkostrawne i kruche", "content": " • Polędwiczki z indyka - jakie to mięso? • Jakie przyprawy do polędwiczki z indyka? Polędwiczki z indyka to niezwykle pyszne mięso, z którego można stworzyć wiele ciekawych, smacznych dań dla całej rodziny. Trzeba jednak wiedzieć, jak to zrobić. Mamy dla was pięć pomysłów na polędwiczki z indyka, które z pewnością przypadną wam do gustu. Polędwiczki z indyka - jakie to mięso? Polędwiczki z indyka - jakie to mięso? Zanim zaczniemy mówić o przepisach, wyjaśnimy sobie jedną kwestię. Polędwiczki z indyka - jakie to mięso i czym się charakteryzuje? Polędwiczki są częścią piersi indyczej. Mięso jest zatem bardzo delikatne i naprawdę dobrej jakości. Jest również chude, dzięki czemu sprawdzi się idealnie w menu osób odchudzających się i dbających o linię. Polędwiczka jest lekkostrawna i łatwoprzyswajalna w porównaniu z innymi mięsami. Posiada również dużo białka, dzięki czemu umożliwia stworzenie pełnowartościowego posiłku. Pamiętajcie jednak, że brak tłuszczu i delikatność mięsa mogą być zaletą, ale też utrudnieniem podczas gotowania i pieczenia. Na indyka naprawdę trzeba uważać. Prawdopodobnie zastanawiacie się, jak przyrządzić polędwiczki z indyka, by były naprawdę pyszne i soczyste. Na szczęście nie ma na to tylko jednego sposobu. Polędwiczki najczęściej się smaży, ale także piecze czy dusi w sosie własnym. Można je panierować bądź przygotować bez żadnych dodatków, wyłącznie z przyprawami. Należy jednak pamiętać, że mięso z indyka nie potrzebuje długiej obróbki termicznej. Na patelni wystarczy mu dosłownie kilka minut z każdej strony. Wszystko zależy od sposobu przyrządzenia i tego, jaki efekt chcecie uzyskać. W każdym z podanych przez nas przepisów podamy sposób przygotowania mięsa, by było ono soczyste i naprawdę pyszne. Zobacz także: Jak zrobić klopsiki z indyka? Jakie przyprawy do polędwiczki z indyka? Z czym lubi się indyk? Jakie przyprawy do polędwiczki z indyka sprawdzą się najlepiej? Wszystko zależy od upodobań kulinarnych i waszego smaku. Jednak ze względu na to, że jest to drób delikatny, nie warto przesadzać z przyprawami i dodatkami. Często wystarczy tylko sól i pieprz, by podkreślić naturalny smak mięsa. Polędwiczki świetnie smakować będą też z czosnkiem, sokiem z cytryny oraz papryką słodką i chili. Zioła także doskonale się sprawdzą - zwłaszcza prowansalskie. Nadszedł ten czas! Jak zrobić polędwiczki z indyka? Przepisy, które dla was przygotowaliśmy, są różnorodne i bardzo proste. Poradzą sobie z nimi nawet początkujący kucharze, którzy boją się tego mięsa ze względu na możliwość przeciągnięcia go. Jednak Polędwiczki z indyka można zrobić szybko i ze smakiem bez większego problemu. Polędwiczki z indyka w sosie śmietanowym ze szpinakiem To proste i szybkie danie, które świetnie sprawdzi się na obiad. Możecie podać je z ziemniakami, kaszą czy ryżem - jak tylko lubicie. Przyda wam się kilka składników, takich jak śmietanka słodka, świeży szpinak i oczywiście polędwiczki z indyka. Do tego przyprawy: czosnek, pieprz biały, sól i gałka muszkatołowa. To by było na tyle. Zacznijcie od umycia i osuszenia polędwiczek. Następnie potnijcie je na mniejsze kawałki, by były idealne do ugryzienia. Doprawcie je solą i pieprzem. W tym czasie rozgrzejcie na patelni oliwę z oliwek, na którą wrzućcie jeden obrany ząbek czosnku. Poczekajcie chwilę, aż oliwa się podgrzeje, a czosnek odda swój smak oliwie. To sprawi, że mięso przejdzie smakiem czosnku, jednak nie będzie on dominujący w daniu. Obsmażcie polędwiczki i gdy zmienią kolor, dodajcie szpinak (100-140 gramów). Poczekajcie, aż zwiędnie, a następnie zalejcie całość śmietanką. Wystarczy 200 mililitrów. Przykryjcie całość i duście pod przykryciem. Wystarczy pięć minut, by indyk był idealny. Doprawcie solą i gałką, a także - jeśli chcecie - czosnkiem granulowanym. To danie zajmie wam zaledwie kilka minut, a jest naprawdę pyszne! Indyk i boczek to naprawdę dobre połączenie. Głównie dlatego, że jedno mięso jest bardzo delikatne, drugie natomiast tłuściutkie. Takie polędwiczki mogą stanowić przystawkę, jednak mogą być też częścią większego dania. Wystarczy podać je z sosem. Skupcie się jednak na tym, by samo mięso było idealne. Jak to zrobić? Polędwiczki umyjcie i wysuszcie. Rozbijcie je cieniutko i oprószcie solą oraz pieprzem. Do środka włóżcie to, na co macie ochotę - to mogą być pieczarki, ale też suszone pomidory czy szpinak. Zawińcie ciasno, a następnie tak uformowane roladki owińcie boczkiem. Ułóżcie przygotowane mięso w naczyniu żaroodpornym z masłem klarowanym bądź oliwą. Wstawcie do piekarnika rozgrzanego do 190 stopni i pieczcie przez około 40 minut. Warto od czasu do czasu polać mięso powstałym sosem. Po wyjęciu nie krójcie ich od razu - poczekajcie, aż mięso dojrzeje. Dopiero po kilku minutach zacznijcie kroić kawałki o grubości trzech, czterech centymetrów. To jeden z najprostszych sposobów na polędwiczki z indyka. Potrzebujecie do niego około 500 gramów mięsa, cebuli, pieczarek, liści laurowych, ziela angielskiego i wody. Polędwiczki rozbijcie leciutko, a następnie posypcie solą i pieprzem. Na maśle zeszklijcie cebulę pokrojoną w piórka cebulę i usmażcie pieczarki pokrojone w paski. Zdejmijcie warzywa i na ten sam tłuszcz wrzućcie polędwiczki, które muszą smażyć się chwilę z dwóch stron. Dodajcie warzywa, zalejcie całość szklanką wody, dodajcie liść laurowy i ziele angielskie. Na koniec możecie podlać polędwiczki także sosem sojowym. Duście przez pół godziny pod przykryciem. Mięso będzie się rozpadać, a całość idealnie sprawdzi się w towarzystwie kaszy czy ziemniaków. Chrupiące, czyli panierowane polędwiczki z indyka, to pyszna przekąska, która wyglądać będzie oszałamiająco, a smakować jeszcze lepiej. Potrzebujecie do tego polędwiczek i płatków kukurydzianych. Po umyciu i osuszeniu pokrójcie polędwiczki na mniejsze kawałki. Wymieszajcie 100 mililitrów mleka z dwiema łyżkami mąki, solą i odrobiną ostrej papryki. Rozdrobnijcie trochę płatki kukurydziane, jednak tak, by zachowały strukturę. Polędwiczki najpierw obtoczcie w masie mlecznej, a później w płatkach. Ułóżcie je na blaszce i pieczcie w temperaturze 200 stopni przez 20 minut. Będą idealne! Kolejna panierowana wersja indyka - tym razem z dodatkiem sera. To prosty pomysł na trochę inne kotlety. Polędwiczki musicie tylko oczyścić i rozbić na kotleciki, a następnie oprószyć przyprawami. Przygotujcie jajka na jednym talerzu, na drugim mąkę, a na trzecim bułkę tartą z serem - sera powinno być tyle samo, co bułki. Teraz obtoczcie kotlety w mące, później jajku, a następnie w panierce. Możecie powtórzyć proces, by panierka była grubsza. Wystarczy usmażyć polędwiczki na złoto z obu stron. Proste i pyszne, prawda? Te dania z pewnością znajdą swoich zwolenników, którzy od razu zechcą przygotować pyszne polędwiczki.Więcej pysznych przepisów znajdziecie poniżej: Dlatego pączki piją tłuszcz na potęgę. Dodaj do przepisu jeden składnik »", "url": "https://smaker.pl/informacje-5-patentow-na-poledwiczki-z-indyka-rozplywaja-sie-w-ustach,1952520,a,.html", "category": "lubuskie", "sub_category": "Mięso świeże oraz produkty mięsne", "phrase": "Polędwica z indyka "}