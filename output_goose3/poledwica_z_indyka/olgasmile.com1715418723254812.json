{"meta_description": "POLĘDWICZKI Z INDYKA - Mam dzisiaj piękne polędwiczki z indyka z boczkiem. Ponieważ dostaniecie w sklepach polędwiczki z indyka, wieprzowe i drobiowe. Jest taka", "title": "POLĘDWICZKI Z INDYKA", "content": "Mam dzisiaj piękne polędwiczki z indyka z boczkiem. Ponieważ dostaniecie w sklepach polędwiczki z indyka, wieprzowe i drobiowe. Jest spory wybór. Te z kurczaka są dużo mniejsze, z indyka ważą średnio 300-400 gram każda. Polędwiczki są delikatniejszym i bardziej miękkim mięsem niż klasyczne i dobrze znane piersi z indyka. Do tego krócej się pieką, są soczyste i stanowią porcje na raz. Łatwo więc obliczyć ile porcji potrzebujemy. Należy kupić dokładnie tyle polędwiczek ilu spodziewamy się gości. Do polędwiczek bardzo pasuje surowy wędzony boczek, taki pokrojony w cienkie plasterki. Aromatyczny, słony i wyrazisty. Przełamuje on delikatność mięsa drobiowego. Zazwyczaj polędwiczki z indyka zaraz po oprószeniu przyprawami owijam boczkiem ot tak, zwyczajnie. Układam je ciasno w naczyniu żaroodpornym. Obkładam owocami, skrapiam sokiem z pomarańczy, wlewam jedną szklankę wody lub bulionu i wstawiam do pieczenia. Średnio po 45-50 minutach pieczenia w piekarniku rozgrzanym do 180 stopni Celsjusza można śmiało zajadać się polędwiczkami, które wspaniale pasują na bardziej wystawny lub rodzinny obiad, smakują świetnie! • Jabłka myję, przekrawam na osiem części i wycinam z nich gniazda nasienne. • Na dno formy do pieczenia rozsypuję cebulę, układam na niej polędwiczki, w szczeliny wkładam jabłka, plastry pomarańczy, śliwki suszone a całość posypuję żurawiną. Dolewam sok wyciśnięty z jednej pomarańczy, miód i bulion. • Wstawiam do piekarnika nagrzanego do 180 stopni i piekę około 45 minut. • Wystawiam w tej samej formie na stół. Podaję ze wszystkimi owocami z którymi piekły się polędwiczki z indyka i boczkiem.", "url": "https://www.olgasmile.com/poledwiczki-z-indyka.html", "category": "lubuskie", "sub_category": "Mięso świeże oraz produkty mięsne", "phrase": "Polędwica z indyka "}