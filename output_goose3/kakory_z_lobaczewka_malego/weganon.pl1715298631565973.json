{"meta_description": "", "title": "KRESOWE KAKORY Z MARCHEWKĄ", "content": "Odwiedzanie festiwali smaków, daje możliwość poznania kuchni regionalnej. Większość z tych dań jest w wersji mięsnej czy wegetariańskiej. Zdarzają się jednak i wegańskie przysmaki. Nie mam na myśli, dżemów, soków czy innych przetworów. Są w kuchni polskiej i wegańskie przysmaki. Przykładem mogą być kresowe kakory z marchewką. Stały się hitem tegorocznego Lubelskiego Dziedzictwa Kulinarnego i zostały nominowane do nagrody PERŁA 2018. Kakory znane są szerzej w kuchni Podlasia. Bliskie sąsiedztwo z Litwą, dało Suwalszczyźnie, ziemniaczane przysmaki. Te podlaskie są z nadzieniem z soczewicy i często nazywane soczewiakami. Trwają odwieczne spory między soczewiakami a kakorami. Jedni twierdzą, że soczewiaki są z ciasta ziemniaczanego a kakory drożdżowego. Inni twierdzą, że powinny być pieczone a drudzy, że smażone. Sporów nie ma końca. Ten przepis inspirowany jest przepisem od Pań z Koła Aktywnych Kobiet z Łobaczewa Małego. Skoro one nazwały tak te pierogi, to ja nie będę dyskutował. Wiedzą lepiej Kuchnia kresowa Lubelszczyzny, to często potrawy z pogranicza Białorusi i Ukrainy. Wieloletnie migracje społeczności, przynosiły ze sobą również kulturę i kuchnię regionalną. Kakory kresowe, różnią się od tych litewskich nadzieniem. Stanowi je gotowana i starta marchewka, wraz z duszoną cebulą. Są pieczone. W 100% wegańskie. Pieczone są smaczne, ale jeszcze lepsze odsmażane – około 1 kg ziemniaków  – 1 szklanka mąki pszennej uniwersalnej  – sól i pieprz do smaku – ziemniaki obrać, marchewkę dokładnie umyć. Ugotować w osolonej wodzie. Wystudzić  – ziemniaki zmielić lub przecisnąć przez praskę  – marchewkę zetrzeć na dużych oczkach  – cebulę pokroić w drobną kostkę i udusić na oleju wraz ze szczyptą soli. Połączyć z marchewką, majerankiem. Doprawić do smaku solą i pieprzem  – ziemniaki wymieszać w mąką. Dodać do smaku sól i pieprz. Nie wyrabiać zbyt długo masy, gdyż ziemniaki rzedną i trzeba dodać więcej mąki  – masę podzielić na 12 równych części  – zwilżyć wodą dłonie i rozklepać masę na placek o grubości kilku mm  – nakładać na środek farsz i zlepiać. Robić to ostrożnie, bo nie jest to ciasto pierogowe. Zlepić dokładnie, by nie było widać farszu  – pierogi układać na blasze, wyłożonej papierem do pieczenia  – piec około 40 minut w 180°C tj. do czasu zrumienienia wierzchu. Po wyjęciu z piekarnika, chwile odczekać, aż lekko stwardnieją", "url": "https://weganon.pl/kresowe-kakory-z-marchewka/", "category": "lubelskie", "sub_category": "Gotowe dania i potrawy", "phrase": "Kakory z Łobaczewka Małego"}