{"meta_description": "Zespół śpiewaczy Łobaczewianki od 7 lat reprezentuje Gminę Terespol na różnych imprezach na terenie macierzystej gminy, powiatu bialskiego  ...", "title": "KGW W Łobaczewie Małym", "content": "Zespół śpiewaczy Łobaczewianki od 7 lat reprezentuje Gminę Terespol na różnych imprezach na terenie macierzystej gminy, powiatu bialskiego oraz województw: mazowieckiego i podlaskiego. Zespół działa w ramach Koła Aktywnych Kobiet z Łobaczewa Małego. Przewodniczącą stowarzyszenia jest Jolanta Gawryluk. \"Łobaczewianki\" biorą udział w II edycji Turnieju Kół Gospodyń Wiejskich.        Główne cele to kultywowanie tradycji ludowych, integracja lokalnego środowiska, promocja naszej Gminy oraz współpraca z innymi organizacjami pozarządowymi i instytucjami kultury. Nasze osiągnięcia to: założenie zespołu śpiewaczego Łobaczewianki, który istnieje 7 lat i reprezentuje Gminę Terespol na różnych imprezach na terenie gminy Terespol, powiatu bialskiego oraz innych województw mazowieckiego i podlaskiego. Zespół wystąpił również na dniach miasta Brześć. Zespół bierze udział w przeglądach konkursowych. W 2015 r. zajął I miejsce na Festiwalu Pieśni Maryjnej w Leśnej Podlaskiej. Kolejnym naszym osiągnięciem są kulinaria regionalne i tradycyjne. Od 7 lat startujemy w Ogólnopolskim Konkursie Nasze Kulinarne Dziedzictwo-Smaki Regionów i co roku otrzymujemy nagrody za nasze specjały. W 2012 r. zdobyliśmy III miejsce za \"Klbiny\" i \"Gołąbki podolskie\", w 2013 r. I miejsce za \"Bukiet nalewek leśno-ogrodowo-łąkowych\" ,w 2014 r. wyróżnienie za \"Pierogi żniwne i zupę nadbużańską\", w 2015 r. III miejsce za \"Barszcz chrzanowy i Golasy z kaszy gryczanej z serem\" oraz nominacja potrawy \"Golasy z kaszy gryczanej z serem\" do prestiżowej nagrody Perła 2015 w Poznaniu, gdzie na międzynarodowych Targach Polagra Food \"Golasy\" otrzymały Perłę 2015, również wpisałyśmy ten produkt na Listę Produktów Tradycyjnych w Ministerstwie Rolnictwa i Rozwoju Wsi. W 2017 r. I miejsce za \"Boczek po staropolsku\" , I miejsce za potrawę tatarską \"Piermiacze\" i I miejsce w kategorii gastronomia za potrawę kresów wschodnich \"Kakory\".\"Kakory\" otrzymały również prestiżową nagrodę Perła 2018 r. w Poznaniu i zostały wpisane na Listę Produktów Tradycyjnych w 2019 r. W 2018 r. I miejsce za ,,Rybę w soli,, ,II miejsce za zestaw potraw tatarskich \"Zupa łagman i cybulniki\".Koło Aktywnych Kobiet z Łobaczewa Małego wielokrotnie reprezentowało województwo lubelskie na \"Sielskich Smakach\" w Warszawie, na Targach \"Agro Park\" w Lublinie, na Narodowej Wystawie Rolniczej w Poznaniu. Prowadzimy warsztaty kulinarne dla dzieci podczas ferii zimowych. Przeprowadziłyśmy warsztaty kulinarne potraw tradycyjnych w województwie podlaskim dla dzieci z Litwy i Korycina. Prezentujemy się w lubelskich strojach regionalnych. Naszą siedzibą jest świetlica wiejska w Łobaczewie Małym.DKar/Js", "url": "https://old.podlasie24.pl/?pageId=244&a=175112", "category": "lubelskie", "sub_category": "Gotowe dania i potrawy", "phrase": "Kakory z Łobaczewka Małego"}