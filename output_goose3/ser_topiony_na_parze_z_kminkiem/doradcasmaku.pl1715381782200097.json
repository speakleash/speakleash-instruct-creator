{"meta_description": "Ser topiony z kminkiem - DoradcaSmaku - ten przepis cieszy się popularnością, sprawdź.", "title": "Ser topiony z kminkiem - DoradcaSmaku.pl", "content": "Kminek wsypać do szklanki i zalać wrzątkiem - nakryć i odstawić na godzinę lub dwie, aby spęczniał. Twaróg śmietankowy posypać solą oraz sodą i ucierać chwilę widelcem, aby wszystko dokładnie się połączyło. Odstawić na 1-2 godziny w ciepłe miejsce. Na dużej patelni stopić masło, wyłożyć ser i ogrzewać, stale mieszając, aż się rozpuści. W międzyczasie odcedzić kminek i dodać do sera. Kiedy ser się zupełnie rozpuści, dodać 3-4 żółtka i szybko wymieszać, aż się wszystko połączy. Ogrzewać jeszcze kilka minut, stale mieszając - gorący przelać do kokilek i odstawić do ostygnięcia.", "url": "https://www.doradcasmaku.pl/przepis-ser-topiony-z-kminkiem-230909", "category": "pomorskie", "sub_category": "Sery i inne produkty mleczne", "phrase": "Ser topiony na parze z kminkiem"}