{"meta_description": "", "title": "Szkolenia o wymogach sprzedaży żywności - Przedsiębiorczość", "content": "Celem szkoleń jest przedstawienie wymogów sanitarnych, higienicznych i prawno-skarbowych przy produkcji i sprzedaży żywności tradycyjnej i regionalnej. Inicjatorem i organizatorem konferencji jest Pomorski Ośrodek Doradztwa Rolniczego (PODR) w Gdańsku. Iwona Wielińska-Fołta z PODR tłumaczyła, że celem 16 spotkań (po jednym w każdym powiecie) jest uświadomienie rolnikom, jakie są wymogi przy produkcji i sprzedaży bezpośredniej i lokalnej żywności tradycyjnej i regionalnej oraz jakich przepisów sanitarnych, higienicznych i prawnych powinni przestrzegać. W spotkaniach uczestniczą m.in. przedstawiciele służb sanitarnych i weterynaryjnych. - Gdy zdarzy się zatrucie, to nie będziemy wiedzieć, z jakiego powodu, czy były np. przestrzegane wymogi sanitarne - tłumaczy. Przyznała, że w woj. pomorskim nie doszło do większego zatrucia po spożyciu produktów regionalnych czy lokalnych. Szkolenia mają też zwrócić uwagę, że produkcja żywności wysokiej jakości jest szansą rozwoju obszarów wiejskich. Pod względem liczby zarejestrowanych produktów regionalnych Pomorskie jest na pierwszym miejscu w kraju - ma ich łącznie 135. Tylko w 2012 roku na Listę Produktów Tradycyjnych Województwa Pomorskiego wpisano siedem nowych produktów i potraw, m.in. brejkę (kawa po kaszubsku) i jabłko czernińskie.", "url": "https://www.farmer.pl/biznes/przedsiebiorczosc/szkolenia-o-wymogach-sprzedazy-zywnosci,41804.html", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłko czernińskie"}