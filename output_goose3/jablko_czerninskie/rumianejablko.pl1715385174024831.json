{"meta_description": "", "title": "Strona główna", "content": "Naszym partnerem jest także rodzinne gospodarstwo rolne zajmujące się produkcją nierafinowanych olejów roślinnych. Oleje tłoczone są na zimno w temperaturze poniżej 40oC, dzięki czemu zachowują wszystkie wartości odżywcze . Nasiona pozyskane do tłoczenia oleju pochodzą z własnych upraw, dzięki czemu możemy gwarantować ich wysoką jakość. Ponadto wyróżnia się tym, że te uprawy nie są dosuszane chemicznie przed zbiorem. Zebrany z pól surowiec zostaje oczyszczony w celu wyselekcjonowania wolnych od zanieczyszczeń zdrowych i pełnych nasion. Olej bezpośrednio po wytłoczeniu zawiera w sobie pewną ilość substancji, są to przede wszystkim: śluzy, substancje białkowe, fragmenty nasion, woda i inne. Z tego powodu, po wytłoczeniu ten olej zostaje poddany naturalnemu procesowi sedymentacji (osadzaniu), w którym zanieczyszczenia te zostają usunięte. Oleje nie zawierają żadnych dodatków ani konserwantów. W celu zapewnienia trwałości oleje od momentu ich wytłoczenia do momentu ich sprzedaży przechowywane są szczelnie w chłodni w temperaturze poniżej 10oC bez dostępu światła.", "url": "https://rumianejablko.pl/", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłko czernińskie"}