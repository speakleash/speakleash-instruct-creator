{"meta_description": "Chrzan nadwarciański po staropolsku, szynka wieluńska z lagi, wędzonki z Dzietrznik - to niektóre tradycyjne wyroby kulinarne z powiatu wieluńskiego posiadające ministerialne certyfikaty. Rozstrzygnięty został konkurs na zdjęcie potrawy z ich wykorzystaniem", "title": "Wyroby z powiatu wieluńskiego wpisane na ministerialną Listę Produktów Tradycyjnych. Rozstrzygnięto konkurs na zdjęcie potrawy ZDJĘCIA", "content": "Pozycje z powiatu wieluńskiego widniejące na Liście Produktów Tradycyjnych prowadzonej przez Ministerstwo Rolnictwa i Rozwoju Wsi to wyroby z mięsa, chrzan w różnych postaciach oraz ogórki. Wytwarzane są na terenie gmin Osjaków i Pątnów. W 2022 r. podjęto szereg działań mających na celu wypromowanie kulinariów z ministerialnym certyfikatem. To za sprawą finansowanego z budżetu obywatelskiego projektu, który realizuje Fundacja Made In Wieluń. Jej prezes Karol Tomczyk zachęca również kolejnych lokalnych producentów do wnioskowania o wpis na listę LPT. Zorganizowany został konkurs z nagrodami na zdjęcie posiłku/potrawy wykonanych przy użyciu produktów z powiatu wieluńskiego wpisanych na LPT. Fundacja Made In Wieluń przyznał I miejsce: Jadwidze i Sebastianowi Michałczykom, druga nagroda przypadła grupom przedszkolnym z Publicznego Przedszkola nr 4 z Oddziałami Integracyjnymi w Wieluniu, a trzecia społeczności Zespołu Szkolno-Przedszkolnego w Kraszkowicach. Wyróżnieni zostali Justyna Sutarzewicz-Kiczka, Marek Patyk i Piotr Pabisiak.", "url": "https://wielun.naszemiasto.pl/wyroby-z-powiatu-wielunskiego-wpisane-na-ministerialna/ar/c17-9132259", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Chrzan nadwarciański po staropolsku"}