{"meta_description": "", "title": "Chrzan po staropolsku - Potrawy regionalne - Regionalia - Oświata i Kultura - Strona internetowa Powiatu Pajęczańskiego", "content": "Pan Kazimierz Cieśla jest producentem wysokiej jakości surowca i wytwórcą najlepszego regionalnego produktu-chrzanu po staropolsku. Pan Kazimierz, rolnik z powiatu pajęczańskiego, otrzymał \"Perłę\" 2005 za chrzan po staropolsku-najwyższą nagrodę w Konkursie \"Nasze kulinarne dziedzictwo\" na Międzynarodowych Targach Rolniczych Polagra-Farm w Poznaniu w 2005r.. Tradycja uprawy chrzanu dotyczy powiatu pajęczańskiego i wieluńskiego, południowo-zachodniej części województwa łódzkiego i sięga historią do okresu międzywojennego. w 1926r. Oskar Paszke, właściciel majątku ziemskiego Beresie Małe, sprowadził pierwsze flance z Niemiec. Darczyńca jednak postawił obdarowanemu określone warunki: uprawa chrzanu wyłącznie w obrębie majątku, a plon handlowy w całości do zwrotu darczyńcy, sadzonki do wykorzystania w kolejnym roku uprawy. Dopiero po II wojnie światowej i rozparcelowaniu majątku, chrzan \"przedostał się\" do okolicznych wsi, dziś chrzan uprawia się na powierzchni ponad 700 ha!", "url": "https://www.powiatpajeczno.pl/asp/chrzan-po-staropolsku,160,,1", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Chrzan nadwarciański po staropolsku"}