{"meta_description": "Proziaki, fuczki, hryczanyki, werenyky i wiele, wiele innych – ciekawych i pysznych dań o oryginalnie brzmiących nazwach znajdziemy w bieszczadzkiej kuchni.", "title": "Kuchnia regionalna w Bieszczadach, co warto zjeść?", "content": "Drugim wyróżnikiem kulinarnym Bieszczadów jest kuchnia myśliwska – amatorzy mięs wszelakich będą zachwyceni bogatą ofertą menu, nie tylko pieczeniami, gulaszami i pasztetami z dziczyzny, ale też np. pysznym carpaccio z sarny.  Wspomnieć należy również ciekawą ofertę dla smakoszy ryb – głównie pstrągów i sandaczy.  Jest też „coś” dla miłośników serów i wyrobów mlecznych – do kupienia są sery białe i wędzone, sery z dodatkami ziół, bryndza i bundz – a wszystko to z miejscowych, ekologicznych hodowli owiec i kóz. Wiele z tych wyrobów znajdziemy w potrawach oferowanych przez lokalne restauracje.  Jednym słowem Bieszczady to doskonały kulinarny kierunek dla wszystkich – wegetarian i mięsożerców, miłośników lokalnych serów, smakoszy naturalnych soków, syropów i miodów, produktów z grzybów, czosnku niedźwiedziego i bieszczadzkich ziół. Fuczki – to placki z kiszonej kapusty i ciasta naleśnikowego. Posiekaną kiszoną kapustę (może być też gotowana) dodaje się do gęstego ciasta naleśnikowego, a następnie smaży na patelni (podobnie jak placki ziemniaczane).  Fuczki mogą być samodzielnym daniem (podaje się je wówczas ze śmietaną lub sosem czosnkowym) lub jako dodatek do mięsa lub ryby.  Jedna z gwarowych nazw to „placki kapuściane”.", "url": "https://gorydlaciebie.pl/kuchnia-bieszczadzka/", "category": "podkarpackie", "sub_category": "Gotowe dania i potrawy", "phrase": "Bieszczadzkie pierogi"}