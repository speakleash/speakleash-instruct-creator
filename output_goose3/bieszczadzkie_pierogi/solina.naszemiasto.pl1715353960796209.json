{"meta_description": "Fani bieszczadzkiej kuchni  i przyrody mogą już oglądać na TVP VOD pierwszy odcinek programu kulinarnego „Okrasa łamie przepisy”, który słynny kucharz zrealizował w Nadleśnictwie Baligród.", "title": "Karol Okrasa łamał bieszczadzkie smaki. Przyrządzał pierogi z kaszą gryczaną, zupę gulaszową, pstrąga z ogniska i tajemnicze stolniki", "content": "Karola Okrasę nie trzeba przedstawiać, znany jest smakoszom polskiej kuchni, ale potraktowanej w nowatorski sposób. Propagator rodzimych potraw postanowił tym odkryć bieszczadzkie smaki. Gotował na terenie Nadleśnictwa Baligród, po którym oprowadzali go najbardziej znani leśnicy w Polsce, czyli Kazimierz Nóżka i Marcin Scelina. Nie była to pierwsza przygoda Karola Okrasy z Bieszczadami, ale kucharz nigdy nie bywał w okolicy Baligrodu. Był zachwycony pięknem tego terenu, ale nie ma się co dziwić, gdyż przebywał w rejonie Rabskiej Doliny i Bobrowego Jeziorka. Na potrzeby programu gotował stolniki, czyli gołąbki z tartymi ziemniakami oraz pierogi z kaszą gryczaną. Oczywiście do tych potraw dorzucił swoje trzy grosze, łamiąc tradycyjne przepisy. Kazimierz Nóżka wyposażył go w śmietanę z Bukowca i pesto z czosnku niedźwiedziego. Zrealizowany odcinek można już oglądać na TVP VOD pod tytułem „Talerz bieszczadzkiego leśnika”.", "url": "https://solina.naszemiasto.pl/karol-okrasa-lamal-bieszczadzkie-smaki-przyrzadzal-pierogi/ar/c17-9000381", "category": "podkarpackie", "sub_category": "Gotowe dania i potrawy", "phrase": "Bieszczadzkie pierogi"}