{"meta_description": "Bieszczadzkie pierogi zwane werenykami to specjał tych ziem. Podawany w różnej postaci z różnym nadzieniem i okrasą lub śmietaną.", "title": "Bieszczadzkie pierogi zwane werenykami", "content": "Przygotowanie potraw, pieczenie, gotowanie, smażenie to pewnego rodzaju tworzenie sztuki. W kuchni niemal od razu możemy się tą sztuką napawać i cieszyć. Poznajemy ją i czujemy wszystkimi zmysłami: smakiem, węchem, słuchem, dotykiem czy wzrokiem. Dzieło tworzy się od zera. Nieraz potrzeba wiele różnorodnych składników, innym razem wystarczy ich zaledwie kilka. Są potrawy, których zapach, a nawet sama nazwa budzi w nas wspomnienie z dzieciństwa. Mamy wtedy przed oczami babcię stojącą przy kuchennym blacie. Takim właśnie daniem są pierogi. Tutaj w bieszczadzkiej krainie nazywane werenykami. Werenyky to bieszczadzkie pierogi. Jest to potrawa prosta, choć czasochłonna. Właśnie takimi specjałami raczyli się mieszkańcy bieszczadzkich ziem. Nadziewało się je wszystkim, co było pod ręką i co urodziła ziemia. Były to najczęściej: kapusta, ziemniaki, cebula, kasza, niekiedy sery, grzyby czy ryby. Werenyky, jakie robię w Miejscu po Dworze, to pierogi jakich nie znacie. Najważniejsze jest aby ciasto wyszło sprężyste a zarazem miękkie. Składniki ciasta: • 1 szt. – jaj (można, ale nie trzeba), Mąkę zagniatamy z wodą, jajem, olejem i solą. Rozwałkowujemy wałkiem na cienki placek, wycinamy (najlepiej szklanką) kółka, z których będziemy formować pierożki. Do farszu użyjemy: Ziemniaki obieramy, gotujemy, studzimy. Następnie mielimy z serem. Cebulę i boczek kroimy w kostkę i podsmażamy na złoty kolor, dodajemy do farszu. Solimy i pieprzymy do smaku. Farsz układamy na kółeczkach z ciasta i formujemy pierogi zwane tutaj werenykami. Gotujemy w osolonej wodzie, aż będą miękkie. Podajemy ze śmietaną albo z pesto z czosnku niedźwiedziego lub okraszone podsmażonym boczkiem. Smacznego.", "url": "https://miejscepodworze.pl/bieszczadzkie-werenyky/", "category": "podkarpackie", "sub_category": "Gotowe dania i potrawy", "phrase": "Bieszczadzkie pierogi"}