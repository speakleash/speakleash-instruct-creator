{"meta_description": "null - wBieszczady.pl", "title": "Karol Okrasa gotował w Bieszczadach. Znany kucharz przygotował bieszczadzkie pierogi z kaszą gryczaną, miętą czy tajemnicze stolniki", "content": "Karol Okrasa to jeden z najbardziej lubianych i rozpoznawalnych kucharzy w Polsce. Nic dziwnego, że opracowywane przez niego przepisy cieszą się ogromną popularnością, a samo jego gotowanie oglądane jest przez miliony widzów. Tym razem, Karol Okrasa postanowił odwiedzić Bieszczady, a dokładniej Nadleśnictwo Baligród. „Okrasa łamie przepisy” to program emitowany przez Telewizję Polską. Jego autor w każdym odcinku udowadnia, że wbrew powszechnym wyobrażeniom polska kuchnia to nie tylko pierogi i schabowy. W naszym kraju mamy wieloletnią tradycję podawania ryb, szczególnie słodkowodnych, a w najdalszych zakątkach Polski wytwarza się smakowite produkty warte zaprezentowania szerokiej widowni. „Cudze chwalicie, swego nie znacie” – podkreśla Karol Okrasa. Każdy program jest dedykowany regionalnej lub historycznej specjalności. Żeby je odnaleźć Karol Okrasa wyrusza na kulinarne wyprawy do wybranych zakątków Polski. Tym razem odwiedził on Bieszczady, a dokładniej Nadleśnictwo Baligród, którym – niejako – gospodarzem jest Kazimierz Nóżka. Leśniczy znany jest z polowania, a robi to za pomocą fotopułapek, dzięki którym każdy może zobaczyć dzikie zwierzęta żyjące w swoim naturalnym środowisku, jakim są bieszczadzkie lasy. Każdy program jest dedykowany regionalnej lub historycznej specjalności. Żeby je odnaleźć Karol Okrasa wyrusza na kulinarne wyprawy do wybranych zakątków Polski. Tym razem odwiedził on Bieszczady, a dokładniej Nadleśnictwo Baligród, którym – niejako – gospodarzem jest Kazimierz Nóżka. Leśniczy znany jest z polowania, a robi to za pomocą fotopułapek, dzięki którym każdy może zobaczyć dzikie zwierzęta żyjące w swoim naturalnym środowisku, jakim są bieszczadzkie lasy. Kazimierz Nóżka oprowadził kucharza po lasach nadleśnictwa, a ten w rewanżu za wspaniałą wycieczkę i opowieści przygotował jego ulubione potrawy, wedle własnych, oczywiście złamanych przepisów. Wśród propozycji znalazły się między innymi bieszczadzkie pierogi z kaszą gryczaną i miętą, pstrąg czy tajemnicze stolniki.", "url": "https://wbieszczady.pl/aktualnosci/karol-okrasa-gotowal-w-bieszczadach-znany-kucharz-przygotowal-bieszczadzkie-pierogi-z-kasza-gryczana-mieta-czy-tajemnicze-stolniki/ZpZrj2gjtB1Bv0szjkj2", "category": "podkarpackie", "sub_category": "Gotowe dania i potrawy", "phrase": "Bieszczadzkie pierogi"}