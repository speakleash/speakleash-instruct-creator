{"meta_description": "Lista produktów tradycyjnych w województwie powiększyła się o trzy nowe, ze Szczecina, Ostrowca, Rusinowa.", "title": "Nasze nowe smaki regionalne. To już 45 produktów", "content": "Trzy nowe produkty tradycyjne zostały wpisane na listę ministra rolnictwa, to: Jabłuszka w koszulkach, Miody rusineckie, Masło ostrowieckie. Te pierwsze niemal od powstania szkoły produkowane są na warsztatach cukierniczych w Zespole Szkół nr 6 im. Mikołaja Reja w Szczecinie. - Gdy na początku lat sześć-dziesiątych byłam uczennicą szkoły w ramach lekcji robiliśmy właśnie te ciasteczka - wspomina Halina Malinówka, dziś profesor w szkole. - Obecnie sprzedawane są w naszym szkolnym sklepiku i trafiają do bufetu, ale rozchodzą się jak przysłowiowa woda. Masło ostrowieckie wytwarzane jest od wielu lat tradycyjną metodą i przy pomocy drewnianej kierzni pionowej do jego ubijania. - To one nadają mleku i później masłu specyficzny kolor, smak i aromat - mówi Andrzej Przywecki. - Gotowy produkt wkładamy w formy i robimy z nich, szczególnie w święta, kurki masłowe.", "url": "https://gp24.pl/nasze-nowe-smaki-regionalne-to-juz-45-produktow/ar/12614466", "category": "zachodniopomorskie", "sub_category": "Miody", "phrase": "Miody rusinowskie"}