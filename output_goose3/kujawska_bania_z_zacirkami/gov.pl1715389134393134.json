{"meta_description": "Produkt wpisany na listę produktów tradycyjnych w dniu 2017-07-27 w kategorii Gotowe dania i potrawy w woj. kujawsko-pomorskim.", "title": "Kujawska bania z zacirkami - - Portal Gov.pl", "content": "Przyjmuje kształt naczynia, w którym się znajduje. W zależności od naczynia, w którym jest podawana. Żółta o różnym natężeniu, w zależności od gatunku dyni, barwa zacierek jasnokremowa. W kujawskiej spiżarni nie mogło zabraknąć kapusty, ziemniaków, marchwi, czerwonych buraków i dyni, którą Kujawiacy nazywali banią. Było to warzywo powszechne, na którym opierała się w dużej części kujawska kuchnia. Jesienią, gdy tylko bania pojawiła się w ogródku, wykorzystywano ją w kuchni kujawskiej na różne sposoby. Oprócz wersji marynowanej, popularna była w formie zupy. Uzupełnieniem warzyw, zwłaszcza potraw z ziemniaków, były różnego rodzaju kluski i kluseczki, dawniej z wykorzystaniem żytniej lub razowej mąki. Zupę z bani jedzono najczęściej na kolację, z mlekiem i zasypaną zacierkami z żytniej mąki. Brano średniej wielkości dynię, krojono na pół, usuwano nasienia i krojono w kostkę. Zalewano wodą z odrobiną soli i gotowano do miękkości, następnie przecierano przez sito. Gotowano mleko, które łączono z przetartą banią, do smaku dodawano cukier. Jako uzupełnienie bani dodawano zacierki z żytniej mąki. Było to raczej danie postne, spożywane głównie w piątek. Obecnie, do bani z zacierkami można dodawać pestki dyni lub inne dodatki. Kiedyś bania była dostępna tylko jakiś czas jesienią, teraz zupę z bani można robić cały rok.", "url": "https://www.gov.pl/web/rolnictwo/kujawska-bania-z-zacirkami", "category": "kujawsko-pomorskie", "sub_category": "Gotowe dania i potrawy", "phrase": "Kujawska bania z zacirkami"}