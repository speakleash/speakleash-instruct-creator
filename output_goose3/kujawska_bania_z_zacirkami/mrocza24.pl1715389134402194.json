{"meta_description": "Polska kuchnia jest znana z zup. Są pożywne i rozgrzewające, dlatego szczególnie chętnie #są serwowane jesienią i zimą. Wśród przepisów na potrawy tradycyjne Kujaw i Pomorza znajdziemy wiele receptur na te dania. Zapraszamy do skorzystania z nich i przygotowania zarówno tych popularnych, jak kartoflanka czy zupa z dyni, jak i mniej znanych: poliwki czy zupy z jajek.", "title": "Tradycyjne potrawy Kujaw i Pomorza. Sprawdź przepisy na zupy", "content": "- Produkty reprezentujące nasz region na ministerialnej Liście Produktów Tradycyjnych to nasze kulinarne dziedzictwo. Są wśród nich potrawy znane z kuchni mam i babć, przywodzące na myśl smaki naszego dzieciństwa. Wiele z nich możemy przygotować we własnym domu z lokalnych produktów – podkreśla marszałek Piotr Całbecki. Nasze propozycje przepisów na zupy zaczerpnięte z Listy Produktów Tradycyjnych to: • kujawska bania z zacirkami (zacierkami)-doskonała zupa jesienna, której głównym składnikiem jest bania (czyli dynia) - więcej • szczawiówka to zupa sezonowa, ale warto mieć na nią dobry, sprawdzony przepis – więcej a także mniej znane potrawy, jak: • poliwka czyli niezbyt gęsta, zawiesista zupa o charakterystycznym kwaskowatym zapachu i smaku - więcej • zupa kwas, przygotowywana z dodatkiem soku z kiszonej kapusty - więcej Wśród 93 przysmaków z naszego województwa zarejestrowanych dotychczas na Liście Produktów Tradycyjnych jest 28 gotowych dań i potraw, 18 wyrobów piekarniczych i cukierniczych, 14 napojów, 8 produktów mięsnych, 9 warzyw i owoców oraz 6 produktów mlecznych a także miody, oleje i tłuszcze oraz produkty rybołówstwa i inne. Produktami wpisanymi ostatnio na listę były zacierka kraszona, pierogi z kapusta kiszona i ziemniakami oraz bania w zalewie. Pełna Lista Produktów Tradycyjnych z Kujawsko-Pomorskiego Na listę mogą być wpisane produkty rolne, środki spożywcze i napoje spirytusowe: • których jakość lub wyjątkowe cechy i właściwości wynikają ze stosowania tradycyjnych, tzn. wykorzystywanych od co najmniej 25 lat, metod produkcji, • będące elementem dziedzictwa kulturowego regionu, w którym są wytwarzane, Wnioski o wpis produktu na listę składa się do Urzędu Marszałkowskiego, który dokonuje ich oceny. Pozytywnie zweryfikowane wnioski przesyłane są do Ministra Rolnictwa i Rozwoju Wsi, który jest odpowiedzialny za jej prowadzenie i uaktualnienie. Lista jest publikowana na bieżąco, na stronie internetowej Ministerstwa Rolnictwa i Rozwoju Wsi (Szczegóły jak zarejestrować produkt tradycyjny).", "url": "http://www.mrocza24.pl/Tradycyjne_potrawy_Kujaw_i_Pomorza._Sprawdz_przepisy_na_zupy,79266.html", "category": "kujawsko-pomorskie", "sub_category": "Gotowe dania i potrawy", "phrase": "Kujawska bania z zacirkami"}