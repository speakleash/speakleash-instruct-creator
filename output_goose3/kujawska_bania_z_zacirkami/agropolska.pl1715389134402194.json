{"meta_description": "", "title": "Kolejne przysmaki z Kujaw i Pomorza na ministerialnej liście / Aktualne wiadomości z Polski, informacje rolnicze z kraju, wydarzenia / Agropolska", "content": "Na Listę Produktów Tradycyjnych mogą być wpisane produkty rolne, środki spożywcze i napoje spirytusowe. Minister rolnictwa jest odpowiedzialny za prowadzenie i uaktualnienie Listy Produktów Tradycyjnych. Foto_Krzysztof... Pyzok z Dobrego oraz kujawskie ciasto marchewkowe - to produkty z Kujaw i Pomorza wpisane ostatnio na ogólnopolską Listę Produktów Tradycyjnych. Wykaz prowadzony przez resort rolnictwa zawiera już 76 wyrobów i potraw z woj. kujawsko-pomorskiego. Lista Produktów Tradycyjnych Ministerstwa Rolnictwa i Rozwoju Wsi jest przewodnikiem po regionalnej kuchni polskiej, a także źródłem informacji na temat tradycji, sposobów wytwarzania oraz wyjątkowych cech najstarszych polskich przysmaków. Obecność na liście to także promocja produktu oraz pierwszy krok do podjęcia starań o certyfikaty unijne. - Produkty, które reprezentują województwo na ministerialnej Liście Produktów Tradycyjnych to część bogatego dziedzictwa kulinarnego Kujaw i Pomorza. Nasza żywność podbija podniebienia Polaków i Europejczyków, jest klasą dla siebie. Warto smakować jej tu, gdzie powstaje - mówi marszałek województwa kujawsko-pomorskiego Piotr Całbecki. - Ostatnio na Listę Produktów Tradycyjnych zostały wpisane kolejne dwa produkty zgłoszone przez gospodynie z Koła Gospodyń Wiejskich w Bronisławiu w gminie Dobre (powiat radziejowski) pyzok, czyli placek ziemniaczany oraz kujawskie ciasto marchewkowe - informuje Beata Krzemińska, rzecznik prasowa Urzędu Marszałkowskiego Województwa Kujawsko-Pomorskiego. Wśród 76 przysmaków z województwa zarejestrowanych dotychczas na liście są 22 gotowe dania i potrawy, 15 wyrobów piekarniczych i cukierniczych, 13 napojów, 8 produktów mięsnych, 6 warzyw i owoców oraz 5 produktów mlecznych. Na wpis oczekują obecnie kujawska bania z zacirkami, szary smalec po kujawsku oraz jabłecznik kujawski. Warmińska wędzona szynka wołowa i gofry pruskie zostały wpisane na ministerialną listę produktów tradycyjnych. Figuruje na niej już 29 regionalnych przysmaków z województwa warmińsko-mazurskiego. Warmińska wędzona szynka wołowa... • których jakość lub wyjątkowe cechy i właściwości wynikają ze stosowania tradycyjnych, tzn. wykorzystywanych od co najmniej 25 lat, metod produkcji, • będące elementem dziedzictwa kulturowego regionu, w którym są wytwarzane, Na listę mogą być wpisane produkty rolne, środki spożywcze i napoje spirytusowe: Wnioski o wpis produktu na listę składa się do właściwego miejscowo urzędu marszałkowskiego, który dokonuje ich oceny. Pozytywnie zweryfikowane wnioski przesyłane są do ministra rolnictwa, który jest odpowiedzialny za jej prowadzenie i uaktualnienie. • Agrobiznes bez tajemnic. Zamów prenumeratę miesięcznika \"Przedsiębiorca Rolny\" już dziś", "url": "https://www.agropolska.pl/aktualnosci/polska/kolejne-przysmaki-z-kujaw-i-pomorza-na-ministerialnej-liscie,3854.html", "category": "kujawsko-pomorskie", "sub_category": "Gotowe dania i potrawy", "phrase": "Kujawska bania z zacirkami"}