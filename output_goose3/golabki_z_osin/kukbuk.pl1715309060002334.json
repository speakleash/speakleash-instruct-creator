{"meta_description": "Jeśli chcesz przygotować gołąbki inaczej niż zwykle przedstawiamy sprawdzony przepis na gołąbki faszerowane ziemniakami i bigosem z grzybami, kiełbasą i suszoną śliwką, podane na pysznym sosie pieczeniowym.", "title": "Gołąbki z bigosem, ziemniakami i sosem pieczeniowym - PRZEPIS", "content": "sól do gotowania i do smaku Śliwki i grzyby moczymy w gorącej wodzie, po czym kroimy w kostkę. Cebulę siekamy i smażymy na oliwie na niewielkim ogniu, aż zmięknie. Dodajemy pokrojoną kiełbasę, grzyby, śliwki, poszatkowaną kapustę kiszoną i włoską, liść laurowy, ziele angielskie, kminek. Smażymy chwilę, przykrywamy i dusimy około 45 minut. Usuwamy ziele angielskie i liść laurowy. Ziemniaki gotujemy w osolonej wodzie, przeciskamy przez praskę i rozkładamy na płaskiej powierzchni, by mogły swobodnie parować. Ziemniaki mieszamy z bigosem, dodajemy masło, doprawiamy pieprzem i w razie potrzeby solą. Studzimy. Z zewnętrznych liści kapusty włoskiej wycinamy twardy środek (otrzymamy w ten sposób 16 części). Blanszujemy je przez minutę w osolonej wodzie. Na desce rozkładamy folię spożywczą. Kładziemy na niej liść kapusty, nakładamy farsz, po czym zwijamy w kulkę, pomagając sobie folią. Ściskamy koniec folii, by gołąbki dobrze się trzymały. Odstawiamy na mniej więcej godzinę do lodówki. Przed podaniem odwijamy gołąbki z folii i podgrzewamy na parze lub w piekarniku. Sos pieczeniowy przygotowujemy zgodnie z instrukcją na opakowaniu. Podajemy z gołąbkami.", "url": "https://kukbuk.pl/przepisy/golabki-z-bigosem-ziemniakami-i-sosem-pieczeniowym/", "category": "łódzkie", "sub_category": "Gotowe dania i potrawy", "phrase": "Gołąbki z Osin"}