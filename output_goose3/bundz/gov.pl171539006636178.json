{"meta_description": "Produkt wpisany na listę produktów tradycyjnych w dniu 2007-02-07\nW kategorii Produkty mleczne\nw województwie śląskim", "title": "Bryndza żywiecka - - Portal Gov.pl", "content": "Z sera robi są kule różnej wielkości. Jednakże ser jest miękki i można go uformować w dowolny sposób w zależności od posiadanego pojemnika. Wielkość zależna od ilości posiadanego materiału wyjściowego, w tym przypadku jest to bundz. Kule serowe z zewnątrz i na przekroju jednolicie zabarwione na biały kolor. Ser w dotyku wydaje się delikatny, bardzo miękki. Posiada grudkową strukturę, mimo to nie kruszy się i tworzy zwartą masę. Grudki można z łatwością rozetrzeć w palcach. Ser ma mocny, ostry smak i zapach, w którym wyraźnie wyczuwa się sól. Bryndza jest to miękki ser podpuszczkowy wyrabiany na bazie słodkiego sera owczego, na Żywiecczyźnie zwanego bundzem (grudką). Jeszcze ok. 50 lat temu w większości bacówek używano podpuszczki uzyskanej w naturalny sposób z tzw. klagu: Jest to treść żołądka [cielęcego] rozprowadzona wodą. Żołądek cielęcy, oczyszczony za pomocą soli, suszy się nad watrą (ogniskiem), następnie przecięty wkłada do garnka, klarownicy, z ciepłą wodą. Po godzinie klag jest gotowy i nadaje się do użycia. (…) podpuszczka tak przygotowana jest nietrwała i o nierównej sile ścinania (Pasterstwo Tatr Polskich i Podhala,1962 r. s. 125).", "url": "https://www.gov.pl/web/rolnictwo/bryndza-zywiecka", "category": "śląskie", "sub_category": "Sery i inne produkty mleczne", "phrase": "Bundz / grudka"}