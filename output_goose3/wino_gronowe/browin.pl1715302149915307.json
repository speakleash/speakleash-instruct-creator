{"meta_description": "", "title": "Wino białe gronowe - lekkie", "content": "Białe wino produkuje się od co najmniej 2500 lat. Wino białe, sławione było przez poetów, pisarzy, malarzy i pieśniarzy. Wykorzystywane jako aperitif, pijane do posiłku, deseru lub jako odświeżający napój między posiłkami stanowi ciekawy dodatek do codziennej diety. Białe wina idealnie nadają się również przy przygotowywaniu dań, a to dzięki ich kwasowości, aromatom i zdolności do kruszenia mięsa. Domowe białe wino, możesz przygotować sam — wystarczy, że zajrzysz do naszego przepisu! Owoce oddziel od części zielonych, umieść w pojemniku fermentacyjnym i lekko zmiażdż. Dodaj Pektoenzym, całość dokładnie wymieszaj i pozostaw na dobę pod przykryciem. Po tym czasie wyciśnij sok i przelej do balonu, uzupełnij nastaw o syrop cukrowy (woda + cukier), pożywkę oraz wybrane drożdże winiarskie lub zestaw drożdży z pożywką. Pozostaw do fermentacji. Po 4 tygodniach dokonaj obciągu wina znad osadu i skoryguj jego smak. Możesz także zmierzyć stężenie cukru cukromierzem. Niekiedy wino wymaga jeszcze dosłodzenia lub dokwaszenia. W takiej sytuacji dodaj cukier lub regulator kwasowości Kwasomix. Białe wina gronowe już po 3 miesiącach leżakowania nadają się do spożycia.", "url": "https://browin.pl/przepisnik/przepis/wino-biale-gronowe-lekkie", "category": "lubuskie", "sub_category": "Napoje (alkoholowe i bezalkoholowe)", "phrase": "Wino gronowe"}