{"meta_description": "Dolina Baryczy Poleca", "title": "Wino gronowe i owocowe typ cydr - Winnica Anna w Krośnicach", "content": "W Winnicy Anna produkujemy wytrawne wina białe i czerwone z pięciu szczepów: Solaris, Johanniter (wina białe) oraz Rondo, Regent, Cabernet Cortis (wina czerwone). Od 2020 roku wzbogaciliśmy ofertę o dwa kolejne szczepy: Chardonnay oraz Pinot Noir, natomiast od maja 2021 roku produkujemy też cydr z naszych jabłek. Absolutną nowością od grudnia 2022 roku jest nasze wytrawne wino musujące typu \"brut\" stworzone przez nas tradycyjną metodą leżakowania na osadzie. Starannie wyselekcjonowane grona oraz owoce zbieramy ręcznie i delikatnie układamy w skrzyniach, wszystko po to, żeby do winiarni dostarczyć nieuszkodzony półprodukt. Aby wino było naprawdę dobre, zebrane grono musi być całe. Te uszkodzone wyrzucamy. Tylko starannie zebrane grona oraz owoce nadają smak i jakość wina. Południowe nachylenie stoków, szczepy dobrane do klimatu Doliny Baryczy oraz dbałość włożona w produkcję wina sprawiają, że wina z Winnicy Anna są wysokiej jakości i są cenione. Podczas III święta Sera i Wina we Wrocławiu, które zorganizował Wrocławski Uniwersytet Przyrodniczy i Urząd Marszałkowski, nasz Cabernet Cortis został uznany za najlepsze wino w kategorii wina czerwonego. Na VI święcie Sera i Wina w 2019 roku nasze białe wina Solaris i Johanniter z rocznika 2018 zdobyły pierwsze miejsce. Z kolei czerwone wino Rondo zostało nagrodzone brązowym medalem na VI Konkursie Polskich Win Jasło 2019. 22 września 2019 roku nasze wina Johanniter (2018) oraz Solaris (2018) zdobyły I miejsce w konkursie na najlepsze wino w kategorii win białych podczas VI Święta Sera i Wina. W Dolinie Baryczy naszych win można spróbować w: w hotelu Naturum w Rudzie Sułowskiej, restauracji Teo w Cieszkowie, restauracja U Bartka w Średzinie, restauracji Gospoda 8 Ryb w Rudzie Sułowskiej, w Karczmie Rybnej w Rudzie Żmigrodzkiej, restauracji Hubertówka w Nowym Zamku, restauracji Ptasia Osada w Joachimówce, restauracji Górecznik w Przygodzicach. Polecamy też punkty na mapie Wrocławia, w których na półkach znaleźć można nasze wina. Pełna lista dostępna na stronie: http://www.winnica-anna.pl/?wina Nowością na terenie Winnicy Anna są wydarzenia pod nazwą \"(Nie)winne leżakowanie\", które proponują enoturystom możliwość posmakowania wina z naszej winnicy w pięknych okolicznościach przyrody. Degustacje odbywają się w nowoczesnej winiarni oddanej do użytku w 2021 roku. Organizujemy tam także całoroczne degustacje naszych win połączone ze zwiedzaniem całego gospodarstwa, trzeba się tylko wcześniej na nie umówić telefonicznie (607 428 315) lub mailowo (biuro@winnica-anna.pl). Polecamy także degustację win połączoną z różnego rodzaju szkoleniami, konferencjami oraz warsztatami. W przestronnych wnętrzach naszej nowej sali lub w dotychczasowym klimatycznym pomieszczeniu można zorganizować event, który może zakończyć się wspólnym smakowaniem naszych wybornych trunków. Win z Winnicy Anna można spróbować także podczas imprez okolicznościowych, które od sezonu 2021 można już organizować w naszej winnicy. W nowym budynku winiarni stworzyliśmy miejsce przyjazne dla większej grupy osób, które idealnie nadaje się na małe wesele, urodziny, lecie ślubu, chrzciny czy inne rodzinne spotkanie. Zaproś znajomych na wspólny wieczór z naszymi winami.", "url": "https://dbpoleca.barycz.pl/products/view/388", "category": "lubuskie", "sub_category": "Napoje (alkoholowe i bezalkoholowe)", "phrase": "Wino gronowe"}