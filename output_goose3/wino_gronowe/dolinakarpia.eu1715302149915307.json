{"meta_description": "", "title": "Wino gronowe", "content": "Wino gronowe, to fermentowany wyrób winiarski jakościowy z winogron pochodzących z upraw na terenie Polski a w szczególności z obszaru Doliny Karpia. Odmiany winorośli, z których jest wytwarzane to odmiany winorośli szlachetnej, hybrydowej oraz właściwej, wytwarzane przy użyciu nowoczesnych technologii i sprzętu przez Winnicę Marcyporęba Sp. z o.o. Napój alkoholowy poddawany procesowi fermentacji alkoholowej a w szczególnych przypadkach również fermentacji malolaktycznej. Pierwszy proces ma na celu wytworzenie wina bazowego i uzyskanie odpowiedniego poziomu alkoholu, aromatyczności, taniczności oraz wysokiego poziomu garbników. Drugi proces fermentacji (malolaktycznej) ma na celu redukcję kwasowości poprzez bakterie kwasu mlekowego, które odżywiając się kwasem jabłkowym zawartym w winie bazowym wytwarzają kwas mlekowy. Proces fermentacji malolaktycznej daje możliwość uzyskania wina o charakterystyce krągłej i aksamitnej. Wino gronowe rozlewane jest do butelek o pojemności 750ml. Butelki zamykane są za pomocą korków z konglomeratu naturalnego lub zakrętką. Wino gronowe dostępne jest w sprzedaży w Winnicy w Marcyporębie, jak również można je nabyć w hotelach, restauracjach oraz sklepach butikowych w Krakowie, Katowicach czy Zakopanem.", "url": "https://dolinakarpia.eu/produkty/wino-gronowe/", "category": "lubuskie", "sub_category": "Napoje (alkoholowe i bezalkoholowe)", "phrase": "Wino gronowe"}