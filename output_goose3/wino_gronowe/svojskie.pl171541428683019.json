{"meta_description": "Sprawdź mój przepis na wino z winogron, czyli na wino gronowe z ciemnych, swojskich winogron. Jak zrobić dobre wino z winogron czyli wino gronowe.", "title": "Wino z winogron. Przepis na domowe wino gronowe.", "content": "W tym roku wino gronowe, czyli klasyczne wino z winogron, robię w dniu 3 października, ze szczepu #GoGlinik :) W sobotę, byłem na działce i zebrałem około 14 kilogramów owoców. Winogrono zostało zasadzone ponad 50 lat temu przez mojego dziadka. Dziadka nigdy nie poznałem, jednak winogrono wciąż pięknie owocuje, a jak mówi Biblia „po owocach go poznacie“. Do zrobienia wina z winogron, jak nie trudno się domyślić potrzebne są winogrona. Najlepsze będą swojskie, zebrane u sąsiada, babci, cioci, teściów, znajomych. Generalnie mają to być swojski krzaki winogron, a nie winogrona kupne. Te nadają się do zjedzenia na deser :) Poza samym surowcem potrzebować będziemy cukier, aby wino miało jakiś alkohol w sobie czyli, żeby wino gronowe było winem. Same owoce mają jakiś cukier w sobie, jednak jeśli zależy nam na winie powiedzmy 13-14%, no to koniecznie trzeba go dodać. Jak i cukier no to i woda, aby ten cukier w niej rozpuścić tworząc syrop cukrowy, który po ostudzeniu do temperatury około 30° należy dodać do nastawu z winogrona. No to jak już macie owoce, cukier i wodę to przyszła pora na drożdże. No i z drożdżami jest trochę jak z cukrem, no bo są na skórce na owocach. Jednak ja wolę użyć drożdży do których mam pewność, że dobiją do tych kilkunastu procent alkoholu i przy tym nie padną. Do tego wina z winogron użyłem drożdży Fermivin 15%. Przyda się również pożywka dla drożdży oraz przede wszystkim czas. No i trochę akcesoriów winiarskich, jak cukromierz, menzurka, próbówka, termometr, ale o tym innym razem. No to jak zrobić to wino gronowe? Zrobiłem syrop cukrowy z 6 litrów wody i 3 kilogramów cukru. Dodałem drożdży Fermivin 15%. Całość wlałem do pojemnika fermentacyjnego i sprawdziłem BLG. Poziom cukru w nastawie wyniósł 18°. Sprawdziłem dziś poziom BLG w winie gronowym i cukromierz pokazał 0°. W dniu nastawienia wina poziom cukru wynosił 18° co wg tabeli BLG daje nam na chwilę obecną wino o mocy 8% alkoholu. Jutro idę do piwnicy po cukier, robię syrop cukrowy i dodam do nastawu. Celuję w wino 13-15%. Czyli muszę dodać 1 kilogram cukru. A dlaczego kilogram wyjaśniam poniżej. Na każdy 1 procent alkoholu w litrze wina  należy dać 17 gramów cukru! W pojemniku mam 20 litrów nastawu. Odrzucę owoce, osad, pestki i zostanie pewnie +/- 15 litrów. (Update – zostało około 16 litrów wina, dodałem też syrop cukrowy.) Chcąc otrzymać 15 litrów wina o mocy 15% liczymy to w prosty sposób: Skoro dodałem na początku 3 kilogramy cukru to pewnie wystarczy abym teraz dodał 1 kilogram. No ale jest jeszcze cukier w owocach, a raczej cukry w owocach, bo mamy przecież: Dlatego należy „doliczyć” cukier w owocach do finalnego wyniku. Cukry zawarte w winogronach, ale także w innych owocach, różnią się przede wszystkim podatnością na fermentację. Jest chociażby ksylitol używany do cydrów, który służy do dosłodzenia a nie powoduje tzw. granatów. O co chodzi z tymi granatami? A o to, że robiąc cydr chcemy aby był gazowany, czyli dodajemy zwykły cukier aby zafermentował już w butelce. Problem jest z tym, że jeśli doda się za dużo cukru do re-fermentacji to jest szansa, że drożdże fermentując utworzą tak dużo gazu w zakapslowanej butelce, że ta butelka wybuchnie, czyli zrobi się granat! Kolejnym pytaniem ile cukru dodać jest to jakie chcemy uzyskać wino. Osobiście uważam, że wina swojskie powinny być półsłodkie. Nie lubię gry wino truskawkowe, czy wino z rabarbaru jest wytrawne. Jakoś mi to nie leży, dlatego zacząłem używać drożdży, które fermentują do max 15 % alkoholu. Dlatego jeśli dodam1 kg. cukru, drożdże na 100% przerobią go jeszcze na alkohol, gdyż ich tolerancja na pracę w nastawie winnym jest jeszcze w granicach tolerancji. Jednak jutro po zrobieniu syropu cukrowego sprawdzę poziom BLG i będę chciał uzyskać około 10-11°, dlatego aby w sumie (18+11) 29° zamieniło się finalnie w wino o mocy ~15%. Mam nadzieję, że w tym tygodniu kupię (w końcu!!!) prasę do owoców aby wycisnąć sok z moszczu winogronowego. Pewnie w przyszłą sobotę będę odrzucał owoce i zostawię wino do cichej i spokojnej fermentacji przelewając je z pojemnika fermentacyjnego do szklanego balonu, no ale jak to mówią „czas pokaże“. Dziś odrzuciłem owoce i zlałem wino, dodatkowo do części dodałem płatków dębowych. Dodałem też syrop cukrowy, który zrobiłem w następujących proporcjach: 2 litry wody i 2 kilogramy cukru. Przed dodaniem syropu cukrowego sprawdziłem poziom BLG, który był równy 0°. Po dodaniu wody z cukrem poziom BLG podskoczył do 8°. W sumie drożdże będą miały do przerobienia cukru na poziomie 26° BLG, co według tabeli BLG powinno dać mniej więcej 13% alkoholu w winie z winogron. Lubisz cieszyć się smakiem wyśmienitego wina z winogron? Jeśli tak, to warto spróbować wina domowej produkcji, które powstają bez chemii, siarki i innych ulepszaczy. Ta przepyszna przyjemność jest tak autentyczna, że z pewnością zaskoczy Cię swoim smakiem i aromatem. Wszystko, czego potrzebujesz, to kilka prostych składników i odrobina cierpliwości. Nasze wino z winogron powstaje z najświeższych winogron, które rosną na naszej svojskiej działce. Ta lokalna produkcja gwarantuje najwyższą jakość i zapewnia w pełni naturalny smak. To nie tylko pyszna przyjemność, ale także doskonały pomysł na prezent czy towarzystwo dla wyjątkowych chwil. Pozwól sobie na tę wyjątkową przygodę z winem gronowym! Nasz przepis na wino domowej roboty jest nie tylko prosty, ale także niezawodny. Odkryj magię fermentacji ;) i ciesz się niezwykłym smakiem w każdym kieliszku.", "url": "https://svojskie.pl/wino-gronowe-2020/", "category": "lubuskie", "sub_category": "Napoje (alkoholowe i bezalkoholowe)", "phrase": "Wino gronowe"}