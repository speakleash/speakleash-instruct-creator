{"meta_description": "", "title": "Beer-o-pedia - encyklopedia piwa [encyklopedia:piwa:czarnkow_noteckie_jasne]", "content": "Piana gęsta, biała, długo się utrzymuje, choć w cienkiej warstwie. Smak. Początkowo przyjemna goryczka, przechodząca niestety w kwasek i to jest niewątpliwy minus. Wyczuwa się też słód.  Obecnie warzy je Browar Czarnków, ale jego właścicielem jest Browar Gontyniec Sp. z o.o. Na etykiecie są podane dane adresowe Gontyńca, a niżej logo Czarnkowa. Alkohol: 5,6%, ekstrakt 12,1%. Zawiera słód z jęczmienia (i tyle o składzie). Piwo klarowne. Barwa bursztynowa. Nasycenie średnie do dużego. Piana biała, gęsta; opada dość szybko do cienkiej lecz trwałej warstewki. Zapach świeżego słodu i chmielu. W smaku piwo lekkie. Czuć przyjemną goryczkę, pozostającą nawet długo na podniebieniu. Goryczce towarzyszy lekki, nienachalny kwasek oraz szczypanie w język (nieco za dużo CO ). Podobnie jak Sten ja również wyczułem smak słodu. W sumie myślę, że póki co piwo pod rządami nowego właściciela browaru się nie pogorszyło. Swoją drogą to chyba jeszcze cała fuzja nie została definitywnie zakończona. Przynajmniej tak można wnioskować po stronie czarnkowskiego browaru: strona w budowie - tyle się można z niej dowiedzieć.  Właśnie wchłaniam i to jest bez zastrzeżeń. Walory identyczne z opisanymi wcześniej. Faktycznie to niepasteryzowane musiało być jakieś nie ten teges, może cała warka im się skiepściła… Piwo klarowne. Barwa bursztynowa. Piana biała, skąpa, opada w momencie nalewania do symbolicznej obwódki. Nasycenie średnie. Zapach średnio mocny - słodowy z dodatkiem chmielu. W smaku piwo lekkie, ale treściwe. Najpierw czuć słód, ale zaraz palmę pierwszeństwa przejmuje konkretna chmielowa goryczka. Oprócz nich mamy tu symboliczny kwasek. Całość dobrze zharmonizowana i porządnie uwarzona.", "url": "https://www.beer-o-pedia.lasypolskie.pl/doku.php?id=encyklopedia:piwa:czarnkow_noteckie_jasne", "category": "wielkopolskie", "sub_category": "Napoje (alkoholowe i bezalkoholowe)", "phrase": "Piwo noteckie"}