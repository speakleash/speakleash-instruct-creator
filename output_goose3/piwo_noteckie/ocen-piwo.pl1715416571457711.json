{"meta_description": "", "title": "Noteckie Pils", "content": "Piwo w stylu Pils uwarzone przez Browar Czarnków z miejscowości Kamionka (powiat chodzieski, województwo wielkopolskie), należący do Grupy Gontyniec. Zostało wprowadzone do sprzedaży w kwietniu 2016 roku. Browar Czarnków poszerzył swój asortyment rodziny Piw Noteckich o kolejny gatunek. Chcemy zaproponować Państwu nasze najmłodsze „dziecko” Browaru, warzone tylko na naturalnych składnikach, bez zawartości sztucznych dodatków – NOTECKIE JASNE PILS. Czy każdy jasny lager to pils? Otóż nie! Prawdziwy pils to piwo delikatne, lekkie, słodowe ale też szczodrze chmielone. Większość lagerów jest dużo mocniejsza, mocniej odfermentowana, o mniejszej goryczce i nikłym chmielowym aromacie. Prawdziwy pils jest warzony bez udziału surowców niesłodowanych. Czysty, złożony smak słodowy połączony z wyraźną, ale krótką, przyjemną goryczką. Nie występują posmaki owocowe. Finisz jest zrównoważony słodowo- goryczkowy. Piwo w odczuciu jest bardzo orzeźwiające, nie jest ciężkie, ani przytłaczające. Składniki: woda, słód jęczmienny, chmiel, drożdże. Dostępne w butelkach bezzwrotnych o pojemności 500 ml.", "url": "https://ocen-piwo.pl/noteckie-pils-s1-n5346", "category": "wielkopolskie", "sub_category": "Napoje (alkoholowe i bezalkoholowe)", "phrase": "Piwo noteckie"}