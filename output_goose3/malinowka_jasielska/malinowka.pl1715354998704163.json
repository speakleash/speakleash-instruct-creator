{"meta_description": "", "title": "", "content": "Malinówka to niewielkie gospodarstwo naturalne, położone w lesie niedaleko Zielonej Góry, nad malowniczą rzeczką Brzeźniczanką. Zajmujemy się przede wszystkim pszczelarstwem, a nasza pasieka prowadzona jest w taki sposób, aby jak najmniej przeszkadzać pszczołom – dzięki czemu produkują one doskonały miód, który zdobył Perłę Regionów w konkursie Nasze Kulinarne Dziedzictwo na Międzynarodowych Targach Poznańskich. Poza permakulturową uprawą roślin, hodujemy w systemie pastwiskowym owce – wrzosówki lineburskie oraz „leśny” drób. Malinówka to także mała leśna piekarenka, w której czarują się prawdziwe chleby żytnie na zakwasie, bez jakichkolwiek dodatków – składają się tylko z dobrych myśli, mąki żytniej, wody i soli. Z tego, co daje nam natura produkujemy też różnorakie przetwory, od syropów ziołowych, przez konfitury, octy, zakwasy na żury i barszcze oraz musztardy.  Uwielbiamy gotować i karmić naszych Gości, co zostało docenione i od 2021 roku jesteśmy członkami Europejskiej Sieci Dziedzictwa Kulinarnego. Prowadzimy również Pogotowie Pszczelarskie – pomagamy ściągać roje pszczele, które wzbudzają strach u właścicieli domów czy ogródków z naszej okolicy – pszczoły dostają nowe domy w naszej leśnej pasiece.", "url": "http://www.malinowka.pl/", "category": "podkarpackie", "sub_category": "Napoje (alkoholowe i bezalkoholowe)", "phrase": "Malinówka jasielska"}