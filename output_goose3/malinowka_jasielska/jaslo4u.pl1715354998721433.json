{"meta_description": "Gorlickie Centrum Kultury serdecznie zaprasza na niezwykły koncert w wykonaniu Stanisławy Celińskiej, której towarzyszył będzie zespół pod kierown", "title": "Stanisława Celińska z albumem „MALINOWA…” na scenie GCK :: Kultura i rozrywka :: Jaslo4u.pl", "content": "Gorlickie Centrum Kultury serdecznie zaprasza na niezwykły koncert w wykonaniu Stanisławy Celińskiej, której towarzyszył będzie zespół pod kierownictwem Macieja Muraszko. Występ odbędzie się 17 marca 2019 r. o godz. 18:00 w sali teatralnej GCK. Po wielkim sukcesie albumu \"Atramentowa…\" oraz płyty \"Świątecznie...\" przyszedł czas na kolejne wydawnictwo Stanisławy Celińskiej zatytułowane \"Malinowa...\". „Malinowa…” to nowa, studyjna płyta, składa się z 14 premierowych utworów w wykonaniu niepowtarzalnej i charyzmatycznej Stanisławy Celińskiej, która zabiera w podróż po kawiarnianych jazzowych klimatach, pełnych zmysłowych dźwięków fortepianu, saksofonu, akordeonu i kontrabasu (premiera płyty miała miejsce 25 maja). Płyta wyczekiwana przez wielbicieli Artystki od sukcesu „Atramentowej” (status podwójnej Platynowej Płyty), zainspirowana spotkaniami i rozmowami z fanami. Stanisława Celińska kontynuuje docenioną już przez publiczność rolę doskonałej pieśniarki, która wie jak przyciągnąć słuchacza i na czas koncertu wprowadzić w kameralny nastrój. W warstwie tekstowej materiał to w większości autorskie teksty Stanisławy Celińskiej i trzy piosenki napisane przez Dorotę Czupkiewicz. Za muzykę, aranżacje i produkcję - podobnie jak przy poprzednich płytach - odpowiedzialny jest Maciej Muraszko, który tym razem wzbogacił ją o nowe brzmienia. Niespodzianką jest utwór Ja-tu, Ty-tam zaśpiewany w duecie z Piotrem Fronczewskiego oraz gościnny udział akordeonisty Marcina Wyrostka. Słowa – Stanisława Celińska (poza utworami \"Mija raz dwa” oraz \"Ja-tu, Ty- tam” do tekstów Doroty Czupkiewicz) Marcin Wyrostek – akordeon oraz chór \"Zaczarowana melodia\" ze Szkoły Podstawowej nr 5 w Gostyniu pod dyrekcją Ewy Kuśnierek. Bilety do nabycia w sekretariacie GCK oraz na stronie internetowej biletyna.pl.", "url": "https://www.jaslo4u.pl/stanislawa-celinska-z-albumem-malinowa-na-scenie-gck-newsy-jaslo-23997", "category": "podkarpackie", "sub_category": "Napoje (alkoholowe i bezalkoholowe)", "phrase": "Malinówka jasielska"}