{"meta_description": "Szlak kulinarny \"Świętokrzyska Kuźnia Smaków\" tworzą producenci uznanych produktów tradycyjnych", "title": "Świętokrzyska Kuźnia Smaków - Rytwiański karp wędzony z „Perłą” 2019", "content": "Kapituła Krajowa XIX edycji konkursu ogólnopolskiego „Nasze Kulinarne Dziedzictwo – Smaki Regionów” przyznała statuetki „Perły” 2019 dla dwóch produktów tradycyjnych z województwa świętokrzyskiego. Wśród laureatów znalazł się będący w ofercie szlaku kulinarnego Świętokrzyska Kuźnia Smaków rytwiański karp wędzony. Karp wytwarzany przez gospodarstwo rybackie \"Rytwiański Karp\" Wacława Szczoczarza ze Szczeki w gminie Rytwiany (pow. staszowski). Uroczyste wręczenie nagród odbędzie się podczas Wielkiego Finału Konkursu NKD na Targach \"Smaki Regionów\" w Poznaniu, 29 września br. o godz. 13.00 w pawilonie 11 (tzw. Iglica). Uroczystościom jak co roku towarzyszyć będzie prezentacja oferty perłowiczów podczas tzw. „Wielkiej Degustacji Perłowej”. Warto przypomnieć, że rytwiański karp wędzony został laureatem I nagrody XVIII edycji konkursu wojewódzkiego w Kielcach w 2018 roku w kategorii: produkty pochodzenia zwierzęcego, został również nominowany do Perły 2019 przez Jury tegorocznej edycji konkursu NKD. Gratulujemy tej wyjątkowej nagrody i życzymy dalszych sukcesów a Państwa konsumentów zachęcamy do kupowania zarówno produktów z Perłą, jak i innych z oferty ŚKS. P.S. Zachęcamy do odwiedzenia Gospodarstwa Rybackiego w Rytwianach 21 września 2019 r. gdzie odbędzie się impreza plenerowa pn. Ogólnopolski Festiwal Winiarzy i Karpiarzy pod patronatem honorowym Slow Food Polska, jednym z wielu produktów przygotowanych przez organizatorów do degustacji będzie rytwiański karp wędzony.", "url": "http://sks.sodr.pl/index.php/wydarzenia/154-rytwianski-karp-wedzony-z-perla-2019", "category": "świętokrzyskie", "sub_category": "Produkty rybołówstwa, w tym ryby", "phrase": "Rytwiański karp"}