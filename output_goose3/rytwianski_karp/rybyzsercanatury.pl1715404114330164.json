{"meta_description": "Karp BIO i przetwory z karpia prosto z naszego ekologicznego gospodarstwa. Dowiedz się więcej o karpiu, hodowli ryb i odkryj nasze produkty.", "title": "Gospodarstwo Rybackie Zawólcze", "content": "Życie na Zawólczu toczy się swoim rytmem. Każda pora roku przynosi nam coś nowego – odwiedzają nas nowi goście, natura zmienia kolory, a karpie dorastają. Zamknęliśmy karpia w słoiku. Nasze przetwory BIO to świeże spojrzenie na znane i popularne potrawy z ryb – jest ekologicznie, domowo i z lekkim twistem. Nasze ryby ponownie zagościły przed kamerą. W programie „EkoBosacka” opowiadamy o rybach i przetworach, BIO hodowli karpia oraz o malowniczym Zawólczu. „Karp królował na naszym wigilijnym stole już kolejny rok z rzędu. Królował nie bez powodu, bo cała rodzina zajadała się nim ze smakiem. I nawet moja babcia, która fanką karpi nigdy nie była, zachwycała się nim.” „Filet nacinany, na którego się zdecydowałam, nie jest wszystkim znany, dlatego też jedzenie bez ości było dodatkowym zaskoczeniem. Doskonale smakował zarówno w panierce, jak i w zalewie.” „Z całego serca polecam karpia z Gospodarstwa Rybackiego Zawólcze. W tym roku po raz pierwszy pojawił się u mnie na wigilijnym stole. Wszyscy byli zachwyceni jego świeżością i delikatnym smakiem!” Nasze ryby dorastają w ekologicznej hodowli, w sprzyjającym im ekosystemie. Każda posiada certyfikat BIO. Naszą ulubioną rybą jest karp. To on jest numerem jeden w naszej hodowli i stanowi bazę do naszych przetworów. Dbamy o zrównoważoną produkcję. Starannie dobieramy składniki do przetworów, aby były smaczne i zdrowe. Nasze przetwory powstają w oparciu o polskie, klasyczne przepisy, które wzbogacamy o domowe pomysły. Tworzymy produkty z myślą o klientach, tak aby odpowiadać na ich potrzeby i dostarczać to, co lubią. Nasze gospodarstwo rybackie położone jest w malowniczej okolicy u podnóża Wyżyny Lubelskiej. Zawólcze znajduje się w sąsiedztwie Rezerwatu Przyrody Sosny Polskiej i licznych lasów. Naturalne otoczenie sprawia, że w naszych stawach panują bardzo sprzyjające warunki dla ekologicznej BIO hodowli ryb, którą prowadzimy tu od 2018 roku. Ale dla nas to nie tylko miejsce pracy – to też przestrzeń do relaksu i bliskiego kontaktu z pięknem polskiej przyrody. POZNAJ NAS", "url": "https://rybyzsercanatury.pl/", "category": "świętokrzyskie", "sub_category": "Produkty rybołówstwa, w tym ryby", "phrase": "Rytwiański karp"}