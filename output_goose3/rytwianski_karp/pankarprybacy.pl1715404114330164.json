{"meta_description": "", "title": "Pan Karp", "content": "\"Rytwiański Karp\" - impreza plenerowa poświęcona promocji rybactwa na dobre wpisała się w roczny harmonogram imprez w gminie Rytwiany. Jeszcze mocniej utrwaliło się to, że \"Rytwiański Karp\" nie odbyłby się bez wyśmienicie uwędzonego karpia przez Gospodarstwa Rybackiego Rytwiany Wacława Szczoczarza eksponowanego pod hasłem \"Rytwiański Karp - Wyborny Smak Tradycji\". Na takiej impreze nie mogło zabraknąć Towarzystwa Promocji Ryb - Pan Karp.   Przy wyśmienitej pogodzie bawiło się kilka tysięcy sympatyków Pana Karpia. Organizatorzy zapewnili wiele atrakcji: zawody wędkarskie, konkursy kulinarne- oczywiście potrawy z karpia, bieg w butach rybackich, łowienie rybek w basenie, prace plastyczne, rzut przynętą do celu. Został rozegrany również towarzyski mecz piłki nożnej pomiędzy drużynami Karpiki - Okonie. Przybyli przedstawiciele władz powiatowych, wojewódzkich oraz parlamentarzyści. Pan Karp tradycyjnie promował karpia - ulotki, plakaty, baloniki, daszki, książki Pan Karp, płyty DVD, naklejki. Goście imprezy częstowani byli wiedzą na temat promocji rybactwa.   Rytwiański Karp 2012 został zorganizowany przez Gminę Rytwiany, LGR Świętokrzyski Karp oraz Gospodarstwo Rybackie Rytwiany. Mamy nadzieję, że za rok dzięki dalszym staraniom w/w organizatorów na nowo ściągniemy miłośników karpia, a logo Pan Karp będzie posiadał na ogonie każdy karp konkursu kulinarnego.", "url": "http://www.pankarprybacy.pl/akt302.html", "category": "świętokrzyskie", "sub_category": "Produkty rybołówstwa, w tym ryby", "phrase": "Rytwiański karp"}