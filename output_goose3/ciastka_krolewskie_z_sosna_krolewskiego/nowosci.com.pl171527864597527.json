{"meta_description": "Ciastka królewskie z Sośna Królewskiego w powiecie brodnickim to kolejny produkt z województwa kujawsko-pomorskiego wpisany na Listę Produktów Tradycyjnych.", "title": "Pyszności z Sośna Królewskiego na Liście Produktów Tradycyjnych", "content": "Zgłosiła je Anna Florkiewicz. Przepis na podobne ciastka zawiera też najstarsza książka kucharska „Compendium Ferculorum - Kuchnia Stanisława Czernieckiego”, wydana w 1682 r.: „weźmij mąki najpiękniejszej pszenicznej, przesiej, weźmij wody zimnej, zarób nietwardo… weźmij masła dobrego, (…) zawiń we troje ciasto z masłem i roztocz. Potym, roztoczywszy, kraj jako chcesz, a jajecznych żółtków rozbiwszy, a sadzaj do pieca”. Ciastka królewskie wypieka się na wielkie okazje, m.in. święta, chrzciny i odpusty. Na 55 zarejestrowanych dotychczas na liście produktów z Kujawsko-Pomorskiego jest 14 wyrobów piekarniczych i cukierniczych, 12 gotowych dań i potraw, tyle samo napojów, a także 4 warzywa i owoce, 4 produkty mleczne oraz 3 mięsne, a także miód, masło oraz inne wyroby. Więcej w jutrzejszym wydaniu \"Nowości\".", "url": "https://nowosci.com.pl/pysznosci-z-sosna-krolewskiego-na-liscie-produktow-tradycyjnych/ar/10855352", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Ciastka królewskie z Sosna Królewskiego"}