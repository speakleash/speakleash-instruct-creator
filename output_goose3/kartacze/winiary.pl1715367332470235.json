{"meta_description": "Kartacze z sosem grzybowym to pomysł na pyszny obiad dla tych, którzy ziemniaki mogą jeść codziennie i to pod różnymi postaciami. Naprawdę pyszne danie!", "title": "Kartacze z sosem grzybowym", "content": "Przepis na kartacze z mięsem, a także z innym nadzieniem Kartacze z mięsem - z czym można je podawać? Kartacze z sosem grzybowym to idealny przepis na długie, zimowe wieczory. Danie to nie tylko nasyci i zaspokoi apetyt, ale także rozgrzeje i wprawi w nastrojowy klimat. Wiele osób, które przygotowują kartacze we własnym domu, do tej pory zastanawia się, czy istnieje idealny kształt tej smakowitej kluski z mięsnym nadzieniem? Bardzo często zdarza się, że przez chwilę nieuwagi, zamiast owalnych, pulchniutkich kluseczek, otrzymujemy fantazyjny kształt, który kartacza w zupełności nie przypomina. Okazuje się jednak, że wiele zależy od tego, jaki rodzaj kartaczy przygotowujemy. Standardowe i najbardziej klasyczne danie, które zyskało sobie popularność w północnej Polsce, składa się kluseczek o średniej długości od 10 do 12 centymetrów. Oczywiście, nie można zapomnieć o tym, że kartacze z mięsem muszą zachować owalny kształt. Jednak w momencie, kiedy przygotowujemy kartacze sejneńskie, to rozmiar kluski jest nieco mniejszy. Zwykle mają one około 8 centymetrów długości. Ciężko więc wskazać, czy istnieje idealny kształt i długość kartacza. Często w kuchni warto stawiać na eksperymentowanie, co pozwoli osiągnąć najlepszy rezultat.Kartacze z mięsem to pomysł na obiad , który zawsze się sprawdzi. Nawet tradycyjny, litewski przepis na kartacze zakłada wykonanie nadzienia z soczystego mięsa. Dodatkowo polanie kluseczek sosem grzybowym sprawia, że pięknie pachną i zachęcają do konsumpcji. Jednocześnie może zdarzyć się tak, że niektórzy z naszych gości przebywają na diecie wegańskiej lub wegetariańskiej. Co w tym wypadku możemy zrobić? Otóż nie stoi na przeszkodzie, by kartacze - przepis trochę zmodyfikować. Bardzo popularna wersją stały się kartacze z nadzieniem z białego sera. Może warto ten przepis sprawdzić także we własnej kuchni?Chyba nie ma wątpliwości co do tego, że kartacze z mięsem są kompletne same w sobie. Aromat, smak i sytość dania z pewnością nie umknie naszej uwadze. Jeśli jednak chcemy, by danie to stało się bardziej kolorowe, to możemy podawać je wraz z bukietem surówek. Najlepiej sprawdzi się tu słynna sałatka colesław lub klasyczna mizeria. Ciekawym rozwiązaniem może być także zaserwowanie do kartaczy świeżego chleba z chrupiącą skórką. Wspaniale uzupełni on miękką konsystencję kartaczy i sprawi, że danie stanie się jeszcze bardziej sycące. Nie bójmy się eksperymentować także z innymi, ciekawymi dodatkami.", "url": "https://www.winiary.pl/przepisy/kartacze-z-sosem-grzybowym/", "category": "podlaskie", "sub_category": "Gotowe dania i potrawy", "phrase": "Kartacze"}