{"meta_description": "Kartacze z mięsem to pyszne, polskie danie. Jak je przygotować? Sprawdź!", "title": "Kartacze z mięsem – przepis krok po kroku", "content": "Kartacze z mięsem to regionalne, polskie danie, które doskonale sprawdza się na obiad. Można je podawać z sosem, usmażonym boczkiem, czy posiekaną zieleniną. Do ich przygotowania przyda Ci się duży garnek oraz akcesoria kuchenne, takie jak łyżka cedzakowa, dzięki której łatwiej wyjmiesz je z garnka. Co jest potrzebne na kartacze z mięsem? Przygotuj farsz. Mięso mielone włóż do miski. Obierz cebulę i posiekaj w drobną kostkę. Czosnek przeciśnij przez praskę (polecamy wyciskacz do czosnku SOLID). Następnie oba składniki dodaj do mięsa. Całość dopraw majerankiem, solą oraz pieprzem. Umyj ziemniaki pod bieżącą wodą i obierz za pomocą obieraczki do warzyw SOLID. Podziel je na dwie równe części. Jedną z nich ugotuj, a drugą zetrzyj na tarce z drobnymi oczkami. Odsącz do miski nadmiar wody ze startych ziemniaków (możesz do tego użyć np. bawełnianej ściereczki), a następnie odstaw ją na kilkanaście minut, do czasu, aż skrobia osiądzie na dnie naczynia (po odlaniu wody, skrobię warto wykorzystać do ciasta na kartacze z mięsem). Gotowane ziemniaki przeciśnij przez praskę. Połącz ze sobą gotowane i starte ziemniaki, dopraw do smaku solą i pieprzem, a następnie dodaj skrobię. Jeśli ciasto jest zbyt rzadkie, należy dodać do niego jeszcze odrobinę mąki ziemniaczanej. Z gotowego ciasta uformuj w dłoniach niewielkie placuszki. Układaj farsz na środku, a następni zwiń w taki sposób, aby mięso nie przedostało się na zewnątrz podczas gotowania. Przygotuj duży garnek np. 4-litrowy, wchodzący w skład zestawu SUPERIOR i zagotuj w nim wodę z odrobiną soli. Kartacze z mięsem gotuj przez ok. 20 minut na średnim ogniu, najlepiej partiami, po kilka sztuk, tak aby nie stykały się ze sobą. Najlepiej serwować je z lekko podsmażoną cebulką i udekorować natką świeżej pietruszki. Zwróć uwagę na to, aby był on dość duży – dzięki temu kartacze będą miały odpowiednią ilość miejsca i nie posklejają się w trakcie gotowania. Wybierz naczynie o pojemności co najmniej 4 l. Im większy wybierzesz, tym więcej kartaczy na raz będzie się dało w nim przygotować. Dlatego też jeśli masz dużą rodzinę warto zastanowić się np. nad garnkiem o pojemności 7 l. Obieraczka do warzyw czy nóż – które narzędzie wybrać? Nóż to najbardziej podstawowe narzędzie kuchenne, które po prostu trzeba mieć pod ręką. Za jego pomocą nie tylko pokroisz, ale również obierzesz warzywa. Aby to jednak robić sprawnie, potrzebna będzie wprawa. Dlatego też jeśli nie gotujesz zbyt często, albo np. chcesz, by Twoje dorastające dziecko pomogło Ci w gotowaniu, postaw na obieraczkę do warzyw. Jeśli chodzi o rodzaj mięsa, wybierz to, które akurat masz pod ręką lub to, które najbardziej Ci smakuje – może być zarówno wołowe, wieprzowe, czy drobiowe. Większą uwagę zwróć na jego pochodzenie. Stawiaj na wysokiej jakości produkty, ekologicznego pochodzenia. Dla zdrowia większości osób bardziej sprzyjające jest ograniczenie jego ilości spożywanej na co dzień, za to podwyższenie jakości używanych produktów.", "url": "https://gerlach.pl/blog/post/kartacze-z-miesem.html", "category": "podlaskie", "sub_category": "Gotowe dania i potrawy", "phrase": "Kartacze"}