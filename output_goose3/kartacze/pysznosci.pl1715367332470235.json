{"meta_description": "Potrawy z ziemniaków w polskiej kuchni to prawdziwa klasyka. To nie tylko placki ziemniaczane, ale również wszelkiego r…", "title": "Jak zrobić kartacze? Przepis jest naprawdę prosty!", "content": "Potrawy z ziemniaków w polskiej kuchni to prawdziwa klasyka. To nie tylko placki ziemniaczane, ale również wszelkiego rodzaju kluski. Czy wiesz, jak zrobić kartacze? Jeśli nie, to poznaj najlepszy przepis na te ziemniaczane kluski z pysznym farszem. Rozpływają się w ustach, a ich przygotowanie jest naprawdę proste. Dlaczego warto i jak zrobić kartacze? Czym są kartacze? Nazwa może mówić niewiele. Jest to jedna z popularnych potraw kuchni polskiej, w której główną rolę odgrywa odpowiednia proporcja ziemniaków. Muszą one być ugotowane i surowe. Inna nazwa, której używa się w ich przypadku, to również cepeliny. Kluski są podłużne i najczęściej z mięsnym nadzieniem. Pomimo tego, że ich przygotowanie jest bardzo proste, to na pewno czasochłonne. Jednak smak tego dania i efekt wynagrodzą każdą minutę, którą spędzisz w swojej kuchni. Zobacz, jak zrobić kartacze. Zgodnie z tym, co zostało wcześniej wspomniane, podstawą są odpowiednie proporcje surowych i ugotowanych ziemniaków. Od tego momentu ich przygotowanie jest miłe, łatwe i przyjemne. Twoi domownicy będą zachwyceni, jeśli spróbują kartaczy w takim wydaniu. Jak zrobić kartacze? To bardzo proste! Rozpocznij od ugotowania ziemniaków i zmielenia ich w maszynce lub przeciśnięcia przez praskę. Następnie dodaj starte surowe ziemniaki, obie mąki, sól i wyrób gładkie, jednolite ciasto. Teraz przygotuj farsz - mięso zmiel w maszynce, cebulę podsmaż na oleju i dodaj do mięsa wraz z czosnkiem, majerankiem oraz solą i pieprzem. Wszystko dokładnie wymieszaj. Z ciasta odrywaj kulki, spłaszcz je i nadziej farszem. Następnie szczelnie zalep, tworząc podłużne kluski. W dość dużym garnku zagotuj wodę z solą i odrobiną oleju. Wrzuć cepeliny do gotującej się wody i gotuj przez 4 minuty od momentu, gdy wypłyną na powierzchnię wody. Kartacze podawaj okraszone z podsmażonym boczkiem i cebulką. Smacznego! A co powiesz na kotlety mielone ze słoika? Przepis znajdziesz na naszym kanale YouTube:", "url": "https://pysznosci.pl/jak-zrobic-kartacze-przepis-jest-naprawde-prosty,6919123158239361a", "category": "podlaskie", "sub_category": "Gotowe dania i potrawy", "phrase": "Kartacze"}