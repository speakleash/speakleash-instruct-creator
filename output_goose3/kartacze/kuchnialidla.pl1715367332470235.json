{"meta_description": "Kartacze z mięsem - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Kartacze z mięsem - przepis", "content": "Cebule kroimy w kostkę i podprażamy na wolnym ogniu na odrobinie oleju. Ziemniaki dzielimy na dwie części. Jedną część ziemniaków ścieramy na tarce o drobnych oczkach. Następnie zawijamy w ściereczkę i odciskamy z wody. Wodę z ziemniaków odstawiamy na kilkanaście minut, aż skrobia opadnie na dno miski. Drugą część ziemniaków gotujemy i przeciskamy przez praskę. Łopatkę wieprzową gotujemy do miękkości, a następnie mielemy. Doprawiamy solą, pieprzem, posiekaną natką pietruszki i czosnkiem. Mięso mieszamy i dodajemy majeranek roztarty w dłoniach. W dużej misce łączymy ze sobą starte i ugotowane ziemniaki. Ciasto doprawiamy solą i pieprzem. Dodajemy skrobię, która oddzieliła się od wody z ziemniaków. Ciasto szybko i delikatnie wyrabiamy drewnianą łyżką. Następnie zagniatamy na stolnicy posypanej mąką, formując wałek. W dużym garnku zagotowujemy wodę z solą. Z ciasta formujemy małą kulkę, którą gotujemy na próbę. Jeśli ciasto nie zabarwi wody i będzie zwarte, oznacza to, że jest idealne. Jeśli nie będzie dostatecznie zwarte, dodajemy większą ilość mąki. Pozostałą część ciasta kroimy w równe plastry, następnie rozpłaszczamy je ręką. Placki nadziewamy farszem, zlepiamy boki i formujemy kartacze. Kartacze gotujemy partiami ok. 3-4 minut od wypłynięcia na powierzchnię. Podajemy z podprażoną cebulką.", "url": "https://kuchnialidla.pl/kartacze-z-miesem", "category": "podlaskie", "sub_category": "Gotowe dania i potrawy", "phrase": "Kartacze"}