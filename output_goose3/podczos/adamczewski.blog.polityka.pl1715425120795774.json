{"meta_description": "", "title": "Młoda kapusta, czyli podczos", "content": "1. Młodą kapustę oczyścić z uszkodzonych liści, przekroić na połówki i poszatkować w drobne piórka. Zalać szklanką wrzącej wody i ugotować. W trakcie gotowania można dodać do smaku sól i cukier.  2. Słoninę pokroić w kostkę i stopić. Połowę tłuszczu można odlać, a do reszty wraz ze skwarkami dodać mąkę. Kiedy się spieni, dodać do kapusty, doprawić całość sokiem z cytryny i posypać siekanym koprem.  W tradycyjnych przepisach mówi się, że kapustę można doprawiać zarówno zasmażką ze słoniny, jak i z masła, jednak ta ze słoniny jest chyba bardziej popularna.", "url": "https://adamczewski.blog.polityka.pl/2007/12/09/mloda-kapusta-czyli-podczos/", "category": "wielkopolskie", "sub_category": "Gotowe dania i potrawy", "phrase": "Podczos"}