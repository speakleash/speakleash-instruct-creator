{"meta_description": "", "title": "Lekki podczos z młodej kapusty", "content": "Jest tyle przepisów na podczos, ile wyników wyszukiwania w Google'u. Zdecydowałem się w końcu na ten z książki Marka Łebkowskiego Doskonała Kuchnia Polska, ale i tak zrobiłem po swojemu. Mój podczos nie potrzebował śmietany, mąki i słoniny, została natomiast w nim marchewka i pomidory. Były na tyle kwaśne, że nie czułem potrzeby stosowania soku z cytryny. Efekt zależny jest od jakości składników. W tak prostym, delikatnie przyprawionym daniu łatwo jest wyczuć ich naturalny smak. Mnie dzisiaj wyjątkowo udała się kapusta i pomidory, nieco gorzej wypadła marchewka. Ale nie narzekam... :) • W tym czasie pokroiłem niezbyt drobno kapustę. Dodałem ją do rondla z cebulą i posoliłem, aby zaczęła oddawać wodę. • Pokroiłem marchewki w słupki (dosyć spore) i dodałem do kapusty. • Sparzyłem pomidory i pokroiłem je w ćwiartki. Nie oddzielałem miąższu od pestek, bo mi się nie chciało. Dodałem pomidory do rondla. • Całość dusiłem do momentu, gdy kapusta i marchewka były miękkie, ale jeszcze chrupiące.", "url": "http://jadalnepijalne.blogspot.com/2011/05/lekki-podczos-z-modej-kapusty.html", "category": "wielkopolskie", "sub_category": "Gotowe dania i potrawy", "phrase": "Podczos"}