{"meta_description": "Oficjalny serwis internetowym Gminy Mędrzechów - informacje o gminie, aktualności, historia, fotorelacje. Informacje o pracy Urzędu Gminy Mędrzechów.", "title": "?Blachorze? - produktem tradycyjnym wpisanym na Ministerialną Listę Produktów. - Gmina Mędrzechów - oficjalny serwis internetowy Gminy Mędrzechów", "content": "Panie z Koła Gospodyń Wiejskich w Grądach bardzo zaangażowane w szerzenie tradycji i kultury lokalnej, tym razem miały okazje zaprezentować przed Komisją w Urzędzie Marszałkowskim w Krakowie - ?blachorze\" - tradycyjny wyrób piekarniczy, który kiedyś stanowił podstawę jadłospisu każdej rodziny. Prezentacja odbyła się w dniu 12 lutego br. w Krakowie przed Radą ds. Produktów, a polegała na tym, że nasze Panie musiały upiec na miejscu ?blachorze\", podać je do skosztowania komisji oraz udowodnić dlaczego jest to produkt tradycyjny Sprawa nie była łatwa bo dwunastoosobowa komisja pod przewodnictwem, Wicemarszałka Wojciecha Kozaka, zwracała uwagę na najdrobniejsze szczegóły i jakiekolwiek odstępstwa od procedury musiały być szczegółowo wyjaśniane. Nasze mieszkanki z powodzeniem sobie z tym poradziły. W prezentacji brały udział cztery Panie: P. Krystyna Światłowska wnioskodawca projektu, P. Ewa Cholewa, P. Marta Fijał oraz P. Katarzyna Machaj-Chmura. Zespołowi towarzyszył gospodarz naszej Gminy Wójt Krzysztof Korzec, który podkreśla że jest to bardzo pozytywna promocja naszej gminy na szczeblu wojewódzkim. Komisja oceniająca zwracała uwagę na specyficzny smak ?blachorzy\", podane na ciepło wprost z blachy, z mlekiem i masłem oraz same smakowały wyśmienicie. Zainteresowanie komisji zwróciła również prostota ich wykonania. Podawane były przez nasze pięknie prezentujące się Panie, ubrane w regionalne stroje krakowskie, a okazale udekorowany stół dopełniał całości prezentacji. Ostatecznie nasz wyrób został uznany za produkt tradycyjny i znalazł się na Liście Produktów Tradycyjnych prowadzonej przez Ministerstwo Rolnictwa i Rozwoju Wsi. Na liście do tej pory wpisane było 68 produktów, a obecnie dołączyło do nich kolejnych 6 produktów z naszego powiatu, w tym ?blachorze\" z Gminy Mędrzechów. Wszystkim osobom zaangażowanym w przygotowanie produktu i projektu oraz jego prezentację składamy podziękowania. Jest to jeszcze jeden dowód na to, że wspólna praca daje efekty, a aktywność społeczna przyczynia się do promocji naszej gminy na szczeblach lokalnych i ponadlokalnych.", "url": "http://medrzechow.net/index.php/archiwum-wiadomosci/2012-2013/147-blachorze-produktem-tradycyjnym-wpisanym-na-ministerialna-liste-produktow", "category": "małopolskie", "sub_category": "Wyroby piekarnicze i cukiernicze", "phrase": "Blachorze"}