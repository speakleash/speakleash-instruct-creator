{"meta_description": "", "title": "WIZYTA OGÓLNOPOLSKIEGO SYMPOZJUM AGROTURYSTYCZNEGO W BRNIU", "content": "Dnia 26 września w Centrum Polonii – Ośrodku Kultury, Turystyki i Rekreacji w Brniu gościliśmy z wizytą XX Ogólnopolskie Sympozjum Agroturystyczne pn.” Instytucje i organizacje wobec turystyki wiejskiej w Polsce – kontekst historyczny i współczesny” Goście w ramach projektu zwiedzali m.in. Powiśle Dąbrowskie, gdzie zdecydowali się na kilka atrakcyjnych miejsc, w tym zespół dworsko- parkowy w Brniu. Na początku wizyty Uczestnicy zostali przywitani przez Panią Małgorzatę Bułat Dyrektor Ośrodka, która opowiedziała pokrótce o wystawie prac poplenerowych oraz o kilku ciekawostkach związanych z zabytkowym dworkiem, następnie została im przedstawiona prezentacja multimedialna, która przybliżyła szczegółowo historie rodu Konopków oraz ich posiadłości. Następnie goście udali się do budynku obok (Stanicy Turystycznej), gdzie odbyły się dla niech warsztaty gotowania potraw i produktów wpisanych na listę Ministerstwa Rolnictwa i Rozwoju Wsi z terenu Powiśla Dąbrowskiego: zupa Rzodkie Zimnioki i blachorze, oraz uczestniczyć w warsztatach rękodzielniczych – tworzenie zalipiańskich kwiatów z bibuły jako element bukietów, wianków i innych ozdób domowych oraz narzędzi kuchennych wykonanych z drewna przez lokalnych artystów. Wizyta zakończyła się spacerem po zabytkowym parku, gdzie można było zobaczyć odrestaurowaną rzeźbę Matki Boskiej z Dzieciątkiem oraz zieleń formowana w sposób geometryczny. Bardzo dziękujemy Pani Annie Morawiec – Kierownikowi Powiatowego Zespołu Doradztwa Rolniczego w Dąbrowie Tarnowskiej za wspaniałą współpracę i wybranie naszego miejsca jako jedno z atrakcyjnych w Powiecie Dąbrowskim.", "url": "https://centrumpolonii.pl/wizyta-ogolnopolskiego-sympozjum-agroturystycznego-w-brniu/", "category": "małopolskie", "sub_category": "Wyroby piekarnicze i cukiernicze", "phrase": "Blachorze"}