{"meta_description": "", "title": "Zagroda Edukacyjna “Trójniaków”", "content": "Tradycyjna zagroda wiejska na Zalipiu - krainie zwanej Powislem Dąbrowskim, niemal całkowicie płaskim, którą przecinają liczne, maleńkie rzeczułki wpadające do Wisły, rozległe uprawne pola i malownicze stare wierzby. Wieś Zalipie od dawna słynie z malowanych chat. Zwyczaj ozdabiania wiejskich izb kwiecistymi malunkami wywodzi się z końca XIX wieku, kiedy to mieszkanki wsi zaczęły dekorować wnętrza chałup kwiatami wykonanymi z bubułki, wycinankami i pająkami ze słomy wiszącymi u powały oraz malowanymi na ścianach kwiatami. Malowidła wykonywano także na zewnętrznych ścianach budynków, studniach i płotach. W tej to krainie gospodarze zagrody oferują poznanie warsztatu wypieku tradycyjnego chleba i \" bachorzy\" - placków pieczonych na blasze w tradycyjnym piecu chlebowym. Ponadto prezentują zachowane sprzęty i urządzenia potrzebne do wykonania czynności piekarniczych. Gospodarze pokazują i uczą malowania tradycyjnych motywów kwiatów \" zalipiańskich\" na drewnianych elementach gospodarstwa domowego. Oferują plac do zabaw ruchowych, organizują ognisko i grill z pieczeniem kiełbasek, częstują kompotem z owoców z gospodarstwa oraz chętnie opowiadają anegdoty związane z historią wsi.", "url": "https://zagrodaedukacyjna.pl/zag_edu_farm/zagroda-edukacyjna-trojniakow/", "category": "małopolskie", "sub_category": "Wyroby piekarnicze i cukiernicze", "phrase": "Blachorze"}