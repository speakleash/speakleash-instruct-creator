{"meta_description": "", "title": "Projekt pn. „Małopolskie konfrontacje kulinarne” – Tarnowska Agencja Rozwoju Regionalnego S.A.", "content": "Wydarzenie pn. Małopolskie konfrontacje kulinarne zostanie zorganizowane podczas październikowej edycji Targu Regionalnego – 22 października 2023 r. Odbędzie się ono na wydzielonej przestrzeni na placu handlowym przy ul. Giełdowej 15 w Tarnowie w godz. 09:00 – 14:00. Osią wydarzenia będzie rywalizacja produktów tradycyjnych wpisanych na listę prowadzoną przez Ministerstwo Rolnictwa i Rozwoju Wsi pogrupowanych w dwie pary. Wyboru ulubionych potraw dokonają osoby odwiedzające wydarzenie. Degustacje przygotują przedstawiciele lokalnych społeczności, z regionów, z których pochodzą wymienione przysmaki. Dodatkowo podczas wydarzenie zorganizowane zostaną warsztaty lepienia pierogów przeprowadzone przez lokalną firmę MEGI, Pierożki babci Władzi z Trzciany. Firma ta produkuje pierogi tradycyjnymi metodami, regularnie uczestniczy w wydarzeniach promujących małopolską kuchnię, trzykrotnie zdobyła główną nagrodę na krakowskim Festiwalu Pierogów oraz nagrody podczas Małopolskiego Festiwalu Smaku. Zadanie jest realizowane przy wsparciu finansowym Województwa Małopolskiego w ramach Otwartego konkursu ofert na realizację zadań publicznych Województwa Małopolskiego obszarze kultury, sztuki, ochrony dóbr kultury i dziedzictwa narodowego pn. „Zasmakuj w Małopolsce”", "url": "https://tarr.tarnow.pl/fundacja-tarnowskiej-agencji-rozwoju-regionalnego-realizuje-projekt-pn-malopolskie-konfrontacje-kulinarne/", "category": "małopolskie", "sub_category": "Wyroby piekarnicze i cukiernicze", "phrase": "Blachorze"}