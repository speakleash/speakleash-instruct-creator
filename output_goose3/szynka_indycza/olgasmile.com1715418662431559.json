{"meta_description": "Szynka z indyka. Dzisiaj zapraszam na wędlinę szynka z indyka. Doskonale wiem, że szynka z indyka nie jest może najpoprawniejszą nazwą bowiem szybka to pośladek", "title": "Szynka z indyka", "content": "Dzisiaj zapraszam na wędlinę szynka z indyka. Doskonale wiem, że szynka z indyka nie jest może najpoprawniejszą nazwą bowiem szynka to pośladek świnki a nie indyka no ale jakoś tak przyjęło się w sklepach i wiele wędlin nosi nazwę szynki, więc idąc tym tropem u mnie również szynka z indyka pojawić się musiała. Często gdy jestem w sklepie i obserwuję ludzi w dziale mięsnym wybierają właśnie kiełbasy i szynki, z indyka, kurczaka i wiejską. To jedne z popularniejszych wędlin, no może oprócz polędwicy sopockiej jakie sprzedają się w obserwowanym przeze mnie sklepie. Szynka z indyka przygotowana jest w piersi indyczej, ponieważ ona jest najchudsza a dzięki temu wędlina staje się dietetyczna i niskokaloryczna. Do tego przygotowana w warunkach domowych szynka z indyka jest świetna wędliną na kanapki, która świetnie smakuje w połączeniu z łagodnymi i wyrazistymi dodatkami. A właśnie, pewnie powinnam to tez teraz napisać. Szynka z indyka powinna się peklować co najmniej 7 dni ale jeśli planujecie robić domowe wędliny to oprócz szynkowaru warto zaopatrzeń się w pojemniki próżniowe z pompką lub zgrzewarkę wyposażoną w taką opcje odciągania powietrza. Po co pojemnik próżniowy, dla przyśpieszenia procesu peklowania. Można nawet przyjąć, że 1 doba w pojemniku próżniowym z zalewą peklująca to 5-7 dni klasycznego peklowania w garnku. • sól peklowa w odpowiedniej ilości do zalewy (kupcie opakowanie 600 g będzie na zapas do kolejnych domowych wyrobów) • 1 łyżka ulubionej mieszanki przypraw (może być gotowa ze sklepu jak do wieprzowiny, do pieczeni, do indyka itd., lub własna mieszanki pieprzu, ziół oraz wędzonej lub słodkiej papryki) • u mnie jeszcze 3 łyżki musztardy francuskiej i 2 łyżki siekanego koperku • woreczki do szynkowaru, otoczki termokurczliwe lub worki do zgrzewarek (jeśli do danego szynkowaru potrzebne są worki) jeśli szynkowar jest szczelny metalowy lub plastikowy worki można pominąć. • kupiłam sobie opakowanie próżniowe (taki pojemnik z odciąganym powietrzem i zaworem) do peklowania, które przyspiesza proces peklowana, wygodne i fajne, skraca czas peklowania o kilka dni. • Pierś myję, osuszam ręcznikiem papierowym. Nakłuwam grubym widelcem w kilkudziesięciu miejscach. Im więcej tym lepiej. Musi być to naprawdę gęsto! • W garnku zagotowuję około 2 litrów wody z czosnkiem, zielem i listkami. Studzę. Gdy osiągnie domową temperaturę wsypuję odpowiednią ilość soli peklującej. Trzeba sprawdzać na opakowaniu jaką ilość zaleca producent do 2 litrów wody (peklowanie na mokro). Pierś z indyka wkładam do wody, przykrywam talerzykiem aby cała była znużona. Wstawiam do lodówki na około 5-7 dni lub do pojemnika próżniowego na 1-2 dni. Raz dziennie sprawdzam czy ładnie pachnie, przekładam na drugą stronę i znowu zatapiam. Jeśli woda staje się mętna lub bardzo czerwona trzeba wtedy wymienić zalewę peklującą na nową. • Pierś wyjmuję, płuczę pod bieżącą wodą. Kładę na kratce i pozwalam jej przeschnąć przez 30 minut. Po tym czasie nacieram ją dokładnie przyprawami, koperkiem i musztardą. • Przystępuję do formowania szynki z indyka, zwijam dokładnie na tyle na ile się da i wkładam do szynkowaru. Ugniatam dokładnie wypieszczając jak najwięcej powietrza. Szynkowar zamykam . • I teraz następuje moment obróbki cieplnej. Wstawiam szynkowar do garnka z wodą o temperaturze 80-85 stopni. Przykręcam gaz pilnując temperatury. Mięso parzę przez 1,5 godziny. Wyjmuję, schładzam w zimnej wodzie szynkowar. Wstawiam go do lodówki na minimum 18 godzin, najlepiej na 24 godziny. Szynkę z indyka wyjmuję i kroję na cienkie plasterki.", "url": "https://www.olgasmile.com/szynka-z-indyka.html", "category": "lubuskie", "sub_category": "Mięso świeże oraz produkty mięsne", "phrase": "Szynka indycza"}