{"meta_description": "", "title": "Dolina Karpia", "content": "Karp wędzony w postaci dzwonka lub połówki dzwonka, pakowany w opakowania tekturowe różnej gramatury w zależności od potrzeb klienta. Karp wędzony jest sercem Doliny Karpia, rozpoznawalnym produktem lokalnym. Karp wędzony jest w sposób tradycyjny na drewnie owocowym. Oczyszczony, pokrojony w dzwonka karp jest płukany i układany w dużym naczyniu. Układany jest warstwowo (jedna warstwa na drugiej) przyprawiony w celu nasolenia i nadania odpowiedniego smaku. Tak przygotowane ryby odłożone są do chłodnego miejsca na ok 12 - 24 godzin. W międzyczasie są minimum dwa razy przemieszane, tak, by każdy kawałek został nasączony przyprawą. Po wspomnianym czasie, ryby są wypłukiwane z marynaty aż do całkowitej przejrzystości wody. Płukanie zapewnia usunięcie nadmiaru marynaty. Następnie osuszone, porcje ryby zostają nawlekane na sznurek, zawieszane na drążkach w celu osuszenia. Później zostają włożone do nagrzanej wędzarni. Wędzi się je za pomocą drewna owocowego, pod sam koniec wędzenia dodaje się drewno olchy bądź buku, które nadaje rybie ładny złotawy kolor. Karpia wędzi się od 4 do 6 godzin, w zależności od wielkości ryby. Uwędzoną rybę wyciągamy z wędzarni i studzimy. Następnie pakujemy w tekturowe pojemniki przeznaczone na produkty wędzone. Do celów promocyjnych na targach karpia wędzonego układamy w koszach wiklinowych, dekorujemy pokrzywami (co zapewnia im należytą stosowaną już od wieków, naturalną konserwację ryb). Do produkcji wykorzystywane są ryby tylko i wyłącznie z lokalnych gospodarstw rybackich Doliny Karpia np. Rudze. Surowiec do wędzenia zawsze musi być świeży, najwyższej jakości. Do wędzenia wykorzystywane są naturalne produkty: karp, sól i przyprawy. Karp wędzony nie zawiera substancji konserwujących. Produkt jest ściśle związany z gospodarką rybacką terenu Doliny Karpia. Karp wędzony otrzymał wiele nagród i wyróżnień. Turyści odwiedzający Dolinę Karpia pytają zawsze o karpia wędzonego. Jest to już wypracowana marka od wielu lat. Zatorski karp wędzony to produkt wpisany na listę produktów tradycyjnych w dniu 2011-08-25 w kategorii - Produkty rybołówstwa. Nasz karp jest wędzony ściśle według receptury zatorskiego karpia wędzonego. Wygląd: Ryba wędzona ze skórą oraz układem kostnym. Kształt: dzwonka, połowy dzwonka. Rozmiar: wielkość gotowego produktu uzależniona jest od wielkości ryby o maksymalnej szerokości dzwonka, półdzwonka 5 cm. Barwa: zewnętrzna strona żółto-brązowo-złocista, wewnątrz ryba koloru biało-kremowo-różowego. Konsystencja: miękka, o stałej konsystencji, powierzchnia pokryta tłuszczem. Smak i zapach uzależniony od wielkości ryby z wyczuwalnymi użytymi przyprawami i zapachem zastosowanego drewna do wędzenia. Produkt jest promowany na wszystkich lokalnych imprezach Doliny Karpia (Żniwa Karpiowe, Festiwal Doliny Karpia, Targi Turystyczne Doliny Karpia). Produkt jest związany z gospodarką rybacką, która odgrywa olbrzymią rolę historyczną, kulturową dla Zatora i całej Doliny Karpia. Produkt jest serwowany w koszykach wiklinowych co nawiązuje do kultury wikliniarskiej całej Doliny Karpia. Skarby Doliny Karpia Sp. z o.o. jest członkiem Ekomuzeum Doliny Karpia. Firma oferuje warsztaty i pokazy wędzenia karpia, a także przygotowywania różnych potraw z karpia (m.in. pierogi i krokiety z nadzieniem z karpia, karp w zalewie) wraz z degustacją. Dzięki temu propaguje wiedzę na temat wytwarzania karpia wędzonego, gospodarki rybackiej oraz zrównoważonego wykorzystywania zasobów przyrodniczych. Nasz karp wędzony jest wytwarzany ściśle według receptury zatorskiego karpia wędzonego.", "url": "http://dolinakarpia.org/87", "category": "lubelskie", "sub_category": "Produkty rybołówstwa, w tym ryby", "phrase": "Wędzone dzwonka karpia z Pustelni"}