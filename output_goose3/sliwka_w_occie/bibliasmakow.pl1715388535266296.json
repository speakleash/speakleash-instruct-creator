{"meta_description": "", "title": "Śliwki w occie", "content": "Lubimy podpatrywać co gotują mistrzowie kuchni, ale tacy prawdziwi a nie kreowani przez media. Dziś prezentujemy przepis na marynowane śliwki zaczerpnięty od brytyjskiego kucharza Toma Kerridge’a. Mamy nadzieję, że tak przygotowane śliwki Wam zasmakują. Wg nas są rewelacyjne. Śliwki myjemy i drylujemy. Wedle uznania dzielimy na połówki lub zostawiamy połówki razem. Wydrylowane owoce układamy jak najciaśniej w wyparzonych słoikach. Ocet, wodę i przyprawy zagotowujemy i na najmniejszym ogniu gotujemy przez 15-20 minut by przyprawy oddały aromat. Wyciągamy przyprawy (my pozostawiliśmy pieprz) i wrzątkiem zalewamy owoce w słoikach, tak by zalewa w pełni je przykrywała. Słoiki zakręcamy i pasteryzujemy 15 minut. Po kilku dniach są gotowe do jedzenia. Znakomite jak przystawka i dodatek do mięs i serów. Smacznego.", "url": "http://bibliasmakow.pl/sliwki-w-occie-z-gozdzikami-i-cynamonem/", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Śliwka w occie"}