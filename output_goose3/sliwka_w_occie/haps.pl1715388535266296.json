{"meta_description": "", "title": "Śliwki w occie - przepis na przetwory babci Marysi. Zimą będą smacznym dodatkiem do mięs i sałatek", "content": "Domowe przetwory to prawdziwy letni rarytas. Najczęściej przygotowujemy klasyki takie jak ogórki, dżemy, soki czy sałatki. Warto jednak rozszerzyć dotychczasowe menu słoikowe i trochę poeksperymentować - babcine przepisy okażą się w tej kwestii niezastąpione. Śliwki w occie to rewelacyjny dodatek do pieczonych mięs, wędlin czy pasztetów. Doskonale pasują również do kotletów wegetariańskich, wędzonych serów czy jarzynowych sałatek. Ten wyjątkowy smakołyk świetnie sprawdzi się w trakcie rodzinnych spotkań, czy świąt a ich oryginalny smak z pewnością zostanie doceniony. Do przygotowania tego przetworu śmiało możemy użyć różnego rodzaju śliwek. Jednak najlepiej wypadają węgierki - ich kwaskowość i niewielki kształt będzie pasować idealnie. Miłośnicy większych śliwek o innym smaku wcale nie muszą z nich rezygnować - nie ma w tej kwestii reguły. Przy zakupie warto się jednak kierować tym, by owoce były twarde, jędrne i nie miały żadnych uszkodzeń. Zbyt przejrzałe i miękkie śliwki lepiej sprawdzą się w powidłach i dżemach. • Śliwki dokładnie myjemy, a następnie usuwamy z nich pestki oraz ogonki. Do słoików upychamy ciasno połówki owoców. • Przygotowujemy zalewę - do garnka wlewamy wodę oraz cukier i zagotowujemy. Całość dokładnie mieszamy, aż cukier się rozpuści. Wlewamy ocet, dodajemy przyprawy i ponownie zagotowujemy. • Płyn przelewamy do słoików ze śliwkami i szczelnie zamykamy. • Jeśli zależy nam na długim przechowywaniu, produkt pasteryzujemy, jednak nie jest to konieczne. • Słoiki można także zapasteryzować w piekarniku. Jeśli są nadal gorące, wstawiamy je do piekarnika nagrzanego do 100 st. C. Jeżeli zaś słoiki ze śliwkami są już wystudzone, wstawiamy je do zimnego piekarnika i nagrzewamy do 100 st. C – gdy tego nie zrobimy, jest ryzyko, że szkło pęknie wskutek zmiany temperatury. Słoiki pasteryzujemy 15-20 minut.", "url": "https://haps.pl/Haps/7,167251,28710498,sliwki-w-occie-domowe-przetwory-w-ciekawej-odslonie-tradycyjny.html", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Śliwka w occie"}