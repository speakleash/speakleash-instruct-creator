{"meta_description": "Tort fasolowy modryniak, forszmak lubelski, buraczak, gryczanka, golasy... Lubelszczyzna oferuje bogactwo produktów i potraw, które mogą zachwycić smakoszy z całej Polski. W tej kuchni chętnie korzysta się z produktów z pola i lasu. Często znaleźć można potrawy na bazie kaszy gryczanej, cebuli, twarogu i miodu. Sprawdź nasze subiektywne zestawienie najciekawszych dań kuchni z Lubelszczyzny.", "title": "Golasy, cebularz, gryczak i tort fasolowy. Najciekawsze dania i produkty regionalne z Lubelszczyzny. Słyszałeś o nich?", "content": "Ciasto z kaszy gryczanej, charakterystyczne dla kuchni Janowa Lubelskiego. Kliknij w obrazek, aby zobaczyć inne dania charakterystyczne dla województwa lubelskiego. Przesuwaj zdjęcia gestem lub strzałką. Tort fasolowy modryniak, forszmak lubelski, buraczak, gryczanka, golasy... Lubelszczyzna oferuje bogactwo produktów i potraw, które mogą zachwycić smakoszy z całej Polski. W tej kuchni chętnie korzysta się z produktów z pola i lasu. Często znaleźć można potrawy na bazie kaszy gryczanej, cebuli, twarogu i miodu. Sprawdź nasze subiektywne zestawienie najciekawszych dań kuchni z Lubelszczyzny. Przepisy pochodzące z terenów Roztocza, Zamojszczyzny i okolic Lublina często opierają się na produktach tanich i łatwo dostępnych. Na tych terenach tradycyjnie siało się grykę, chodziło do lasu zbierać grzyby i chętnie używało nabiału. Historia Lubelszczyzny związana jest z rolnictwem, pszczelarstwem i cukrownictwem. Ma to również swoje odzwierciedlenie w potrawach, które były lokalnie przygotowywane. Kliknij w przycisk, aby zobaczyć ciekawe dania z Lubelszczyzny Gryczak janowski Ciasto z kaszy gryczanej, charakterystyczne dla kuchni Janowa Lubelskiego. Można jeść na zimno lub na ciepło (podsmażane na oleju lub maśle). Gryczak. Ciasto można jeść na zimno lub na ciepło (podsmażane na oleju lub maśle). Forszmak lubelski Gęsty gulasz z mięsa wieprzowego z dodatkiem ogórków kiszonych i z koncentratem pomidorowym. Często podawany w wydrążonym bochenku chleba. Danie wpisano na listę produktów tradycyjnych 8 października 2010 roku. Cebularz lubelski Drożdżowy placek z cebulą i makiem to symbol Lublina. Wypiek jest bardzo popularny, dlatego stworzono nawet Muzeum Cebularza. Cebularz lubelski pochodzi z kuchni Żydów niegdyś zamieszkujących lubelskie podzamcze. Wypiek został wpisany na Listę produktów tradycyjnych 30 kwietnia 2007 roku. Buraczak (przaśniak) lubelski Placki z buraków cukrowych, startej marchewki i maku pochodzą z Zawieprzyc. W regionie rozwinięty jest przemysł cukrowniczy, a danie jest dowodem na pomysłowość gospodyń, które użyły w nim dużej liczby buraków cukrowych. Placki zostały wpisane na listę produktów tradycyjnych 12 lutego 2020 roku. Piernik lubelski Dobrze znane ciasto z korzennymi przyprawami i miodem można spotkać w różnych wersjach w całej Polsce. Piernik lubelski przekładany jest powidłami śliwkowymi. Wypiek został wpisany na Listę produktów tradycyjnych 16 lipca 2009 roku. Golasy izbickie Rodzaj kotletów ziemniaczanych wymieszanych z kaszą gryczaną i twarogiem zawiniętych w liść chrzanu pochodzi z gminy Izbica. Kiedyś piekło je się w piecu kaflowym, a współcześnie w piekarniku lub prodiżu. Podawane są z kwaśną śmietaną. Danie zostało wpisane na listę produktów tradycyjnych 16 czerwca 2015 roku. Zobacz także: Pierekaczewnik, hałuszki i rejbak ze skwarkami. Oto 7 tradycyjnych dań do wypróbowania na Podlasiu. Fani ziemniaków będą wniebowzięci Kulasza z Księżpola W okolicach Biłgoraja kulasza przygotowywana jest na bazie ugotowanych ziemniaków i mąki pszennej lub gryczanej. W Księżpolu tworzy się kulaszę z mąki razowej gryczanej i wody. Tak wykonaną kulaszę podawano z tłuszczem i skwarkami lub podsmażoną cebulą i śmietaną. Potrawa została wpisana na listę produktów tradycyjnych 20 kwietnia 2021 roku. Popiołek z Krupego Ser podpuszczkowy konserwowany w popiele z jabłoni przygotowywany jest w okolicach Krasnegostawu. Nabiał ma intensywny słony smak. Dzięki konserwacji ser wytrzymuje nawet kilka miesięcy. Produkt wpisany na listę produktów tradycyjnych 15 maja 2018 roku.", "url": "https://stronakuchni.pl/golasy-cebularz-gryczak-i-tort-fasolowy-najciekawsze-dania-i-produkty-regionalne-z-lubelszczyzny-slyszales-o-nich/ar/c17-16452793", "category": "lubelskie", "sub_category": "Wyroby piekarnicze i cukiernicze", "phrase": "Tort fasolowy - modryniak"}