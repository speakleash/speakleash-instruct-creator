{"meta_description": "Polewka z maślanki to wiejski przysmak rodem z Wielkopolski. Prosta zupa ze składników, które zawsze były pod ręką, szczególnie na wsi, do zupy latem", "title": "Polewka wielkopolska z maślanki", "content": "Jak mawiała nasza babcia porządna maślanka musi „klupotać”, gdy się ją wylewa do garnka i taka maślanka jest nam potrzebna. Do garnka o pojemności 3 l wlewamy 1/2 szklanki wody, doprowadzamy ją do wrzenia. W tym czasie maślankę łączymy z mąką i śmietaną, dobrze mieszamy, rozbijamy rózgą. Wlewamy całość na wrzącą wodę. Doprowadzamy do wrzenia, stale mieszając. Pilnujemy, aby zupa nie wykipiała i nie przywarła do dna garnka. Gotową polewkę wyłączamy i doprawiamy solą ( obficie - zupa ma być wyraźnie słona) i pieprzem. Na koniec wrzucamy masło. W międzyczasie obieramy i gotujemy ziemniaki w osolonej wodzie, do miękkości. Gotowe odcedzamy, polewamy roztopionym masłem, wykładamy na talerz i posypujemy koperkiem.", "url": "https://smaker.pl/przepisy-zupy/przepis-polewka-wielkopolska-z-maslanki,1973934,walek.html", "category": "śląskie", "sub_category": "Gotowe dania i potrawy", "phrase": "Polewka na maślance z ziemniakami"}