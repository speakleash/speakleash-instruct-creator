{"meta_description": "zupa ziemniaczana , na maślance , z maślanką , biała polewka , obiad , post , środa popielcowa , wielki post , dania postne , potrawy postne , bez mięsa , ziemniaki , z ziemniakami , maślanka , kuchnia polska , najlepsze przepisy , obiad na piątek , kartoflanka maślankowa", "title": "Biała polewka. Zupa ziemniaczana na maślance", "content": "Postne danie kojarzy mi się najbardziej z marynowanym śledziem, podanym z ziemniakami i sosem jogurtowym albo śmietanowym. To właśnie jadało się najczęściej w piątki u mojej Babci.czas przygotowania: 20 minutZiemniaki umyłam, obrałam i pokroiłam w kostkę. Mąkę najpierw rozmieszałam z kilkoma łyżeczkami maślanki a następnie połączyłam z resztą.Garnek postawiłam na niedużym ogniu. Wsypałam na dno ziarenka kminku i prażyłam przez 3-4 minuty aż zaczęły ładnie pachnieć. Wtedy dorzuciłam ziemniaki i wlałam gorącą, osoloną wodę. Gotowałam pod przykryciem aż ziemniaki zmiękły.Do miękkich ziemniaków dolałam maślankę i cały czas mieszając doprowadziłam zupę do wrzenia. Śmietanę zahartowałam kilkoma łyżkami gorącej zupy, wlałam do garnka. I gotowe bo to bardzo szybka do przygotowania zupa.Białą polewkę podaję posypując prażoną cebulką, ale można np. posypać ją dowolną zieleniną.Ja gotuje tę zupę razem z ziemniakami, ale można ziemniaki podać oddzielnie - ugotowane, upieczone albo usmażone. Wtedy maślankę miesza się z mąką i wodą, wlewa do podprażonego kminku i po zagotowaniu zaprawia nieco śmietaną.", "url": "https://smacznapyza.blogspot.com/2016/02/biala-polewka-zupa-ziemniaczana-na-maslance.html", "category": "śląskie", "sub_category": "Gotowe dania i potrawy", "phrase": "Polewka na maślance z ziemniakami"}