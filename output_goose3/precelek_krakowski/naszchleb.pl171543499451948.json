{"meta_description": "", "title": "Precelek krakowski - Nasz chleb", "content": "Źródła oraz gdzie kupić: Ministerstwo Rolnictwa i Rozwoju Wsi Pierścieniowy owal z wewnętrznym splotem. Kolor jasnozłocisty do ciemnozłocistego z połyskiem. Zbliżony do owalu /pierścieniowy/ z wewnętrznym splotem łączącym owal precelka ramiennie w dwóch miejscach. Pieczywa bez zawartości miękiszu czyli smak skórki bułki dobrze wypieczonej Tak jak i obwarzanki precelki były wypiekane przez krakowskich piekarzy od…zawsze. Pierwsze wzmianki o precelkach datują się z XIII wieku. Tradycja ta związana jest z jednej strony z wysokim kunsztem jaki prezentowali krakowscy piekarze, a z drugiej strony z cech charakterystycznych samych precelków , które dobrze wypieczone z jakościowo dobrych surowców i w odpowiedni sposób przechowywane, zachowywały swe walory smakowe nawet ponad rok od wypieczenia. Jako potwierdzenie niech poświadczy fakt, iż przygotowując się do wojny z Krzyżakami król Władysław Jagiełło zamówił u krakowskich piekarzy zrzeszonych wówczas w Cechu kilkanaście …wozów tego specjału! /źródło: Muzeum Historyczne m. Krakowa/ Warto też wspomnieć mówiąc o tradycji, iż tylko piekarze wspólnie z rzeźnikami i szewcami zostali wymienieni w dokumencie lokacji miasta Krakowa z roku 1257 wydanym przez księcia Bolesława Wstydliwego /Akt lokacji m. Krakowa – Muzeum Historyczne m. Krakowa/. Zezwolił on tym branżom (jeszcze nie rzemieślnikom, cechy rzemieślnicze powstały kilkanaście lat później) na pobudowanie na krakowskim rynku kramów, które umożliwiały piekarzom sprzedaż pieczywa. O tym, iż precelki to tradycyjny i bardzo krakowski produkt niech zaświadczy i to, że precelek trzymany przez lwy a nad nim korona wskazująca królewskie miasto Kraków stanowi najważniejszy element herbu cechu piekarzy krakowskich./źródło: historia Cechu Piekarzy Krakowskich www.cech.pl/ Jak wyjątkowy i elitarny był to produkt (dla przypomnienia pieczony z mąki pszennej czyli tzw. białej) najlepiej niech zaświadczy fakt, iż prawo ich wypieku mieli tylko piekarze zrzeszeni w cechu , mając zlokalizowane swe piekarnie tylko w obrębie plant /źródło: zasoby parafii Świętego Krzyża w Krakowie Plac Św. Ducha gdzie od XV w jest kaplica z Patronem Piekarzy Krakowskich/ . Ten stan trwał, aż do panowania króla Jana Sobieskiego. Dopiero on zezwolił na wypieki z mąki tzw. „białej” innym rzemieślnikom spoza murów miasta Krakowa. Korzystając z tak wielkiej tradycji wiele rzemieślniczych piekarń do dziś wypieka na podstawie zachowanych receptur ręcznie formowane precelki krakowskie.", "url": "http://www.naszchleb.pl/index.php?option=com_content&view=article&id=48&catid=20:woj-malopolskie&Itemid=106", "category": "małopolskie", "sub_category": "Wyroby piekarnicze i cukiernicze", "phrase": "Precelek krakowski"}