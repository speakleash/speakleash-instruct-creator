{"meta_description": "", "title": "Precelek krakowski", "content": "Podobnie jak obwarzanek precelki krakowskie są nierozłącznie związane z historią miasta. Pierwsze wzmianki o datują się z XIII wieku. Tradycja ich wypieku związana była z jednej strony z wysokim kunsztem jaki prezentowali krakowscy piekarze, a z drugiej strony z cech charakterystycznych samych precelków, które dobrze wypieczone z jakościowo dobrych surowców i w odpowiedni sposób przechowywane, zachowywały swe walory smakowe nawet ponad rok od wypieczenia. Świadczy o tym fakt, że Król Władysław Jagiełlo przygotowując się do wojny z Krzyżakami zamówił u krakowskich piekarzy kilkanaście …wozów precelków! Ponadto o tym jak ważne są precelki i jak bardzo krakowski jest to produkt świadczy to, że precelek trzymany przez lwy a nad nim korona wskazująca królewskie miasto Kraków stanowi najważniejszy element herbu cechu piekarzy krakowskich. Dawniej precelki były wyjątkowym i elitarnym wypiekiem produkowanym wyłącznie z mąki pszennej czyli tzw. białej, a prawo jego wypieku mieli tylko piekarze zrzeszeni w cechu w obrębie plant. Dopiero król Jan Sobieski zezwolił na wypieki z mąki tzw. „białej” innym rzemieślnikom spoza murów miasta Krakowa. Precelki mają średnicę 4-8 cm, grubość paska ciasta ok. 1 cm kolor jasnozłocisty do ciemno złocistego z połyskiem. Do dziś wiele rzemieślniczych piekarń wypieka ręcznie formowane precelki krakowskie na podstawie zachowanych receptur.", "url": "https://niezwyklamalopolska.pl/precelek-krakowski/", "category": "małopolskie", "sub_category": "Wyroby piekarnicze i cukiernicze", "phrase": "Precelek krakowski"}