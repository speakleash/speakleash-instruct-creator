{"meta_description": "Wybierając się do małopolski nie sposób nie skosztować wyśmienitego wyrobu piekarniczego, jakim jest precelek krakowski. Owalny pierścień z wewnętrznym splotem łączącym owal precelka ramiennie w dwóch miejscach, ma jasnozłocistą bądź ciemno-złocistą barwę z charakterystycznym połyskiem.  Smakiem przypomina skórkę dobrze wypieczonej bułki. Jest kruchy i lekki o twardej konsystencji. Precelek krakowski wpisany jest na listę produktów…", "title": "Kuchnie Świata | Precelek krakowski", "content": "Wybierając się do małopolski nie sposób nie skosztować wyśmienitego wyrobu piekarniczego, jakim jest precelek krakowski. Owalny pierścień z wewnętrznym splotem łączącym owal precelka ramiennie w dwóch miejscach, ma jasnozłocistą bądź ciemno-złocistą barwę z charakterystycznym połyskiem. Smakiem przypomina skórkę dobrze wypieczonej bułki. Jest kruchy i lekki o twardej konsystencji. Precelek krakowski wpisany jest na listę produktów tradycyjnych w Polsce (województwo małopolskie) od września 2005 roku. Pierwsze wzmianki sięgają XIII wieku. Był to wyrób ekskluzywny. Początkowo prawo do jego wypieku mieli jedynie piekarze zrzeszeni w cechu, których piekarnie znajdowały się w obrębie plant. Za panowania króla Jana III Sobieskiego wypieki wykonywano także poza murami miasta Krakowa. Do dzisiaj są one ręcznie robione na podstawie zachowanych receptur przez liczne piekarnie.", "url": "https://dzialamy.wordpress.com/2016/06/15/kuchnie-swiata-precelek-krakowski/", "category": "małopolskie", "sub_category": "Wyroby piekarnicze i cukiernicze", "phrase": "Precelek krakowski"}