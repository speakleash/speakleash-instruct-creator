{"meta_description": "Książka kulinarna i historyczno-etnograficzna. Prezentuje kuchenne dziedzictwo naszego kraju w wersji roślinnej", "title": "Roślinna kuchnia regionalna - Paweł Ochman", "content": "Książka na poły kulinarna, na poły historyczno-etnograficzna, prezentująca kuchenne dziedzictwo naszego kraju w wersji 100% roślinnej. Paweł Ochman zabiera czytelników w kulinarną podróż dookoła Polski, zahaczając o każde województwo. Czerpie garściami z lokalnych tradycji, przyglądając się bliżej historii, ludności, warunkom przyrodniczym i geografii danego miejsca. Z każdej wyprawy przywozi ze sobą fascynujące opowieści o ludziach - skarbnikach kulinarnej wiedzy, dostępnej tylko dla wtajemniczonych - wraz z unikalnymi przepisami, wpisanymi w kontekst historyczny. Wszyscy wiemy, że ziemniaki to na Śląsku kartofle, a w wielkopolskim pyry, ale czy potrafilibyśmy powiedzieć, czym są dziędziuchy, hołubcie czy fujarki pastusze? Wszystkie te potrawy należą do naszej ojcowskiej kultury kulinarnej, która stopniowo zanika. Autor ,,Roślinnej kuchni regionalnej\" wyznacza sobie ambitne zadanie - ocalić potrawy naszych przodków, jednocześnie podając je w nowoczesnej, roślinnej wersji. Obala znany mit, że weganie i wegetarianie żywią się tylko liśćmi sałaty lub, ewentualnie, znacznie przecenionymi produktami na półkach ,,bio\". Przekonuje, że naprawdę mają oni w rodzimej kuchni z czego wybierać.", "url": "https://ksiegarnia.bigbookcafe.pl/pl/p/Roslinna-kuchnia-regionalna-Pawel-Ochman/315", "category": "podkarpackie", "sub_category": "Gotowe dania i potrawy", "phrase": "Fujarki pastusze"}