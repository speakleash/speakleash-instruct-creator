{"meta_description": "Sprawdź niskie ceny i kup Roślinna kuchnia regionalna w księgarni internetowej tantis.pl ⭐ Szybka wysyłka!", "title": "Roślinna kuchnia regionalna", "content": "Paweł Ochman to weganin, autor poczytnego bloga \"weganon.pl, ponad 1000 oryginalnych przepisów\" i zbioru pt., \"Pyszności z roślin. Proste wypieki, desery, śniadania bez jajek i nabiału\". Odkrywca potraw z dzikich roślin zabiera tym razem czytelników w kulinarną podróż po wszystkich regionach Polski. W wersji roślinnej poznamy zarówno nowe jak i te zapomniane dania. Choć rodzima kuchnia kojarzy się głównie z daniami mięsnymi, lektura zaskakuje jak wiele tradycyjnych polskich potraw jest wegańskich od stuleci. To nie tylko przepisy, ale i historia kuchni regionalnej; opowieść o korzeniach każdej potrawy, o tym, jaki wpływ miały na nią zabory, warunki przyrodnicze, miejscowa ludność, a także położenie geograficzne. Jak z biegiem lat ulegała modyfikacjom, zmianom, jak podróżowała po Polsce. Dowiemy się m.in. czym są dziędziuchy na Lubelszczyźnie, hołubcie na Pomorzu Zachodnim, fujarki pastusze na Podkarpaciu, ruchańce na Kujawach czy bomby legnickie na Dolnym Śląsku. Odkryjemy zaskakujące połączenie ziemniaków z jagodami, pizzę z Borów Tucholskich i owocowe zupy z niezwykłymi dodatkami. Różnice w poszczególnych regionach poznamy też na świątecznych stołach - co innego serwuje się w Małopolsce i na Śląsku, a pączki to nie jedyne słodkości zajadane w Tłusty Czwartek - na Pomorzu, Mazowszu, Kujawach czy Podlasiu mieszkańcy przygotowują różnorakie słodkości. To także porady: co zrobić z czerstwego chleba, gdzie dodać rzadko używane w codziennej kuchni warzywa, takie jak pasternak, brukiew i kalarepę. Jak przygotować z prostych i tanich składników wyjątkowe potrawy na słodko i wytrawnie. Na śniadanie, obiad, podwieczorek i kolację. Zamiast standardowego podziału na rodzaje dań (zupy, sałatki, etc.) znajdziemy podział na województwa. Ponadto książka zawiera przepisy na wegańskie zamienniki. W dobie rosnącej popularności diety wegetariańskiej i wegańskiej opracowanie Ochmana będzie przystępnym przewodnikiem kulinarnym, pozwalającym nie rezygnować z tradycyjnych smaków kuchni polskiej. To pierwszy tego rodzaju przewodnik po Polsce, która prezentuje dziedzictwo kulinarne kraju w wersji tylko roślinnej. Bogaty w piękne fotografie i ciekawostki historyczne. Jeśli macie kupić jedną książkę kucharską to najlepiej właśnie \"Roślinną kuchnię regionalną\".", "url": "https://tantis.pl/roslinna-kuchnia-regionalna-p2905214", "category": "podkarpackie", "sub_category": "Gotowe dania i potrawy", "phrase": "Fujarki pastusze"}