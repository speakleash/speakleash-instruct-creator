{"meta_description": "Alicja Rokicka, autorka bloga Wegan Nerd, zainspirowana podróżami dzieli się recepturami na wegańskie dania z całego świata. To fuzja różnych smaków, przypraw i składników, pełna ciekawych połączeń.", "title": "Gotuj! roślinnie", "content": "Które pierogi są najlepsze? Polskie pierogi z niemięsem? Indyjskie samosy faszerowane ziemniakami i zielonym groszkiem? Latynoamerykańskie empanadas z czerwoną fasolą i warzywami? A może… wcale nie musisz wybierać? Kuchnia wegańska nie ma przypisanego konkretnego miejsca. To fuzja różnych smaków, przypraw i składników – kuchnia bardzo autorska, pełna ciekawych połączeń. Alicja Rokicka, autorka bloga Wegan Nerd, zainspirowana podróżami po świecie dzieli się recepturami na swoje ulubione dania. Są tu przepisy na kapustę pekińską na kilka sposobów, odczarowaną polską pizzę, ravioli z fasolą, turbocynamonowe szwedzkie bułeczki, gruzińskie chaczapuri, wun sen, czyli szklany makaron prosto z Tajlandii, kolorowe sałatki, kojące makarony i kluski, roślinny street food, ale także pożywne dania jednogarnkowe i zapiekanki. A wszystko to okraszone dozą szaleństwa i zabawy. Gotuj! roślinnie to książka dla osób kochających gotować, z zajawką na fajne pomysły. A w szczególności lubiących dobre jedzenie i chcących się nim dzielić.", "url": "https://marginesy.com.pl/sklep/produkt/133861/gotuj-roslinnie", "category": "podkarpackie", "sub_category": "Gotowe dania i potrawy", "phrase": "Fujarki pastusze"}