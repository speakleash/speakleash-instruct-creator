{"meta_description": "", "title": "Kiełbasa śląska z grilla z czosnkiem i rozmarynem – Swojscy", "content": "Kiełbasa śląska z grilla z czosnkiem i rozmarynem Przed rozpoczęciem grillowania spróbuj natrzeć kiełbasy czosnkiem i posyk przyprawą do grilla. Kiełbasę lekko nacinamy z obu stron w dowolną formę. Pamiętaj, że bardziej dekoracyjne wzory zrobią lepsze wrażenie na Twoich gościach. Nacięcie pomoże wytopić tłuszcz, ale także zrobi miejsce na pocięte gałązki rozmarynu. Na początku porządnie rozpal grilla, ale pamiętaj by nie grillować na otwartym ogniu. Kiełbasę należy grillować po 7-8 minut z każdej strony. Dla bardziej wytrawnych grillmasterów sterowanie temperaturą grilla jest bardzo ważne, dlatego często korzystają z piwa lub wody, aby nie spalić produktów będących na grillu. Skórka musi być brązowa, złocista, ale nie spalona. Dzięki temu zachowa soczystość w środku mimo topiącego się tłuszczu. Podawaj ją z pieczonymi ziemniakami i świeżą, orzeźwiającą sałatką. Musztarda, ketchup lub inne sosy też idealnie komponują się ze smaczną Kiełbasą Śląską Swojscy. Jak sama nazwa wskazuje, to Ślązacy są twórcami jej receptury. W latach 70-tych ubiegłego wieku była jedną z najbardziej popularnych kiełbas. Domyślacie się dlaczego? Kiełbasę Śląską można było w całości podgrzać w garnku i zachowywała swój pyszny smak, w przeciwieństwie do długich kiełbas, które musiały być krojone przed umieszczeniem w naczyniu. Kiełbasa Śląska jest wytwarzana z wysokiej jakości wyłącznie wieprzowego mięsa wedle nieskomplikowanej receptury, która idealnie oddaje zasadę „Prosto, ale pysznie”. Na zimno jako przekąska, prosto z grilla między kromkami chleba, z patelni w towarzystwie cebuli albo na domowej pizzy – w jakim wydaniu najbardziej lubicie „Śląską”?", "url": "https://swojscy.pl/recipe/kielbasa-slaska-z-grilla/", "category": "lubuskie", "sub_category": "Mięso świeże oraz produkty mięsne", "phrase": "Kiełbasa sławska z indykiem"}