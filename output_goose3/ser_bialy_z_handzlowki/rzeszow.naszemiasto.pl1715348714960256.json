{"meta_description": "Rzeszowskie Piwnice zapraszają na standardowe przejścia z nietypową atrakcją. Odwiedzający będą mieli okazję spróbować tradycyjnych przysmaków z Podkarpacia.", "title": "Dziś i jutro regionalne jadło w Rzeszowskich Piwnicach", "content": "Dla wszystkich gości, bez względu na wybór ścieżki zwiedzania, przygotowane będą przekąski z regionalnych produktów. Podczas zwiedzania ekspozycji przedstawiającej karczmę, często wśród turystów padało pytanie \"Czy można coś tu zjeść?\". Rzeszowskie Piwnice wychodzą naprzeciw oczekiwaniom. Odwiedzjący będą mieli okazję spróbować gomółek, proziaków czy tradycyjnej pajdy wiejskiego chleba ze smalcem. Za przygotowanie regionalnych przekąsek odpowiedzialne jest Stowarzyszenie Zagroda Handzlowianka (powiat łańcucki). Działalność Stowarzyszenia doceniło Ministerstwo Rolnictwa i Rozwoju Wsi zamieszczając ich wyroby na Liście Produktów Tradycyjnych, m.in. ser biały z Handzlówki, handzlowską serwatkę wielkanocną, handzlowską bułkę pszenną i ogórki kiszone z Handzlówki. Rzeszowskie Piwnice oferują dwie ścieżki zwiedzania: \"Obrazy Historii\" - tradycyjna forma zwiedzania, gdzie eksponaty - monitory służą do przedstawiania informacji oraz \"Interaktywna Legenda\" - połączenie zagadnień historii miejsca wraz z grami, jedyna ścieżka grywalizacji w Polsce. Bilety w cenie 35 zł normalny oraz 25 zł ulgowy można kupić na stronie internetowej https://bilety.rzeszowskiepiwnice.pl/", "url": "https://rzeszow.naszemiasto.pl/dzis-i-jutro-regionalne-jadlo-w-rzeszowskich-piwnicach/ar/c1-8940115", "category": "podkarpackie", "sub_category": "Sery i inne produkty mleczne", "phrase": "Ser biały z Handzlówki"}