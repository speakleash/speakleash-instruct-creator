{"meta_description": "", "title": "Dziś zamknięte ulice w Rzeszowie z powodu wyścigu kolarskiego Tour de Pologne 2022", "content": "Kierowcy w Rzeszowie muszą 3 sierpnia przygotować się na utrudnienia w ruchu związane z V etapem 79. Edycji wyścigu Tour de Pologne. Niektóre ulice będą całkowicie zamknięte już od godz. 9 do późnego popołudnia. Sprawdź trasę oraz wykaz utrudnień Po raz kolejny w Rzeszowie odbędzie się zwieńczenie jednego z etapów Tour de Pologne. Ten wielki wyścig kolarski jest dla wielu mieszkańców Podkarpacia wspaniałym widowiskiem, ale musimy też pamiętać, że wiąże się z utrudnieniami dla kierowców. Od godz. 6 częściowo zamknięta będzie al. Cieplińskiego i ul. Lisa Kuli na odcinku od Piłsudskiego do pl. Śreniawitów. Do godz. 9 będzie można tamtędy przejechać (w obie strony) tylko jedną jezdnią (prawą stroną jadąc od Piłsudskiego). Od godz. 9 ulice będą całkowicie wyłączone z ruchu, nie będzie można wjechać na nie również od strony Moniuszki, ks. Jałowego, Sokoła, Pułaskiego i Mochnackiego. W Rzeszowie trasa wyścigu wygląda tak: kolarze wjadą od strony os. Matysówka, dokładniej ul. Pienińską, tuż przed godz. 16. Później, ul. Św. Walentego, Św. Rocha, Paderewskiego, Armii Krajowej i al. Niepodległości dotrą do al. Kopisto, skąd przejeżdżając przez most Zamkowy, ul. Kilara, pl. Śreniawitów, ul. Lisa Kuli, dotrą na al. Cieplińskiego. Tam cykliści zawrócą i znów przejadą przez: Cieplińskiego, Lisa Kuli, pl. Śreniawitów i wjadą na ul. Hetmańską, Powstańców Warszawy, most Karpacki, znów Powstańców Warszawy, Sikorskiego, Łukasiewicza, Wieniawskiego, Matysowską, Św. Walentego, Św. Rocha, Paderewskiego, Armii Krajowej, Niepodległości, Kopisto. Dalej, przez most Zamkowy, Kilara, Lenartowicza, pl. Śreniawitów, Lisa Kuli, wjadą na ostatnią prostą, czyli al. Cieplińskiego, na której znajduje się meta. Pierwsi zawodnicy pojawią się na niej od godz. 16.30 do 16.50. Wszystkie wymienione ulice mają być zamknięte dla ruchu od godz. 15, jednak przez cały czas trwania V etapu Tour de Pologne, al. Powstańców Warszawy będzie przejezdna. Ruch ma odbywać się wahadłowo. Należy również pamiętać, że przed wyścigiem głównym odbędzie się Tour de Pologne Junior. W godz. 12.50 - 15.00 młodzi kolarze będą jechać przez: al. Cieplińskiego, ul. Lisa Kuli, pl. Śreniawitów, ul. Hetmańską, al. Powstańców Warszawy. Później skierują się na ul. Podwisłocze, most Zamkowy, ul. Kilara, pl. Śreniawitów, ul. Lisa Kuli, al. Cieplińskiego. Po tej trasie zawodnicy, zależnie od wieku, przejadą od dwóch do czterech okrążeń. Ta część ulic będzie zamknięta dla kierowców od godz. 12 do zakończenia wyścigu głównego. W najbliższy weekend 6.08-7.08 odwiedzający Rzeszowskie Piwnice będą mieli okazję spróbować tradycyjnych przysmaków z Podkarpacia. Rzeszowskie Piwnice zapraszają na standardowe przejścia z nietypową atrakcją. Dla wszystkich zwiedzających bez względu na wybór ścieżki zwiedzania przygotowane będą przekąski z regionalnych produktów. Podczas zwiedzania ekspozycji przedstawiającej karczmę, często wśród turystów padało pytanie \"Czy można coś tu zjeść?\". Rzeszowskie Piwnice wychodzą naprzeciw oczekiwaniom Gości. Odwiedzjący będą mieli okazję spróbować gomółek, proziaków czy tradycyjnej pajdy wiejskiego chleba ze smalcem. Za przygotowanie regionalnych przekąsek odpowiedzialne jest Stowarzyszenie Zagroda Handzlowianka (powiat łańcucki). Działalność Stowarzyszenia doceniło Ministerstwo Rolnictwa i Rozwoju Wsi zamieszczając ich wyroby na Liście Produktów Tradycyjnych, m.in. : ser biały z Handzlówki, handzlowską serwatkę wielkanocną, handzlowską bułkę pszenną i ogórki kiszone z Handzlówki. Rzeszowskie Piwnice oferują dwie ścieżki zwiedzania; \"Obrazy Historii\" - tradycyjna forma zwiedzania, gdzie eksponaty - monitory służą do przedstawiania informacji oraz \"Interaktywna Legenda\" połączenie zagadnień historii miejsca wraz z grami, jedyna ścieżka grywalizacji w Polsce. Bilety w cenie 35 zł normalny oraz 25 zł ulgowy można zakupić na stronie internetowej https://bilety.rzeszowskiepiwnice.pl/", "url": "http://gospodarkapodkarpacka.pl/news/view/52545/dzis-zamkniete-ulice-w-rzeszowie-z-powodu-wyscigu-kolarskiego-tour-de-pologne-2022", "category": "podkarpackie", "sub_category": "Sery i inne produkty mleczne", "phrase": "Ser biały z Handzlówki"}