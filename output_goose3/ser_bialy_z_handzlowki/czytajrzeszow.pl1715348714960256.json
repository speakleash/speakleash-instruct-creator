{"meta_description": "", "title": "[MIEJSCA] W ten weekend nie tylko zwiedzisz Rzeszowskie Piwnice, też smacznie zjesz", "content": "W ten weekend nie tylko zwiedzisz Rzeszowskie Piwnice, też smacznie zjesz Już w ten weekend od soboty 6 do niedzieli 7 sierpnia mieszkańcy i turyści odwiedzający Rzeszowskie Piwnice będą mieli wyjątkową okazję spróbować przepysznych tradycyjnych przysmaków z Podkarpacia. Dla wszystkich zwiedzających bez względu na wybór ścieżki zwiedzania przygotowane będą przekąski z regionalnych produktów. Podczas zwiedzania ekspozycji przedstawiającej karczmę, często wśród turystów padało pytanie „Czy można coś tu zjeść?”. Rzeszowskie Piwnice wyszły więc naprzeciw oczekiwaniom Gości odwiedzających nasze miejskie podziemia. Aż ślinka cieknie Mieszkańcy Rzeszowa i turyści będą mieli okazję spróbować gomółek, proziaków czy tradycyjnej pajdy wiejskiego chleba ze smalcem. Za przygotowanie regionalnych przekąsek odpowiedzialne jest Stowarzyszenie Zagroda Handzlowianka z powiatu łańcuckiego. Działalność tego stowarzyszenia doceniło Ministerstwo Rolnictwa i Rozwoju Wsi zamieszczając ich wyroby na liście produktów tradycyjnych, m.in. : ser biały z Handzlówki, handzlowską serwatkę wielkanocną, handzlowską bułkę pszenną i ogórki kiszone z Handzlówki. Rzeszowskie Piwnice oferują dwie ścieżki zwiedzania: „Obrazy Historii” - tradycyjna forma zwiedzania, gdzie eksponaty (monitory służą do przedstawiania informacji) oraz „Interaktywna Legenda” połączenie zagadnień historii miejsca wraz z grami, jedyna ścieżka rywalizacji w Polsce. Bilety w cenie 35 zł oraz 25 zł możesz zakupić TUTAJ.", "url": "http://czytajrzeszow.pl/?idd=10&id=26111&poz=mr1&show=-1&pagebl1_mobile=3", "category": "podkarpackie", "sub_category": "Sery i inne produkty mleczne", "phrase": "Ser biały z Handzlówki"}