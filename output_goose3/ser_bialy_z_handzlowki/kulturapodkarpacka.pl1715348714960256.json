{"meta_description": "W Rzeszowskich Piwnicach nie ma miejsca na nudę! Rozpoczynamy kolejny cykl wydarzeń! Osoby, ktre miały okazję zwiedzać nasze Piwnice wiedzą, iż jedna z ekspozycji przedstawia karczmę, zatem czas ją wykorzystać! Zapraszamy do zwiedzania wraz z poczęstunkiem  zachęcają organizatorzy.", "title": "Regionalne jadło w Rzeszowskich Piwnicach", "content": "W Rzeszowskich Piwnicach nie ma miejsca na nudę! Rozpoczynamy kolejny cykl wydarzeń! Osoby, które miały okazję zwiedzać nasze Piwnice wiedzą, iż jedna z ekspozycji przedstawia karczmę, zatem czas ją wykorzystać! Zapraszamy do zwiedzania wraz z poczęstunkiem – zachęcają organizatorzy. Oprócz poznania niewątpliwie ciekawej historii Piwnic nasi Goście będą mogli spróbować regionalnych przysmaków w postaci przekąsek.  Na naszym stole znajdą się: gomółki, proziaki podawane z domowym masłem bądź na słodko z dereniowym dżemem oraz klasyczna pajda chleba* ze smalcem i kiszonym ogórkiem. Będzie to wyjątkowa i (nie)powtarzalna okazja do spróbowania tradycyjnych przekąsek z naszego podkarpackiego regionu. • gomółki – kawałki twarogu z dodatkiem soli, pieprzu bądź czosnku, które suszono na słońcu lub w piecu chlebowym. Idealna zakąska do piwa. • proziaki – puszyste placuszki mączne z dodatkiem „prozy”, czyli sody. To prawdziwy rarytas kuchni staropolskiej wytwarzany od ponad 150 lat, jest bardzo prosty w przygotowaniu. W dawnych czasach zastępowały chleb. Podawany na słono z masłem bądź na słodko z dżemem, miodem. Za przygotowanie regionalnych przysmaków odpowiedzialne jest Stowarzyszenie „Zagroda Handzlowianka”. Mieszkańcy Handzlówki (powiat łańcucki) działają w stowarzyszeniu od 2007 roku, a w swoich szeregach skupiają 65 osób. Działalność Stowarzyszenia doceniło Ministerstwo Rolnictwa i Rozwoju Wsi zamieszczając ich wyroby na Liście Produktów Tradycyjnych, m.in. : ser biały z Handzlówki, serownik (sernik) handzlowski, masło domowe z Handzlówki, handzlowską serwatkę wielkanocną, handzlowską bułkę pszenną i ogórki kiszone z Handzlówki. Więcej informacji na stronie https://www.handzlowka.pl/turystyka/zagroda-handzlowianka.html", "url": "https://kulturapodkarpacka.pl/wydarzenia/regionalne-jadlo-w-rzeszowskich-piwnicach", "category": "podkarpackie", "sub_category": "Sery i inne produkty mleczne", "phrase": "Ser biały z Handzlówki"}