{"meta_description": "Produkt wpisany na listę produktów tradycyjnych w dniu 2010-05-17\nW kategorii Gotowe dania i potrawy\nw województwie śląskim", "title": "Grochówka po częstochowsku - - Portal Gov.pl", "content": "Gęsta zupa z widocznymi kawałkami warzyw: marchewki, pietruszki, ziemniaków oraz łupinkami rozgotowanego grochu. W okresie letnim dodatkowo posypana pokrojoną natką pietruszki. Grochówka to popularna zupa w staropolskiej kuchni chłopów i mieszczan. W książce „W staropolskiej kuchni i przy polskim stole” autorzy Maria Lemnis i Henryk Vitry pisząc o obiadach mieszczan z tego okresu, wspominają: „Obiady na co dzień były obfite i smaczne. Otwierała je jedna z ulubionych zup polskich jak barszcz, rosół, krupnik, kapuśniak i grochówka (…)”.", "url": "https://www.gov.pl/web/rolnictwo/grochowka-po-czestochowsku", "category": "śląskie", "sub_category": "Gotowe dania i potrawy", "phrase": "Grochówka po częstochowsku"}