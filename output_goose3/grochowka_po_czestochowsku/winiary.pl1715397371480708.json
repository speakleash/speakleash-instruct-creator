{"meta_description": "Co dziś u Ciebie na obiad? U mnie zupa grochowa z łuskanego grochu. Zapraszam po przepis i po inspirację na inne jesienne obiady :)", "title": "Zupa grochowa z łuskanego grochu", "content": "Grochówka, czyli zupa grochowa z łuskanego grochu, jest jedną z najpopularniejszych polskich zup. Choć na stole gości głównie zimą i jesienią, niezaprzeczalnie jest chyba najbardziej rozpoznawalną tradycyjną zupą, zaraz obok rosołu i pomidorowej. Grochówka jest niezwykle szybka w przygotowaniu. Wystarczy zaledwie pół godziny, aby delektować się porcją gorącej zupy. To sprawia, że jest idealną sycącą polewką dla początkujących kucharzy. Krótki czas jej przygotowania wynika z tego, że groch nie wymaga uprzedniego namaczania — w odróżnieniu od fasoli czy soczewicy. Nie musisz namaczać grochu, jeśli jest on w połówkach (taki groch kupisz w większości sklepów spożywczych).    Najbardziej esencjonalna jest zupa grochowa na wędzonce. Dzięki wędzonce nabiera ona charakterystycznego, dymnego aromatu. Można otrzymać zbliżony smak i aromat również w wersji bezmięsnej, na przykład poprzez podsmażenie pokrojonej cebuli w mieszance z papryki wędzonej. Zioła to ważny składnik. Zupa grochowa z grochu łuskanego nie może bowiem obejść się bez majeranku. Odwrotnie niż w przypadku innych ziół, które dodaje się na początku gotowania, majeranek jest ostatnim składnikiem, jaki dodaje się do zupy. Ten tajemny składnik nie tylko podbije smak grochówki, ale również wspomoże pracę jelit i układu trawiennego — to ważne, gdy przygotowujemy jakąkolwiek potrawę składającą się z dużej ilości strączków.    Chcesz wiedzieć, jak powstaje idealna zupa grochowa? Przepis krok po kroku znajdziesz na dole strony. Grochówkę zacznij od umycia łuskanego grochu pod bieżącą wodą. Możesz opłukać go na sicie. Tak umyty groch wsypujemy do garnka i zalewamy dwoma litrami zimnej wody. Po zagotowaniu należy zebrać szumowinę (pianę) powstałą w trakcie gotowania grochu. Piane zdejmujemy z wody za pomocą łyżki cedzakowej. Następnie należy pokroić w kostkę warzywa — marchew, pietruszkę, seler. Pietruszkę możesz równie dobrze zetrzeć na tarce o grubych oczkach. Warzywa dodaj do gotującego się grochu. Następnie do gotującej się zupy wrzuć liść laurowy, ziele angielskie, lubczyk, seler i sól. Zostaw wywar na ogniu i gotuj zupę przez kolejne pół godziny, od czasu do czasu mieszając.    W czasie, gdy groch będzie gotował się wraz z warzywami, weź por i pokrój go na pół talarki. Podsmaż pokrojonego pora wraz z czosnkiem (najlepiej przeciśniętym przez praskę) i dodaj do zupy. Grochówka powinna gotować się przez około godzinę i dwadzieścia minut. Po tym czasie należy sprawdzić, czy groch jest miękki. Jeśli tak, dodaj finałowe składniki — pieprz i majeranek. Gotowe! Podoba Ci się ten przepis? Dodaj go do swojej książki kucharskiej. Załóż ją TUTAJ.", "url": "https://www.winiary.pl/przepisy/zupa-grochowa-z-luskanego-grochu-zwz/", "category": "śląskie", "sub_category": "Gotowe dania i potrawy", "phrase": "Grochówka po częstochowsku"}