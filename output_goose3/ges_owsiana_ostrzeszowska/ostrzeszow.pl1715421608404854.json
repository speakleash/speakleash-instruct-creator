{"meta_description": "", "title": "Małe gęsięta rozdane. - Aktualności - Urząd Miasta i Gminy Ostrzeszów", "content": "Ponad pół tysiąca gąsiąt rozdano dziś w Starostwie Powiatowym właścicielom gospodarstw rolnych, gospodarstw agroturystycznych i kołom gospodyń wiejskich. Wszystko w ramach akcji  prowadzonej po raz szósty przez Ostrzeszowską Lokalną Grupę Działania.  Akacja ma promować przyzagrodowy chów gęsi oraz spożywanie gęsiny.   530 gąsięta (polskie białe gęsi owsiane) powędrowały do 54 domostw. Nowi właściciele piskląt otrzymali specjalnie opracowane broszury o przyzagrodowym chowie gęsi.   Gęsi rozdawali sponsorzy akcji – wójtowie i burmistrzowie powiatu ostrzeszowskiego oraz ostrzeszowski starosta Lech Janicki. W akcji jak zawsze udział wzięli: regionalista, znawca sztuki kulinarnej, propagator zdrowej i tradycyjnej żywności, członek Polskiej Akademii Smaku Witold Wróbel, Grażyna i Marek Sembereccy – właściciel reprodukcyjnej fermy gęsi w Mąkoszycach oraz  prezes Wielkopolskiej Izby Rolniczej Piotr Walkowski. Akcję przeprowadziły: prezes Stowarzyszenia Ostrzeszowska Lokalna Grupa Działania Krystyna Sikora i dyrektor Biura SOLGD Anna Mądra.", "url": "http://www.ostrzeszow.pl/asp/_pdf.asp?typ=13&menu=46&dzialy=46&akcja=artykul&artykul=4259&schemat=4", "category": "wielkopolskie", "sub_category": "Gotowe dania i potrawy", "phrase": "Gęś owsiana ostrzeszowska"}