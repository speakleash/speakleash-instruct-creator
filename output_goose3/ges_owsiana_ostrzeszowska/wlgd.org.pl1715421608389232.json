{"meta_description": "Akcja rozdawania gęsi - KRAINA LASÓW I JEZIOR", "title": "Akcja rozdawania gęsi - KRAINA LASÓW I JEZIOR", "content": "Z inicjatywy Stowarzyszenia ”Ostrzeszowska Lokalna Grupa Działania”, przy finansowaniu Urzędu Marszałkowskiego Województwa Wielkopolskiego oraz sponsoringu Pana Marka Sembereckiego właściciela Reprodukcyjnej Farmy Gęsi w Mąkoszycach, wzorem lat ubiegłych zostanie wznowiona akcja rozdawania piskląt gęsi gospodarstwom przyzagrodowym i agroturystycznym oraz członkiniom KGW Wielkopolski.  Przedsięwzięcie jest elementem programu Jubileuszowego X Ogólnopolskiego Festiwalu Pasztetników i Potraw z Gęsi.  Spotkanie osób zainteresowanych odbędzie się w dniu 18 maja 2015 o godzinie 12.30 w Sali Sesyjnej Starostwa Powiatowego w Ostrzeszowie ulica Zamkowa 31 /wejście od ul. 21 Stycznia/. Wszystkich zainteresowanych prosimy o zapisywanie się w biurze Stowarzyszenia ”Ostrzeszowska Lokalna Grupa Działania” pod numerem telefonu 62 586 03 20. Inicjatywa ta powstała z myślą o powrocie do tradycji przyzagrodowej hodowli młodej polskiej gęsi owsianej.", "url": "http://wlgd.org.pl/news/w-695/akcja-rozdawania-gesi", "category": "wielkopolskie", "sub_category": "Gotowe dania i potrawy", "phrase": "Gęś owsiana ostrzeszowska"}