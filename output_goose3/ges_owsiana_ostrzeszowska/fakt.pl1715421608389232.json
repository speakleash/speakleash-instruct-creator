{"meta_description": "Gęsina od kilkunastu lat szczególnie promowana jest jesienią, przed Dniem Niepodległości 11 listopada i na Świętego Marcina. Polska jest potentatem w hodowli tych ptaków, których mięso uznawane jest, nie tylko za smaczne, ale też zdrowe. Część sklepów oferuje teraz gęsinę w promocyjnych cenach. Przejrzeliśmy listopadowe oferty gęsiny w sieciach handlowych.", "title": "Świąteczna gęsina — gdzie ją kupić i za ile? Sprawdziliśmy", "content": "Jak podaje Krajowa Rada Drobiarstwa — Izba Gospodarcza, hodowcy gęsi podkreślają łatwość ich chowu, jego proekologiczny charakter, niskie koszty utrzymania zwierząt. Gęsi nie wymagają drogich budynków i technologii. Ich mięso postrzegane jest jako zdrowe, przez co hodowla tych ptaków jest opłacalna i ich pogłowie cały czas rośnie. W tym roku przekroczyło 1 mln sztuk w całej Polsce. W Polsce dominującą rasą gęsi jest Gęś Biała Kołudzka, która stanowi ponad 90 proc. krajowego pogłowia gęsi i jest efektem pracy Instytutu Zootechniki – PIB w Kołudzie Wielkiej. Rasa ta odznacza się bardzo dobrymi przyrostami masy ciała, dużą odpornością na choroby oraz małą zawartością tłuszczu, oraz znakomitym smakiem. Przejrzeliśmy listopadowe oferty gęsiny w sieciach handlowych. Ceny świeżej gęsiny wahają się (zależnie, czy jest to gęś ekologiczna, czy z przemysłowej hodowli, mrożona czy świeża) od 29 do 80 zł za kilogram. Oto sklepy, w których prowadzona jest promocyjna sprzedaż gęsiny: • Od poniedziałku, 7 listopada, w Lidlu w całej Polsce pierś lub nogi z gęsi, można kupić za 55,99 zł/1 kg. Tuszka kosztuje 29,99 zł/kg. • W sklepach Kauflandu cena gęsiej tuszki to 29,99 zł/ kg natomiast za piersi i nogi z gęsi trzeba zapłacić 69,99 zł/kg, noga z gęsi ok. 45 zł/kg, podroby z gęsi w granicy 18-25 zł/kg. • W sklepach Delikatesy Centrum cena gęsiej tuszki to także 29,99 zł/kg. • W sklepach sieci Auchan tuszka z gęsi dostępna jest w świątecznej promocji w cenie 39,99 zł/kg. Warto wspomnieć, że wiele potraw z gęsi znalazło się na \"Liście produktów tradycyjnych\" prowadzanej przez Ministra Rolnictwa i Rozwoju Wsi. Na listę trafiło aż osiemnaście produktów i potraw z gęsi m.in. Gęś owsiana z Bogusławic, Gęś pomorska pieczona czy Gęś owsiana ostrzeszowska. Marsz Niepodległości 2022. Jaka będzie trasa i czy planowana jest kontrmanifestacja? Gęsi to ptaki półdzikie i potrzebują wybiegu, na którym chętnie skubią trawę. Jak podkreślają hodowcy, nie nadają się hodowli w warunkach chowu klatkowego. Centrum Doradztwa Rolniczego w Brwinowie przygotowało nawet w 2019 r. poradnik \"Hodowla gęsi jako alternatywa dla produkcji świń\". Eksperci z CDR wyjaśnią, że hodowla gęsi nie wymaga dużych inwestycji. \"Do hodowli gęsi nadaje się w zasadzie większość budynków przeznaczonych na produkcję świń. Pomieszczenie, o wysokości min. 3 m, powinno być suche, widne, ze sprawną wentylacją, systemem ogrzewania, dostępem do dobrej jakościowo wody. Oczywiście niezbędna jest także odpowiednia powierzchnia wybiegu, usytuowanego najlepiej przy budynku inwentarskim (1 ptak = 5-10 mkw pow. zielonej), wpływająca poprawnie na kondycję i zdrowie ptaków\" — czytamy w poradniku. Według obliczeń z początku 2022 r. koszt produkcji gęsi to 12,81 zł, a opłacalna sprzedaż zaczyna się od 14,09 kg netto. Do kosztów zalicza się m.in. zakup piskląt, paszę, owies, opał, opiekę weterynaryjną i bioasekurację, zielonkę z transportem (ok. 60 kg na sztukę), koszty pracowników, podatek dochodowy czy wodę. Biały mak i dużo lukru.... czyli spróbowałam rogali marcińskich w cukierniach. Było pysznie i drogo. Gessler przesadziła? Ten artykuł po raz pierwszy ukazał się na stronie Faktu 7.11.2022 r.", "url": "https://www.fakt.pl/pieniadze/gesina-na-sw-marcina-gdzie-ja-kupic-i-za-ile-sprawdzilismy/f6r2x1s", "category": "wielkopolskie", "sub_category": "Gotowe dania i potrawy", "phrase": "Gęś owsiana ostrzeszowska"}