{"meta_description": "Południowotyrolski strudel jabłkowy, strudel z jabłkami - apfelstrudel. Klasyka kuchni tyrolskiej.", "title": "Strudel z jabłkami", "content": "Ten rodzaj strudla jabłkowego jest szczególnie popularny w znanym dobrze narciarzom regionie Południowy Tyrol. To ciasto przypominające naszą rodzimą szarlotkę, ma tylko inny sposób formowania i kształt. Ciasto kruche rozwałkowujemy na cienki placek, na środku układamy nadzienie z pokrojonych na cienkie plasterki jabłek z dodatkiem rodzynek, cynamonu, skórki cytrynowej oraz mielonych migdałów. To właśnie dodatek skórki cytrynowej i migdałów nadaje wypiekowi ten charakterystyczny smak. Ciasto zawijamy na nadzienie i pieczemy. Z podanych składników wychodzi dość sporo porcji deseru. Strudel możemy podać z gałką lodów waniliowych lub śmietankowych. Jeśli chodzi o odmianę jabłek to używałam renet, które są dość zwarte po upieczeniu. Myślę, że można by było użyć jabłek nieco mniej twardych np. gala, i liczyć się z tym, że nadzienie będzie bardziej miękkie i soczyste. Dajcie znać w komentarzach jak Wam wyszło ;-)", "url": "https://www.kwestiasmaku.com/przepis/strudel-z-jablkami", "category": "lubuskie", "sub_category": "Wyroby piekarnicze i cukiernicze", "phrase": "Strudel (strucla)"}