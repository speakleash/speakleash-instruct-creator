{"meta_description": "Wybróbuj przepis na świąteczny strudel, czyli austriacką struclę. Austria - potrawy świąteczne i przysmaki dla tych, którzy lubią kulinarne wyprawy w nieznane.", "title": "Bożonarodzeniowy strudel", "content": "Gdy na dworze panuje mróz, nie ma nic lepszego niż kawałek tyrolskiego strudla bożonarodzeniowego z filiżanką gorącej herbaty w zaciszu własnego domu. To łatwe w przygotowaniu ciasto jest idealnym pomysłem na świąteczny przysmak. Szybko przywoła wspomnienia z ostatniego urlopu w sercu Alp, bo cóż innego kojarzy się lepiej z Austrią, niż jej słodka potrawa, czyli strudel? Czy może być lepsza pora roku na wypróbowanie nowych przepisów z Austrii niż adwent? W Tyrolu świąteczne wypieki to prawdziwa tradycja. W tygodniach poprzedzających Boże Narodzenie wszyscy przygotowują się do częstowania ciasteczkami własnego wyrobu, którymi obdarowujemy rodziny, przyjaciół czy kolegów z pracy. • Mleko delikatnie podgrzewamy, dodajemy cukru i rozpuszczamy drożdże. Mąkę, szczyptę soli, rozdrobnioną masę marcepanową, łuskane migdały, rozpuszczone masło, masło klarowane oraz przyprawy łączymy w misce. Wszystkie składniki zalewamy drożdżami w mleku i całość ugniatamy. Najwygodniej będzie użyć robota kuchennego - 10 minut pracy na niskich obrotach. Do wyrobionego ciasta dodajemy rodzynki, kandyzowane owoce i skórki i ponownie zagniatamy. • Stolnice obsypujemy mąką, ciasto wałkujemy, tak by osiągnęło grubość 3 centymetrów. Całość dzielimy na 3 części. Z masy marcepanowej formujemy wałek, kładziemy na brzegu ciasta, w które go zawijamy. • Piekarnik rozgrzewamy do temperatury 175°C. Pieczemy 45 do 50 minut. Wyciągamy ciasto, smarujemy roztopionym masłem klarowanym i wkładamy do piekarnika na kolejne 15 minut. Na koniec ponownie smarujemy je masłem oraz obsypujemy grubą warstwą cukru pudru. • Uwaga! Ciasta nie ściągamy z blachy conajmniej przez 12, ale najlepiej nawet przez 24 godziny! Porządnie zapakowany i przetrzymywany w chłodnym pomieszczeniu strucel będzie nadawał się do jedzenia nawet przez miesiąc!", "url": "https://www.tyrol.pl/atrakcje-turystyczne/kultura-i-styl-zycia/strucla-bozonarodzeniowa", "category": "lubuskie", "sub_category": "Wyroby piekarnicze i cukiernicze", "phrase": "Strudel (strucla)"}