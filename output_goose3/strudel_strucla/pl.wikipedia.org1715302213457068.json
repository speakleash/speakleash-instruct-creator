{"meta_description": "", "title": "Strudel – Wikipedia, wolna encyklopedia", "content": "Strudel – kruche, wielowarstwowe ciasto deserowe (podobne do półfrancuskiego), najczęściej ze słodkim nadzieniem (jabłkowym, wiśniowym), posypywane cukrem pudrem lub polewane śmietaną, często podawane na ciepło. Popularne na terenach dawnych Austro-Węgier, Galicji, np. we Lwowie czy Krakowie. Kojarzony z kuchnią austriacką – wiedeńską. Stał się popularny w XVIII wieku. Najstarszy przepis na strudel (Millirahmstrudel) z 1696 r., w postaci rękopisu znajduje się w Bibliotece Miasta Wiednia (Wiener Stadtbibliothek). Ciasto ma korzenie w podobnych ciastach z Bliskiego Wschodu – np. baklawa z kuchni tureckiej. Strudel robi się z mąki, jajek, odrobiny tłuszczu i dodatków, najczęściej jabłek, wiśni, ew. białego sera lub szpinaku.", "url": "https://pl.wikipedia.org/wiki/Strudel", "category": "lubuskie", "sub_category": "Wyroby piekarnicze i cukiernicze", "phrase": "Strudel (strucla)"}