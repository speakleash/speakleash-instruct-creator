{"meta_description": "", "title": "Okrasa łamie przepisy: Wielkopolskie potrawy jednogarnkowe (odc. 152)", "content": "Karol Okrasa w swoim programie kontynuuje kulinarną podróż po Wielkopolsce, a dokładniej w folwarku w Wąsowie. Opowie o jednogarnkowej potrawie zwanej po niemiecku eintopf, w spolszczonej wersji ajntopf, która była przygotowywana w okresie wzmożonych prac polowych, kiedy nie było czasu na gotowanie i cały obiad najlepiej było przyrządzić w jednym garnku. Przygotuje również cielęcinę w pomidorach z ziemniakami, figatelle – pulpeciki z kaczki w kapuście ze śliwkami i pieczone na blasze plastry ze steku Bavette podane z sałatką ziemniaczaną. Cielęcina w pomidorach z ziemniakami w wydaniu jednogarnkowym eintopf • Łój wołowy kroimy w drobną kosteczkę, po czym zaczynając od Zimnej patelni wysmażamy na chrupiące skwarki. Skwarki przekładamy do większego naczynia, wytopiony tłuszcz zostawiamy. • Ligawę cielęcą kroimy w grubą kostkę wielkości 3 – 4 cm, doprawiamy solą i pieprzem, po czym obsmażamy na wytopionym tłuszczu na rumiany kolor z każdej strony. Przekładamy do skwarek. • Na patelnię z tłuszczem po smażeniu mięsa wrzucamy cebulę pokrojoną w grubą kostkę i czosnek pokrojony w plasterki. Przesmażamy do zeszklenia i dorzucamy do mięs ze skwarkami. • Na tę samą patelnię wylewamy przecier pomidorowy, można też użyć passaty pomidorowej lub pomidorów z puszki, doprawiamy zielem angielskim, liśćmi laurowymi, mielonym kminem rzymskim, słodką i ostrą mieloną papryką i miodem. Redukujemy na wolnym ogniu 10 – 15 minut. Przelewamy do mięsa, uzupełniamy wodą, tak by płyn przykrył powierzchnię mięsa, dorzucamy kapary i masło, przykrywamy i dusimy pod przykryciem przez jedną godzinę i dwadzieścia minut. • Przed samym końcem dorzucamy pokrojonego w kostkę kiszonego ogórka, doprawiamy startą skórką z cytryny. • Ziemniaki kroimy w grubą kostkę lub w cząstki, na patelnię wylewamy odrobinę wody, układamy ziemniaki, doprawiamy solą i gałązkami tymianku. Przykrywamy przykrywką albo kawałkiem pergaminu namoczonego w wodzie i parujemy ziemniaki do miękkości przez 20 – 25 minut. Potem doprawimy oliwą i posiekanym tymiankiem. • Na talerze wykładamy uduszoną cielęcinę w pomidorach z kaparami i kiszonym ogórkiem, na wierzchu układamy uparowane ziemniaki. • Dobra rada: ziemniaki można by dorzucić do mięsa, wówczas mielibyśmy prawdziwy „eintopf” czyli potrawę z jednego garnka. Ale zrobione osobne nie rozgotują się, lepije smakują i wyglądają. • W dużym żaroodpornym naczyniu rozpuszczamy miód i przesmażmy do zeszklenia cebulę pokrojoną w kostkę i dwa posiekane ząbki czosnku. • Dorzucamy odciśniętą i przesiekaną kiszoną kapustę (sok zachowujemy). Kiedy kapusta lekko się podpraży dolewamy pozostały sok od kiszonej kapusty. • Do miski przerzucamy zmielone mięso z kaczych ud bez skóry, zmielony łój wołowy, zmieloną łopatkę wieprzową, posiekane śliwki suszone, posiekane 2 ząbki czosnku, cebulę pokrojoną w drobną kostkę, jajko. Doprawiamy solą i pieprzem. Wszystko dokładnie mieszamy i wyrabiamy na jednolitą masę. • Zwilżonymi w oleju dłońmi formujemy zgrabne pulpety wielkości dużego orzecha włoskiego. Takie pulpety obsmażamy na rumiany kolor z każdej strony na rozgrzanej patelni olejem. Przekładamy do naczynia z kapustą. • Dokładamy namoczoną wcześniej przez 1 godzinę w ciepłej wodzie kaszę pęczak, dolewamy odrobinę wody, dodajemy masło i bardzo delikatnie mieszamy wszystko razem, tak by nie rozpadły się pulpety. Przykrywamy i dusimy wszystko na małym ogniu przez 35 – 40 minut. • Po tym czasie posypujemy suszoną żurawiną, doprawiamy octem piwnym lub winnym, zagotowujemy i podajemy na stół. • Cebulę i suszone pomidory kroimy w drobną kosteczkę, na patelnię wylewamy olej od suszonych pomidorów i na bardzo małym ogniu powoli prażymy. Cebula powinna się zrobić rumiana, chrupiąca i „sucha”. W ten sposób powstaje tzw. „wegetariańska okrasa”. • Steki bavette kroimy w plastry grubości ok. 1,5 cm w poprzek włókien. Nie doprawiając niczym układamy na rozgrzanej blasze, grillu lub suchej patelni o grubym dnie. Obsmażamy po 1 – 2 minuty z każdej strony na mocno rumiany kolor, tak by w środku pozostały lekko surowe. Odkładamy na bok, aby odpoczęły kilka minut. • Sałatka ziemniaczana: ugotowane ziemniaki kroimy w grube kawałki, przekładamy do miski, dorzucamy pokrojone w kostkę marynowane ogórki, polewamy uprażonymi w oleju suszonymi pomidorami z cebulką, doprawiamy pokrojonymi w paski listkami świeżej bazylii, sokiem z limonki, miodem, posiekaną ostrą papryczką, solą i pieprzem. Całość mieszamy. • Przed podaniem steki bavette układamy jeszcze raz na gorącej blasze, dopiekamy po 20 – 30 sekund z każdej strony i podajemy na ziemniaczanej sałatce.", "url": "https://blog.wojnanasmaki.pl/7263,okrasa-lamie-przepisy-wielkopolskie-potrawy-jednogarnkowe-odc-152/", "category": "wielkopolskie", "sub_category": "Gotowe dania i potrawy", "phrase": "Rumpuć (Ajntopf)"}