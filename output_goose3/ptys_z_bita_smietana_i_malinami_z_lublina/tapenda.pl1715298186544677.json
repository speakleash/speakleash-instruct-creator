{"meta_description": "ZOBACZ łatwy przepis na domowe ptysie z bitą śmietaną i owocami. Poradnik ze zdjęciami jak zrobić ptysie. Zapraszam", "title": "Ptysie z bitą śmietaną i owocami - przepis - Tapenda.pl", "content": "Oto moja kolejna propozycja wykonana z ciasta parzonego- Ptysie. Ptysie można podawać na mnóstwo sposobów, ja na ten czas proponuję przepis na klasycznego ptysia z bitą śmietaną i owocami.   Leciutkie ciasteczko z furą bitej śmietany i na przykład malinami zadowoli każdego łasucha. Zrobienie ptysi, podobnie jak zrobienie eklerów nie jest trudne, i żeby prace się nie skumulowały również i w tym przypadku proponuję ciasto parzone zrobić i upiec wcześniej oraz je zamrozić. Kiedy przyjdzie Wam ochota na ptysie wystarczy ciasto rozmrozić i ubić śmietanę. Jeśli chcecie, aby bita śmietana na dłużej zachowała piękny kształt i nie zmieniła swej konsystencji dodajcie do kremówki stabilizator w ilości według instrukcji podanej przez producenta. Zapraszam na pysznego ptysia w dodatku jeszcze z czekoladą. Mniam  Zerknijcie na dokładną instrukcję jak zrobić ciasto parzone. Upieczone ptysie przekrójcie na pół (1). Do schłodzonej śmietany kremówki dodajcie cukier w ilości do smaku. Ubitą śmietanę przełóżcie do rękawa cukierniczego i dodajcie śmietanę na każdą połówkę ptysia (2) (3). Na śmietanie ułóżcie owoce i przykryjcie ptysia drugą połówką (4) (5). Gotowego ptysia można oprószyć cukrem pudrem lub dodać odrobinę polewy czekoladowej (6).    Jeśli przepis Ci się spodobał, podziel się nim z innymi osobami korzystając z przycisków poniżej. Dziękuję", "url": "https://www.tapenda.pl/przepis/Ptysie_z_bita_smietana_i_owocami/2958/", "category": "lubelskie", "sub_category": "Wyroby piekarnicze i cukiernicze", "phrase": "Ptyś z bitą śmietaną i malinami z Lublina"}