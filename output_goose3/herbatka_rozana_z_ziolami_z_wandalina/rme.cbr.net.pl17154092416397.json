{"meta_description": "Archiwum Rolniczego Magazynu Elektronicznego", "title": "Rolnictwo w Unii Europejskiej i na świecie", "content": "Sierpień zakończył się na 706 rejestracjach nowych ciągników. To o 120 mniej niż przed miesiącem, kiedy zarejestrowano 826 szt. Ilość rejestracji liczona od początku 2018 roku pozostaje na niższym poziomie niż przed rokiem. Jest to 5521 szt. w stosunku do 5907 szt. rok wcześniej. Zwiększa się różnica pomiędzy poszczególnymi latami. Obecnie jest to już 386 szt. mniej co daje spadek o 6,5%. Miesiąc wcześniej było to 304 szt. mniej (-5,9%). Po ośmiu miesiącach 2018 roku liderem na rynku, podobnie jak przed miesiącem, jest marka New Holland. Zarejestrowano 1138 maszyny tej marki co daje 20,6% udziałów rynkowych. Jest to jedyna dotychczas marka, która w 2018 roku przekroczyła próg 1000 rejestracji. W samym sierpniu zarejestrowano 144 szt. ciągników marki New Holland – to również najlepszy miesięczny wynik. John Deere zajmuje drugie miejsce w analizie ośmiu miesięcy. Wg statystyk zarejestrowano 939 szt. ciągników tej marki, co stanowi 17 % udziałów rynkowych. Nadal obie wymienione marki mimo spadku rynku notują wzrost w stosunku do zeszłego roku. Na kolejnych miejscach znalazły się: Kubota 609 szt. (11 %), Zetor 491 szt. (8,9%), Case 447 szt. (8,1 %). Tylko Zetor, Claas i Massey Ferguson notują lepszą sprzedaż w sierpniu w stosunku do poprzedniego miesiąca, pozostałe marki zanotowały mniej rejestracji niż miesiąc wcześniej. Średnia moc ciągników nowo rejestrowanych w pierwszych ośmiu miesiącach była najwyższa w województwie dolnośląskim 156 KM oraz zachodniopomorskim 151,9 KM. Ciągniki o najniższej mocy rejestruje się w województwie małopolskim (92,3 KM). Województwo mazowieckie pozostaje liderem jeżeli chodzi o ilość rejestracji w 2018 roku. Jest to też jedno z nielicznych województw gdzie notuje się wzrost rejestracji w stosunku do poprzedniego roku. Dotychczas w mazowieckim zarejestrowano 1045 nowych ciągników. Po pierwszych ośmiu miesiącach bieżącego roku liderem sprzedaży jest ciągnik marki John Deere model 6120M (157 szt.). Za nim plasuje się New Holland z modelami TD5.85 (143 szt.) oraz T7.165 (119 szt.). Kubota z modelem L5040 (107 szt.) spadła na piąta pozycję z czwartej przed miesiącem. O jedną pozycje wyżej plasuje się John Deere 6155M (112 szt.). Poniższa tabela prezentuje ranking najpopularniejszych modeli, które zanotowały sprzedaż na poziomie 15 szt. i więcej. Rejestracje z podziałem na osoby prywatne i firmy Od stycznia do końca lipca osoby prywatne zarejestrowały 4486 szt. nowych ciągników, co stanowiło 81,2 % wszystkich rejestracji. W zeszłym roku w tym samym czasie osoby prywatne zarejestrowały 4584 szt. ciągników co stanowiło 77,6 % wszystkich rejestracji. O ile ilość rejestracji przez osoby prywatne pozostaje na podobnym poziomie (98 szt. mniej, czyli o 2,3% mniej w stosunku do zeszłego roku) to znaczenie spadała ilość rejestracji przez firmy z 1323 szt. do 1035 szt. (288 szt. mniej i -21,7%). Sprzedaż ciągników używanych przekroczyła już 12 tys. szt. Od początku roku sprzedano 12 274 szt. ciągników używanych w porównaniu do 11 476 szt. w ubiegłym roku. Daje to wzrost o 6,9 %. Najwięcej ciągników używanych sprzedaje się tych najstarszych, w kat. powyżej 20 lat. Liderem w tej kategorii jest marka Massey Ferguson (16,6%), co z uwagi na liczną kategorię przekłada się również na pierwsze miejsce w całym rynku ciągników używanych (13,9%). We wszystkich pozostałych kategoriach wiekowych lideruje John Deere, co daje mu w sumie druga pozycję w rynku ciągników używanych w udziałami 13,3%. Najwięcej ciągników używanych w okresie styczeń - sierpień 2018 rejestrowanych jest podobnie jak przed rokiem w woj. mazowieckim, lubelskim, wielkopolskim i podlaskim. Na podst.  Sprzedaż ciągników rolniczych w Polsce wg danych CEPiK   (Centralna Ewidencja Pojazdów i Kierowców),  sierpień 2018  Polska Izba Gospodarcza Maszyn i urządzeń Rolniczych", "url": "https://rme.cbr.net.pl/index.php/archiwum-rme/822-listopad-grudzien-nr-88/rolnictwo-w-unii-europejskiej-i-na-swiecie", "category": "lubelskie", "sub_category": "Napoje (alkoholowe i bezalkoholowe)", "phrase": "Herbatka różana z ziołami z Wandalina"}