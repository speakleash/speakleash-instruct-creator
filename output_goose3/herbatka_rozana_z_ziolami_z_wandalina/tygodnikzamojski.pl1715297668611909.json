{"meta_description": "", "title": "REGION: Herbata miód konfitura Lubelskie wspiera medyków także ze szpitali w naszym regionie- , Zamość, Biłgoraj, Tomaszów", "content": "Samorząd Województwa Lubelskiego przekazał pracownikom oddziałów zakaźnych, którzy zajmują się pacjentami zarażonymi wirusem COVID-19, zestawy produktów regionalnych. Są to wyroby wpisane na prowadzoną przez Ministra Rolnictwa i Rozwoju Wsi Listę Produktów Tradycyjnych. To gest symbolicznego docenienia ciężkiej pracy naszych medyków, a z drugiej strony akcja posłuży do promocji żywności tradycyjnej i regionalnej lokalnych producentów, którzy borykają się obecnie z ograniczonymi możliwościami handlu. Samorząd Województwa Lubelskiego zakupił produkty za 15 tysięcy złotych. Lista produktów, które trafią do medyków: Herbatka różana z ziołami z Wandalina, Jabłka suszone z Wandalina, Konfitura z owoców róży z Końskowoli, Miód gryczany z Lubelszczyzny, Miód wielokwiatowy – majowy z Karczmisk, Sok jabłkowo-buraczkowy z Wandalina, Syrop malinowy z Mikołajówki, Syrop z owoców róży z Końskowoli, Tradycyjna wyroby z czekolady pochodzące z lubelskiej cukierni, Witaminy Eremity – Syrop z Czarnego Bzu z Kodnia. Zestawy tych darów natury trafiły do czterech placówek w naszym regionie. Otrzymały je: Samodzielny Publiczny Szpital Wojewódzki im. Jana Pawła II w Zamościu, Samodzielny Publiczny Zakład Opieki Zdrowotnej w Szczebrzeszynie, Samodzielny Publiczny Zespół Opieki Zdrowotnej Tomaszów Lubelski oraz SP ZOZ w Hrubieszowie.", "url": "https://www.tygodnikzamojski.pl/artykul/111664/region-herbata-miod-konfitura-lubelskie-wspiera.html", "category": "lubelskie", "sub_category": "Napoje (alkoholowe i bezalkoholowe)", "phrase": "Herbatka różana z ziołami z Wandalina"}