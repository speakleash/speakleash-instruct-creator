{"meta_description": "", "title": "***Miód spadziowy z Beskidu Wyspowego – Miody Beskidzkie", "content": "Miód spadziowy z Beskidu Wyspowego” jest produktem wyjątkowym i ściśle związanym z obszarem, z którego pochodzi. Specyfika tego produktu wynika z obszaru geograficznego, czyli z górskich lasów jodłowych Beskidu Wyspowego, które nie zostały skażone przez przemysł. To właśnie na terenie Beskidu Wyspowego jest najwięcej drzewostanów jodłowych w całych Polskich Karpatach. Wysoka przewodność właściwa, bardzo niska zawartość wody oraz bardzo wysoka aktywność enzymatyczna „Miodu Spadziowego z Beskidu Wyspowego” to parametry ściśle związanym z obszarem produkcji tego miodu, odróżniające go od innych miodów spadziowych. Produkowany jest przez pszczoły miejscowe linii Dobra, objęte programem ochrony zasobów genetycznych. Nadzór nad produktem ma Stowarzyszenie Producentów Miodu Spadziowego z Beskidu Wyspowego. Ma barwę koloru ciemnozielonego do czarnego z możliwymi ciemnobrązowymi przebarwieniami. Po skrystalizowaniu przybiera barwę jaśniejszą, zielonoszarą do brązowej. Krystalizacja następuje powoli, po ok 4 miesiącach od wywirowania; ma formę drobnoziarnistą Miód ma intensywny aromat, ze specyficznym przypominającym żywicę zapachem, smak ma delikatny, słodki. Jego wyższość nad miodami nektarowymi polega na prawie 10 krotnie wyższej zawartości soli mineralnych oraz mikroelementów. Posiada działanie antyseptycznie, przeciwzapalnie i wyksztuśne, a także wspomaga działanie systemu immunologicznego, zwiększając tym samym odporność organizmu. Miód spadziowy z Beskidu Wyspowego polecany jest w chorobach dróg oddechowych, przewodu pokarmowego, serca, naczyń krwionośnych i układu krążenia, w zaburzeniach trawienia, a także w stanach wyczerpania fizycznego i psychicznego.", "url": "https://miodybeskidzkie.pl/product/miod-spadziowy-z-beskidu-wyspowego/", "category": "małopolskie", "sub_category": "Miody", "phrase": "Miód spadziowy z Beskidu Wyspowego"}