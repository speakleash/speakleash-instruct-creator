{"meta_description": "Zamów Miód spadziowy z Beskidu Wyspowego 650 g bezpośrednio od Miody Beskidzkie – Pogorzany w serwisie 🐝 123miody.pl | Miód z lokalnej pasieki | Miody prosto od producenta. Sprawdź!", "title": "Miód spadziowy z Beskidu Wyspowego 650 g | Pogorzany | 🍯 123miody.pl | Miód z lokalnej pasieki | Miody prosto od producenta", "content": "Ze względu na naturalny proces krystalizacji miód spadziowy z Beskidu Wyspowego występuje zarówno w postaci stałej (krupiec), jak i płynnej (patoka).  Spadź jodłowa to niezwykle cenna, trudna do zdobycia substancja. Produkują ją maleńkie mszyce z gatunku miodownica jodłowa zielona. Te pracowite owady pozyskują z jodłowych gałązek sok roślinny, a następnie przekształcają go w lepką i bardzo słodką spadź, obfitującą w składniki mineralne, tlenki potasu, magnezu, fosforu oraz sodu, a także witaminy z grupy B.  Ta pożywna ciecz stanowi doskonałe źródło węglowodanów dla pszczół. Spadź iglasta nie ma jednak wyrazistego zapachu ani intensywnego koloru, więc znalezienie jej na jodłowych gałązkach i igiełkach jest niełatwym zadaniem. Wyspecjalizowały się w nim pszczoły rasy kraińskiej linii Dobra. Od setek lat zamieszkują one czyste, nienaruszone działalnością człowieka lasy jodłowe porastające od wieków tereny górzystego Beskidu Wyspowego. W tym czasie doskonale przystosowały się do trudnych warunków panujących na tym obszarze.  Nasze miejscowe pszczoły odnajdują więc wprawnie kropelki spadzi jodłowej i przynoszą je z lasu do ula. Następnie rozpoczyna się proces tworzenia miodu. W tym okresie zapewniamy owadom odpowiednie warunki i dużo czasu oraz spokoju, aby mogły wyprodukować przysmak najwyższej jakości. Kiedy skończą, wybieramy część ich dzieła z uli. Potem miód trzeba już tylko odwirować, przecedzić i rozlać do słoików.  W taki właśnie naturalny, zrównoważony sposób powstaje miód spadziowy z Beskidu Wyspowego. Jest on bardzo słodki, ale dzięki wyraźnym i czystym leśnym nutom jego słodycz nie wydaje się przytłaczająca. Piękny, ciemny kolor tego miodu oraz towarzyszący mu charakterystyczny aromat przywodzą na myśl dziewiczą puszczę Beskidu Wyspowego. Skosztowanie go pozwoli każdemu smakoszowi przenieść się na kilka chwil na cienistą polanę położoną pośrodku łagodnie szumiącego lasu.    Kiedy stosować miód spadziowy z Beskidu Wyspowego? Warto sięgnąć po niego, by: • bez wyrzutów sumienia zjeść coś pysznego, • wzmocnić swoją odporność, • wspomóc leczenie przeziębienia, grypy i innych infekcji, • złagodzić przebieg chorób przewodu pokarmowego, • uregulować pracę układu sercowo-naczyniowego, • wyrwać się z zimowego marazmu i nabrać pozytywnej energii.    Miód spadziowy z Beskidu Wyspowego z pewnością okaże się trafionym, zaskakującym prezentem dla każdego konesera miodów!", "url": "https://www.123miody.pl/oferta/miod-spadziowy-z-beskidu-wyspowego-650-g-i1489", "category": "małopolskie", "sub_category": "Miody", "phrase": "Miód spadziowy z Beskidu Wyspowego"}