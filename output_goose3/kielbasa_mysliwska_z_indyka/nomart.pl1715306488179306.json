{"meta_description": "", "title": "Kiełbasa Drobiowa - Blog kulinarny", "content": "Pierś i udźce z indyka oraz pierś gęsi – z tego składa się prezentowana dziś kiełbasa drobiowa. Wersja parzona oraz wędzona i parzona, więc wykonać mogą też pasjonaci nie posiadający wędzarni. Przyprawy:  90 g soli (17-18 g na każdy kilogram) – stosować można samą sól peklującą, 50/50 z solą zwykłą lub samą sól zwykłą, gdy chcemy wyeliminować azotyny.  1 łyżeczka majeranku  1 łyżeczka pieprzu  10 zmielonych ziaren ziela angielskiego  4-5 zmielonych liści laurowych. Wykonanie:  Gęsinę i udźce mielimy na drobnych oczkach (2,7-4,5)  Pierś indyczą rozdrabniamy na szarpaku lub kroimy nożem w kostkę 1 cm.  Dodajemy przyprawy i dokładnie mieszamy i na koniec ubijamy w pojemniku. Zostawiamy w chłodzie na 12-24 h.  Po tym czasie ponownie wyrabiamy przez około 20 minut do uzyskanie spójnej masy. Nadziewamy ścisło osłonki białkowe 45-55 mm. Nadziane batony nakłuwamy w miejscach gdzie widoczne są pęcherze powietrza i wieszamy na kilka godzin w celu osadzenia i wyschnięcia. Obróbka termiczna.  Wersja parzona – wkładamy do wody o temperaturze 80 st C i parzymy przez 1 godzinę. Potem wyjmujemy, studzimy, i wieszamy w chłodnym pomieszczeniu lub lodówce na 24-48 h. Wersja wędzona i parzona – wkładamy do rozgrzanej wędzarni. Wędzimy w temperaturze 60-70 st C przez 3.5-4 h, a następnie parzymy przez 20-30 minut w temp. 80 st C. Potem wyjmujemy, studzimy, i wieszamy w chłodnym pomieszczeniu lub lodówce na 24-48 h.  Smacznego.", "url": "https://nomart.pl/wordpress/kielbasa-drobiowa/", "category": "lubuskie", "sub_category": "Mięso świeże oraz produkty mięsne", "phrase": "Kiełbasa myśliwska z indyka "}