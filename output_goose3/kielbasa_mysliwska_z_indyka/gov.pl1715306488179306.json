{"meta_description": "Produkt wpisany na listę produktów tradycyjnych w dniu 2018-11-16 w kategorii Produkty mięsne w woj. lubuskim.", "title": "Kiełbasa myśliwska z indyka - - Portal Gov.pl", "content": "Zewnętrzna ciemnobrązowa z lekkim połyskiem, z prześwitami składników pod osłonką. Charakterystyczny dla kiełbas pieczonych, suchych z mięsa peklowanego z wyczuciem przypraw, zwłaszcza czosnku i jałowca. Gmina Sława położona jest w powiecie wschowskim w południowo-wschodniej części województwa lubuskiego. Obszar gminy w połowie porośnięty jest kompleksem leśnym z przepięknym Pojezierzem Sławskim, a pozostałą część stanowią użytki rolne. Na tym terenie bardzo dużą rolę odgrywa turystyka, ale także produkcja żywności o znaczeniu ponadregionalnym. Sława to zagłębie niewielkich gospodarstw zajmujących się hodowlą drobiu, trzody chlewnej oraz bydła, z których ta pierwsza rozwinęła się tak bardzo, że województwo lubuskie stało się jednym z większych zagłębi producentów drobiu. Z mięsa drobiowego przygotowywano przeróżne wyroby, które dzięki swoim wartościom odżywczym zyskały popularność i stały się wizytówką regionu. Jednym z przykładów jest od wielu lat przygotowywana na tym terenie kiełbasa myśliwska z indyka. Początkowo mięso indycze jest rozdrabniane i kutrowane z niewielką ilością lodu, a w fazie końcowej dodawane są przyprawy. Po nadzianiu masy w osłonki następuje odkręcanie i wieszanie na kijach i wózkach wędzarniczych czyli tzw. osadzanie. Po procesie osadzenia następuje wędzenie i pieczenie w gorącym dymie.", "url": "https://www.gov.pl/web/rolnictwo/kielbasa-mysliwska-z-indyka", "category": "lubuskie", "sub_category": "Mięso świeże oraz produkty mięsne", "phrase": "Kiełbasa myśliwska z indyka "}