{"meta_description": "Oficjalny serwis Urzędu Marszałkowskiego Województwa Śląskiego w Katowicach", "title": "Poznać smaki regionu - Serwis Województwa Śląskiego", "content": "W chorzowskim Parku Etnograficznym odbył się Jarmark Produktów Tradycyjnych połączony z konkursem „Nasze Kulinarne Dziedzictwo – Smaki Regionów”. W wydarzeniu wziął udział wicemarszałek województwa Wojciech Kałuża Podczas Jarmarku odbył się finał konkursu „Nasze Kulinarne Dziedzictwo – Smaki Regionów” na najlepszy regionalny produkt żywnościowy oraz najlepszą potrawę regionalną. Do udziału zakwalifikowano 59 produktów oraz 9 zespołów w części gastronomicznej. Komisje konkursowe przyznały wiele nagród równorzędnych i wyróżnień. Trzy produkty i dwie potrawy otrzymały nominacje do nagrody „Perła 2019”. Wręczane nastąpi tradycyjnie podczas Wielkiego Finału Konkursu 29 września na targach \"Smaki Regionów\" w Poznaniu. Obecny na wydarzeniu wicemarszałek Wojciech Kałuża pogratulował laureatom nagród oraz podkreślił jak ważna jest promocja lokalnych potraw. Podczas imprezy można było spróbować dań i produktów, wpisanych na Listę Produktów Tradycyjnych Województwa Śląskiego m.in. necówki, krupnioków, kołoczy czy nalewek. Michał Bałazy, kucharz, ambasador Kulinarny Polski, juror Polskich i międzynarodowych konkursów kulinarnych poprowadził dla gości pokaz kulinarny wraz z degustacją przygotowanych dań. Jan Krysiak z Polskiego Stowarzyszenia Piwowarów Domowych Śląski Oddział Terenowy zaprezentował pokaz warzenia piwa i przeprowadził konkurs konsumencki na najlepsze piwo domowe. Nie zabrakło również występów artystycznych. Na scenie pojawili się Kapela Fedaków, Kapela Biesiadna z Poraja oraz Zespół Whisky River. • I miejsce – KGW Popielów – Radziejów za zupę z marchwi na mleku oraz wieprzowinę po śląsku z gałuszkami • I miejsce - KGW Ornontowice za rosół z perliczki i chachor szałot z kotletem z kością • II miejsce – KGW Dębieńsko za rosół z młodzika (młodego gołębia) i młodzika po śląsku z kartoflami i buraczkami • III miejsce – Stowarzyszenie Krzewienia Kultury i Dawnych Tradycji Gminy Wręczyca Wielka za zupę ogórkową i gulasz z dzika z placuszkami ziemniaczanymi • KGW Popielów – Radziejów za zupę z marchwi na mleku oraz wieprzowinę po śląsku z gałuszkami • KGW Ornontowice za rosół z perliczki i chachor szałot z kotletem z kością • Rafał Bobowski za syrop z moiczków (syrop z mniszka lekarskiego)", "url": "https://slaskie.pl/content/poznac-smaki-regionu", "category": "śląskie", "sub_category": "Oleje i tłuszcze (masło, margaryna itp.)", "phrase": "Masło krzepickie"}