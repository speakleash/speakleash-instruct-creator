{"meta_description": "Kolejna odsłona popularnych w Żakowoli Radzyńskiej pączk&oacute;w, tym razem z powidłami z anton&oacute;wek. Pulchne w dotyku o zapachu ciasta drożdżowego i nadzienia jabłkowego.\r\n\r\n\tDo...", "title": "Pączki żakowolskie z powidłami z antonówek : Radzyńska Kraina Serdeczności", "content": "Kolejna odsłona popularnych w Żakowoli Radzyńskiej pączków, tym razem z powidłami z antonówek. Pulchne w dotyku o zapachu ciasta drożdżowego i nadzienia jabłkowego. Do przygotowania potrawy potrzebne są następujące składniki: mąka pszenna, mleko, drożdże, jajka, margaryna, cukier waniliowy, spirytus, powidła z antonówek, smalec swojski, cukier puder do obsypywania.    W Żakowoli Radzyńskiej pączki były daniem niedzielnym i obowiązkowo smażono je w „tłusty czwartek\". Pączki najczęściej nadziewano marmoladą z antonówek.  Antonówki sprowadził do Żakowoli Radzyńskiej Franciszek Wajszczuk, który w 1940 roku założył szkółkę i zaopatrzył w antonówki całą wieś. Do dzisiaj gospodynie z Żakowoli Radzyńskiej zajmują się wyrobem powideł z antonówek, których używa się jako nadzienia do pączków.", "url": "https://krainaserdecznosci.pl/pl/paczki-zakowolskie-z-powidlami-z-antonowek", "category": "lubelskie", "sub_category": "Wyroby piekarnicze i cukiernicze", "phrase": "Pączki żakowolskie z powidłami antonówek"}