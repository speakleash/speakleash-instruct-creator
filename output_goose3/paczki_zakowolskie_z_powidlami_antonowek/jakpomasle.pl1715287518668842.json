{"meta_description": "Przepis na pyszne tradycyjne pączki żakowolskie z konfiturą z dzikiej róży. Usmaż pączki we własnej kuchni i zaskocz rodzinę.", "title": "Pączki Żakowolskie tradycyjne z konfiturą •", "content": "Pączki nawet lubię, ale tylko te domowe. Kupne wcale mi nie smakują. Są albo za bardzo napuszonę albo za tłuste, no i ze śladową ilością marmolady. Najpyszniejsze są te z konfiturą z płatków róży. Kiedyś jadłam domowy dżem z płatków róży, był bardzo „mocny” i aromatyczny w smaku. Póżniej nigdy nie spotkałam się z takim smakiem. A dziś, z wygody rzecz jasna, kupuję marmoladę o smaku róży, która wyprodukowana jest m.in. z przecieru jabłkowego (dużo pektyn). Przepis na te pączki kiedyś znalazłam w internecie, bo potrzebowałam go na ćwiczenia na uczelni. Tak, tak! Na studiach smażyłyśmy pączki! Przepis miały być tradycyjny, więc zaproponowałam „Pączki Żakowolskie z powidłami z antonówek”.  O tradycji mowa, zatem przytoczę kilka słów o tychże pączkach:  „Żakowola Radzyńska powstała w II połowie XIX wieku, w okresie realizacji dekretu uwłaszczeniowego z 1864 roku. Osadnictwo w tej wsi związane jest z drogą Radzyń – Międzyrzec. Od niepamiętnych czasów w Żakowoli Radzyńskiej były spożywane pierogi, pączki, parowańce i racuchy. Pączki były daniem niedzielnym a obowiązkowym w karnawale „tłusty czwartek”. Podstawowym daniem były pierogi, w dzień powszedni – bez jajek, tłuszczu – a w niedzielę bułki pieczone w piecu i pączki. Pączki nadziewano wiśniami, makiem, marmoladą z antonówek, czarną porzeczką lub dziką różą. Antonówki sprowadził do Żakowoli Radzyńskiej Franciszek Wajszczuk, który w 1940 roku założył szkółkę i zaopatrzył w antonówki całą wieś. Dzisiaj pozostała jeszcze tradycja wyrobu powideł z antonówek, których używa się jako nadzienia do pączków.” Drożdże rozetrzeć z łyżką cukru, dodać 200 g mąki i 1/2 szklanki mleka, wymieszać. Po około pół godziny przesiać mąkę, jajka utrzeć z cukrem. Do masy jajecznej dodać mąkę, wyrośnięty rozczyn, ziarenka wanilię, sok z cytryny, otartą skórkę, resztę mleka, szczyptę soli i spirytus. Wyrabiać do czasu, aż ciasto będzie gładkie i lśniące, a na powierzchni ukażą się pęcherzyki. Dodać roztopiony tłuszcz, jeszcze chwilę wyrabiać. Uformować kulę i zostawić w ciepłym miejscu na 10 – 15 minut, gdy zacznie rosnąć wyrobić.    Porcje ciasta nabierać łyżką (na każdego pączka wystarczą 2 łyżki), formować w dłoni małe krążki, nałożyć pół łyżeczki nadzienia, zlepić, uformować kulę, odłożyć na stolnicę oprószoną mąką. Przykryć ściereczką i pozostawić do wyrośnięcia w ciepłym miejscu. Smażyć w głębokim tłuszczu po obu stronach na złoty kolor, wyjąć, osączyć na bibule, posypać cukrem pudrem.", "url": "https://www.jakpomasle.pl/paczki-tradycyjne-z-konfitura/", "category": "lubelskie", "sub_category": "Wyroby piekarnicze i cukiernicze", "phrase": "Pączki żakowolskie z powidłami antonówek"}