{"meta_description": "Jedyny taki produkt na rynku! Syrop z czarnego bzu jest znakomitym dodatkiem do budyniu, naleśników, herbaty, sosów i deserów.", "title": "Syrop z Czarnego Bzu z Puszczy Mariańskiej • Kraina Czarnego Bzu", "content": "Syrop z czarnego bzu, podobnie jak sok z czarnego bzu z Puszczy Mariańskiej, znajduje się na Liście Produktów Tradycyjnych i Regionalnych Ministerstwa Rolnictwa i Rozwoju Wsi. Zachowuje wszelkie właściwości soku, przy czym dodatek cukru sprawia, że może stać się znakomitym dodatkiem do budyniu, naleśników, herbaty, sosów i deserów. Najwięcej właściwości prozdrowotnych przypisuje się owocom i kwiatom czarnego bzu. Jedną z nich jest np. działanie najbardziej charakterystyczne, czyli walka z przeziębieniem i grypą. Soki i syropy z czarnego bzu mogą być stosowane w przeziębieniu i grypie, ponieważ ma on działanie przeciwgorączkowe, przeciwbólowe, wykrztuśne i immunostymulujące. Poza tym bez czarny charakteryzuje się działaniem silnie moczopędnym, obniżającym stężenie triglicerydów i cholesterolu we krwi. Gęsty syrop z kwiatu czarnego bzu warto stosować przede wszystkim podczas infekcji górnych dróg oddechowych. Uważa się, że kwiaty omawianej rośliny mogą ułatwiać odkrztuszanie oraz działają rozkurczowo. Syrop z czarnego bzu polecany jest podczas stanów zapalnych stawów, ze względu na zawartość kwasów fenolowych, organicznych oraz steroli i garbników, które wykazują działanie przeciwzapalne. Można go pić samodzielnie lub po rozcieńczeniu wodą.", "url": "https://krainabzu.pl/produkty/syrop-z-czarnego-bzu/", "category": "mazowieckie", "sub_category": "Napoje (alkoholowe i bezalkoholowe)", "phrase": "Sok z czarnego bzu z Puszczy Mariańskiej"}