{"meta_description": "", "title": "Kiermasz miodu już dziś | Tychy.pl", "content": "6 i 7 sierpnia 2021 na Tyskich Halach Targowych odbędzie się II Kiermasz Miodów i Roślin Miododajnych. Data nie jest przypadkowa, gdyż 8 sierpnia obchodzony jest w Polsce Dzień Pszczoły. Wszyscy wiemy jak prozdrowotne właściwości ma miód i produkty pszczele, coraz częściej zwracamy również uwagę na dbałość o zachowanie bioróżnorodności w lokalnym ekosystemie. Na kiermasz przyjadą wystawcy z kraju, aby oferować mieszkańcom naszego regionu miody i produkty pszczele ze swoich pasiek z czystych ekologicznie terenów parków krajobrazowych, gdzie pszczoły korzystają z pożytków rezerwatów przyrody. – Na kiermaszu zwracać będziemy uwagę na to jak można chronić pszczoły i dzikie zapylacze, będziemy promować łąki kwietne, a na stanowisku Stowarzyszenia Pszczelarzy będzie można zdobyć wiedzę jak prawidłowo prowadzić swoje gospodarstwo pasieczne i jak opiekować się pszczołami. Warsztaty ekologiczne dla dzieci z żywą pasieką, konkursy i zabawy. Dodatkowo swój punkt będzie Metropolia Górnośląsko-Zagłębiowska która realizuje w regionie projekt łąk kwietnych w miastach – zachęca organizator. • Miody z gospodarstw pszczelarskich z różnych rejonów Polski: Miody leśne, Miody spadziowe, akacjowe i wielokwiatowe, oraz Certyfikowane Produkty Tradycyjne • Piwo miodne, Napoje propolisowe- marki PROPSS – Propss Corp. jako pierwszy na świecie wytwarza napoje bezalkoholowe na bazie propolisu. Będzie sok z czarnego bzu z • Puszczy Mariańskiej (Produkt na Liście Produktów Tradycyjnych i Regionalnych Ministerstwa Rolnictwa i Rozwoju Wsi. ) • Punkty z Apiterapią ( łac. apis – pszczoła i grec. therapia – leczenie) Lecznicza kolekcja ApiAero , inhalatory do terapii z ula ,inhalatory do propolterapii, kapsułki do propolterapii, świece woskowe, ekstrakty propolisowe, wdychanie zdrowotnego powietrza z ula.", "url": "https://www.tychy.pl/2021/08/06/kiermasz-miodu-juz-dzis/", "category": "mazowieckie", "sub_category": "Napoje (alkoholowe i bezalkoholowe)", "phrase": "Sok z czarnego bzu z Puszczy Mariańskiej"}