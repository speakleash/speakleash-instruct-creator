{"meta_description": "Sok z czarnego bzu pomaga zwalczyć przeziębienie i zmęczenie, wspomaga odporność. Można go dodać do herbaty. 100 % owoców!", "title": "Sok z Czarnego Bzu z Puszczy Mariańskiej • Kraina Czarnego Bzu", "content": "Sok z czarnego bzu z Puszczy Mariańskiej jest produktem, który zarejestrowaliśmy na Liście Produktów Tradycyjnych i Regionalnych Ministerstwa Rolnictwa i Rozwoju Wsi. Znalazł się tam nieprzypadkowo, ponieważ czarny bez od wieków, jako skarb medycyny ludowej, pomaga zwalczyć przeziębienie i zmęczenie, wspomaga odporność. Można go dodać do herbaty, rozcieńczać wodą lub pić samodzielnie. Jest to 100 % sok tłoczony z owoców czarnego bzu. Kwiaty czarnego bzu zawierają dużo flawonoidów i kwasów fenolowych, a ponadto kwasy organiczne, sterole, olejek, garbniki, triterpeny, sole mineralne. Taka kompozycja składników decyduje o właściwościach napotnych i przeciwgorączkowych kwiatów. A ponadto działają też moczopędnie, uszczelniają ściany naczyń włosowatych i poprawiają ich elastyczność. Ze względu na właściwości przeciwzapalne stosuje się je także do płukania chorego gardła i okładów przy zapaleniu spojówek. Jeszcze większą różnorodność cennych substancji kryją w sobie owoce czarnego bzu: m.in. glikozydy antocyjanowe, pektyny, garbniki, kwasy owocowe, witaminy (szczególnie dużo witaminy C i prowitaminy A), sole mineralne (wapnia, potasu, sodu, glinu i żelaza). Poza właściwościami napotnymi i moczopędnymi mają też lekko przeczyszczające i przeciwbólowe. Należą do tzw. środków czyszczących krew, poleca się je jako lek odtruwający i pomagający usuwać z organizmu szkodliwe produkty przemiany materii i toksyny w chorobach reumatycznych oraz skórnych. Owoce czarnego bzu są też stosowane w stanach zapalnych żołądka i jelit, a także jako pomocniczy lek przeciwbólowy w nerwobólach i rwie kulszowej.", "url": "https://krainabzu.pl/produkty/sok-z-czarnego-bzu/", "category": "mazowieckie", "sub_category": "Napoje (alkoholowe i bezalkoholowe)", "phrase": "Sok z czarnego bzu z Puszczy Mariańskiej"}