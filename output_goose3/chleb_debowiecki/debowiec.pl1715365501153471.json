{"meta_description": "", "title": "DNI DĘBOWCA- 670 LECIE NADANIA PRAW MIEJSKICH DLA DĘBOWCA", "content": "Wooooww! Co to był za dzień! 14 lipca przechodzi do historii hucznym świętowaniem na płycie dębowieckiego rynku. Rok 2019 jest dla Dębowca szczególny. To właśnie na ten rok przypada kolejna okrągła rocznica nadania praw miejskich dla Dębowca. 670 lat. Chociaż Dębowiec utracił prawa miejskie, to nadal pamiętamy i podkreślamy ten ważny dla naszej historii fakt. Sięgając w głąb historii Dębowiec niegdyś jako miasteczko był tętniącym życiem ośrodkiem. Jako organizatorzy połączyliśmy wspólne świętowanie tej pięknej rocznicy wraz z Dniami Dębowca. Wyjątkowo w tym roku imprezę zorganizowaliśmy w centrum rynku. Na ten dzień przygotowaliśmy mnóstwo atrakcji. Zaczęliśmy o godzinie 15:00. Na rozgrzewkę przed dobrą zabawą zafundowaliśmy konkursy sprawnościowe dla najmłodszych oraz rodziców. Dzieciaki zaprezentowały w konkurencjach swoje umiejętności kręcenia hula hop, biegu slalomem z piłką, a rodzice zmagali się ze „strzałem gola do bramki z gumowych kaloszy”. Duża dawka emocji i śmiechu wprowadziła doskonały nastrój wśród uczestników. W międzyczasie Panie z Kół Gospodyń Wiejskich przygotowały regionalne poczęstunki- placki, amoniaczki, proziaczki, chleb ze smalcem, ogórki, kulebiaki i wiele innych i każdy uczestnik mógł skosztować tych wspaniałych wyrobów. Dla tych, których interesuje historia przygotowaliśmy również wystawę starych zdjęć. Wystawa „Trochę o tym jak kiedyś tu było, trochę o tym czego tu nie ma, trochę kontrastu z teraz” cieszyła się ogromnym zainteresowaniem. Na obrazach zamieściliśmy fotografie wraz z opisami starego Dębowca. Domy, których już nie ma, stary Dwór Dębowiecki, Spichlerz, to niektóre z pięknych historycznych perełek Dębowca. Wszystkich mieszkańców oraz gości serdecznie przywitał Wójt Gminy Dębowiec Marcin Bolek życząc dobrej zabawy. W międzyczasie na scenę wyszedł zespół HIT BOYZ, który świetnie zaprezentował covery największych hitów Disco Polo. Na rynku pojawiali się kolejni fani zaproszonych zespołów. Po dobrym koncercie tych energicznych chłopaków na scenę wyszedł nasz regionalny zespół Folklorystyczny „KAŚKA”. Ludowe nuty również znalazły swoich odbiorców. Zbliżający się finałowy koncert gwiazdy wieczoru poprzedził występ znanego już niektórym zespołu TACY SAMI. Gościli u nas dwa lata temu coverując największe hity zespołu LADY PANK. W tym roku również postawiliśmy na chłopaków nie zawiedli. Co to był za koncert! Petarda! Kawał dobrego polskiego rocka na rynku w Dębowcu! Tego jeszcze nie było! Dębowiecki rynek zaczął tętnić życiem. Ojjjj dawno nie było tutaj tyle osób. I chyba nie było osoby która nie zna hitów takich jak „Tacy Sami”, „Kryzysowa Narzeczona”, „Zawsze tam gdzie Ty”. I grali by jeszcze jakby nie przyjazd gwiazdy wieczoru na którą również wszyscy czekali. Chwilę po godzinie 21:00 na scenę wszedł CZADOMAN. I dał czadu! Wykonał swoje największe hity, między innymi słynną „Rudą”, a na scenie towarzyszyły mu tańczące dziewczyny. Koncerty na płycie rynku przeszły do historii. Zakończyliśmy imprezę z miłymi wspomnieniami. O catering w tym dniu zadbał Hotel restauracja Grodzka z Biecza. Dla najmłodszych mieliśmy również dmuchane zjeżdżalnie, eurobungee, byk rodeo, dmuchane balony i zabawki. Dziękujemy za obecność, za pomoc i zaangażowanie w organizacji imprezy. Szczególne podziękowania dla jednostek OSP które w tym dniu zadbały o bezpieczeństwo na drogach. Podziękowania kierujemy również do Pana Bogusława Packa- prowadzącego imprezę. Mamy nadzieję że każdy znalazł coś dla siebie.", "url": "https://www.debowiec.pl/dni-debowca-670-lecie-nadania-praw-miejskich-dla-debowca/", "category": "podkarpackie", "sub_category": "Wyroby piekarnicze i cukiernicze", "phrase": "Chleb dębowiecki"}