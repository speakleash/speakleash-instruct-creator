{"meta_description": "Parafia Św. Bartłomieja w Dębowcu", "title": "Informator", "content": "Drodzy Parafianie. Niech Chrystus Zmartwychwstały obdarza Was obfitością swoich łask, niech wnosi nadzieję i radość, niech umacnia Was swoją obecnością przez Słowo i Ciało, byście byli wyraźnym znakiem Jego obecności we współczesnym świecie. Niech umacnia zwłaszcza dotkniętych cierpieniem, chorobą, wszelką ludzką krzywdą i zranionych grzechem. Wszystkim życzę Wesołego Alleluja! Msze Święte w Poniedziałek Wielkanocny według porządku niedzielnego tzn. 730, 900, 1030, 1200, w Łazach Dębowieckich o 730 i 900. Składka z tego dnia przeznaczona jest na KUL. Uroczyste świętowanie Wielkanocy rozciąga się na oktawę. Każdy dzień tego tygodnia ma rangę uroczystości. Dlatego w piątek nie obowiązuje wstrzemięźliwość od pokarmów mięsnych. Druga niedziela Wielkanocna, czyli 7 kwietnia jest Niedzielą Miłosierdzia Bożego. Składka z Niedzieli Miłosierdzia przeznaczona jest na „Caritas Diecezji Rzeszowskiej”. Zmiana tajemnic różańcowych i Adoracja Najświętszego Sakramentu. W Parafii kwesta na prace remontowe. Dziękuję wszystkim, którzy zaangażowali się w przygotowanie Triduum Paschalnego oraz Świąt Wielkanocnych w kościele parafialnym i w kaplicy w Łazach Dębowieckich. Na początek dziękuję moim współbraciom za posługę i przygotowywanie Liturgii Triduum Paschalnego. Dziękuję Panom którzy ustawiali Grób Pański. Dziękuję p. kościelnemu i Jego rodzinie za pomoc w sprzątaniu Kościoła. Dziękuję za przygotowanie Ołtarza Adoracji, dekoracji do Grobu Pańskiego, za przyozdobienie klombów przy kościele, przygotowanie miejsc do poświecenia pokarmów. Dziękuję Państwu Dąbrowskim za kwiaty do kościoła. Dziękuję p. organiście, lektorom, i ministrantom. Gwardii Dębowieckiej i Druhom z OSP (od tych najmłodszych do najstarszych) za pełnienie warty honorowej przy Grobie Pańskim. Niech Wszystkim, których nie wymieniam z imienia i nazwiska błogosławi Zmartwychwstał Chrystus. Dziękuję wam wszystkim biorącym udział w liturgiach kolejnych dni i w Adoracji Wielki Czwartek, w Wielki Piątek i w Wielką Sobotę oraz w czasie Rezurekcji. Dziękuję Paniom z Caritas, za przygotowanie i dostarczenie paczek osobom starszym, samotnym i ubogim z naszej parafii. Przypominamy, że ze zmianą czasu zmienia się godzina mszy świętej wieczornej: w Dębowcu z godz. 1700 na 1800, a w Łazach Dębowieckich z godz. 1600 na 1700. W tym tygodniu mamy pierwszy czwartek, piątek i sobotę miesiąca kwietnia. Spowiedź codziennie ½ przed mszą świętą. W Łazach w czwartek od godz. 1645, a w piątek od godz. 1730 w kościele parafialnym. W pierwszą sobotę adoracja Wynagradzająca N. S. Marii w Łazach od godz. 1600 i o godz. 1700 Msza Święta.", "url": "http://www.debowiec.ejp2.pl/index.php/duszpasterstwo/parafialne/duszpasterze/25-informator", "category": "podkarpackie", "sub_category": "Wyroby piekarnicze i cukiernicze", "phrase": "Chleb dębowiecki"}