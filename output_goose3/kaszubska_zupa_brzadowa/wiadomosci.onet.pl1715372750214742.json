{"meta_description": "W tradycji Kaszubów wigilie były zazwyczaj bardzo skromne. Nie było też zwyczaju przygotowywania 12 potraw. Na stołach nie mogło zabraknąć jednak ryb, ziemniaków i zupy z suszu. I tak, w wielu domach, jest do dziś.", "title": "Zupa brzadowa i śledź, czyli wigilia na kaszubskim stole", "content": "- W przeszłości wilijnô wieczerza była na Kaszubach bardzo skromna i nie tak uroczyście obchodzona, jak obecnie. Na stół podawane były potrawy postne – mówi Roman Drzeżdżon Muzeum Piśmiennictwa i Muzyki Kaszubsko-Pomorskiej w Wejherowie. Wśród niech popularny był śledź z ziemniakami w mundurkach, tj. slédz z pùlkama. Oprócz tego jadano m.in. groch z kapustą, brzadową zupã oraz potrawy przyrządzone z różnych rodzajów ryb. Te potrawy goszczą na kaszubskich stołach do dziś. Podobnie, jak śledzie w sosie ze śmietany z jabłkami i cebulą oraz ziemniakami w \"mundurkach\". W niektórych domach podaje się też piernik z marchwi. Dawniej, podobnie jak obecnie w wielu kaszubskich domach, nie było zwyczaju stawiania 12 potraw, jak to było w innych regionach Polski. - Liczba potraw uzależniona była od zasobności domostwa. Opłatek wigilijny pojawił się na Kaszubach dopiero po II wojnie światowej – dodaje znawca tradycji kaszubskiej. Natomiast mięso pojawiało się na stole dopiero w pierwszy dzień świąt Bożego Narodzenia. W niektórych domach jadano potrawy mięsne zaraz po przyjściu z pasterki. Na świątecznym stole pojawiały się najczęściej potrawy z wieprzowiny oraz drobiu. Do wody wrzucamy suszone owoce, np. śliwki, jabłka, gruszki, gotujemy ok. 20 minut. Gdy owoce zmiękną, dodajemy kompot i przyprawiamy solą i cukrem. Zupę zagęszczamy kisielem owocowym. Można też dodać kluseczki lub makaron. Zupa od 2006 roku jest na liście produktów tradycyjnych województwa pomorskiego.", "url": "https://wiadomosci.onet.pl/trojmiasto/zupa-brzadowa-i-sledz-czyli-wigilia-na-kaszubskim-stole/rhmg74g", "category": "pomorskie", "sub_category": "Gotowe dania i potrawy", "phrase": "Kaszubska zupa brzadowa"}