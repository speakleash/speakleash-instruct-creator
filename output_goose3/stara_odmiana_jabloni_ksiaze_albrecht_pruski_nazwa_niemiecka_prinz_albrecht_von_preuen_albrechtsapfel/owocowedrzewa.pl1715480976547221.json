{"meta_description": "", "title": "Jabłoń Książę Albrecht Pruski", "content": "Jabłoń ‘Książę Albrecht Pruski’ jest starą odmianą wyhodowaną na zamku w Kamieńcu Ząbkowickim przez pałacowego ogrodnika ze skrzyżowania odmian ‘Cesarz Aleksander’ i ‘Reneta Baumana’. Ceniona za swoje piękne i smaczne owoce. Liście jabłoni mają ciemnozieloną barwę. Drzewko zakwita na wiosnę w maju, wtedy drzewo obrasta białymi kwiatami zebranymi w kwiatostany. Przyciąga wtedy dużą ilość zapylających owadów. Owoc jabłoni jest duży, kulisty i lekko spłaszczony. Skórka owoców jest gładka, zielonożółta i pokryta czerwonym rumieńcem. Miąższ jest biały, ścisły, średnioziarnisty, aromatyczny i kwaskowaty. Jabłoń można sadzić na terenie całej Polski. Preferuje glebę żyzną i umiarkowanie wilgotną. Drzewo najlepiej sadzić na wiosnę. Warto znaleźć dobrze nasłonecznione stanowisko, które jest już odchwaszczone. Pielęgnacyjne przycinanie najlepiej wykonywać pod koniec lutego wycinając pędy, które nie dopuszczają światła do korony i te, które na siebie nachodzą. Drzewo zaczyna owocować wcześnie, plonuje bardzo obficie, z tendencją do owocowania przemiennego. Owoce dojrzewają w połowie września, a do spożycia nadają się w październiku. Odmiana wymaga obecności innych odmian jabłoni do zapylenia. Najbardziej znanymi zapylaczami są ‘Koksa Pomarańczowa’, ‘Cesarz Wilhelm’, ‘Kronselka’. Owoce jabłoni są bardzo uniwersalne w zastosowaniu. Można je zjeść na surowo, ale ponieważ jest to odmiana deserowa najlepiej przygotować z nich desery albo innego rodzaju przetwory. Odmiana odporna na mróz i dość odporna na parcha i mączniaka.", "url": "https://www.owocowedrzewa.pl/p/jablon-ksiaze-albrecht-pruski-malus-domestica-prinz-von-prussen/", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Stara odmiana jabłoni Książę Albrecht Pruski (nazwa niemiecka Prinz Albrecht von Preu?en, Albrechtsapfel)"}