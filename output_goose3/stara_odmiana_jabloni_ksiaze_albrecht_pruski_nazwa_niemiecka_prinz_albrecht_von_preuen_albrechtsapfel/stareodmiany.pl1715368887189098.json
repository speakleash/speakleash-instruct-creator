{"meta_description": "Joomla! - dynamiczny system portalowy i system zarządzania treścią", "title": "Książę Albrecht Pruski", "content": "Niemiecka odmiana wyhodowana w 1865 r. Owoce średnie i duże, kuliste lekko spłaszczone. Skórka gładka, mocna, zielonożółta z intensywnie czerwonym prążkowanym rumieńcem na połowie owocu. Miąższ średnio ścisły, lekko ziarnisty, soczysty, kwaskowaty, smaczny. Odmiana późnojesienna. Zbiór w połowie września, dojrzałość konsumpcyjną owoce osiągają w połowie października. Owoc deserowy, dobry też na przetwory. Drzewa rosną niezbyt silnie, tworząc kuliste lekko spłaszczone korony o grubych i sztywnych pędach. Wcześnie rozpoczynają owocowanie. Obfite plony dając zwykle co drugi rok. Odmiana odporna na parch jabłoni, mączniaka i mróz.", "url": "http://www.stareodmiany.pl/jabonie/76-ksi-albrecht-pruski-ksi-albrecht", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Stara odmiana jabłoni Książę Albrecht Pruski (nazwa niemiecka Prinz Albrecht von Preu?en, Albrechtsapfel)"}