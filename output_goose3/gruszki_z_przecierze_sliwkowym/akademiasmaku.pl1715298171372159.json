{"meta_description": "Gruszki to owoce, które świetnie sprawdzą się jako składnik przetworów.", "title": "Powidła gruszkowe", "content": "Powidła gruszkowe możesz zrobić na wiele sposobów: bez cukru, z dodatkiem szafranu. Do konfitury z gruszek pasować będą także śliwki oraz imbir. Wypróbuj przepisy na wariacje na temat powideł gruszkowych. Umyj i obierz gruszki. Usuń z nich gniazda nasienne i pokrój w niewielką kostkę. Duś owoce na małym ogniu. Wykorzystaj do tego garnek z grubym dnem, aby gruszki się nie przypaliły. Po tym, jak puszczą sok, dodaj szafran. Możesz smażyć powidła jednego dnia lub rozłożyć ten proces na kilka dni, np. godzinę dziennie. Pamiętaj, aby nie przykrywać gruszek na noc. Powidła możesz przełożyć do słoików, kiedy nabiorą odpowiedniej gęstości. Przed nałożeniem przetworów, dokładnie umyj i wyparz słoiki. Zakręć je i postaw do góry dnem. Możesz zapasteryzować powidła. W tym celu włóż słoiki do garnka z wodą do 2/3 ich wysokości. Gotuj około 20 minut. Umyj gruszki i pokrój je w kostkę o średniej wielkości. Wrzuć owoce do garnka i dosyp do nich cukier. Cytryny sparz wrzątkiem i zetrzyj z nich skórkę. Wyciśnij sok z jednej cytryny do garnka z gruszkami i cukrem. Dodaj też imbir. Wymieszaj wszystkie składniki. Pozostaw je na kilka, a nawet kilkanaście godzin, do puszczenia soku. Najlepiej odstawić gruszki na noc. Na drugi dzień smaż owoce z dodatkami na średnim ogniu. Mieszaj powidła co jakiś czas, do uzyskania pożądanej gęstości. Gorące powidła włóż do umytych i wyparzonych słoików. Dobrze, aby były jeszcze ciepłe. Zakręć słoiki i pasteryzuj je przez 30 minut w garnku wypełnionym wodą. Umyj i obierz gruszki. Wytnij z nich gniazda nasienne i pokrój w kostkę. Opłucz śliwki i usuń z nich pestki. Pokrój na ćwiartki. Włóż owoce do garnka i dolej kilka łyżek wody. Gotuj 30 minut pod przykryciem, dotąd aż puszczą sok. Potem smaż na mniejszym ogniu przez 3-4 godziny. Mieszaj od czasu do czasu. Pozostaw owoce na noc do ostygnięcia i odparowania. Nie przykrywaj garnka. Na drugi dzień znów smaż powidła 3-4 godziny. Pozostaw do ostudzenia na kolejną noc. Trzeciego dnia smaż owoce na bardzo małym ogniu dotąd, aż będą miały pożądaną gęstość. Pod koniec smażenia dodaj przyprawy i smaż powidła przez około 10 minut. Przełóż je do umytych i wyparzonych słoików. Zakręć je - możesz pozostawić do ostygnięcia układając do góry dnem bądź pasteryzować przez 20-30 minut.", "url": "https://akademiasmaku.pl/porada/powidla-gruszkowe,511", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Gruszki z przecierze śliwkowym"}