{"meta_description": "Przetwory z gruszek robimy chętnie i gromadzimy na zimę w naszych spiżarniach. Czy wszystkie odmiany gruszek nadają sie na przetwory? Dowiedz się, jakie gruszki...", "title": "Jakie gruszki nadają się na przetwory, co można zrobić z gruszek?", "content": "Przetwory z gruszek – jakie gruszki nadają się na przetwory, co można zrobić z gruszek Przetwory z gruszek robimy chętnie i gromadzimy na zimę w naszych spiżarniach. Czy wszystkie odmiany gruszek nadają sie na przetwory? Dowiedz się, jakie gruszki są najlepsze na domowe przetwory i co można z nich zrobić. Domowe przetwory z gruszek. Gruszki to zaraz po jabłkach jedne z najważniejszych owoców uprawianych w naszych ogrodach. Ich wspaniały aromat i doskonały smak sprawiają, że chętnie spożywamy je zarówno na surowo, jak i pod postacią przetworów. >>Przeczytaj też: Gruszki z własnego ogrodu. Jak uprawiać grusze Jakie odmiany gruszek nadają się na przetwory Warto pamiętać, że nie wszystkie odmiany gruszek, które nadają się do bezpośredniego spożycia, równie dobrze sprawdzają się przy przygotowaniu przetworów. Część odmian gruszek charakteryzuje słodki smak i miękki, soczysty, delikty, niemal kremowy miąższ, dlatego są one traktowane głównie jako owoce deserowe - należą do nich takie odmiany jak: 'Alfa', 'Carola', 'Concorde', 'David', 'Komisówka', 'Lipcówka', 'Faworytka' (znana powszechnie jako 'Klapsa'), 'Triumf Packhama', 'Żyfardka'). Gruszki tych odmian nie bardzo nadają się na przetwory, gdyż ich delikatny miąższ w procesie przetwarzania (np. pod wpływem ciepła) szybko się rozpada i traci jędrność. Jest jednak spora grupa odmian, których owoce można wykorzystywać zarówno do bezpośredniego spożycia, jak i do przygotowywania ciast i deserów oraz przetworów - są to na przykład odmiany: Miąższ tych odmian gruszy jest smaczny i aromatyczny, ale też dość zwarty, dzięki czemu nie rozpada się tak szybko pod wpływem temperatury. Z gruszek można zrobić różne przetwory. Wśród nich najpopularniejszy jest kompot, ale na uwagę zasługują też inne. Słodkie przetwory z gruszek to idealny dodatek do ciast, deserów, lodów, naleśników, sałatek, a także mięs (głównie drobiu) i sosów. Gruszki można jednak również przyrządzać na ostro w formie marynat lub zalew octowych (np. gruszki w occie, gruszki w musztardzie) oraz przygotowywać z nich nalewki. Po obraniu i pokrojeniu w plasterki, z powodzeniem można je także suszyć, a następnie traktować jako dodatek do herbaty lub zdrową przekąskę, zastępująca chipsy. Owoców gruszy nie należy natomiast mrozić, gdyż tracą smak i aromat, a ich miąższ staje się niesmaczny i wodnisty. Przetwory z gruszek: przepis na gruszki w słodkiej zalewie Gruszki doskonale smakują w słodkich zalewach, np. w syropie z cynamonem i goździkami. Aby go przyrządzić potrzebujemy około 1 kg umytych, obranych, oczyszczonych z gniazd nasiennych i pokrojonych na ćwiartki gruszek, które umieszcza się w słoiku i zalewa 1 litrem wody zagotowanej z dodatkiem 0,5 kg cukru, 1-2 łyżeczki kwasku cytrynowego, łyżeczki cynamonu i kilku goździków. Po zakręceniu słoiki pasteryzuje się przez 10-15 minut i pozostawia do wystygnięcia. Z gruszek można także przygotować: • koktajle owocowe (np. gruszki z jabłkami z dodatkiem imbiru, cynamonu i odrobiny soku z cytryny), Smak przetworów można wzbogacać dodatkiem innych owoców (np. jabłek, śliwek, żurawiny, moreli, jagód, bananów) oraz przypraw (np. wanilią, cynamonem, kardamonem, goździkami, rodzynkami, imbirem, miętą, sokiem z pomarańczy lub cytryny). W przetworach z gruszek szczególnie ważne są dodatki zakwaszające (żurawina, jabłka, sok z cytryny), które zaostrzają smak słodkich owoców. >>Przeczytaj też: Szkodniki gruszy. Jakie szkodniki roślin atakują grusze i jak je zwalczać Dżem śliwkowo-jabłkowo-gruszkowy przygotowuje się z około 1 kg śliwek, 0,5 kg jabłek, 0,5 kg gruszek, 3/4 kg cukru, szczypty cynamonu, 2-3 goździków i ewentualnie 5-10 dag karmelizowanej w cukrze skórki pomarańczowej. Pozbawione pestek i przekrojone na pół śliwki oraz obrane, pozbawione gniazd nasiennych i pokrojone na plasterki jabłka i gruszki, zasypuje się cukrem, odstawia na kilka godzin, a następnie ciągle mieszając stopniowo podgrzewa na małym ogniu, aż do zagotowania i uzyskania konsystencji dżemu. Pod koniec gotowania dodaje się rozdrobnione goździki, cynamon i drobno pokrojoną skórkę pomarańczową i przekłada gotowy dżem do słoików. Przetwory z gruszek: przepis na gruszki w przecierze ze śliwek Do przygotowania gruszek w przecierze ze śliwek potrzebujemy obrane, pozbawione gniazd nasiennych i przekrojone na pół gruszki, które gotuje się krótko we wrzącej wodzie i układa w słoikach. Przekrojone na pół i pozbawione pestek śliwki, gotuje się w małej ilości wody, a następnie przeciera przez sito. Uzyskanym w ten sposób gęstym płynem, zalewa się gruszki w słoikach, po czym całość pasteryzuje się przez 20-25 minut. Koktajl jagodowo-gruszkowo-jabłkowy przygotowujemy z 0,5 kg jagód, 4 gruszek, 1 jabłka, łyżeczki miodu i 2-3 listków mięty. Gruszki i jabłka należy obrać ze skórki i pozbawić gniazd nasiennych, a następnie pokroić na niewielkie kawałki. Wszystkie składniki zmiksować.", "url": "https://muratordom.pl/ogrod/rosliny/przetwory-z-gruszek-jakie-gruszki-nadaja-sie-na-przetwory-co-mozna-zrobic-z-gruszek-aa-ghNb-Dfzt-mgkv.html", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Gruszki z przecierze śliwkowym"}