{"meta_description": "Strudel gruszkowo-śliwkowy z cynamonem - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Strudel gruszkowo-śliwkowy z cynamonem - przepis", "content": "Letnią wodę, cukier, sól oraz olej miksujemy na małych obrotach. Dodajemy stopniowo przesianą mąkę pszenną wymieszaną z przesianą mąką ziemniaczaną. Z wyrobionego ciasta formujemy kulkę, pokrywamy ciasto delikatną warstwą oleju i przekładamy do miski. Całość owijamy folią spożywczą i pozostawiamy na godzinę w temperaturze pokojowej. Gruszki obieramy i kroimy w plasterki, a śliwki kroimy w ćwiartki. Kilka plasterków gruszek i kawałków śliwek pozostawiamy do dekoracji. Resztę umieszczamy w naczyniu, dodajemy pokruszone biszkopty i posypujemy cukrem wanilinowym, trzcinowym oraz cynamonem. Całość mieszamy i odstawiamy na bok. Na dużym stole lub blacie rozkładamy duży bawełniany obrus, posypujemy go mąką. Ciasto wykładamy na obrus, ponownie posypujemy mąką, rozwałkowujemy jak najcieniej i delikatnie rozciągamy je na całą długość obrusa. Rozciągnięte ciasto obficie skrapiamy roztopionym masłem. Na jednym boku ciasta układamy nadzienie i zwijamy strudel pomagając sobie obrusem. Końcówkę ciasta smarujemy roztopionym masłem i sklejamy ciasto. Strudel układamy na blaszce posmarowanej masłem i delikatnie posypanej mąką, smarujemy go obficie roztopionym masłem i pieczemy 15-20 minut w temp. 200-220°C. Ciasto powinno upiec się na złoty kolor. Wyjmujemy strudel z piekarnika, posypujemy cukrem pudrem i dekorujemy plasterkami gruszek oraz ćwiartkami śliwek.", "url": "https://kuchnialidla.pl/strudel-gruszkowo-sliwkowy-z-cynamonem", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Gruszki z przecierze śliwkowym"}