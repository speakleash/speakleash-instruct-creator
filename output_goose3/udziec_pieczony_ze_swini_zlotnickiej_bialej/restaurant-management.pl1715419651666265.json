{"meta_description": "Prezentujemy danie przygotowane przez Tomasza Zdrenkę, szefa kuchni w kompleksie restauracji Garden City znajdującej się na Międzynarodowych Targach", "title": "COMBER Z JELENIA / PIECZONY ZIEMNIAK / POTRAWKA Z BOROWIKA / MARYNOWANY BURAK / KROKIET Z ŻURAWINĄ / SOS Z KAWA I BURAKIEM", "content": "Prezentujemy danie przygotowane przez Tomasza Zdrenkę, szefa kuchni w kompleksie restauracji Garden City znajdującej się na Międzynarodowych Targach Poznańskich i Jakuba Walczaka, szefa kuchni Oregano and Wine w kompleksie Restauracji Garden City. Comber z jelenia luzujemy z błon i marynujemy w soli morskiej gruboziarnistej z rozmarynem i tymiankiem na 1 h. Następnie zawijamy w folię spożywczą i gotujemy w temperaturze 55 C. Zamarynowany wcześniej udziec z jelenia obsmażamy, dodajemy warzywa i deglasujemy czerwonym winem. Podlewamy demi glace z kości jelenia i dusimy do miękkości. Ziemianki zawijamy w folię aluminiową i pieczemy z dodatkiem masła i ziół. Po upieczeniu wydrążamy ziemniaka w środku. Borowika kroimy w grubszą kostkę, smażymy na mocno rozgrzanej patelni dodajemy szalotkę i czosnek. Deglasujemy białym winem, podlewamy wywarem warzywnym. Na koniec dodajemy zimne masło i śmietanę. Gotową potrawkę nakładamy do wydrążonego ziemniaka dekorujemy chipsami z jarmużu i grzybkami z Sablé z ciasta kruchego. Z buraka przygotowujemy makaron, który marynujemy w zalewie z octu, cukru i wody. Rozdrabniamy uduszony udziec z jelenia, dodajemy wcześniej ugotowaną żurawinę w czerwonym winie i formujemy w rulon, który panierujemy i smażymy. Do sosu z duszenia udźca dodajemy espresso, sok z buraka i zimne masło.", "url": "https://restaurant-management.pl/przepisy/comber-z-jelenia-pieczony-ziemniak-potrawka-z-borowika-marynowany-burak-krokiet-z-zurawina-sos-z-kawa-i-burakiem/", "category": "wielkopolskie", "sub_category": "Mięso świeże oraz produkty mięsne", "phrase": "Udziec pieczony ze świni złotnickiej białej"}