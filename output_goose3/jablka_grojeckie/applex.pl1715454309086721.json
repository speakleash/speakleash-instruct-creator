{"meta_description": "", "title": "JABŁKA GRÓJECIE | APPLEX – Apples producer, fresh apples from Poland", "content": "Swoje wyjątkowe zalety jabłka grójeckie zawdzięczają warunkom klimatycznym oraz glebowym terenów, z których pochodzą. Obszary te wchodzą bowiem w skład Niziny Środkowomazowieckiej oraz Niziny Południowomazowieckiej, gdzie panuje szczególny mikroklimat, odznaczający się niskimi temperaturami w nocy, w okresie poprzedzającym zbiór owoców. Czynniki te wpływają na szczególny i wyrazisty smak jabłek. Także gleby bielicowe i pseudobielicowe charakterystyczne dla okolic Grójca, idealnie sprawdzają się właśnie w uprawie jabłoni. Do tego wszystkiego należy dodać szczególny sposób uprawy. Każde stanowisko pod założenie sadu jest wcześniej badane – także pod kątem jakości gleby i, w razie ewentualnych deficytów, odpowiednio przygotowywane z wykorzystaniem nawozów zielonych lub obornika.", "url": "http://www.applex.pl/jablka-grojecie/", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka grójeckie"}