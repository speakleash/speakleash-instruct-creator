{"meta_description": "Piszemy o zdrowym odżywianiu, dietetyce, suplementacji, nowościach żywieniowych, układzie trawiennym i probiotykoterapii, ciąży i odżywianiu dzieci, fitoterapii, psychodietetyce", "title": "Jakość Jabłek Grójeckich", "content": "Odpowiedzi na te pytania nie udzielą statystyki, ale wymagania i potrzeby konsumentów, ponieważ to właśnie ich wybory zadecydują o tym, w jakim kierunku będzie zmierzać polskie sadownictwo. Badania „Consumer Life” przeprowadzone przez firmę GFK wskazują, że Polacy na równi z konsumentami z Europy Zachodniej stają się wymagającymi i świadomymi klientami. Szukamy produktów o wysokiej jakości, spełniających indywidulane oczekiwania. Zwracamy uwagę na etykiety, poszukując w nich potwierdzenia tego, że wybrany produkt jest bezpieczny, wyjątkowy i wysokiej jakości. W ten sposób zakupy robi już 38% Polaków. Jabłka Grójeckie z Chronionym Oznaczeniem Geograficznym (ChOG) w pełni wpisują się w ten trend. Chronione Oznaczenie Geograficzne to bardzo wyjątkowy certyfikat. Jest on nadawany przez Komisję Europejską i potwierdza wysoką jakość i unikalność produktu. Jabłka Grójeckie uzyskały go w 2011 roku. Co decyduje o ich jakości? Najważniejsza jest sama natura. Wyjątkowa gleba i specyficzny mikroklimat sprawia, że Jabłka Grójeckie mają o 5% większe wybarwienie i większą kwasowość niż te same odmiany jabłek rosnące w innych rejonach. Równie istotne jest doświadczenie i praca sadowników, a także rygorystyczne i wymagające procedury kontroli jakości oraz bezpieczeństwa. Należy jednak pamiętać, że nie każde jabłko z rejonu grójeckiego to Jabłko Grójeckie. Można je w łatwy sposób rozpoznać po charakterystycznym logo Chronionego Oznaczenia Geograficznego umieszczonego na każdym jabłku. Jabłka Grójeckie są produkowane przez ludzi dla ludzi. Robią to wielopokoleniowe rodziny sadownicze. To przede wszystkim ich wiedza i doświadczenie sprawiają, że są one bezpieczne i najwyższej jakości. Jabłko Grójeckie idzie zawsze o krok dalej. Wspomniany wcześniej proces kontroli jakości rozpoczyna się już w sadzie i jest realizowany na każdym kolejny etapie, aż do pakowania jabłek i wysyłki do punktów sprzedaży. Co jeszcze ważniejsze sadownicy produkujący Jabłka Grójeckie starają się być jak najbliżej natury. Normą stają się biologiczne środki ochrony roślin, oszczędzanie wody, wykorzystanie komputerów i autonomicznych ciągników oraz dbanie o wszystkie owady zapylające, w tym pszczoły miodne i ich dzikie gatunki. Każdy, nawet najlepszy produkt nie zaistnieje samoistnie w świadomości klientów. Jabłka Grójeckie pod względem bezpieczeństwa i jakości to ścisła europejska czołówka. O ile produkty z ChOG pochodzące z krajów Zachodniej Europy mają bardzo długą historię i są powszechnie rozpoznawalne na całym świecie, to w przypadku Jabłka Grójeckiego droga ta dopiero się rozpoczyna. Dzięki środkom europejskim uruchomiona została kampania reklamowa, która w bardzo wymierny sposób wzmocni pozycję rynkową i wizerunkową tego flagowego produktu polskiego sadownictwa. Być może jest również początek procesu ekspansji na rynki zagraniczne, dla których Chronione Oznaczenie Geograficzne jest cenione i znane od wielu już lat. W globalnej wiosce, jaką stał się świat, nie możemy bazować jedynie na wielkości produkcji. Prawdopodobnie w tej konkurencji nie wygramy z Chinami czy Stanami Zjednoczonymi. Należy więc skupiać się na jakości i unikalności produktu. Dobrym przykładem może być rynek jabłek w krajach skandynawskich. W poszukiwaniu jabłek o odpowiedniej jakości, Skandynawowie sięgają aż do Nowej Zelandii. Dowodzi to tezy, że klienci na całym świecie, także w Polsce, stawiają na jakość. Mówiąc jakość – mówimy Jabłka Grójeckie z Chronionym Oznaczeniem Geograficznym.", "url": "https://food-forum.pl/artykul/jakosc-jablek-grojeckich", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka grójeckie"}