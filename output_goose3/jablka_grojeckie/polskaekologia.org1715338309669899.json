{"meta_description": "", "title": "Jabłka Grójeckie", "content": "Marka „Jabłka Grójeckie” odnosi się do 27 odmian i ich sportów wywodzących się z regionu grójeckiego. Swoje wyjątkowe walory zawdzięczają warunkom glebowym oraz klimatycznym ze względu na panujący tu wyjątkowy mikroklimat.  Jabłka Grójeckie charakteryzują się średnio o 5% wyższą kwasowością i o 5% wyższym wybarwieniem niż u jabłek tej samej odmiany pochodzących z innych regionów oraz wyraźnym rumieńcem wynikającym z wyższej zawartości barwników pod skórką (antocyjanów i karotenoidów).  Jabłka Grójeckie mogą być oferowane wyłącznie jako jabłka klasy premium (ekstra i I), które spełniły szczegółowe wymagania dotyczące wybarwienia, wielkości i jędrności miąższu.  Gospodarstwa produkujące jabłka grójeckie zobowiązane są do przestrzegania zasad Integrowanej Produkcji (IP) lub standardu bezpieczeństwa żywności – GLOBALG.A.P. Popularne odmiany Jabłek Grójeckich: Gala, Red Jonaprince, Golden Delicious.  Pod koniec 2011 r. Jabłka Grójeckie zostały wpisane do unijnego rejestru jako Chronione Oznaczenie Geograficzne. Korzyści z oznaczenia: • Oznaczenia umożliwiają łatwą identyfikację oryginalnych  i wartościowych produktów o wysokiej jakości. • Umieszczenie na produkcie znaku jakości uzasadnia jego wyższą cenę, ale daje też gwarancję kupującemu, że płaci za wysoką jakość • Produkty zarejestrowane jako Chroniona Nazwa Pochodzenia, Chronione Oznaczenie Geograficzne oraz Gwarantowana Tradycyjna Specjalność podlegają ochronie prawnej na terenie Unii Europejskiej. • Ochrona prawna eliminuje nieuczciwą konkurencję, zabezpiecza przed nieuprawnionym posługiwaniem się nazwą produktu i jego podrabianiem. Jabłka Grójeckie z historią • Region grójecki nazywany jest „największym sadem Europy” • Królowa Bona w XVI wieku otrzymała w tej części kraju ogromne połacie ziemi i przeznaczyła je na królewską plantację drzew owocowych, w szczególności jabłoni • Przez kolejne stulecia, za dekretem Zygmunta II Augusta jabłka z okolic Grójca lądowały na królewskim stole • W XIX w. zasługi poczynili duchowni:  - Roch Wójcicki z Belska  - Ks. Niedźwiedzki z Łęczesyc  - Stefan Roguski z Goszczyna • W 1918 roku Jan Cieślak z Podgórzyc wybudował pierwszą przechowalnię owoców. Współczesne sadownictwo • Po II wojnie światowej z inicjatywy profesora Szczepana Pieniążka powołano Instytut Sadownictwa i Kwiaciarstwa. • Wychowanek profesora – Eligiusz Gajewski – założył w Nowej Wsi Zakład Doświadczalny Instytutu – wzorcowe gospodarstwo, źródło wiedzy o najnowszych metodach uprawy jabłoni. Obecnie na terenie Grójecczyzny uprawia się intensywne sady karłowe, które dostarczają ok. 40% krajowej produkcji jabłek, a intensywność upraw w niektórych gminach się nawet 70%.  Jabłka Grójeckie w sieciach handlowych Jabłka Grójeckie są dostępne w sieci Lidl Polska oraz Kaufland Polska, w opakowaniach – karton 7 kg, tacka 4 szt., 6 szt., 8 szt. Sok z Jabłek Grójeckich – wyciskany wyłącznie ze świeżych, certyfikowanych Jabłek Grójeckich. Sok tłoczony jest na zimno z odpowiednio dobranych odmian owoców wyłącznie najwyższej klasy oraz łagodna pasteryzacja pozwala nam na dłużej zachować cenne walory zdrowotne owoców. Dostępny w opakowaniu Bag in box 3l. Ten adres pocztowy jest chroniony przed spamowaniem. Aby go zobaczyć, konieczne jest włączenie w przeglądarce obsługi JavaScript.", "url": "https://www.polskaekologia.org/index.php/czonkowie-zwykli/jablka-grojeckie", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka grójeckie"}