{"meta_description": "", "title": "Odpowiednio dobrane pudełko na ciasta, czyli tradycyjna szyszka weselna - JDSTYLE", "content": "Słodki podarunek weselny to wspaniała tradycja. Przecież słodyczy nigdy dość. Przyjęło się, że goście otrzymują tzw. szyszkę weselną. To dobry pomysł na podziękowanie im za obecność. Dzięki niej dobre wspomnienia i emocje pozostają z nimi na dłużej. Zacznijmy od materiału wykonania. Najlepiej w tym przypadku sprawdzają się jednak kartonowe pudełka, choć do wyboru mamy również te wykonane z plastiku. Warto jednak postawić na papier. Dlaczego? Plastik może wydawać się bardziej odporny na uszkodzenia, sztywny, stabilny. Wydaje się również, że lepiej zabezpieczy zawartość szyszki weselnej. To nie do końca prawda. Standardowej grubości pojemniki plastikowe są jednak dość kruche i łatwiej pękają. A jeśli chcemy, żeby ich jakość była wyższa, na pewno znacznie podniesie to koszty zakupu. Po drugie, odpowiednie opakowanie kartonowe przeznaczone do kontaktu z żywnością gwarantuje, że ciasta, szczególnie te ze świeżymi owocami, z naturalnymi składnikami na długo pozostaną świeże. W kwestiach wytrzymałości kartonowe pudełka na ciasta nie pozostają wcale w tyle. Wystarczy wybrać gramaturę papieru dostosowaną do zawartości. Każde opakowanie może być dodatkowo wzmocnione o tekturkę wyścielającą dno. A to daje nam pewność, że szyszka weselna jest odpowiednio zabezpieczona. Wybierając materiał opakowania szyszek weselnych, trzeba nieco rozszerzyć kontekst. To, co pozostawimy po sobie, także jest istotne. Papier jest bardziej przyjaznym naturze materiałem. Łatwo podlega recyklingowi. Zanim dorzucimy kolejną, niepotrzebną plastikową cegiełkę, warto przemyśleć sprawę i wybrać bardziej proekologiczne rozwiązania. Jaki styl pudełeczka na ciasto dla gości weselnych będzie odpowiedni? Jeśli wybór materiału opakowania mamy już za sobą, przychodzi czas na najprzyjemniejsze – estetyka. Pudełko na ciasta weselne wykonane z kartonu jest na pewno bardziej eleganckie. Poza tym, otwiera przed nami całe pole możliwości – wybór wzoru, kolorystyki, możliwość naniesienia indywidualnego nadruku, napisu. To ważny element, który swoim wyglądem będzie wpasowywać się w ogólną koncepcję estetyczną dodatków ślubnych – takich jak winietki, księga gości czy zaproszenia ślubne. Oto klika propozycji. Klasyczna elegancja. W kolorach podstawowych zazwyczaj dominują biel, écru, złoto ze ślubnymi motywami dekoracyjnymi – ornamentyką kwiatową, geometryczną, wzorem obrączek. Można również postawić tu na prostotę i jako jedyny motyw ozdobny wybrać napis – imiona, inicjały, podziękowania, datę ślubu. Styl monochromatyczny. Odcienie jednego koloru zamieszczone są na jednorodnym tle – dobrze sprawdza się czerń, szarości, granat, błękity. Takie opakowania są bardzo eleganckie, nienachalne. Świetnie wyglądają na nich folkowe motywy, delikatne wzory kwiatowe i geometryczne. Vintage święci teraz swoje triumfy. W stylistyce można nawiązać do różnych epok. XIX- wieczne koronki i motywy florystyczne będą „ciepłe” w odbiorze, nieco romantyczne, zarówno urocze, jak i eleganckie. Popularne są również bardziej współczesne wzory vintage – groszki i kropki przywodzące na myśl szalony klimat pin-up z lat 50. i 60. Szyszka weselna ukryta w pięknym i eleganckim pudełeczku na ciasto może być tak samo „dopieszczonym” elementem ślubu, jak każdy inny. Estetyka opakowania powinna cieszyć w równym stopniu jak to, co jest w środku, dlatego warto dobrze połączyć te dwa elementy.", "url": "https://www.jdstyle.pl/blog/16-odpowiednio-dobrane-pudelko-na-ciasta-czyli-tradycyjna-szyszka-weselna", "category": "podkarpackie", "sub_category": "Wyroby piekarnicze i cukiernicze", "phrase": "Szyszka weselna grodziska"}