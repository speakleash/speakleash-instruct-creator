{"meta_description": "Oficjalna strona firmowa marki Uryga. Lokalnego lidera pod względem produkcji wędlin, kiełbas oraz innych wyrobów mięsnych. Wspaniały smak i najwyższa jakość. Dodatkowo firma oferuje usługi transportowe oraz serwis samochodowy", "title": "Uryga - Masarnia | Transport | Serwis samochodowy", "content": "Wszystko zaczęło się w 1995 roku w niewielkiej, malowniczej wsi Wojakowa, położonej w województwie małopolskim u stóp Beskidu Wyspowego. To właśnie tutaj Tadeusz Uryga wraz z małżonką Heleną, dzięki rodzinnej pasji i pełnemu zaangażowaniu, rozpoczęli swoją przygodę z tradycyjnymi wędlinami. Wyjątkowy smak naszych wędlin opiera się głównie na dobrej jakości surowcu oraz tradycyjnym wędzeniu przy użyciu drewna bukowego. Do naszej masarni dostarczane są wyłącznie tuczniki od lokalnych rolników, które charakteryzują się wysoką jakością i tradycyjnym wiejskim smakiem. Od ponad dwudziestu lat z wielką dumą i zaangażowaniem wysyłamy nasze wyroby do setek odbiorców na terenie Małopolski i Śląska, ponieważ chcemy, aby nasze produkty zawsze gościły na waszych stołach. Pragniemy, aby nasza praca i serce były wyczuwalne w każdym plasterku. Wychodząc naprzeciw oczekiwaniom naszych klientów, oferujemy wyroby na zamówienie oraz tradycyjne stoły wiejskie, które dzięki naszym wędlinom uświetnią każde przyjęcie okolicznościowe w gronie najbliższych. Proponujemy także zestawy upominkowe i świąteczne, stanowiące doskonały prezent na różnego rodzaje okazje.", "url": "https://urygagrupa.com/masarnia", "category": "małopolskie", "sub_category": "Mięso świeże oraz produkty mięsne", "phrase": "Wędzonka iwkowska"}