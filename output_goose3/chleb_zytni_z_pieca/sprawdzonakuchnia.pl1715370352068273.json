{"meta_description": "Prawdziwy chleb żytni na zakwasie żytnim zdrowy i smaczny. Chleb przygotowany w 100% z mąk żytnich, prosty i łatwy przepis, chleb idealny do", "title": "Chleb żytni - przepis na", "content": "Chleb żytni i to w 100% żytni, upiekłam go specjalnie, aby móc przygotować idealny kwas buraczany. Najlepszy kwas buraczany uda się tylko z kromką prawdziwego żytniego chleba. Chleb jest przygotowany na zakwasie żytnim oraz mąki żytniej typu 2000 i 720 to składniki, które koniecznie musicie zakupić! Procedura przygotowania chleba jest trójfazowa. Zaczynamy 16 godzin przed pieczeniem chleba, najpierw przygotowujemy zaczyn, który pracuje przez około 12 godzin. Po tym czasie mieszamy ciasto właściwe, przelewamy do keksówki, a po wyrośnięciu ciasta pozostaje nam ostatni etap, czyli pieczenie. Pieczenie jest dość nietypowe, bo wyrośnięte ciasto wstawiamy do zimnego piekarnika, a nie jak zazwyczaj do gorącego! Bardzo ważne, aby chleb, który wstawiamy do piekarnika, wcześniej zwiększył swoją objętości, nie wstawiajcie ciasta, które nie wyrosło! Chleb żytni jest chlebem umiarkowanie ciężkim, o dość zwartym miąższu, pyszny na kanapki i grzanki. Polecam! Dodaj do kolekcji Idź do kolekcji Przelicznik foremek • None Wieczorem wymieszać w misce składniki na zaczyn, wystarczy wymieszać łyżką do połączenia się składników, przykryć folią spożywczą i odstawić w ciepłe miejsce na 12-14 godzin. • None Po upływie 12 godzin można przystąpić do mieszania ciasta właściwego, do miski dodać pozostałe składniki na ciasto właściwe, wyrabiać ciasto przez 4-5 minut. • None Przygotować keksówkę o wymiarach 23 x 12 cm wysmarować ją olejem i wysypać otrębami, przelać ciasto, wyrównać delikatnie wierzch, przykryć foremkę folią spożywczą, odstawić w ciepłe miejsce na około 2-4 godziny, ciasto powinno w tym czasie wyrosnąć. • None Bardzo ważne, aby ciasto przed wstawieniem do piekarnika podwoiło swoją objętość, nie wstawiajcie niewyrośniętego ciasta do piekarnika! • None Chleb wstawiamy do zimnego piekarnika, nastawiamy temperaturę na 230 st C po 30 minutach zmniejszyć temperaturę do 210 st C i pieczemy jeszcze przez 30 minut. • None Podczas pieczenia należy sprawdzać czy wierzch chleba nie przypieka się zbytnio, jeśli tak by się stało, należy jego wierzch przykryć folią aluminiową. • None Po upieczeniu wyjmujemy chleb z foremki na kratkę i pozostawiamy do wystygnięcia.", "url": "https://sprawdzonakuchnia.pl/chleb-zytni/", "category": "podlaskie", "sub_category": "Wyroby piekarnicze i cukiernicze", "phrase": "Chleb żytni z pieca"}