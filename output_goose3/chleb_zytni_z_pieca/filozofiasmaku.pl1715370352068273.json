{"meta_description": "Dzień dobry,", "title": "Chleb żytni na drożdżach", "content": "Mam dla Was kolejny przepis na chleb żytni, tym razem na mieszance mąki 720 i 2000. Jest bardzo smaczny, wilgotny w środku i pożywny. Jedyny jego minus to ciasto, które jest mocno lepiące i gliniaste, przez co ciężko domyć później misę robota po jego wyrobieniu. No ale cóż, nie można mieć wszystkiego. Czy można chleb wyrobić ręcznie? Możecie próbować łyżką, ale nie będzie to łatwe zadanie, bo jak wspominałam wcześniej ciasto jest lepiące. Na pewno nie ma szans na ręczne wyrabianie. Jeśli ktoś spróbuje wyrobić je łyżką, będę wdzięczna za informację, jak wyszło. A tymczasem częstujcie się przepisem. Polecam wypróbować również przepis na chleb orkiszowo-żytni. Jest pyszny i prosty w przygotowaniu. Cały bochenek ma 2316 kcal (53 B, 359 W, 69 T) • 2 płaskie łyżeczki soli (z 2 łyżeczkami jest dla mnie idealny na słoność, ale jeśli wolicie mniej słone pieczywo, zmniejszycie ilość soli do 1,5 łyżeczki) • W misie robota z hakiem do chleba umieszczamy wszystkie składniki poza ziarnami, wyrabiamy przez 3 minuty, aż składniki się połączą. • Nasiona (bez tych dodatkowych do posypania wierzchu) prażymy na suchej patelni, dodajemy do ciasta, mieszamy łyżką. • Foremkę keksówkę o długości 20 cm smarujemy olejem i wysypujemy otrębami (dno oraz boki). Ciasto przekładamy łyżką do foremki, wyrównujemy wierzch mokrą łyżką i posypujemy ziarnami, lekko je dociskając. Foremkę przykrywamy czystą ściereczką i odstawiamy w ciepłe miejsce bez przeciągów do wyrośnięcia. Zajmie to około 1-1,5 godziny. Foremka powinna wypełnić się ciastem. • Piekarnik nagrzewamy do 200 stopni (grzałka góra-dół), ostrożnie wkładamy do środka foremkę z chlebem. Pieczemy przez około 40-45 minut, a następnie przenosimy chleb na metalową kratkę. Upieczony chleb powinien wydawać głuchy dźwięk, gdy postukamy palcem w jego dno.", "url": "https://filozofiasmaku.pl/2021/04/13/chleb-zytni-na-drozdzach/", "category": "podlaskie", "sub_category": "Wyroby piekarnicze i cukiernicze", "phrase": "Chleb żytni z pieca"}