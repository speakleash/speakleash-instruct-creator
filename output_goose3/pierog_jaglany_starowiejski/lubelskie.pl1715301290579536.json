{"meta_description": "", "title": "Pierwsze miejsce na Liście Produktów Tradycyjnych – Urząd Marszałkowski Województwa Lubelskiego w Lublinie", "content": "Dotychczas zajmowaliśmy II miejsce w klasyfikacji województw pod kątem ilości potraw i produktów wpisanych na Ministerialną Listę Produktów Tradycyjnych. Po włączeniu kolejnych specjałów zgromadziliśmy 250 kulinarnych perełek, co zagwarantowało nam I miejsce w krajowym rankingu. Na ministerialną listę ministra rolnictwa dopisano sześć nowych produktów będących wizytówką województwa lubelskiego: pierogi jagodowe lubelskie, kaczka faszerowana kaszą z Wilkowa, czebureki, zakwas z kiszonych buraków, piróg z jabłkiem i pieróg jaglany starowiejski. Lista Produktów Tradycyjnych prowadzona przez Ministerstwo Rolnictwa i Rozwoju Wsi to lista produktów rolnych, środków spożywczych i napoi spirytusowych, których jakość lub wyjątkowe właściwości wynikają ze stosowania tradycyjnych metod produkcji, czyli takich, które wykorzystywane są od co najmniej 25 lat. Lista służy rozpowszechnianiu informacji dotyczących wytwarzania produktów tradycyjnych. Ma również pogłębić wiedzę konsumentów na temat tradycyjnej żywności i polskiego dziedzictwa kulturowego, a przy tym zwiększyć zainteresowanie podobnymi produktami. Zarejestrowany produkt powinien należeć do dziedzictwa kulturowego regionu, z którego pochodzi. Wnioski o wpis na Listę Produktów Tradycyjnych należy składać do Marszałka Województwa Lubelskiego. Informacje oraz formularze wniosków dostępne są na stronie internetowej Ministerstwa Rolnictwa i Rozwoju Wsi Szczegółowych informacji o wpisie na Listę Produktów Tradycyjnych udzielają pracownicy Departamentu Rolnictwa i Rozwoju Obszarów Wiejskich:", "url": "https://www.lubelskie.pl/aktualnosci/pierwsze-miejsce-na-liscie-produktow-tradycyjnych/", "category": "lubelskie", "sub_category": "Wyroby piekarnicze i cukiernicze", "phrase": "Pieróg jaglany starowiejski "}