{"meta_description": "", "title": "Sprawdzony przepis na pieróg jaglany - - portal lifestyle", "content": "Wróciła moda na kaszę jaglaną, a przecież na Lubelszczyźnie była ona ceniona od wieków. Była powszechnie uprawiana i wykorzystywana do codziennych posiłków. Pieróg jaglany jest przykładem doskonałego wykorzystania kaszy jaglanej w regionalnej kuchni. Jest to placek na kruchym lub drożdżowym cieście, z nadzieniem z kaszy jaglanej z dodatkiem sera i jaj. Świetnie smakuje z masłem i dżemem bezpośrednio po upieczeniu lub po wystudzeniu, ale też podsmażony na patelni. Dzięki dodatkowi kaszy jaglanej długo zachowuje świeżość i można go przechowywać w lodówce przez kilka dni. Spróbujcie, jak smakuje lubelskie 🙂 Kaszę musimy przepłukać kilka razy gorącą wodą. Mleko gotujemy z masłem. Następnie dodajemy do niego kaszę i gotujemy do miękkości (od czasu do czasu mieszamy). Musimy lekko ostudzić. Ser mielimy, dodajemy do kaszy wraz z rozmieszanymi jajkami, cukrem, mąką (warto dodać miętę). Wszystko wymieszać , najlepiej drewnianą łyżką. Masło posiekać z mąką i proszkiem do pieczenia. Następnie dodajemy pozostałe składniki i zagniatamy ciasto. Musimy je schłodzić w lodówce, a potem rozwałkować i wyłożyć na blachę. Do miski wsypujemy mąkę, cukier i pokrojone masło. Palcami rozcieramy masło z mąką i cukrem aż powstanie kruszonka. Możemy jeszcze dodać do smaku cynamon i cukier waniliowy. Nadzienie z kaszy wykładamy na przygotowane ciasto i wyrównujemy łyżką wierzch. Polewamy „skórką” i posypujemy kruszonką. Piec około 60 minut w temperaturze 170 stopni. Gdy kruszonka za bardzo się zrumieni, należy przykryć blaszkę folią aluminiową i dalej piec.", "url": "https://lubelski.pl/sprawdzony-przepis-na-pierog-jaglany/", "category": "lubelskie", "sub_category": "Wyroby piekarnicze i cukiernicze", "phrase": "Pieróg jaglany starowiejski "}