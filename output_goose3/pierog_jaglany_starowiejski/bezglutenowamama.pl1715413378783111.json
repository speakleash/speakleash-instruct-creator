{"meta_description": "Hallo Wrocław. Uwaga, uwaga.&nbsp;Mała czarna w piekarni bezglutenowej w Waszym mieście!&nbsp;Jeśli chcecie pogadać, poradzić się w sprawie diety bezglutenowej lub celiakii, pogłaskać Fiszkę, wypić ze mną dobrą kawę, poznać świeże i naturalne wypi...", "title": "Do zobaczenia w piątek w piekarni bezglutenowej WOLNA Wrocław", "content": "Ponieważ mój mąż od października musi częściej bywać we Wrocławiu, a ja uwielbiam to miasto, będę raz po raz pakować laptop, czworonoga Fiszkę i wyruszać z nim , by zdalnie pracować przy dobrej kawie i ciastku. Piekarnia bezglutenowa WOLNA wydaje się być miejscem idealnym, bym zrealizowała swoje plany: mieści się w centrum miasta, to przestronny i jasny lokal, ma darmowe wi-fi, doskonałą kawę (również z rzemieślniczej palarni), codziennie inne chleby, bułki i słodkości (więc asortyment nie może się znudzić). Piekarnia oferuje również karty rabatowe dla osób z celiakią i na diecie bezglutenowej, które przedstawią zaświadczenie lekarskie o konieczności stosowania diety gluten-free. No i można tam usiąść z psem, więc moja Fiszka nie będzie musiała sama siedzieć w domu i tęsknić za nami. Same zalety! Dlatego raz po raz będzie mnie można tam spotkać. Za każdym razem dam znać na blogu lub fejsbuku, tak aby mieszkańcy Wrocławia i okolic, weterani bezglutenowi jak i osoby świeżo zdiagnozowane, dopiero stawiający pierwsze kroki w diecie bezglutenowej, mogli uzyskać poradę lub po prostu pogadać. Zapraszam w najbliższy piątek, 8 października, w godzinach od 11 do 13, WOLNA przy ul. Kościuszki 105 we Wrocławiu.", "url": "https://bezglutenowamama.pl/do-zobaczenia-w-piatek-w-piekarni-bezglutenowej-wolna-wroclaw", "category": "lubelskie", "sub_category": "Wyroby piekarnicze i cukiernicze", "phrase": "Pieróg jaglany starowiejski "}