{"meta_description": "Nasz region zgromadził 250 potraw i produktów wpisanych na Ministerialną Listę Produktów Tradycyjnych, co zagwarantowało I miejsce w krajowym rankingu. Lista dań i napoi jest długa, ale każde z nich warte jest spróbowania.", "title": "\"Cudze chwalcie swego nie znacie\". Mamy 250 perełek kulinarnych", "content": "Wszyscy wiemy, że najlepsze spaghetti czy pizzę dostaniemy we Włoszech, leniwy paryski weekend będzie obfitował w sery, bagietki i wino. A czym ugości nas Lubelszczyzna? Najnowszymi tradycyjnymi daniami regionu są pierogi jagodowe lubelskie, kaczka faszerowana kaszą z Wilkowa, czebureki, zakwas z kiszonych buraków, piróg z jabłkiem i pieróg jaglany starowiejski. Nie można też ominąć słynnego cebularza, piróga biłgorajskiego czy forszmaka. Poza nimi mamy ponad 200 innych przysmaków, których można skosztować w naszym regionie. – W województwie lubelskim mamy zarejestrowanych ponad 1300 kół gospodyń wiejskich, które chętnie dzielą się przepisami kuchni regionalnej. To właśnie dzięki wysiłkom pań z KGW mogliśmy wpisać kolejne potrawy i produkty na Listę Produktów Tradycyjnych i zająć pierwsze miejsce w klasyfikacji krajowej – przekonuje Członek Zarządu Województwa Lubelskiego Zdzisław Szwed.", "url": "https://kurierlubelski.pl/cudze-chwalcie-swego-nie-znacie-mamy-250-perelek-kulinarnych/ar/c7-16981637", "category": "lubelskie", "sub_category": "Wyroby piekarnicze i cukiernicze", "phrase": "Pieróg jaglany starowiejski "}