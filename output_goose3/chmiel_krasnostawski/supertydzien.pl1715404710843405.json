{"meta_description": "Reprezentanci 6 szkół ponadpodstawowych z terenu powiatu, którzy mogą się poszczycić najlepszymi osiągnięciami w swoich placówkach odebrali stypendia premiera.", "title": "Pow. krasnostawski. 6 najlepszych uczniów odebrało stypendia premiera", "content": "Uroczystość została zorganizowana w tzw. sali błękitnej Lubelskiego Urzędu Wojewódzkiego. Na rozpoczęty rok szkolny 2023/2024 premier Mateusz Morawiecki przyznał 220 stypendiów wyróżniającym się uczniom szkół z terenu naszego województwa. W tym zaszczytnym gronie nie mogło zabraknąć miejsca również dla reprezentantów powiatu krasnostawskiego. Granty trafiły do: • Amelii Kluch z 2 klasy II Liceum Ogólnokształcącego im. Cypriana Kamila Norwida w Krasnymstawie; • Mileny Lis z 4 klasy I Liceum Ogólnokształcącego im. Władysława Jagiełły w Krasnymstawie; • Kamila Panasa z 4 klasy Zespołu Szkół nr 1 im. Tadeusza Kościuszki w Krasnymstawie; • Karoliny Turczyńskiej z 5 klasy Zespołu Szkół nr 2 im. Bartosza Głowackiego w Krasnymstawie; Zgodnie z przyjętym zwyczajem stypendium Prezesa Rady Ministrów przyznawane jest uczniom szkół średnich, które umożliwiają uzyskanie świadectwa dojrzałości. Stypendium przyznaje się jednemu uczniowi danej szkoły, który otrzymał promocję z wyróżnieniem, uzyskując przy tym najwyższą w danej szkole średnią ocen lub takiemu, który wykazuje szczególne uzdolnienia w co najmniej jednej dziedzinie wiedzy, uzyskując w niej najwyższe wyniki, a w pozostałych dziedzinach wiedzy wyniki co najmniej dobre. Wsparcie finansowe dla najlepszych uczniów wynosi 4 tysiące złotych, które młodzi ludzie otrzymują w dwóch ratach. Jednak jak podkreślają członkowie lubelskiego kuratorium – istotniejszy jest wymiar symbolicznego doceniania wysiłków i zachęcenia do dalszego zgłębiania swojej wiedzy. – Gratuluję Wam bardzo serdecznie, jesteście elitą młodzieży. Moja radość jest tym większa, że kiedy pracowałem w Ministerstwie Edukacji te stypendia startowały. Gratuluję rodzicom za wsparcie z państwa strony. Odpowiednia atmosfera sprzyjająca chęci uczenia się sprawiła, że zostaliście laureatami stypendiów – zwrócił się do nagrodzonych wojewoda lubelski Lech Sprawka. • None Krasnystaw. Strażacy i ochotnicy dostali quady i sprzęt za 3,5 mln złotych [ZDJĘCIA +FILM] • None Gminy: Urszulin, Fajsławice i Chełm zostaną nagrodzone za liczbę głosów w parlamentarnych wyborach • None Pow. krasnostawski. Miał być laptop, było... puste pudełko po butach", "url": "https://www.supertydzien.pl/artykul/26798,pow-krasnostawski-szescioro-najlepszych-uczniow-odebralo-stypendia-premiera", "category": "lubelskie", "sub_category": "Inne produkty", "phrase": "Chmiel krasnostawski"}