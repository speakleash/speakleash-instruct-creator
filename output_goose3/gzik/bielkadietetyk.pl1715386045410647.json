{"meta_description": "Gzik, czyli ser twarogowy wymieszany z dodatkami - tradycyjnie ze śmietaną, rzodkiewką i szczypiorkiem, czasami z cebulą, olejem lnianym lub nawet gotowanym jajkiem. Do tego ziemniaki - najlepiej w mundurkach, gotowane lub pieczone. Pyry z gzikiem to kolejny prosty i pyszny posiłek dla zabieganych!", "title": "Kuchnia polska w FIT odsłonie, czyli pyry z gzikiem - wersja z rzodkiewką i rukolą", "content": "Gzik, czyli ser twarogowy wymieszany z dodatkami - tradycyjnie ze śmietaną, rzodkiewką i szczypiorkiem, czasami z cebulą, olejem lnianym lub nawet gotowanym jajkiem. Do tego ziemniaki - najlepiej w mundurkach, gotowane lub pieczone. Jeśli ziemniaki pieczone - olej wykorzystuję właśnie do pieczenia (nacieram wtedy ziemniaki olejem i przyprawami), jeśli gotowane - olej lub oliwa ląduje w gziku. Jest to źródło zdrowych tłuszczów, których naprawdę nie ma sensu pomijać. Pyry z gzikiem to kolejny prosty i pyszny posiłek - co prawda na ziemniaki trzeba trochę poczekać, ale wystarczy wrzucić je przecież do piekarnika i robią się same. W międzyczasie można przygotować gzik i zrobić jakiś szybki trening! ;) U mnie tym razem gzik w wersji z jogurtem naturalnym, rzodkiewką i rukolą, bo akurat to miałam pod ręką - wyszło naprawdę dobre, więc muszę dodać do kolekcji przepisów na blogu. Podane proporcje sprawdzą się jako posiłek dla dwóch osób lub przekąska dla czterech osób - pod przepisem podałam wartość energetyczną i makroskładniki w przeliczeniu na te dwie większe porcje. • Ziemniaki dokładnie wyszoruj i ponakłuwaj widelcem. Jeśli różnią się rozmiarem – te większe przekrój na pół, dzięki temu upieką się równomiernie. • Ziemniaki natrzyj olejem rzepakowym (możesz wymienić na oliwę), przetartym czosnkiem i przyprawami. Piecz przez 50-60 minut w temperaturze 190 stopni. • W wersji uproszczonej możesz ziemniaki po prostu ugotować w mundurach – też będą pyszne! Olej lub oliwę dodaj wtedy do twarogu. • Rzodkiewkę zetrzyj na wiórki lub drobno posiekaj, przełóż do miseczki. • Gzik podawaj z ciepłymi ziemniakami, całość posyp czarnuszką i dodaj więcej rukoli. Na grafice podałam wartość energetyczną i makroskładniki po podziale na 2 większe porcje.", "url": "https://www.bielkadietetyk.pl/kuchnia-polska-w-fit-odslonie-czyli-pyry-z-gzikiem---wersja-z-rzodkiewka-i-rukola", "category": "kujawsko-pomorskie", "sub_category": "Sery i inne produkty mleczne", "phrase": "Gzik"}