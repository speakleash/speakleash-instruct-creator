{"meta_description": "Chodź pokaże Ci prosty i przepyszny przepis na gzik czyli twaróg z czosnkiem, ziołami i ziemniakami. Daje gwarancję pełnej satysfakcji.", "title": "Przepis na Gzik - Twaróg z Czosnkiem, Ziołami i Ziemniakami", "content": "Pyry z Gzikiem, bo właśnie tak najczęsciej jest nazywane to danie, są najbardziej popularne w kuchni wielkopolskiej oraz kujawskiej. W większości przypadków jest to twaróg z ziołami, rzodkiewką, a czasem nawet jajkiem, serwowany na ugotowanym i ciepłym ziemniaku w mundurku. Doskonały dodatek latem do grillowanych mięs ,a sam twaróg jest idealnym smarowidłem do chrupiącego pieczywa. Gzik, jest również bardzo często serwowany jako zakąska do alkoholu. Moja wersja Gzika jest nieco inna, jest on położony warstwowo w dużym półmisku, dzięki czemu wszystkie smaki oraz zioła doskonale mogą sobą przejść, jednocześnie łatwo się go serwuje oraz przechowuje. Przygotowanie go zajmuje raptem kilkanaście minut ale to następnego dnia smakuje on najlepiej. Spokojnie można go przechowywać przez kilka dni w lodówce. Składniki na Kremowy Gzik z Ziołami i Ziemniakami : Sposób Przygotowania Gziku z Ziołami i Ziemniakami: Ziemniaki obierz i pokrój w grubą kostkę. Gotuj je do miękkości w osolonej wodzie (ok. 10-15 minut). Następnie wrzuć do ziemniaków drobno posiekany pęczek koperku, 2 łyżki oliwy z oliwek oraz łyżkę masła. Dopraw całość solą oraz pieprzem, dobrze wymieszaj i przełóż do dużego naczynia, równomiernie je rozkładając po dnie. Do dużej miski przełóż twaróg i dodaj po połowie jogurtu greckiego oraz śmietany. Następnie wciśnij 4 ząbki czosnku, dodaj posiekany pęczek koperku, drobno pokrojoną w kostkę czerwoną oraz białą cebulę, dużo soli oraz pieprzu. Aby wzbogacić smak możesz również dodać suszony czosnek oraz cebulę. Wymieszaj twaróg, tak, by wszystkie składniki dobrze się połączyły, możesz dodatkowo użyć ubijaka do ziemniaków, by ser zrobił się bardziej kremowy i aksamitny. Jeśli twaróg wydaje się być zbyt suchy dodaj więcej jogurtu oraz śmietany.  Następnie przełóż masę twarogową na ułożone wcześniej ziemniaki i przykryj ją pozostałą śmietana oraz jogurtem greckim. Posyp całość drobno pokrojonym szczypiorkiem oraz cebulką dymką. Dopraw świeżo zmielonym pieprzem i wstaw do lodówki na minimum 2 godziny.  Gzik najlepiej smakuje następnego dnia, gdy wszystkie zioła i przyprawy się dobrze przegryzą.", "url": "https://masteofficial.com/gzik-twarog-z-czosnkiem-ziolami-i-ziemniakami/", "category": "kujawsko-pomorskie", "sub_category": "Sery i inne produkty mleczne", "phrase": "Gzik"}