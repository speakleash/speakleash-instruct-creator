{"meta_description": "", "title": "Ciasteczka cieszyńskie - ule z kremem Turystyka Śląska Cieszyńskiego - sprawdź co dzieje się w regionie!", "content": "Za oknem już gdzieniegdzie pojawił się śnieg, dlatego warto pomyśleć o świątecznych słodkościach.   Ciasteczka cieszyńskie na dobre wpisały się w wigilijne menu mieszkańców Śląska Cieszyńskiego, dlatego można nazwać je produktem międzynarodowym. Babeczki, kokoski, orzeszki, rogaliki, krajanki- to tylko niektóre z szerokiej gamy corocznych wypieków.   Dziś proponujemy przepis na równie znane ule! Zachęcamy do wypróbowania! A oto przepis:  Składniki:  Ciasto: • 400 g biszkoptów • 160 g masła • 2 łyżki mleka • 320 g cukru pudru • 2 łyżki kakao • rum lub spirytus  Krem: • 80 g masła • 100 g cukru pudru • 2 żółtka • rum lub spirytus do smaku • 1 opakowanie wafli Opis przygotowania:  Ciasto:  Ze zmielonych biszkoptów, masła, cukru pudru, kakao i mleka zagnieść ciasto. Gdyby było za suche, dodać rum lub spirytus. Można również robić jasne ule – wtedy do ciasta nie dodajemy kakao.  Krem:  Masło, cukier puder i żółtka utrzeć na kogel-mogel. Dodać rum lub spirytus do smaku. Ciastem wylepić specjalne foremki w kształcie ula, w środku zrobić dziurki i napełnić je kremem, następnie zamknąć krążkiem wyciętym z wafla.  Smacznego!", "url": "https://cieszynskie.travel/ciekawostki/ciasteczka-cieszynskie-ule-z-kremem", "category": "śląskie", "sub_category": "Wyroby piekarnicze i cukiernicze", "phrase": "Drobne ciasteczka cieszyńskie"}