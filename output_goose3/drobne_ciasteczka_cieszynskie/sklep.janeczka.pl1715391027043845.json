{"meta_description": "Sklep internetowy Cukierni U Janeczki. Ręcznie produkowane ciasteczka z cukierni o 40 letniej tradycji", "title": "Zestaw Ciasteczek 300g", "content": "Historia pieczenia drobnych ciasteczek na Śląsku Cieszyńskim sięga drugiej połowy XIX wieku. Te misternie wykonane słodycze z biegiem lat były dopracowywane o różne receptury pod wpływem innych kuchni – głównie austriackiej, czeskiej i niemieckiej. Pieczemy Drobne Ciasteczka od samego początku istnienia Cukierni czyli już ponad 40 lat. Przepisy na ciasteczka przekazywane są z pokolenia na pokolenie i te, które obecnie stosujemy w naszej cukierni otrzymaliśmy od lokalnych gospodyń. Dla naszych cukierniczek przygotowywanie tych słodkości jest wyjątkowe, gdyż cała załoga zasiada wspólnie przy stołach co pozwala im na rozmowy i wspomnienia. Szczególny klimat jest przed świętami, gdyż zapach cynamonu i pierników tworzy niepowtarzalną atmosferę. Ciasteczka podawane są również na weselnych stołach na Podbeskidziu. Do wykonania drobnych ciasteczek używa się przede wszystkim świeżego masła, orzechów różnego rodzaju, bakalii, migdałów, wanilii, imbiru, cynamonu, goździków, fig, daktyli, maku, adwokatu, śmietanki, miodu i innych pyszności. Poczujcie z Nami ten niepowtarzalny klimat Świąt z tradycją Śląska Cieszyńskiego.", "url": "https://sklep.janeczka.pl/zestaw-ciasteczek-300g-pudelko-mix", "category": "śląskie", "sub_category": "Wyroby piekarnicze i cukiernicze", "phrase": "Drobne ciasteczka cieszyńskie"}