{"meta_description": "Placki ziemniaczane z piekarnika to zdrowsza alternatywa dla tradycyjnej smażonej wersji. Przygotowywane są w podobny sposób – z tartych ziemniaków z", "title": "Placki ziemniaczane z piekarnika", "content": "Podawanie: placki ziemniaczane z piekarnika od razu przekładamy na talerze i podajemy z ulubionymi dodatkami. Pieczenie: placki wstawiamy do piekarnika na 20 min. Następnie, używając płaskiej łopatki, obracamy je na drugą stronę i pieczemy jeszcze przez 10 min. Placki ziemniaczane z piekarnika: na blachę wyłożoną papierem do pieczenia wykładamy ciasto łyżką, formując placki. Masa na placki: do przygotowanych warzyw dodajemy jajka, mąkę, olej, sól, pieprz i drobno posiekany koperek. Całość mieszamy drewnianą łyżką lub szpatułką. Dodatki: cebulę i czosnek obieramy z łupin. Cebulę ścieramy na tarce o drobnych oczkach, a czosnek przeciskamy przez praskę. Dodajemy do miski z tartymi ziemniakami. Ziemniaki: obieramy, myjemy i ścieramy na tarce o grubych oczkach. Odlewamy płyn, który powstał. Na początku: rozgrzewamy piekarnik do 200°C, dużą płaską blachę wykładamy papierem do pieczenia. W zależności od tego, czy przygotowujemy je na obiad, czy na kolację, możemy wybrać bardziej sycące lub lżejsze dodatki. • Placki ziemniaczane z piekarnika na obiad – możemy podać z sosem pieczarkowym, sosem z grzybów leśnych lub gulaszem. W wersji wegetariańskiej może to być gulasz z soczewicy, a w mięsnej – wieprzowy, wołowy lub węgierski. Do takiego zestawu świetnie pasuje sałata lub rukola z winegretem. • Pieczone placki ziemniaczane na kolację – w lżejszej wersji doskonale smakują z sosem koperkowym lub aioli, a także z kremowym serkiem i wędzonym łososiem. Dodatkiem do nich mogą być pomidorki koktajlowe skropione oliwą z oliwek. Do ciasta na placki ziemniaczane można dorzucić także inne warzywa korzeniowe – marchewkę, seler, pietruszkę, a także dynię, cukinię, paprykę czy szpinak. Najbardziej popularne połączenia to: • pieczone placki ziemniaczane z cukinią – cukinię (może być ze skórką) ścieramy na tarce o grubych oczkach i mieszamy z tartymi ziemniakami. Odciskamy wodę i w dalszej części przygotowujemy placki zgodnie z przepisem, • placki z dyni i ziemniaków z piekarnika – tym razem do miski ścieramy dynię i ziemniaki w proporcji pół na pół (po 500 g). Zamiast mąki pszennej dodajemy kukurydzianą, doprawiamy nie tylko solą i pieprzem, ale także słodką papryką i suszonymi ziołami, np. bazylią, tymiankiem czy oregano, • pieczone placki ziemniaczane z pieczarkami – pokrojone w półplasterki pieczarki (200 g) i drobno posiekaną cebulę podsmażamy na patelni na małej ilości oleju. Studzimy i dodajemy do startych ziemniaków. Dalej przygotowujemy ciasto na placki, zgodnie z podstawowym przepisem. Inne pomysły na placki ziemniaczane z piekarnika • Pieczone placki ziemniaczane z batatów – zamiast klasycznych ziemniaków, ścieramy słodkie bataty. Możemy dodać do nich także startą cukinię i parmezan. Placki doprawiamy słodką papryką i czosnkiem. • Placki ziemniaczane z serem żółtym – po obróceniu placków na drugą stronę kładziemy na wierzch plasterek żółtego sera. Do tego doskonale pasują pieczarki podsmażone z cebulą. W takiej, rozszerzonej wersji na placki kładziemy pieczarki, a na nie ser żółty – tarty lub w plasterkach. • Pieczone placki z gotowanych ziemniaków – ciasto na placki przygotowujemy z ugotowanych wcześniej i przestudzonych ziemniaków. Dodajemy do nich jajko, mąkę i przyprawy. Mieszamy, wykładamy łyżką na blachę i pieczemy 20 min w temperaturze 200°C. Placki z gotowanych ziemniaków to popularna potrawa kuchni podhalańskiej, znana pod nazwą moskole. Tradycyjnie serwowane są z bryndzą lub skwarkami z wędzonego boczku.", "url": "https://www.mojegotowanie.pl/przepis/placki-ziemniaczane-z-blachy", "category": "opolskie", "sub_category": "Gotowe dania i potrawy", "phrase": "Placki kartoflane z blachy"}