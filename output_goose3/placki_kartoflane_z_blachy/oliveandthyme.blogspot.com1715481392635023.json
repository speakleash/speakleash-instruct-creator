{"meta_description": "", "title": "DROŻDŻOWE PLACKI ZIEMNIACZANE Z BLACHY", "content": "Przepyszne jedzone gorące prosto z blachy, na zimno świetne jako podstawa kanapek, sprawdzają się jako dodatek do dania głównego lub do zupy. Bardzo dobry sposób na wykorzystanie ziemniaków pozostałych z obiadu :) Drożdże rozpuśćcie w ciepłej wodzie, dodajcie pół łyżeczki cukru. Ziemniaki przeciśnijcie przez praskę. Cebulę drobno posiekajcie. Masło rozgrzejcie na patelni, wrzućcie cebulę i zeszklijcie ją uważając, aby się nie przypaliła. Do miski przesiejcie mąkę, wymieszajcie z solą, ziołami, wlejcie rozpuszczone drożdże, dodajcie ziemniaki i podsmażoną cebulę razem z masłem. Wszystko dokładnie wymieszajcie, wyróbcie ciasto i pozostawcie na około 1,5 godziny do wyrośnięcia. Piekarnik nagrzejcie do 175 st (ja piekłam bez termoobiegu). Z wyrośniętego ciasta uformujcie kulki, spłaszczcie każdą dłonią formując mały placek i nakłujcie widelcem w kilku miejscach.", "url": "http://oliveandthyme.blogspot.com/2014/07/drozdzowe-placki-ziemniaczane-z-blachy.html", "category": "opolskie", "sub_category": "Gotowe dania i potrawy", "phrase": "Placki kartoflane z blachy"}