{"meta_description": "Wigilijny barszcz czerwony to potrawa, która pojawia się na wszystkich świątecznych stołach. Nic tak nie dodaje świątecznego klimatu, jak właśnie barszcz czerwony. Na zakwasie, postny, z uszkami grzybowymi, z grochem lub z ziemniakami. Zobaczcie najlepsze przepisy na wigilijne barszcze!", "title": "Potrawy wigilijne 2023. Barszcz czerwony tradycyjny. Barszcz z zakwasem i bez zakwasu. Jak zrobić barszcz wigilijny [PRZEPISY]", "content": "Wigilijny barszcz czerwony to potrawa, która pojawia się na wszystkich świątecznych stołach. Nic tak nie dodaje świątecznego klimatu, jak właśnie barszcz czerwony. Na zakwasie, postny, z uszkami grzybowymi, z grochem lub z ziemniakami. Zobaczcie najlepsze przepisy na wigilijne barszcze! Barszcz czerwony wigilijny – przepisy. Z pewnością każdy z nas ma w domu sprawdzony przepis na wigilijny barszcz czerwony. Czy to klasyczny, tradycyjny barszcz z przepisu babci, czy nowoczesny krem z buraka od koleżanki. Zebraliśmy dla Was kilka przepisów Czytelników Gazety Krakowskiej na różne barszcze wigilijne oraz na domowe zakwasy. Warto spróbować! Wykonanie Wodę z solą zagotować i zostawić do całkowitego wystudzenia. W tym czasie buraki umyć, obrać ze skórek i pokroić w cienkie plasterki. Czosnek obrać i lekko docisnąć bokiem noża, by go rozgnieść. Przygotowane składniki przełożyć do wyparzonego i osuszonego naczynia kamionkowego lub dużego słoja. Dodać także ziele angielskie i liście laurowe. Całość dokładnie zalać przegotowaną wodą z solą. Jeśli buraki wystają nam ponad wierzch zalewy, to docisnąć je talerzykiem i przyłożyć czymś cięższym (talerzyk nie może pokryć całości - boki powinny być widoczne), co zapobiegnie powstaniu pleśni. Na wierzch kamionki lub słoja nałożyć gazę i opleść gumką recepturką lub sznurkiem. Naczynie postawić w ciepłym, nieprzewiewnym miejscu. Po upływie 2-3 dni można sprawdzić czy na zakwasie nie wytworzyło się zbyt dużo piany. Jeśli tak, ściągnąć ją delikatnie łyżką, a buraki delikatnie zamieszać. Buraki ponownie docisnąć, by nie wystawały ponad zalewę, a wierzch naczynia pokryć gazą. Po kolejnych 2-3 dniach zakwas można przecedzić przez gazę, by pozbyć się wszelkich nieczystości. Gotowy przechowywać w szczelnie zamkniętym słoiku lub butelce w lodówce, nie dłużej niż przez 14 dni. Przygotowany zakwas można także zapasteryzować.  Z podanej ilości uzyskamy około 1l zakwasu, który możemy wykorzystać do przygotowania wigilijnego barszczu.  Pozostałe z zakwasu buraki możemy ponownie wykorzystać do przygotowania barszczu, oczywiście z dodatkiem nowych, świeżych.  Do przygotowania zakwasu możemy także dodać skórkę ciemnego pieczywa, pieczonego także na zakwasie, co przyspieszy proces fermentacji o około 2 dni. Przepis Joanny Tokarz • kilka ząbków czosnku obranych i pokrojonych na pół  Wykonanie  Buraki umyć, obrać ze skórki i pokroić w plastry. Poukładać je na zmianę z przyprawami i czosnkiem w wyparzonej i wytartej kamionce lub słoju. Całość zalać wodą wymieszaną z solą tak, aby wszystkie buraki były dokładnie przykryte. Jeśli wypływają na powierzchnię to trzeba je docisnąć np. ceramicznym talerzykiem. Kamionkę lub słój przykryć lnianą ściereczką lub gazą, zawiązać sznurkiem lub gumką. Odstawić w ciepłe miejsce na ok 5-7 dni. Ukiszony zakwas należy przecedzić i przelać do słoika, trzymać w chłodzie. Wykonanie barszczu wigilijnego  Grzyby namoczyć na kilka godzin. Ugotować w małej ilości wody, po ugotowaniu – przecedzić. Buraki umyć, obrać ze skórki, pokroić w plasterki. Wszystkie warzywa zalać wrzątkiem, dodać sól, listek laurowy, kilka ziaren czarnego pieprzu, ziele angielskie i gotować do miękkości – po ugotowaniu przecedzić. Wywar z warzyw połączyć z wywarem z grzybów oraz dodać zakwas do smaku. Całość podgrzać, ale nie gotować.    Składniki na uszka do wigilijnego barszczu  Ciasto: Wykonanie Pieczarki obrać, umyć i zatrzeć na tarełku o dużych oczkach. Cebule drobno posiekać. Na patelni rozgrzać masło, wrzucić cebulę, smażyć na delikatnym ogniu do ładnego zeszklenia. Do cebuli dodać starte pieczarki, sól, pieprz i smażymy do czasu aż odparuje z nich woda. Wystudzić.  Z podanych wyżej składników zrobić ciasto. Wszystko wymieszać, a następnie dolewać etapami gorącą wodę mieszając. Ciasto wyrabiać do momentu, aż będzie gładkie i elastyczne. Ciasto cienko rozwałkować i foremką wyciąć niewielkie kółeczka. Na każde kółeczko nałożyć niewielką ilość farszu i zlepić uszka. Uszka wrzucić na gotującą się osoloną wodę i gotować około trzech minut. Wykonanie  Buraki umyć i zawinąć w folię aluminiową. Upiec do miękkości w nagrzanym do 180 stopni piekarniku. Czas pieczenia buraków zależy od ich wielkości i wynosi od 40 do 60 minut. Pozostałe warzywa umyć, obrać, pokroić na mniejsze kawałki, zalać ok. 1,5 l wrzątku i ugotować bulion warzywny. Doprawić solą i pieprzem. Upieczone i przestudzone buraki obrać ze skórki, pokroić na mniejsze kawałki i wrzucić do ugotowanego bulionu. Całość zmiksować dokładnie na jednolitą masę. Pod koniec miksowania dodać oliwę i serek mascarpone. W razie potrzeby, całość rozcieńczyć wrzątkiem i doprawić dodatkowo solą, pieprzem, czosnkiem i chili. Na koniec ostrożnie podgrzać, aby krem nie stracił koloru. Podawać w miseczkach gorący, posypany prażonymi płatkami migdałów i posiekaną zieleniną. Krem z pieczonego buraka świetnie się komponuje smakowo ze świeżą kolendrą lub koperkiem. W wersji mniej dietetycznej dobrze smakuje również z groszkiem ptysiowym lub domowymi grzankami ziołowymi, na przykład czosnkowo-tymiankowymi. Serek mascarpone można również zastąpić śmietanką 30 proc., serkiem feta lub jogurtem naturalnym. Przepis Violetty Grzelki Wykonanie Przygotowujemy bulion – obieramy warzywa, dodajemy suszone śliwki, obrane jabłko i namoczone wcześniej grzyby. Całość zalewamy wodą. Wywar gotujemy około godziny. Następnie odcedzamy warzywa i dobrze wyciskamy, żeby uzyskać jeszcze więcej aromatu (nie wyciskamy jabłek). Buraki obieramy, kroimy na kawałki, wkładamy do garnka i zalewamy wcześniej przygotowanym bulionem. Do gotującego się barszczu dodajemy drobno posiekany czosnek, liść laurowy, ziele angielskie, majeranek i pieprz. Gotujemy przez niecałą godzinę i pilnujemy, aby nie doprowadzić do wrzenia. Następnie doprawiamy do smaku solą, cukrem i octem. Ostudzony barszcz wstawiamy na noc do lodówki. Przed Wigilią barszcz należy odcedzić i podgrzać. Ważne, aby go nie zagotować, bo wtedy może stracić kolor. Podawać można z krokietem albo uszkami.", "url": "https://gazetakrakowska.pl/potrawy-wigilijne-2023-barszcz-czerwony-tradycyjny-barszcz-z-zakwasem-i-bez-zakwasu-jak-zrobic-barszcz-wigilijny-przepisy/ar/c17-14651799", "category": "małopolskie", "sub_category": "Gotowe dania i potrawy", "phrase": "Barszcz czerwony krakowski"}