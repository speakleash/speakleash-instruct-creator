{"meta_description": "[block id=\"205\"]", "title": "Barszcz czerwony tradycyjny kiszony 500ml - receptura własna - Świeżo i Zdrowo", "content": "Zakwas na barszcz czerwony to jeden z wiodących produktów krakowskiego producenta Takapol. Wytwarzany jest w oparciu wyłącznie o najlepsze, starannie wyselekcjonowane składniki pochodzące od polskich rolników oraz tradycyjną, niezmienną od lat recepturę własną pozbawioną konserwantów i innych, sztucznych dodatków. Nasz zakwas z buraków jest zdrowy, pożywny oraz posiada tradycyjny polski smak, który pozwala każdemu klientowi odtworzyć we własnej kuchni smaki dobrze znane i lubiane z czasów dzieciństwa. Zakwas z buraków w butelce powstał w celu ułatwienia przygotowywania domowego, naturalnego barszczu czerwonego oraz zagwarantowania gotowej zupie znakomitego smaku i aromatu zgodnych z tradycyjną polską recepturą. Jego przygotowanie jest banalnie proste. Jak zrobić barszcz czerwony na zakwasie z butelki – oto szczegółowe instrukcje. W pierwszej kolejności przygotowujemy 1-1,5 l wywaru warzywnego lub mięsnego, wedle uznania. Pod koniec gotowania wlewamy do niego zakwas buraczany na barszcz Takapol, doprowadzamy do wrzenia i już nie kontynuujemy gotowania. Na sam koniec doprawiamy do smaku ulubionymi przyprawami – w ten oto sposób tradycyjny barszcz czerwony na kupnym zakwasie jest gotowy do podania na stół. Podajemy z uszkami, krokietami, diablotką, kapuśniakami, kulebiakami oraz zabielany z ziemniakami.", "url": "https://swiezoizdrowo.pl/barszcz-czerwony-tradycyjny-kiszony-500ml-receptura-wlasna/", "category": "małopolskie", "sub_category": "Gotowe dania i potrawy", "phrase": "Barszcz czerwony krakowski"}