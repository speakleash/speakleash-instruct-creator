{"meta_description": "Oficjalna Strona Głosiciela. Aktualności, turystyka, harmonogram imprez, fotoreportaże, galerie i informacje z bieżących wydarzeń kulturalnych z Gminy Zakliczyn", "title": "O Pięknym Jaśku słów kilka", "content": "Spółdzielnia Socjalna „Serce Pogórza” z Dzierżanin specjalizuje się w daniach na bazie fasoli Piękny Jaś. Fasola ta jest opatrzona Chronioną Nazwą Pochodzenia. Ze względu na wyjątkową jakość i smak fasoli Piękny Jaś z Doliny Dunajca, potrawy na jej bazie cieszą się uznaniem klientów. Plantacje fasoli wpisały się na stałe w krajobraz Pogórza Karpackiego, a potrawy z jej udziałem stanowią najważniejszy element regionalnej kuchni. Znawcy przedmiotu są przekonani, że uprawianą w Dolinie Dunajca odmianę fasoli Piękny Jaś cechują unikalne walory smakowe i zdrowotne. „...Ta, jedna z najstarszych roślin działa zarówno na zdrowie, urodę jak i rozum człowieka. Jest bogata w białko (występujące w nasionach strączkowych ma skład aminokwasowy, najlepszy spośród białek roślinnych). Jest cenna ze względu na wysoką zawartość aminokwasu, lizyny, którego brak w produktach zbożowych. Ilość białka w suchych nasionach roślin strączkowych jest zbliżona do jego zawartości w mięsie. Nie można jednak nimi zastępować mięsa, ale niewielki dodatek mięsa do potraw z fasoli stanowi cenne uzupełnienie niedoborów niezbędnych aminokwasów, bowiem białko roślinne nasion strączkowych jest w pełni wykorzystane przez organizm człowieka”. Potrawy Spółdzielni Socjalnej „Serce Pogórza” są oparte na naturalnych produktach i są wykonywane metodami tradycyjnymi. Proponujemy Państwu tradycyjne specjały, jak i opracowane i sprawdzone przez nas absolutne nowości! Do Polski fasola dotarła już w XVII w. i od razu zadomowiła się w zagrodach chłopskich i w dworkach zubożałej szlachty, gdzie w tym czasie prowadzono zdrową i smaczną kuchnię. Obecnie, w Polsce, fasola jest niedostatecznie doceniana. Liczymy na to, że oferta kulinarna Spółdzielni Socjalnej „Serce Pogórza” przekona Państwa do częstszego spożywania dań z fasoli Piękny Jaś. Pragniemy również przybliżyć Państwu zalety fasoli. Fasola Piękny Jaś, uprawiana na terenie Pogórza Karpackiego, wyróżnia się następującymi parametrami: Żyzne gleby madowe oraz klimat doliny Dunajca sprzyjają wymaganiom fasoli i gwarantują bardzo dobre warunki do jej wzrostu i rozwoju. Zakres temperatur powietrza w okresie wegetacji roślin, jak i ilość oraz rozkład opadów, są bardzo korzystne do prawidłowego rozwoju i dobrego plonowania fasoli Piękny Jaś. Nierozerwalne połączenie powyższych cech obszaru geograficznego z umiejętnościami ludzkimi pozwala na uzyskanie wysokiego plonu nasion fasoli o dużej wielkości. Równocześnie wybór odpowiedniego terminu podcięcia roślin i odpowiednio długie pozostawienie ich na świeżym powietrzu w połączeniu ze sprzyjającymi warunkami termicznymi pozwala na uzyskanie nasion o niższej wilgotności oraz cieńszej okrywie nasiennej w stosunku do fasoli wielokwiatowej pochodzącej spoza doliny Dunajca. Wielka Księga Snów podaje: „Ten, kto we śnie sadzi fasolę, może się spodziewać znacznych zysków. Natomiast widok kiełkującej fasoli stanowi obietnicę, że do śniącego uśmiechnie się wkrótce szczęście”. Obecność błonnika pokarmowego wpływa na obniżenie cholesterolu we krwi. Amerykanie zbadali, że systematyczne jedzenie 85 g gotowanej fasoli Piękny Jaś dziennie obniża poziom cholesterolu o 10 proc. Fasola wskazana jest też przy diecie cukrzycowej, pomaga regulować poziom cukru we krwi. Dodanie do potraw z fasoli Piękny Jaś czosnku i imbiru zapobiega gromadzeniu się gazów. Fasolę Piękny Jaś należy posolić pod koniec przyrządzania. Wcześniejsze dodanie soli spowoduje rozkład witamin z grupy B i popsuje smak. W trakcie II wojny światowej na przyjęciach weselnych królował tort fasolowy. Wynikało to z przejęcia przez Niemców młynów i zniszczenia żaren znajdujących się w rękach prywatnych. Mąkę zastępowano tym, czego było pod dostatkiem, i co można było zdobyć na własną rękę. Idealna okazała się fasola Piękny Jaś. Zapraszamy do przesyłania swoich przepisów wraz z zdjęciami na dania z fasoli Piękny Jaś. Na wszystkich uczestników konkursu czekają nagrody: Album o Pięknym Jaśku oraz maskotka Piękny Jaś. Na przepisy oraz zdjęcia czekamy do 30 października 2018 r. Przepisy proszę przesyłać na adres Ten adres pocztowy jest chroniony przed spamowaniem. Aby go zobaczyć, konieczne jest włączenie w przeglądarce obsługi JavaScript. Inicjatywa \"Fasolowa Kafejka w Sercu Pogórza\" miała na celu poszerzenie działalności Spółdzielni Socjalnej \"Serce Pogórza\" poprzez utworzenie klimatycznej kawiarni, w której klienci mogą wypić kawę, degustować potrawy oparte na fasoli Piękny Jaś oraz podziwiać krajobraz Pogórza Karpackiego. Miejsce to służy promocji i sprzedaży lokalnego rękodzieła. Inicjatywa ta wynika z potrzeb lokalnych mieszkańców i turystów, gdyż w okolicznych miejscowościach nie ma takiego miejsca, aby mieszkańcy i turyści mogli skorzystać z podobnej oferty. • Do ciepłego boczku dodać masło, aby się rozpuściło. • Zmielić fasolę z boczkiem. Dodać przeciśnięty czosnek. Doprawić solą i pieprzem do smaku. Ten adres pocztowy jest chroniony przed spamowaniem. Aby go zobaczyć, konieczne jest włączenie w przeglądarce obsługi JavaScript.", "url": "https://www.zakliczyninfo.pl/index.php/samorzad/1742-o-pieknym-jasku-slow-kilka", "category": "podkarpackie", "sub_category": "Wyroby piekarnicze i cukiernicze", "phrase": "Tort z fasoli Piękny Jaś "}