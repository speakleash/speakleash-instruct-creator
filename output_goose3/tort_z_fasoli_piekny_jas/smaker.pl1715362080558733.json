{"meta_description": "Polecam. Deser prosty w przygotowaniu. Zawsze robi wrażenie na gościach.", "title": "Zimowy deser z fasolą Piękny Jaś", "content": "Fasolę Piękny Jaś namoczyć w garnuszku na noc. Ugotować do miękkości w osolonej wodzie. Osuszyć na sicie. Ja gotowałam 500 g suchej fasoli, ale tylko 300 g ugotowanej zużyłam do deseru. W rondelu rozpuścić masło z miodem i cukrem. Doprowadzić do pojawienia się bąbli. Dodać mielony cynamon i otartq skórkę pomarańczową. Wymieszać dokładnie i dodać żurawinę i śliwki. Jeśli żurawina i śliwki są bardzo suche to namoczyć wcześniej w ciepłej wodzie. Dodać fasolę i dokładnie pomieszać. Można zajadać od razu. Dla dorosłych można dodać łyżkę rumu. Można też osypać drobno posiekanymi orzechami. Smacznego", "url": "https://smaker.pl/przepisy-desery/przepis-zimowy-deser-z-fasola-piekny-jas,1993505,ewaeu.html", "category": "podkarpackie", "sub_category": "Wyroby piekarnicze i cukiernicze", "phrase": "Tort z fasoli Piękny Jaś "}