{"meta_description": "Piekarnia Anmar oferuje tradycyjny chleb bez konserwantów i sztucznych dodatków. Poznaj nasze wiejskie chleby na zakwasie żytnim!", "title": "Chleb bez Konserwantów - Tradycyjne Pieczywo bez Chemii", "content": "Bogata oferta naszej piekarni może zaproponować prawdziwe chleby bez konserwantów, takie jak: sanacyjny na liściu kapusty, chleb razowy łańcucki, ziołowy, z pestkami dyni lub słonecznika oraz czystoziarnisty jogurtowy, ziołowy razowy, ziarnisty, cebulowy itp. Wszystkie chleby są chlebami bez konserwantów – oprócz kwasu i mąk żytnich do chleba dodajemy tylko wodę. Jedyny wyjątek stanowi chleb czosnkowy do którego dodajemy małe ilości drożdży przez specyficzne działanie czosnku, który opóźnia fermentację – rośnięcie ciasta. Starannie dobrane proporcje mąki jak i zakwasu, nadają niepowtarzalny smak naszym chlebkom. Poprzez swoją naturalną wilgotność chleb dobrze się kroi, nie powodując kruszenia się. Dzięki tradycyjnej recepturze nasz chleb bez konserwantów zachowuje długo swoją przydatność do spożycia i jest to chleb bez chemii. Nasz chleb bez konserwantów na dowóz wypieka się z mąki nie standaryzowanej to jest mąki z przemiału żyta bez żadnych domieszek typu spulchniacze, polepszacze, konserwanty. Nie posiada konserwantów a długo się przechowuje. Im starszy tym zdrowszy. Są to swojskie chleby wypiekane jak dawniej. Tradycja, skład i jakość jest u nas na pierwszym miejscu podczas produkcji, a nie wygląd. Dlatego nasze chleby są inne na zewnątrz – za to takie same w środku. Niektóre są pęknięte, inne mniej kształtne, to dowód na to że nie używamy żadnych polepszaczy. Czasami pod skórką może pojawić się malutki węglik drzewny ponieważ pieczemy chleby w piecach chlebowych opalanych drewnem. Dla osób uczulonych na gluten lub tych którzy chcą go ograniczyć albo całkowicie wykluczyć z diety polecamy chlebek czystoziarnisty z samych ziaren , bez mąki na jogurcie naturalnym. W którego skład wchodzą: ziarna słonecznika, pestek dyni, płatki owsiane, nasiona chia , siemię lniane, jogurt naturalny, miód naturalny, sól. Jest bardzo smaczny i chrupiący. Jeśli masz jakiekolwiek pytania lub nie jesteście czegoś pewni – z chęcią odpowiemy na Wasze pytania. Serdecznie zapraszamy do kontaktu na czacie lub na e-mail sklep@sklepanmar.pl", "url": "https://piekarniaanmar.pl/chleb-bez-konserwantow/", "category": "podkarpackie", "sub_category": "Wyroby piekarnicze i cukiernicze", "phrase": "Chleb razowy łańcucki na liściu kapusty"}