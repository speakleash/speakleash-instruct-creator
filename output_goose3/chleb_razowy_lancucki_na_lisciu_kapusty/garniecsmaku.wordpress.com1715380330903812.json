{"meta_description": "ul. Pułaskiego 1, Rzeszów tel. 17 853 85 88 Godz. otwarcia: pn-pt: 6.00 – 17.00, sob: 7.00 – 14.00 Jak czytamy w katalogu Podkarpackich Smaków: „Przywiązanie do tradycji dobrego wypieku jest ważnym elementem prowadzenia zakładu i chętnie sięga się w nim po dawne przepisy na wypieki. Stąd też decyzja o rejestracji czterech wyrobów własnych na…", "title": "ZAKŁAD CUKIERNICZO-PIEKARNICZY IZA", "content": "Jak czytamy w katalogu Podkarpackich Smaków:  „Przywiązanie do tradycji dobrego wypieku jest ważnym elementem prowadzenia zakładu i chętnie sięga się w nim po dawne przepisy na wypieki. Stąd też decyzja o rejestracji czterech wyrobów własnych na Liście Produktów Tradycyjnych Ministerstwa Rolnictwa i Rozwoju Wsi. Są to: chleb sędziszowski żytni, makowiec sędziszowski, serowiec sędziszowski, sędziszowskie ciasto z jagodami. Od wielu lat wypiekany jest tu chleb na własnym zakwasie.” Chleb sędziszowski to zgrabny bochenek z charakterystycznie odciśniętym śladem koszyczka wiklinowego na skórce. Na jego spodzie często znajdziemy przyklejony liść kapusty, na którym to chleby te są wypiekane. Chleb pieczony jest na zakwasie, wyczujemy w nim piękny, wyraźny kminkowo-kapuściany aromat. Sprzedawany jest w formie 1 lub 2 kg bochenki, lub w już pokrojonych ćwiartkach. Chleb sprzedawany jest jako 1- lub 2- kilogramowe bochenki, lub w już pokrojonych ćwiartkach.  SKŁAD: mąka żytnia 90%, mąka pszenna, otręby żytnie, woda, ziemniaki, serwatka, siemie lniane kminek, drożdże, sól  CENA: Ok. 11 zł za bochenek 2 kg , ok. 3 zł za ćwiartkę (ceny w piekarni IZA)  ok. 4 zł za bochenek (cena w delikatesach FRAC)  DOSTĘPNOŚĆ: RZESZÓW Piekarnia IZA ul. Pułaskiego 1, Delikatesy FRAC Makowiec sędziszowski oraz sernik sędziszowski charakteryzują się bardzo tradycyjnym, domowym smakiem. Oba ciasta pieczone są na maśle z samych naturalnych składników. Sernik można kupić w wersji z kruszonką lub polewą. Pieczony jest na jasnym spodzie i posiada cieniutką warstwewkę kakao, która ładnie uzupełnia masę serową nadając ciastu nieco wytrawnego, czekoladowego smaku. Zarówno w serniku jak i w makowcu znajdziemy rodzynki i skórkę pomarańczową. Makowiec dodatkowo pieczony jest z dodatkiem miodu. W 2007 serowiec oraz makowiec sędziszowski zostały wpisane na listę produktów tradycyjnych Ministerstwa Rolnictwa i Rozwoju Wsi. Sernik sędziszowski pieczony jest w środy, natomiast makowiec sędziszowski w czwartki.  CENA: 18-19 zł/kg  DOSTĘPNOŚĆ: W cukierni IZA w godz. otwarcia: pn-pt: 6.00 – 17.00, sob: 7.00 – 14.00", "url": "https://garniecsmaku.wordpress.com/producenci/piekarnie/zaklad-cukierniczo-piekarniczy-iza/", "category": "podkarpackie", "sub_category": "Wyroby piekarnicze i cukiernicze", "phrase": "Chleb razowy łańcucki na liściu kapusty"}