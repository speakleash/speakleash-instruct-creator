{"meta_description": "", "title": "Podkarpackie smaki: regionalne chleby", "content": "Podkarpacie to nie tylko urokliwy region, bogaty w miejsca warte odwiedzenia, ale także skarbnica regionalnych przysmaków, z którymi wiążą się liczne historie i tradycje. Lubisz świeże pieczywo? Wypróbuj przepisy na domowe chleby z naszego regionu, które zostały wpisane na oficjalną listę produktów regionalnych! Nie ma nic lepszego niż świeży, domowy chleb. Jeśli jesteś miłośnikiem tradycyjnej, zdrowej kuchni, wypróbuj przepisy na podkarpackie chleby, powstałe na bazie naturalnych składników. Chrupiąca skórka, wyjątkowy w smaku miąższ i odpowiednio dobrane składniki to sekret pysznego chleba. Sprawdźcie, jak przygotować domowe pieczywo, zgodne z recepturami naszych babć. Jeśli lubisz wyraziste smaki, ten chleb z pewnością przypadnie Ci do gustu – razowiec łańcucki pieczony na liściu kapusty to wyrób wpisany w 2007 roku na listę produktów regionalnych. Charakterystyczny kwaskowaty smak, przełamany aromatem kminku i kapusty, obficie posypany otrębami – to cechy charakterystyczne tego wypieku. Składniki łączymy, zagniatamy ciasto, przykrywamy ściereczką, następnie odstawiamy na ok 2-2,5 godziny. Formujemy bochenek, ponownie odstawiamy na ok godzinę. Kiedy chleb wyrośnie, układamy go na umytym, nasmarowanym olejem liściu kapusty. Pieczemy w temp. ok 260 stopni przez ok. 10 min, następnie zmniejszamy temperaturę do 230 stopni, piekąc kolejne 20 -25 min. Chleb sędziszowski żytni z pewnością zasmakuje miłośnikom aromatycznych przypraw. Dominujący smak kminku, połączony z delikatną nutą kapusty i lekko wyczuwalna kwasowość to znaki rozpoznawcze tego rodzaju pieczywa. Wszystkie składniki (poza ziarnami) umieszczamy w misce i mieszamy. Mąka żytnia nie lubi długiego wyrabiania, w związku z czym wystarczy jedynie połączyć składniki. Gotową mieszankę przykrywamy ściereczką i odstawiamy na całą noc. Po tym czasie przekładamy ciasto do formy wysmarowanej olejem i obsypanej mąką lub otrębami (jeśli chcemy uzyskać bardziej wyrazisty smak, chleb układamy na liściu kapusty skropionym olejem). Całość posypujemy ziarnami, dla bardziej wyrazistego smaku możemy dodatkowo posypać wierzch kminkiem. Chleb pieczemy ok godzinę w temp. 200 stopni. Ten chleb został wpisany na Listę Produktów Tradycyjnych w 2013 roku. Wykorzystana do wypieku mąka razowa nadaje mu wyrazistego smaku, podobnie jak kminek, który jest nieodzownym dodatkiem chleba żytniego. Dzień przed pieczeniem chleba, zalewamy otręby i kminek wodą, pozostawiając na noc do napęcznienia. Wcześniej przygotowany zaczyn mieszamy ze wszystkimi składnikami na ciasto, wyrabiamy kilka minut, następnie odstawiamy na ok 5 min i ponownie wyrabiamy. Ciasto przykrywamy ściereczką lub owijamy folią spożywczą, pozostawiamy na ok 4- 5 godzin do wyrośnięcia. Po tym czasie formujemy bochenek, ponownie przykrywamy i odstawiamy na kolejne 2 godziny.Chleb pieczemy w temp. 220 stopni przez 20 min, następnie zmniejszamy temp. do 200 stopni, pozostawiając wypiek na kolejnych 20 minut. Podkarpacie pełne jest wyjątkowych smaków. Jeśli jesteś miłośnikiem zapachu świeżego pieczywa, koniecznie wypróbuj te przepisy i zacznij dzień od pysznego śniadania z domowym chlebem w roli głównej.", "url": "https://wizytowkanatury.pl/aktualnosci/podkarpackie-smaki-regionalne-chleby,11.html", "category": "podkarpackie", "sub_category": "Wyroby piekarnicze i cukiernicze", "phrase": "Chleb razowy łańcucki na liściu kapusty"}