{"meta_description": "Co to jest zakwas z buraków i jakie ma właściwości? Jak go stosować? Dowiedz się z tego artykułu. Znajdziesz tu przepis na najlepszy zakwas buraczany!", "title": "Zakwas z buraków — właściwości i zastosowanie", "content": "Zakwas z buraków znany jest nie tylko jako niezbędny składnik barszczu czerwonego, wigilijnej potrawy — obecnie zyskuje popularność również jako znakomity superfood. Jest świetnym źródłem probiotyków i witamin z grupy B, dzięki czemu znacząco wpływa na poprawę zdrowia i samopoczucia. Jakie ma konkretne właściwości? Na co może pomóc? Jak go pić? Czy są jakieś przeciwskazania przy piciu zakwasu z buraków? Jeśli chcesz dowiedzieć się więcej na temat prozdrowotnego działania zakwasu z buraków, zachęcamy do zapoznania się z dalszą częścią artykułu. Co to jest zakwas buraczany? Zakwas z buraków w Polsce zna każdy – powszechnie pije się go głównie w naszej części Europy. Pierwsza wzmianka o zakwasie buraczanym pojawiła się już w 966 r.n.e w starosłowiańskiej księdze „Powieść minionych lat”. W ubiegłym roku został wpisany na oficjalną polską Listę Produktów Tradycyjnych, na której znajdują się wybrane produkty spożywcze uważane za dziedzictwo kulturowe. Powstaje poprzez fermentację mlekową buraków — dzięki czemu kluczowe wartości odżywcze zostają zachowane, a napój nabiera charakterystycznego kwaskowego smaku i zapachu. Proces kiszenia nie tylko przedłuża trwałość tych warzyw, ale i wzbogaca w witaminy, antyoksydanty i bakterie probiotyczne. Niepasteryzowany zakwas z buraków będzie zatem doskonałym wsparciem dla pracy układu pokarmowego czy krwionośnego, pomoże wzmocnić odporność i działając przeciwzapalnie, wesprze w walce z infekcjami. Zakwas z buraków z imbirem i czosnkiem Buraki same w sobie to niezwykle wartościowe warzywa o imponującym profilu wartości odżywczych. To przede wszystkim doskonałe źródło kwasu foliowego. Ta syntetyczna forma witaminy B9 odgrywa kluczową rolę dla wzrostu i funkcjonowania wszystkich komórek i tkanek w organizmie, a także zdrowia serca czy układu nerwowego (1). W warzywach tych znajdziemy również mangan – odpowiedzialny za budowę kości i pracę mózgu (2), oraz miedź – składnik odżywczy niezbędny do produkcji energii oraz syntezy niektórych neuroprzekaźników (3). Oprócz wymienionych, w burakach mamy też witaminę C, B6, E i K, potas, magnez i żelazo, a także betalainy – barwniki odpowiadające za ich kolor, o silnych właściwościach antyoksydacyjnych i przeciwzapalnych. Co więcej, proces kiszenia wpływa w dużym stopniu na biodostępność tych składników odżywczych. Ponadto, kiszenie nie tylko przedłuża trwałość soku z buraków czy zwiększa jego wartość odżywczą, ale i wzbogaca o solidną porcję prozdrowotnych probiotyków – żywych mikroorganizmów niezbędnych dla wzorowej odporności i sprawnego funkcjonowania układu pokarmowego. Nic dziwnego, że kiszonki, w tym zakwas z buraka, cieszą się w ostatnich latach wciąż rosnącą popularnością. • – buraki cechuje wysoka zawartość tych związków. Ich poziom wynosić może aż 36,9-794,12/100 mg tych warzyw (4), co w soku daje nam aż 800-1000 mg na 100 ml (5). Szczawiany mogą zaburzać funkcjonowanie komórek oraz wiązać się z wapniem, przyczyniając się m.in. do formowania kamieni nerkowych. Proces kiszenia pozwala natomiast zredukować poziom tych związków o 51-67% (6). • – te antyoksydanty w soku z buraków są niezwykle niestabilne i nietrwałe, zwłaszcza wraz z rosnącym czasem przechowywania. Fermentacja kwasu mlekowego to jednak wygodny sposób, aby wydłużyć żywotność tych związków – badania wykazały bowiem, że betacyjaniny ulegają stabilizacji w środowisku kwasowym (7). pH zakwasu z buraków wynosić powinno 4.0 lub mniej. • – w procesie fermentacji soku z buraków powstają inne typy betacyjaninów – betanidyny i izobetanidyny, unikalne dla produktów kiszonych. Ogólnie ujmując, te nowe betacyjaniny wzbogacają każdy łyk zakwasu w dodatkowy potencjał antyoksydacyjny. Za sprawą odpowiedniej kwasowości, związki te są stabilne również w czasie przechowywania, zatem pijąc zakwas buraczany dostarczysz organizmowi więcej antyoksydantów niż sięgając po sok. • – śmiało sięgaj po zakwas z buraków również jeśli pilnujesz swojego poziomu cukru we krwi. Podczas gdy 100 ml soku z tych warzyw dostarcza 7 g węglowodanów (8), w tej samej ilości zakwasu mamy tylko 2 g (9). Cukier jest pożywką dla bakterii kwasu mlekowego, które w procesie fermentacji przekształcają go w kwasy i dwutlenek węgla. Dzięki temu, zakwas sprawdzi się cukrzykom osobą na diecie ketogenicznej i paleo. • – fermentując żywność zwiększamy jej wartość odżywczą. W procesie tym powstaje więcej witamin i minerałów, ale i wzrasta ich przyswajalność. Dzieje się tak, ponieważ fermentacja neutralizuje składniki antyodżywcze i np. pijąc zakwas przyswoimy więcej żelaza niż z soku. Ponadto, bakterie kwasu mlekowego syntezują witaminy, m.in. B12 i K, dzięki czemu zwiększamy ich absorpcję. • – w przeciwieństwie do soku z buraków, w zakwasie buraczanym znajdziemy bakterie z rodzaju Lactobacillus – te same, które obecne są w probiotykach. Regularne spożywanie tego kiszonego napoju może zatem pomóc ustabilizować florę bakteryjną jelit. W badaniu na szczurach, gryzoniom tym podawano zakwas z buraków. W ciągu 4 tygodni znacząco spadła ilość bakterii Escherichia coli i Salmonella (10). Choć na temat właściwości zakwasu buraczanego nie znajdziemy licznych publikacji naukowych, od lat stosowany stosowany jest jako remedium na wiele różnych dolegliwości — zawiera żywe kultury bakterii, witaminy z grupy B, witaminę A i C, potas, żelazo, naturalne azotany oraz antyoksydanty. Jakie właściwości ma zakwas z buraków? Dlaczego coraz chętniej po niego sięgamy? Zakwas buraczany, jak inne kiszonki, zawiera bakterie kwasu mlekowego. Te dobre bakterie probiotyczne mogą wspierać zdrową florę bakteryjną w jelitach, co jest kluczowe dla funkcjonowania układu immunologicznego (15). Odpowiednia mikroflora jelitowa może pomagać w zapobieganiu infekcjom i chronić organizm przed patogenami. Ponadto przeciwutleniacze, takie jak witamina C czy betanina (13,14), pomagają w zwalczaniu wolnych rodników i redukują stan zapalny, co sprzyja ogólnemu wzmocnieniu odporności. Zakwas z buraków zawiera żelazo. Ten niezwykle kluczowy dla zdrowia pierwiastek mineralny pomaga w produkcji czerwonych krwinek, co może okazać się istotne w zapobieganiu niedokrwistości (16). Dodatkowo, witamina C obecna w tym kiszonym napoju poprawia wchłanianie żelaza (17), co może jeszcze bardziej zwiększyć jego skuteczność w leczeniu anemii. Ponadto, potas występujący w zakwasie z buraków może pomagać w regulacji ciśnienia krwi, co jest korzystne dla serca i ogólnego zdrowia układu krążenia (18). Zakwas buraczany jest bogaty w probiotyki, zwłaszcza bakterie z rodzaju Lactobacillus, które wspierają zdrową mikroflorę jelitową (19). Te korzystne mikroorganizmy pomagają w utrzymaniu zdrowej mikroflory jelitowej, co poprawia procesy trawienia i wchłaniania składników odżywczych. Dodatkowo, zakwas z buraków zawiera kwas mlekowy, który może regulować pH w jelitach, a to sprzyjać będzie rozwojowi pożytecznych bakterii i zapobiegać nadmiernemu wzrostowi patogenów (20). To wszystko przyczynia się do lepszego funkcjonowania układu pokarmowego i ogólnego stanu zdrowia jelit. Zakwas z buraków to źródło przeciwutleniaczy, jak na przykład witamina C czy flawonoidy. Te przeciwutleniacze pomagają w zwalczaniu wolnych rodników, które mogą prowadzić do stanów zapalnych i uszkodzeń komórek. Dodatkowo, zakwas z buraków zawiera betalainy, naturalne barwniki występujące w burakach, które również wykazują działanie antyoksydacyjne i przeciwzapalne. Te właściwości mogą przyczynić się do ochrony komórek i tkanek przed stresem oksydacyjnym oraz zmniejszyć ryzyko wystąpienia stanów zapalnych w organizmie (13,14). Korzystnie wpływ tego kiszonego napoju z buraków to zasługa zawartych w nim witamin A, C oraz innych składników odżywczych. Witamina A wspiera zdrową regenerację komórek skóry, poprawiając elastyczność i wygląd skóry (21). Witamina C, będąc silnym przeciwutleniaczem, pomaga w ochronie skóry przed uszkodzeniem spowodowanym promieniowaniem UV i wolnymi rodnikami, co może opóźniać proces starzenia się skóry (22). Regularne picie zakwasu z buraków może zatem wspierać zdrowy koloryt skóry i przyczyniać się do jej promiennego wyglądu. Zakwas z buraków może wspomagać detoksykację organizmu na kilka sposobów. Po pierwsze, zawiera naturalne substancje, takie jak betalainy, które jako przeciwutleniacze, pomagają w eliminacji toksyn i wolnych rodników z organizmu . Po drugie, ten fermentowany napój wspiera zdrową funkcję wątroby, która pełni kluczową rolę w procesie detoksykacji, dostarczając niezbędnych składników odżywczych, takich jak betainę, która może wspomagać usuwanie toksyn z organizmu (23). Wreszcie, obecność błonnika w zakwasie może pomagać w regulacji procesów trawiennych i eliminacji niepotrzebnych substancji przez jelita. Zakwas z buraków jest ceniony przez sportowców ze względu na kilka korzyści z nim związanych. Przede wszystkim zawiera on naturalnie występujące azotany, które mogą przekształcać się w azotyn, a następnie w tlenek azotu w organizmie. Ten proces, zwany nitratowym, może zwiększać przepływ krwi i dostarczanie tlenu do mięśni, co pomaga zwiększyć wytrzymałość i poprawić ogólną wydolność fizyczną (24). Dodatkowo, zakwas z buraków jest źródłem witamin, minerałów i przeciwutleniaczy, które pomagają w redukcji stresu oksydacyjnego i zapobiegają uszkodzeniom komórek mięśniowych podczas intensywnego wysiłku. Ten kiszony napój może być stosowany na wiele różnych sposób, dzięki czemu z łatwością włączysz go do swojej diety. Idealnie sprawdzi się jako prozdrowotny drink, który można pić samodzielnie, albo jako składnik barszczu czerwonego i koktajli owocowo-warzywnych. Będzie odpowiedni także jako dodatek do sałatek czy marynata do mięsa, któremu doda smaku i aromatu. Oto kilka przepisów z użyciem zakwasu buraczanego: W miseczce łączymy zakwas buraczany, ocet jabłkowy, olej, czosnek, sól, wybrane zioła i cukier. Wszystkie składniki dokładnie mieszamy. Marynata idealnie sprawdzi się nie tylko do mięsa, ale także do tofu i ulubionych warzyw. Zupa z czerwonej soczewicy i zakwasu z buraka Do przygotowania tej rozgrzewającej zupy, potrzebne będą: W dużym garnku rozgrzej olej, po czym wrzuć do niego pokrojone warzywa. Podsmażaj je przez kilka minut, po czym dodaj bulion warzywny lub wodę i liść laurowy. Zupę gotuj przez około 15-20 minut. Następnie dodaj przepłukaną wcześniej soczewicę i gotuj przez kolejnych 10 minut. Na koniec dopraw solą i pieprzem. Gotowe! Pamiętajmy, że zakwas to produkt spożywczy. Mimo to, przyjmuje się, że dobrze jest zacząć jego spożycie od ok. 50-100 ml dziennie, stopniowo zwiększając dzienną porcję do jednej szklanki. Na czczo lub przed posiłkami, w zależności od preferencji, a przede wszystkim systematycznie. Tylko regularność pozwoli nam tutaj dostrzec korzyści prozdrowotne. Zakwasu nie powinno się rozcieńczać, ani podgrzewać. Najlepiej pić go, gdy jest lekko schłodzony lub w temperaturze pokojowej. Aby się nie popsuł i nie stracił swoich właściwości, musi być szczelnie zamknięty oraz przechowywany w lodówce. Po otwarciu butelki, zakwas należy spożyć w ciągu 14 dni. Pamiętaj, aby nigdy nie wstrząsać butelką zakwasu przed jej otwarciem, może zacząć gazować i wystrzelić.", "url": "https://super-racjonalni.pl/blog/strefa-wiedzy/zakwas-z-burakow-wlasciwosci-i-zastosowanie/", "category": "podlaskie", "sub_category": "Napoje (alkoholowe i bezalkoholowe)", "phrase": "Kwas buraczany (sok z kiszonego buraka)"}