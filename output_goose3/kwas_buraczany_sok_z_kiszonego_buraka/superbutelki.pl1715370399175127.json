{"meta_description": "W asortymencie naszego sklepu - poza szklanymi opakowaniami - znajdują się również produkty z kategorii zdrowej żywności. Kiszonki - ogórki, kapusta", "title": "Blog - Lecznicze właściwości soku z kiszonych buraków", "content": "W asortymencie naszego sklepu - poza szklanymi opakowaniami - znajdują się również produkty z kategorii zdrowej żywności. Kiszonki - ogórki, kapusta oraz soki z warzywne - są smaczne i zdrowe. Dziś skupimy się na jednym z nich - soku z kiszonych buraków. Ile pić dziennie, jakie są jego właściwości lecznicze i przeciwwskazania do spożycia? Wprowadzenie do swojego codziennego jadłospisu kiszonych warzyw i owoców lub soków z kiszonych warzyw i owoców zalecają lekarze, eksperci żywieniowi, dietetycy i trenerzy personalni. Kiszonki są uznawane za naturalny probiotyk - zawierają bakterie kwasu mlekowego, powstające w wyniku procesu fermentacji. Kwas mlekowy ma szereg zalet i wpływa pozytywnie na cały organizm - oczyszcza go, poprawia naszą odporność i procesy trawienne, reguluje florę bakteryjną w jelitach, obniża poziom cholesterolu, syntezuje wiele witamin. Podczas procesu kiszenia zmniejsza się zawartość cukru w warzywach i owocach, dlatego są one niskokaloryczne i lekkostrawne. Kiszonki zawierają dużo błonnika, już niewielką ich ilością można się nasycić, dodatkowo błonnik pobudza pracę jelit, zapobiega zaparciom. Co można kisić? Bardzo wiele warzyw i owoców - wszystkie, która mają w składzie dużo cukru i wody. Jeśli chodzi o warzywa, to poza kapustą i ogórkami są to również buraki, biała rzodkiew, marchew, czosnek, papryka. Owoce? Jabłka (te kiszone owoce były przysmakiem Słowian), cytryny i gruszki. Sok z buraków - zarówno świeżych, jak i kiszonych - jest polecany osobom cierpiącym na anemię. Za sprawą swoich właściwości antyseptycznych i przeciwzapalnych mogą go również spożywać osoby, które borykają się z przeziębieniem, stanem zapalnych lub infekcją wirusową. Sok z kiszonych buraków wzmacnia odporność i poprawia ogólną kondycję, dlatego jest polecany praktycznie każdemu (poza przypadkami, które opisujemy w części na temat przeciwwskazań). Picie go jest polecane również osobom, które chcą schudnąć - przyspiesza przemianę materii i oczyszcza ciało z toksyn. Wysoka zawartość błonnika w soku z kiszonego buraka czyni z niego idealny i sycący napój o bardzo niskiej zawartości kalorycznej. Taki sok jest również polecany kobietom w ciąży, bo zawiera dużo kwasu foliowego. Sok z kiszonych buraków - czy są jakieś przeciwwskazania? Buraki zawierają stosunkowo dużo cukru, dlatego np. w ugotowanej formie nie są wskazane u diabetyków. Co z sokiem z buraka? Chorzy na cukrzycę mogą po niego sięgnąć, bo jego indeks glikemiczny jest niski (30). Przeciwwskazania do picia soku z kiszonych buraków są wszelkie choroby nerek, bo sok zawiera szczawiany, które mogą zaostrzyć objawy dolegliwości, takich jak: dna moczanowa, kamica nerkowa, kłębuszkowe zapalenie nerek, odmiedniczkowe zapalenie nerek, zespół nerczycowy. Inna grupa, u której nie jest wskazane picie soku z buraka, to osoby cierpiące na reumatyzm lub reumatoidalne zapalenie stawów. Sok z buraka - ile można go pić dziennie? Sok z buraka - ile można go pić dziennie i czy istnieje jakiś limit? Jeżeli nie występuje żadna z wymienionych w części o przeciwwskazaniach choroba, to właściwie nie ma limitu dziennego. Eksperci zalecają kurację, która trwa od 2 do 3 tygodni. W tym czasie można pić minimum jedną szklankę takiego soku dziennie. W naszej ofercie sok z kiszonych burakach występuje w 2 wariantach: plastikowej butelki o pojemności 470 ml lub szklanej butelki o pojemności 500 ml. Po otwarciu sok należy przechowywać w lodówce, jego całkowita przydatność do spożycia - nieotwarte opakowanie - to 3 miesiące.", "url": "https://superbutelki.pl/pl/blog/Lecznicze-wlasciwosci-soku-z-kiszonych-burakow/26", "category": "podlaskie", "sub_category": "Napoje (alkoholowe i bezalkoholowe)", "phrase": "Kwas buraczany (sok z kiszonego buraka)"}