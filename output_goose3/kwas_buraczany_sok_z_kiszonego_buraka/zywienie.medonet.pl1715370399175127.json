{"meta_description": "Sok z kiszonych buraków zyskuje coraz większą popularność. Spowodowane jest to jego łatwą dostępnością oraz pozytywnymi skutkami zdrowotnymi jego spożywania. Regularne picie tego produktu wzmacnia odporność, obniża ciśnienie krwi oraz usprawnia działanie wątroby. Znajduje on zastosowanie w leczeniu i profilaktyce anemii. Jakie składniki odżywcze zawiera? Czy istnieją przeciwskazania do jego spożywania? Czy sok z kiszonych buraków mogą pić kobiety w ciąży?", "title": "Sok z kiszonych buraków - wartości odżywcze i właściwości prozdrowotne", "content": " • Sok z kiszonych buraków to dziś hit • Działa jak naturalny napój energetyczny i ma długą listę korzystnych dla zdrowia właściwości • Taki sok nie jest jednak dla wszystkich. Dowiedz się, kto powinien na niego uważać Metodę te stosuje się do przedłużenia trwałości owoców i warzyw. Produkty spożywcze poddane temu procesowi cechuje wysoka zawartość składników odżywczych, określane są też mianem naturalnych probiotyków. W wyniku kiszenia buraków powstaje płyn, który jest równie wartościowy jak fermentowane warzywa. Taką kiszonkę można przygotować samodzielnie lub kupić. W sprzedaży dostępne są kiszone buraki lub sam zakwas buraczany. Sok powstały w wyniku fermentacji tych warzyw został wpisany na listę produktów tradycyjnych. Sok z kiszonych buraków i zakwas buraczany to terminy, które mogą być używane zamiennie. Zakwas to roztwór, w którym kiszone były buraki, a sokiem nazywany może być produkt otrzymany w wyniku ich tłoczenia. Bez względu na sposób powstania, są to produkty o podobnej zawartości cennych składników o działaniu prozdrowotnym. • Czy zakwas z buraków jest zdrowy? Sok z kiszonych buraków to produkt bogaty w składniki odżywcze, dlatego warto wprowadzić go do swojej diety. Jest produktem o niskiej wartości energetycznej. Zakwas buraczany zawiera: Sok z kiszonych buraków to produkt o właściwościach wzmacniających organizm. Wśród nich warto wymienić: • zawartość przeciwutleniaczy, które chronią przed zachorowaniem na nowotwory i choroby układu krążenia, Dowiedz się więcej: Ogórki kiszone - właściwości prozdrowotne i przepis Sok z kiszonych buraków zaliczany jest to tzw. naturalnych probiotyków. Jest to spowodowane zawartością bakterii kwasu mlekowego, które pozytywnie wpływają na funkcjonowanie organizmu. Warunkują one prawidłowy skład mikroflory jelit, hamując rozwój patologicznych organizmów. Sprzyja to zwiększeniu odporności, która powiązana jest z dobrym stanem tego narządu. Produkty o wysokiej zawartości pozytywnych bakterii mlekowych są polecane dla osób w trakcie i po antybiotykoterapii w celu przywrócenia prawidłowej flory bakteryjnej przewodu pokarmowego. Oprócz korzystnych bakterii sok z kiszonych buraków zawiera prebiotyki. Są to związki nieulegające strawieniu o pozytywnym wpływie na wzrost organizmów zasiedlających jelita. Stanowią dla nich pożywkę, co warunkuje ich rozwój. Sok z kiszonych buraków to doskonały produkt dla osób z anemią, czyli zbyt małą ilością erytrocytów. Ten stan chorobowy inaczej nazywa się niedokrwistością. Występuje zarówno u dorosłych, jak i u dzieci. Objawia się zmęczeniem, trudnościami w koncentracji, spadkiem odporności oraz bólami głowy. Zakwas buraczany spożywany regularnie wpływa korzystnie na procesy tworzenia się czerwonych ciałek krwi, gdyż jest bogaty w żelazo. Jest dobrą alternatywą dla suplementów diety i leków zawierających ten pierwiastek, gdyż jego spożycie nie niesie za sobą skutków ubocznych. Preparaty żelaza w formie tabletek często powodują zaparcia i inne dolegliwości ze strony układu pokarmowego. Ten mikroelement pochodzący z kiszonek cechuje dobra przyswajalność. Jest to spowodowane wysoką zawartością witaminy C oraz tzw. Sauerkraut Factor, czyli czynnika zwiększającego wchłanianie żelaza obecnego w kiszonych przetworach. Sok z buraków poddanych procesowi fermentacji to także świetne źródło folianów, czyli grupy związków odgrywających ważną rolę w procesach krwiotwórczych. Sok z kiszonych buraków może być spożywany przez kobiety ciężarne oraz karmiące piersią. Wkomponowanie go do jadłospisu sprzyja dostarczaniu żelaza i folianów, na które zapotrzebowanie w tym czasie wzrasta. Niedobory tych pierwiastków w czasie ciąży są szczególnie niebezpieczne. Deficyt folianów prowadzi do wad cewy nerwowej płodu. Ogólnokrajowy Program Profilaktyki Pierwotnej Wad Cewy Nerwowej rekomenduje spożycie jedzenia bogatego w tę grupę związków oraz suplementację kwasu foliowego przez kobiety planujące ciąże. Włączenie zakwasu buraczanego do diety kobiet w wieku rozrodczym jest polecane ze względu na wysoką zawartość folianów. • Jak powinna wyglądać zdrowa dieta w ciąży? Kolejnym atutem soku z kiszonych buraków, przemawiającym za jego regularnym spożywaniem, jest zawartość probiotyków. Dbanie o prawidłowy skład mikroflory jelit sprzyja wzmocnieniu odporności zarówno przyszłej mamy, jak i jej dziecka. Sok z kiszonych buraków jest polecany dla diabetyków. W wyniku fermentacji zawartość cukrów prostych ulega zmniejszeniu, dzięki czemu produkty kiszone charakteryzują się niskim indeksem glikemicznym (IG). Jest to wskaźnik określający wpływ, jaki ma spożycie danego produktu żywnościowego na glikemię. • Produkty o niskim indeksie glikemicznym - jaki mają wpływ na zdrowie? Produkty o niskim IG powinny stanowić podstawę diety cukrzyków. Warzywa kiszone charakteryzują się niższym indeksem glikemicznym w porównaniu do tych surowych. Sok z kiszonych buraków zawiera związki, które pozytywnie wpływają na układ krążenia. Związki azotowe obecne w tych warzywach obniżają ciśnienie tętnicze krwi. Sprzyja temu także wysoka zawartość potasu i magnezu. Pierwiastki te są istotne dla prawidłowej pracy mięśnia sercowego. • Oliwa z oliwek a zawał serca i udar mózgu. Jak działa oliwa z oliwek na organizm? Betaina zawarta w burakach sprzyja obniżeniu stężenia homocyteiny w surowicy. Nadmierna zawartość tego związku we krwi istotnie zwiększa ryzyko chorób układu krążenia i zaburzeń metabolicznych. Sok z kiszonych buraków zawiera związki azotowe, które oprócz korzystnego wpływu na układ krwionośny, poprawiają wydolność. Przypisuje się im istotną rolę w żywieniu sportowców. Azotany stanowią prekursor tlenku azotu, który wspomaga pracę i regenerację mięśni oraz zwiększa siłę ich skurczu. Osobom uprawiającym sporty siłowe rekomenduje się świeży sok z buraka, gdyż zawiera więcej związków o tym działaniu. Dla tych, którzy wolą napój z fermentowanych warzyw nadal będzie to doskonałe źródło związków poprawiających funkcje organizmu. Istnieje kilka przeciwwskazań do spożywania soku z kiszonych buraków. Zalicza się do nich kamica nerkowa. Buraki zawierają szczawiany, które należy ograniczać w diecie pacjentów z tą chorobą. Zakwas buraczany może spowodować biegunkę u osób o wrażliwym przewodzie pokarmowym. Wadą tego produktu jest też wysoka zawartość soli, która jest potrzebna w procesie kiszenia. Jeśli nie występują przeciwwskazania do konsumpcji tego typu produktów, może być spożywany regularnie. Dawkowanie powinno być dostosowane do indywidualnych upodobań. Zakwas buraczany z powodzeniem może być spożywany przez przyszłe mamy oraz kobiety karmiące piersią. Zaliczany jest do tzw. naturalnych probiotyków, czyli związków warunkujących prawidłowy stan mikroflory jelit. Ich obecność warunkuje odporność organizmu. Mikrobiom może zostać zaburzony w czasie antybiotykoterapii. W tym okresie, a także tuż po nim, zaleca się włączenie kiszonek do diety. Oprócz właściwości obniżających ciśnienie krwi zakwas buraczany wspomaga wydolność organizmu. Warto pamiętać, że zróżnicowana dieta jest podstawą zdrowego stylu życia. Urozmaicenie swojego jadłospisu produktami powstałymi w wyniku fermentacji mlekowej to bardzo dobry sposób ma dostarczenie witamin, składników mineralnych i związków wzmacniających organizm. Dużą zaletą soku z kiszonych buraków jest to, że można go wykonać samodzielnie. Oprócz spożywania go na surowo może posłużyć do przygotowania barszczu czerwonego na naturalnym zakwasie. Dla osób, które żyją w biegu, ułatwieniem jest to, że bez problemu można go kupić w wielu sklepach, także internetowych. Dziękujemy, że przeczytałaś/eś nasz artykuł do końca. Bądź na bieżąco! Obserwuj nas w Wiadomościach Google.", "url": "https://zywienie.medonet.pl/produkty-spozywcze/napoje/sok-z-kiszonych-burakow-wartosci-odzywcze-i-wlasciwosci-prozdrowotne/n2ybwc8", "category": "podlaskie", "sub_category": "Napoje (alkoholowe i bezalkoholowe)", "phrase": "Kwas buraczany (sok z kiszonego buraka)"}