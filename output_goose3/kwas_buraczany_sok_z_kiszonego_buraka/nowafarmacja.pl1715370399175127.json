{"meta_description": "Kwas buraczany a wątroba - Zdrowie - W ostatnich latach obserwuje się rosnące zainteresowanie naturalnymi sposobami wspomagania zdrowia. Przykładem jest kwas buraczany na wątrobę, po który sięga coraz więcej osób. Jeśli chcesz dowiedzieć się, w jaki sposób zakwas buraczany może wpływać na ten narząd oraz jak samodzielnie go przygotować, zapraszamy do lektury. ✔️ Więcej szczegółowych informacji tylko w naszym artykule! ☑️", "title": "Kwas buraczany a wątroba | Apteka", "content": "Co to jest kwas buraczany? Kwas buraczany, inaczej zakwas buraczany to produkt płynny otrzymywany w wyniku kiszenia buraków. Powstaje on na drodze fermentacji z wykorzystaniem bakterii kwasu mlekowego. Podczas wspomnianej fermentacji dochodzi do rozkładu cukru obecnego w burakach do kwasu mlekowego. Zakwas buraczany charakteryzuje się kwaskowatym smakiem. Zakwas buraczany jest źródłem wielu związków bioaktywnych. Warto tu wymienić przede wszystkim betaninę, która odpowiada za ciemnoczerwony kolor buraków. Związek ten charakteryzuje się wysoką aktywnością przeciwutleniającą i posiada zdolność do neutralizowania wolnych rodników. Kwas buraczany zawiera w swoim składzie również polifenole. Spośród nich wymienić należy przede wszystkim: kwas galusowy, kwas chlorogenowy, kwas kawowy, kwas ferulowy, kwercetynę, kaempferol, luteolinę i mirycetynę. W kwasie buraczanym znajdują się też niewielkie ilości witaminy C. Powszechnie uważa się, że kwas buraczany wpływa korzystnie na usprawnienie pracy wątroby. W opinii wielu osób, zakwas buraczany przyczynia się również do oczyszczania tego narządu. Dodatkowo doświadczenia przeprowadzone z udziałem zwierząt pokazały, że ekstrakty z buraków mogą chronić wątrobę przed toksycznymi uszkodzeniami. Należy jednak podkreślić, że w literaturze naukowej brakuje badań naukowych, w których szczegółowo analizowano by wpływ kwasu buraczanego na wątrobę. Przygotowanie kwasu buraczanego jest zadaniem prostym, które nie powinno przysporzyć zbyt wielu problemów. W poniższej części artykułu omówiliśmy krok po kroku, jak przygotować zakwas buraczany. • Buraki należy umyć i obrać ze skórki (lub dokładnie wyszorować). • Wlać wodę do garnka i posolić ją (dopilnować, aby sól dobrze się rozpuściła). • Zalać buraki osoloną wodą tak, aby pokryła w całości warzywa. • Słoik delikatnie zakręcić (aby było niewielkie ujście dla powietrza/gazów) lub przykryć go gazą (przytrzymując ją gumką recepturką). • Zaleca się codziennie zaglądać do zakwasu. Jeśli na jego powierzchni pojawi się biała piana, należy ją zebrać i usunąć. Należy również sprawdzać poziom wody w słoiku (jeśli buraki nie są całkowicie przykryte wodą, należy ją uzupełnić). • Po upływie ok. tygodnia kwas buraczany należy przecedzić przez sito do wyparzonego naczynia (np. butelki) i szczelnie je zamknąć. 1. Kazimierczak R., Hallman E., Lipowski J. i wsp.: Beetroot (Beta vulgaris L.) and naturally fermented beetroot juices from organic and conventional production: metabolomics, antioxidant levels and anticancer activity. Journal of the Science of Food and Agriculture, 2014, 94, 13, 2618-2629. 2. Klewiecka E., Zduńczyk Z., Juśkiewicz J., Klewicki R.: Effects of lactofermented beetroot juice alone or with N-nitroso-N-methylurea on selected metabolic parameters, composition of the microbiota adhering to the gut epithelium and antioxidant status of rats. Nutrients, 2015, 7, 7, 5905-5915. 3. Sawicki T., Wiczkowski W.: The effects of boiling and fermentation on betalain profiles and antioxidant capacities of red beetroot products. Food Chemistry, 2018, 259, 292-303. 4. Czyżowska A., Siemianowska K., Śniadowska M., Nowak A.: Bioactive compounds and microbial quality of stored fermented red beetroots and red beetroot juice. Polish Journal of Food and Nutrition Sciences, 2020, 70, 1, 35-44.", "url": "https://www.nowafarmacja.pl/blog/kwas-buraczany-a-watroba", "category": "podlaskie", "sub_category": "Napoje (alkoholowe i bezalkoholowe)", "phrase": "Kwas buraczany (sok z kiszonego buraka)"}