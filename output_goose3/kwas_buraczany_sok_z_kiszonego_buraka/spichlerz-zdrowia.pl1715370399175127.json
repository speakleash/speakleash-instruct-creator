{"meta_description": "Coraz częściej słyszy się o tym, że warto pić zakwas buraczany. Co to takiego? Jakie ma właściwości? Jak pić zakwas z buraka? Podpowiadamy!\r\n\r\nZakwas buraczany – jaki naj", "title": "Jak pić zakwas buraczany?", "content": "Coraz częściej słyszy się o tym, że warto pić zakwas buraczany. Co to takiego? Jakie ma właściwości? Jak pić zakwas z buraka? Podpowiadamy! • Zakwas z buraków a sok z buraka – czym się różnią? Najlepiej, by zakwas buraczany produkowany był z buraków ekologicznych. Tylko w ten sposób można mieć pewność, że będzie smaczny, pozbawiony szkodliwych substancji. W tak świeżym zakwasie nie ma potrzeby stosowania polepszaczy smaku, konserwantów i barwników. Wytwarzany z buraków zakwas, który kupisz w naszym sklepie, powstaje właśnie z buraków z ekologicznych upraw, ale i metodami tradycyjnymi – zgodnie z przepisem babci. Zakwas z buraków a sok z buraka – czym się różnią? Dla wielu osób zakwas z buraków to ten przygotowywany na Wigilię. Są osoby, które myśląc, że stawiają na zdrowy produkt, wybierają sok z buraka. Prawda jest jednak pomiędzy. Przede wszystkim zakwas na barszcz wigilijny jest bardzo gęsty – esencjonalny. To jego – w wersji bardziej rozcieńczonej można pić. A sok z buraka? Choć oba napoje mają zbliżony kolor, to jednak zupełnie inne właściwości. Co więcej, picie soku z buraków może powodować skutki uboczne, w tym silny rozstrój żołądka. To nie grozi od picia zakwasu z buraków. Choć wielu osobom zakwas z buraków kojarzy się z barszczem, to jednak jest to przede wszystkim dodatek do diety, który należy po prostu pić. W jakich ilościach? Jak często? Czy zakwas buraczany pić rano, czy wieczorem? Przede wszystkim należy wiedzieć, że z piciem zakwasy z buraka, jest jak z większością innych prozdrowotnych działań – liczy się regularność. Kluczowe jest jednak to, by stopniowo przyzwyczajać organizm do kiszonki z buraków. W tym celu powinno się codziennie zwiększać ilość wypijanego zakwasu. Można zacząć od łyżeczki, by stopniowo pić więcej i więcej. Dietetycy zalecają picie zakwasu z buraków w dawce 50 do 250 ml (najlepiej pół szklanki) dla osoby dorosłej i 5 do 50 ml dziennie w przypadku dzieci. A kiedy pić zakwas buraczany? Czy lepszy będzie sok z kiszonego buraka na czczo, czy pity wieczorem? Jeżeli nie istnieją żadne medyczne przeciwwskazania, w tym uszkodzenia żołądka lub jelit, refluks, to z powodzeniem można pić zakwas z buraka rano. Dzięki temu poprawi się trawienie i praca jelit. Prawda jest jednak taka, że nie ma jednej stałej pory. Najważniejsze to obserwować siebie i sprawdzać, jakie stężenie jest dobre. A po co w ogóle sięgać po zakwas buraczany? Co daje jego picie? Przede wszystkim od zawsze mówi się, że buraki są bardzo zdrowe. Kiszone – tym bardziej. Co więcej, zakwas z buraków jest źródłem cennych witamin i składników mineralnych. Znajdziemy w nich witaminy z grupy B, C, A, K i E. Oprócz tego kwas foliowy, wapń, magnez, potas i żelazo. W związku z tym, że jest to kiszonka, znajduje się w niej kwas mlekowy i probiotyki. W zakwasie z buraka jest dużo łatwo przyswajalnego żelaza. Poleca się więc go dzieciom i kobietom w ciąży. Taki skład sprawia, że nie tylko wzmacnia się odporność, ale też poprawione są parametry krwi. Okazuje się, że osoby, które piją zakwas z buraka, mogą mieć znacznie krótsze infekcje, szybciej wychodzić z choroby. Ponadto, dzięki niemu można wesprzeć pracę nerek i wątroby. Zakwas z buraków wspomaga trawienie i reguluje metabolizm. Warto wiedzieć, że pomaga też uregulować ciśnienie krwi. Zakwas z buraków dodaje energii i poprawia koncentrację. Sprawdza się więc w okresie dużego wysiłku intelektualnego. Właściwości zakwasu buraczanego docenią osoby na diecie. Szczególnie polecany jest zakwas buraczany na odchudzanie. Dlaczego? Przyspiesza przemianę materii i pozbywanie się toksyn przez organizm. Zakwas buraczany ma dużo błonnika, więc szybko daje uczucie sytości i dzięki temu wspiera odchudzanie. Picie zakwasu z buraków polecane jest również sportowcom. Przede wszystkim z uwagi na to, że jest to naturalny energetyk. Zwiększa witalność i wydolność organizmu. Uważa się, że poprawia kondycję fizyczną. Choć zakwas z buraków ma działanie prozdrowotne, są jednak przeciwwskazania do jego stosowania. Warto wiedzieć, że jest w pełni bezpieczny dla kobiet w ciąży i karmiących. Zakwas z buraków mogą pić również dzieci. To, co istotne, to przede wszystkim to, że nie powinno się pić soku z kiszonych buraków w zbyt dużych ilościach. A jakie są przeciwwskazania? Największym jest cukrzyca, gdyż po wypiciu kwasu może dojść do gwałtownego wzrostu poziomu cukru we krwi. Choć tutaj są różne opinie na ten temat, bo są osoby, które zapewniają, że skoro fermentacja obniża zawartość cukrów prostych, to zakwas nie powinien być zagrożeniem dla cukrzyków. Z pewnością warto porozmawiać na ten temat z lekarzem. Po zakwas z buraków nie powinny sięgać osoby z kamicą nerkową i mające reumatyzm.", "url": "https://spichlerz-zdrowia.pl/blog/jak-pic-zakwas-buraczany", "category": "podlaskie", "sub_category": "Napoje (alkoholowe i bezalkoholowe)", "phrase": "Kwas buraczany (sok z kiszonego buraka)"}