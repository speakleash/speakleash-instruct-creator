{"meta_description": "Sok z buraków kiszonych - popularny napój o pozytywnych skutkach zdrowotnych. Sprawdź, dlaczego warto go pić regularnie", "title": "Sok z kiszonych buraków - jak zrobić? Jak pić?", "content": "Sok z kiszonych buraków - jak zrobić? Jak pić? Buraki to najbardziej znany polski superfood, a wytwarzany z nich sok z kiszonych buraków – prawdziwy napój mocy, którego nie powstydziliby się nawet komiksowi Galowie z tej jednej, jedynej niepodbitej przez Cezara osady. Właściwości tej niezwykłej kiszonki są imponujące: zakwas jest nie tylko pyszny, ale stanowi także prawdziwą bombę witaminowo-mineralną. Czemu jest taki modny? Czy naprawdę jest tradycyjnym sposobem na wzmocnienie odporności? Zadajecie nam na jego temat wiele pytań – dzisiaj odpowiadamy jak pić sok z kiszonych buraków, jak zrobić go w domu, jakie są jego właściwości i „z czym go się je”. Zaczynajmy! Sok z kiszonych buraków to podstawa każdego barszczu czerwonego, tak nieodzownego między innymi w czasie Wigilii Bożego Narodzenia. Jest jego duszą, która nadaje właściwy smak całej potrawie. Na szczęście jego wykonanie nie jest trudne i z powodzeniem przygotujesz go w domowym zaciszu. Warto zrobić to wcześniej – powinien swoje odleżeć przed spożyciem! Jak zrobić sok z kiszonych buraków w domowym zaciszu? Przepis na sok z kiszonych buraków jest prosty i możesz spróbować wykonać go samodzielnie. Ma szerokie zastosowanie – wykorzystasz go do tworzenia pysznych potraw lub jako zakwas z buraków do picia, prawdziwą bombę witaminową. • None Przygotuj duży, szczelnie zamykany słoik o pojemności około 1 litra. Pamiętaj, że powinien być idealnie czysty – najlepiej wyparzony wrzątkiem. • None Buraki pokrój na cieniutkie plasterki: dobrze użyć do tego specjalnej mandoliny, jeśli nie posiadasz wystarczająco ostrego noża. Dobrym pomysłem jest na tym etapie również nałożenie rękawiczek – tryskający z buraków sok jest wyjątkowo uciążliwy do usunięcia ze skóry! • None Główkę czosnku przekrój w poprzek, dzięki czemu uwolni swój aromat i oszczędzi Ci obierania poszczególnych ząbków. • None Do słoika włóż połowę buraków i zasyp wszystkimi przyprawami. Na wierzchu ułóż drugą połowę warzyw. • None Do słoika wlej wodę – najlepiej tak, by podchodziła pod samą jego nakrętkę. Jeśli zależy Ci na czasie, użyj gorącej wody: to przyspieszy proces kiszenia. Dociśnij wszystkie składniki, by żadne nie wystawały ponad powierzchnię i dobrze zakręć słoik. Dzięki temu możesz uniknąć pojawienia się pleśni! Kiedy sok z kiszonych buraków jest gotowy? Twój sok z kiszonych buraków z czosnkiem będzie gotowy po 10-14 dniach. Dlatego właśnie dobrze pomyśleć o nim zawczasu i wykonać przynajmniej dwa tygodnie przed świętami, jeśli szykujesz tradycyjny barszcz czerwony. Możesz również poczekać nawet trzy tygodnie, jednak uważaj – im dłużej burak się kisi, tym będzie ostrzejszy i bardziej wyrazisty w smaku. Chociaż… my uważamy to za zaletę! Pamiętaj, żeby po czasie fermentacji sok z buraka kiszonego dokładnie odcedzić i przechowywać w lodówce. Sok z kiszonych buraków właściwości zawdzięcza głównie burakom, fermentacja je podkręca i uwydatnia. Sok ten niegdyś zapomniany, ówcześnie znowu wraca do łask. I bardzo dobrze: jest cennym źródłem witamin i minerałów. Co zawiera sok z kiszonych buraków? Znajdziesz w nim witaminy z grup B, C, A, E oraz K. To nie wszystko! Zawiera również dobrze przyswajalne żelazo, magnez, potas czy cynk oraz wykazuje działanie probiotyczne, antyoksydacyjne, antybakteryjne i przeciwwirusowe. Dzięki procesowi kiszenia sok z buraka kiszonego nie tylko zachowuje jego wszystkie prozdrowotne właściwości, ale także zwiększa ich biodostępność, jednocześnie obniżając ilość cukru zawartego w tym niezwykłym warzywie. Czemu tak się dzieje? Zużywają go bakterie w procesie fermentacji. Dzięki temu otrzymujesz prawdziwą syntezę witamin pozbawioną szkodliwych szczawianów o niskim indeksie glikemicznym. Czego chcieć więcej? Oszałamiający zapach, piękny, rubinowy kolor i ten niezapomniany składają się na jego sukces! Sok z buraków kiszonych to napój, który w ostatnich latach zdobył dużą popularność ze względu na swoje potencjalne korzyści zdrowotne, zwłaszcza dla osób z cukrzycą. Badania sugerują, że sok z buraków kiszonych może pomóc w utrzymaniu stabilnego poziomu cukru we krwi. Buraki są bogate w błonnik, który zwalnia wchłanianie glukozy przez organizm, co zapobiega gwałtownym wzrostom stężenia cukru we krwi. Ponadto, sok z buraków kiszonych zawiera naturalne antyoksydanty, takie jak betalainy, które ograniczają stres oksydacyjny i stan zapalny, które są często obecne u osób z cukrzycą. Regularne spożywanie tego soku może także pomóc w utrzymaniu zdrowej wagi, co jest kluczowe dla zarządzania cukrzycą. Jednak jak zawsze, ważne jest, aby skonsultować się z lekarzem przed wprowadzeniem takiego napoju do diety, aby upewnić się, że nie będzie on kolidować z lekami lub zaleceniami dietetycznymi stosowanymi w przypadku cukrzycy. Pyszny sok z buraków kiszonych to idealny sposób na rozpoczęcie dnia. Najważniejsze jest to, by wybrać produkt wysokiej jakości – jego starannie przygotowana receptura i wyjątkowy smak sprawią, że łatwiej będzie przyzwyczaić się do interesującego aromatu i spowodować, że picie stanie się codziennym rytuałem. To nie jedyny sposób – sok z buraków kiszonych, dzięki swoim interesującym aromatom, jest doskonałym pomysłem na chwilę wieczornego relaksu. Dobrze schłodzony może stanowić zdrową i bezalkoholową alternatywę dla kieliszka wina. Idealnie sprawdza się do ulubionej książki! Sami wiemy, jaką kiszonki mogą stanowić przyjemność! Dzięki setkom prób i sprawdzonej recepturze zakwas z buraków Olini ma niepowtarzalny smak. Orzeźwia, dodaje energii, kusi lekko musującą sensacją na języku i elektryzującą kwaskowością. Jest z nami także teraz – w kieliszku, w trakcie pisania tego tekstu! Sok z kiszonych buraków spożywamy zawsze na zimno – naszym zdaniem świetnie smakuje mocno schłodzony, wyjęty prosto z lodówki! Ekspozycja na zbyt wysoką temperaturę może skutkować utratą jego najcenniejszych właściwości. To naturalny probiotyk, który najlepiej sprawdza się spożywany rano, jeszcze przed pierwszym posiłkiem – na czczo. To witaminowy szot, z którym dobrze rozpocząć dzień. Dodaje energii, doskonale pobudza, jednocześnie zwiększając swoje terapeutyczne działanie. Nie ma żadnych przeciwwskazań do takiego spożywania zakwasu, więc zachęcamy do spróbowania. Kto wie, może nawet zastąpi poranną kawę? Sprawdzi się podawany na łyżeczce, przelany do szklanki, dodany do wystudzonej zupy czy nawet spożywany prosto z butelki – należy go pić tak, jak tylko ma się na niego ochotę! Najważniejsza jest jednak systematyczność. Tylko ona sprawi, że przyniesie efekty! Ta niezwykła, polska kiszonka sprawdza się również jako doskonałe źródło witamin i składników odżywczych dla dzieci! To nieocenione wsparcie ich odporności, które sprawdza się szczególnie w okresie panoszących się po szkołach i przedszkolach uciążliwych infekcji. Małym dzieciom sok z kiszonych buraków możesz podawać za pomocą wygodnej strzykawki do syropów, a gdy są nieco starsze, wykorzystać praktyczną szklaneczkę z miarką Olini. Gdyby kręciły nosem na intensywny smak kiszonki, warto wypróbować nasz specjalny Zakwasik, czyli nieco łagodniejszą w smaku alternatywę. Wciąż jest lekko kwaśny i delikatnie gazowany, ale pozbawiliśmy go najostrzejszych przypraw, przez co jest chętniej spożywany przez dzieci. Ku naszej uciesze! Małe porcje zaczynające się już od 5 mililitrów pozwolą nam przyzwyczaić malucha do tego wyjątkowego smaku i obserwować jego reakcje. Stopniowo łyżeczkę zamienisz na kubeczek, a kubeczek na szklaneczkę… ani się obejrzysz, jak Twoja pociecha sama zacznie pytać o swój ulubiony, zdrowy napój! Nie sposób wyobrazić sobie wigilijnego stołu bez czerwonego barszczu, a barszczu bez esencjonalnego soku z kiszonych buraków! Ta niezwykła kiszonka jeszcze bardziej podkręca właściwości buraków, a przez to smak ulubionej zupy. To ona nadaje niezwykłą, rubinową barwę, i to dzięki niej zupa roztacza swój wyjątkowy zapach na cały dom. Dlatego właśnie tak ważne jest, żeby sok z kiszonych buraków używany do pysznego barszczu był najwyższej jakości. Tę gwarancję dają przede wszystkim starannie wyselekcjonowane warzywa pochodzące z ekologicznych upraw. Ich zapach i smak nie może równać się z żadnym innym! Ile gospodyń lub gospodarzy, tyle przepisów na domowy barszcz. Jedno jest pewne – by wyszedł pyszny, klarowny i esencjonalny, nie obejdzie się bez sprawdzonego soku z buraka kiszonego. Dobrze przyrządzone danie to symbol Świąt Bożego Narodzenia, który otula swoim intensywnym aromatem wszystkich domowników. To jedno z 12 tradycyjnych potraw, bez których nie może obyć się żadna Wigilia. Czekają na niego wszyscy Nie w smak Ci samodzielne przygotowanie zakwasu lub zwyczajnie brakuje Ci niezbędnego czasu? Doskonale to rozumiemy – szczególnie w przedświątecznym szale pracy, sprzątania i zakupów. Mamy na to rozwiązanie: gotowy sok z kiszonych buraków Olini. To efekt setek prób, rodzinnych receptur i sprawdzonych składników najwyżej jakości. Z pewnością przyda się na Święta! Najlepsze soki z buraka kiszonego to te żywe i niepasteryzowane, pełne witamin i składników odżywczych. To te niedotknięte obróbką cieplną, która pozbawia ich cennych właściwości, a przy tym te charakteryzujące się stosunkowo krótkim terminem przydatności. Nie ma jednak czym się przejmować – ich pyszny smak sprawi, że i tak znikną w trymiga. W Olini dbamy o najwyższą jakość wykorzystywanych składników. Używamy buraków pochodzących wyłącznie z ekologicznych upraw, a sama produkcja odbywa się przy zachowaniu najwyższej staranności na specjalne zamówienie naszych klientów. Poważnie podchodzimy również do transportu – by nie narazić zakwasów ich na zbyt wysoką temperaturę, na czas podróży nasze produkty pakujemy w specjalne butelki z ciemnego szkła, chroniące przed światłem. Wszystko to, byś miała/miał pewność, że czekający pod drzwiami sok z buraków kiszonych jest niezwykle świeży, aromatyczny i pyszny. Dokładnie taki, jaki gości na naszych stołach i w którym bez reszty jesteśmy zakochani. Smacznego!", "url": "https://olini.pl/blog/baza-wiedzy/domowy-zakwas-buraczany-do-picia", "category": "podlaskie", "sub_category": "Napoje (alkoholowe i bezalkoholowe)", "phrase": "Kwas buraczany (sok z kiszonego buraka)"}