{"meta_description": "Dlaczego warto pić zakwas z buraków? Poznaj jego właściwości!", "title": "Właściwości zakwasu z buraków - ile pić, zastosowanie, przeciwwskazania", "content": "Zakwas z buraków, inaczej nazywany buraczanym lub kiszonym barszczem, charakteryzuje się licznymi właściwościami zdrowotnymi. Przez miłośników zdrowego stylu życia jest nazywany naturalnym lekiem, ze względu na dobry wpływ na różne dolegliwości i dysfunkcje organizmu. Jedna szklanka zakwasu z buraków jest prawdziwą bombą witaminową, a także doskonałym źródłem łatwo przyswajalnego żelaza i prebiotyków wzmacniających florę jelitową. Aby poznać moc napoju, dowiedzmy się, jakie właściwości posiada, jak go stosować oraz czy istnieją przeciwwskazania do jego spożywania. Zakwas z buraków - co to jest? Jest on obecny w wielu kuchniach oraz domowych apteczkach od wielu lat. Powstaje w procesie kiszenia buraka czerwonego, a przebieg fermentacji jest dokładnie taki, jak w przypadku ogórków kiszonych czy kapusty. Proces opiera się na uruchomieniu złożonych mechanizmów fermentacji mlekowej. Produktem ubocznym jest wyodrębnienie niewielkiej ilości kwasu octowego, gliceroli czy alkoholu, które są substancjami odpowiadającymi za specyficzny, kwaśny i wyrazisty smak kiszonek. Zakwas bardzo często jest również wzmacniany wartościowymi dodatkami, jak na przykład czosnkiem, liściem laurowym, chrzanem czy zielem angielskim. Możemy z niego zrobić m.in. barszcz czerwony. Proces fermentacji pozwala na uzyskanie wyjątkowych właściwości. Powstała ciesz obfituje w liczne witaminy, minerały oraz probiotyki, które wspierają pracę naszego ustroju. Zakwas buraczany z pewnością szczególnie znany jest osobom zmagającym się z anemią. Duża ilość żelaza oraz witaminy B w jednej szklance napoju korzystnie wpływa na układ krwionośny oraz stymuluje produkcję czerwonych krwinek. Zakwas buraczany produkowany jest z bulwy buraka ćwikłowego. W korzeniu warzywa zmagazynowane są najważniejsze dla naszego zdrowia witaminy, minerały oraz związki roślinne, a także pełnowartościowe białko. Dodatkowo, bulwa buraka obfituje w składniki chroniące warzywo przed wnikaniem pasożytów, które są cenne również dla człowieka. Sok z kiszonego buraka jest niskokalorycznym produktem. Mimo posiadania licznych właściwości prozdrowotnych, jego spożywanie nie prowadzi do podniesienia kaloryczności codziennej diety, czego efektem mógłby być wzrost masy ciała. Jedna szklanka posiada jedynie około 100 kcal, a także 14 gram węglowodanów prostych, 3 gramy białka oraz 4 gramy błonnika. Najważniejszymi składnikami odżywczymi napoju mocy z buraków są (ilości podane na jedną szklankę): Sok z kiszonych buraków jest również cennym źródłem betainy, czyli substancji odpowiadającej za kolor napoju. To pochodna glicyny, która stosowana jest w leczeniu przewlekłych chorób serca oraz jego niewielkich dysfunkcji. Betaina ponadto jest silnym antyoksydantem, co oznacza, że skutecznie usuwa wolne rodniki z naszego ustroju. Ich nadmiar jest przyczyną przedwczesnego starzenia się skóry oraz organów wewnętrznych, a dodatkowo wolne rodniki są odpowiedzialne za zmianę kody DNA komórek na nowotworowy. Prozdrowotne właściwości zakwasu z buraków znane są od lat. Jego działanie oraz składniki, które zawiera, różnią się od świeżo wyciskanego, niesfermentowanego soku z buraka. Poddanie go procesom kiszenia pozwala zachować cenne działanie napoju na dłużej, a dodatkowo wzbogacić go w cenne dla układu trawiennego bakterie mlekowe. • znaczna poprawa parametrów krwi - produkt jest bogaty w łatwo przyswajalne żelazo oraz witaminy z grupy B, co pozwala na stymulację procesów produkcyjnych czerwonych krwinek, • wsparcie działania układu immunologicznego - spożywanie napoju poprawia działanie naturalnej odporności naszego organizmu, dzięki dostarczaniu najważniejszych dla zdrowia witamin, a dodatkowo znacznie skraca czas trwania infekcji w sezonie jesienno-zimowym, • obniżenie ciśnienia tętniczego krwi - substancje takie jak betaina skutecznie wyrównują ciśnienie krwi, a także poszerzają światło żył i tętnic. Regularne picie zakwasu z buraków może minimalizować ryzyko rozwoju przewlekłych dysfunkcji układu sercowego, a także zmniejszać szansę na doznanie udaru mózgu oraz zawału serca, • poprawa pracy mózgu i układu nerwowego - azotany zwiększają mikrokrążenie i przepływ krwi w płatach czołowych mózgu, co może poprawiać jego funkcjonowanie, a także wpływać profilaktycznie na hamowanie rozwoju demencji starczej, • właściwości antyoksydacyjne - liczne przeciwutleniacze eliminują z naszego ustroju szkodliwe dla zdrowia wolne rodniki, co wpływa na opóźnienie starzenia się komórek organizmu, • działanie przeciwzapalne oraz antyseptyczne - spożywanie napoju jest wskazane przy zmaganiu się z infekcjami bakteryjnymi oraz zapalnymi, jako wsparcie procesu regeneracji i niwelowania chorobotwórczych patogenów oraz zmian w tkankach, • pozytywny wpływ na jelita - bakterie kwasu mlekowego oraz liczne bakterie Lactobacillus uzupełniają mikroflorę jelit, dzięki czemu ich funkcjonowanie może wpływać na ogólną poprawę kondycji i wydolności organizmu. Można powiedzieć, że działa on jak naturalny probiotyk. Zakwas z buraków pozytywnie wpływa również na wygląd skóry, włosów i paznokci. Liczne, dobrze przyswajalne przez nasz ustrój składniki odżywcze wpływają na zmniejszenie wypadania włosów oraz poprawę ich kondycji, a także wzmocnienie płytki paznokcia. Antyseptyczne właściwości zakwasu z buraka pomagają walczyć z trądzikiem na skórze twarzy oraz aktywnymi stanami zapalnymi. Napój wpływa na kondycję skóry, odporność, pracę jelit i ogólnie oczyszcza organizm. Warto go pić przez cały rok! Sok z kiszonych warzyw jest prawdziwą bombą witaminowo mineralną dla naszego organizmu. Z jego dobrodziejstwa może korzystać niemal każdy, a jedynymi przeciwwskazaniami do picia zakwasu z buraka są: • zmaganie się z kamicą nerkową oraz dną moczanową, ze względu na wysoką zawartość szczawianów w zakwasie, które zaostrzają obraz kliniczny tych dolegliwości, Osoby chorujące na cukrzycę bardzo często obawiają się spożywania zakwasu z buraka. Po poddaniu soku buraczanego procesom fermentacji, jego zawartość cukru zostaje znacznie obniżona, dlatego jest on w pełni bezpieczny również dla cukrzyków i kobiet w ciąży. Specjaliści oraz dietetycy nie podają szczegółowych wskazówek, które mówiłyby o spożyciu konkretnej dawki napoju. Zakwas buraczany z pewnością jest zdrowym napojem, dlatego jego wprowadzenie do diety z pewnością będzie bezpieczne. Warto rozpocząć jego przyjmowanie od około pół szklanki dziennie, czyli ok 150 ml, a w razie potrzeby - stopniowo zwiększać dawkowanie. Jeśli nie mamy dolegliwości żołądkowych, takich jak zapalenie błony śluzowej żołądka lub refluks warto spożywać zakwas na czczo. Taka forma przyjęcia wpływa na poprawę pracy metabolizmu, przyspieszając go i usprawniając trawienie. To doskonały sposób na odchudzanie, gdyż spożywanie na czczo pobudza produkcję soków żołądkowych, co jest pożądane podczas spalania tkanki tłuszczowej. Wraz z rozwojem mody na stosowanie zdrowych soków owocowych i warzywnych sklepowe półki pełne są tego rodzaju produktów w różnych cenach. Aby napój faktycznie pozytywnie wpływał na nasz organizm oraz dostarczał cennych witamin i minerałów, konieczny jest zakup produktu wysokiej jakości, który został przygotowany bez dodawania zbędnych ulepszaczy smaku, sztucznych barwników czy chemicznych konserwantów. • Kolor napoju - prawdziwy zakwas buraczany przyjmuje intensywnie fioletowo-bordowe wybarwienie. Zakwasy o mało intensywnym kolorze najczęściej produkowane są z niewielkiej ilości soku, który prawdopodobnie został rozcieńczony z wodą, • Konsystencja - najwyższej klasy zakwas posiada płynną konsystencję, która jest nieprzejrzysta. Napój, ze względu na zachodzące w nim procesy fermentacyjne może musować i dawać wrażenie gazowanego. Nigdy nie należy kupować produktów, których konsystencja jest gęsta, wręcz kisielowata, gdyż świadczy to o niskiej jakości produktu, • Opakowanie - powinien być umieszczony w szklanych butelkach / słoikach. Przelanie go do plastikowych opakowań może doprowadzić do interakcji bakterii fermentacyjnych z plastikiem, przez co produkt może niemal całkowicie stracić swoje prozdrowotne właściwości, • Skład zakwasu buraczanego - najwyższej jakości produkt przede wszystkim charakteryzuje się całkowicie prostym składem, w którym powinny być buraki, woda, sól, a także opcjonalnie smakowe dodatki, takie jak czosnek, liść laurowy czy ziele angielskie. Jeśli na butelce pojawia się informacja, że napój zawiera cukier lub chemiczne składniki rozpoczynające się na E, należy unikać kupowania takiego produktu, nawet jeśli jego cena jest nieco niższa, Dlaczego warto pić zakwas? Jego właściwości sprawiają, że coraz większa część z nas włącza go do swojej codziennej diety. Regularne spożywanie około pół szklanki wysokiej jakości napoju z pewnością pozwoli uzupełnić niedobory ważnych dla zdrowia składników witaminowych i mineralnych, a dodatkowo poprawić ogólną wydolność naszego ustroju. Picie ekologicznego domowego zakwasu buraczanego może odmienić Twoje codzienne funkcjonowanie - sprawdź to!", "url": "https://arkanasmaku.pl/pl/blog/wlasciwosci-zakwasu-z-burakow-ile-pic-zastosowanie-przeciwwskazania-1638275460", "category": "podlaskie", "sub_category": "Napoje (alkoholowe i bezalkoholowe)", "phrase": "Kwas buraczany (sok z kiszonego buraka)"}