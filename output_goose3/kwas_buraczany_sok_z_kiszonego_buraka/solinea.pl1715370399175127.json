{"meta_description": "Burak to lokalny superfood, chociaż niedoceniany. Robimy z niego barszcz czerwony, dodajemy do surówki, ale jeszcze dosyć rzadko go… pijemy. Buraki i przetwory z nich wytwarzane pozytywnie wpływają na nasze zdrowie. Jeśli chcemy dbać o odporność i witalność, a także zwiększyć wydolność fizyczną organizmu, powinniśmy włączać do diety sok z buraka i zakwas buraczany.", "title": "Sok z buraka i zakwas buraczany – właściwości, zastosowanie i przepisy | Solinea", "content": "Warzywo to jest zasobne w składniki mineralne, takie jak potas, wapń, magnez, żelazo, cynk, mangan, miedź i kobalt. Buraki zawierają również znaczną ilość witamin z grupy B (szczególnie kwasu foliowego) oraz witaminę C. Za ich słodkawy smak odpowiadają węglowodany, a szczególnie sacharoza. W składzie tego warzywa jest też sporo błonnika, który wpływa na prawidłową pracę układu pokarmowego. W Polsce buraki są najczęściej uprawianym warzywem korzeniowym, co również przemawia za ich wykorzystywaniem w kuchni oraz dołączeniem do spożywanych posiłków. Uważa się, że spożywanie buraków przynosi wiele korzyści zdrowotnych. Zaliczamy do nich m. in.: • spowalnianie procesów starzenia, w tym demencji (dzięki usprawnieniu przepływu krwi do mózgu), Buraki zalecane są również osobom z nadciśnieniem tętniczym, zmagającym się z nadkwasotą żołądka oraz z otyłością. Z uwagi na to, że buraki to jedne z najzdrowszych warzyw, sok z nich wytwarzany również ma wiele korzystnych dla zdrowia właściwości. Warto spożywać sok z buraka, ponieważ zawiera kwasy organiczne, polifenole i karotenoidy. Niektóre osoby regularnie spożywające sok z buraka mogą zaobserwować zabarwienie moczu na kolor różowy. Nie jest to nic innego jak beeturia, wynikająca z betalain zawartych w burakach, odpowiadających za czerwony kolor soku. Przypadłość ta nie jest szkodliwa dla organizmu – wystarczy odstawić sok z buraka na pewien czas, a objawy powinny ustąpić. Sok z buraka jest też niezwykle łatwy w przygotowaniu. Możemy spożywać go jako jednoskładnikowy napój albo połączyć z innym warzywem czy owocem. Na początek dobrze zacząć od niewielkiej dawki – 50 ml soku rozcieńczonego z wodą lub innym płynem, co pozwoli zniwelować mdły smak. By w pełni wesprzeć odporność organizmu, docelowa dawka powinna wynosić około 1 szklanki soku dziennie. Warto rozpocząć dzień od soku z buraka, z uwagi na wsparcie pracy jelit oraz zwiększenie przyswajania żelaza z posiłków. Zakwas z buraków powstaje poprzez kiszenie buraków, a przebieg fermentacji jest dokładnie taki sam, jak w przypadku ogórków kiszonych czy kapusty. Proces opiera się na uruchomieniu złożonych mechanizmów fermentacji mlekowej. Dzięki temu zakwas z buraka zawiera substancje o działaniu antybakteryjnym (naturalne probiotyki), przeciwgrzybiczym oraz przeciwpasożytniczym. Szczególnym okresem, w którym warto zacząć spożywać zakwas buraczany jest więc sezon jesienno-zimowy. W przypadku zakwasu warto zacząć od spożywania 50 ml dziennie i stopniowo zwiększać dawki aż do około 1 szklanki dziennie. Jednak osoby z niedociśnieniem tętniczym, chorobami nerek oraz dną moczanową powinny stronić od zakwasu z buraka. Nie jest dla nich wskazany z uwagi na wysoką zawartość szczawianów. Przygotowanie soku z buraka wymaga użycia sokowirówki lub wyciskarki, najlepiej wolnoobrotowej. Wyciskarka wolnoobrotowa pozwala na zachowanie większej ilości składników odżywczych, takich jak błonnik, witaminy i składniki mineralne oraz może być przechowywany w lodówce nawet przez tydzień. Z kolei sok przygotowany przy użyciu sokowirówki powinien być spożyty tego samego dnia. Warzywa i jabłka umyj, obierz i pokrój na mniejsze kawałki. Kawałki wkładaj po kolei do sokowirówki. Opcjonalnie otrzymany sok można przelać przez sitko, aby pozbyć się zebranej na górze pianki. Jeśli smak jest zbyt intensywny, sok można rozcieńczyć wodą. Warto odstawić go na pół godziny i dopiero po tym czasie go wypić – dzięki czemu będzie łagodniejszy dla żołądka. Zakwas można po prostu rozcieńczyć z wodą i pić na zdrowie. Można też użyć go jako bazę barszczu czerwonego. Przygotowanie zakwasu buraczanego jest bardziej czasochłonne niż na wykonanie soku, jednak dla tego smaku – warto! Przygotuj czysty, wyparzony słoik o pojemności minimum 700 ml. Buraki umyj, cienko obierz i pokrój na cztery części, a następnie jeszcze na plastry. ¼ wszystkich kawałków buraka wrzuć do słoika, dodaj trochę przypraw, ułóż kolejną warstwę buraków i powtarzaj tak do wyczerpania składników. Liść laurowy umieść w środku słoika. Dociśnij buraki i zalej przegotowaną i ostudzoną wodą z solą. Słoik zamykamy i odstawiamy do chłodnego i ciemnego pomieszczenia na 7-10 dni. Im dłuższy czas zakwaszania, tym zakwas będzie bardziej ostry. Szczelnie zamknięty zakwas można przechowywać w lodówce nawet do kilku tygodni. Może zainteresować Cię także: Jak poprawić odporność?", "url": "https://solinea.pl/sok-z-buraka-i-zakwas-buraczany-wlasciwosci-zastosowanie-i-przepisy/", "category": "podlaskie", "sub_category": "Napoje (alkoholowe i bezalkoholowe)", "phrase": "Kwas buraczany (sok z kiszonego buraka)"}