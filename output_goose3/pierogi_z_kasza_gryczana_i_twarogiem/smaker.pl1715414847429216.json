{"meta_description": "Pierogi z kaszą gryczaną i serem to danie popularne od lat na wschodzie Polski. Ostatnimi czasy robi karierę także w innych częściach kraju, głównie", "title": "Zapomnij o ruskich lub tych z kapustą. Ten farsz bije je na głowę", "content": "Wysyp mąkę na stolnicę lub do szerokiej miski. Dodaj masło. Stopniowo wlewając wodę, zagniataj na jednolite ciasto o miękkiej, gładkiej konsystencji. Ciasto nie powinno kleić się do rąk. Gotowe odłóż pod przykryciem na pół godziny. Ugotuj kaszę gryczaną w lekko osolonej wodzie (zgodnie z opisem na opakowaniu). Rozkłóć jajko i wymieszaj z pokruszonym twarogiem. Cebulę pokrój w drobną kostkę i usmaż na maśle na złocisty kolor. Odłóż 2-3 łyżki do okraszenia pierogów. Resztę cebuli umieść w naczyniu z twarogiem, dodaj przestudzoną kaszę i dokładnie wymieszaj. Do farszu dodaj przeciśnięty przez praskę czosnek. Dopraw do smaku solą i pieprzem. Podziel ciasto na pierogi na 2-3 części. Rozwałkuj pierwszą na podsypanej mąką stolnicy na dość cienki placek. Powykrawaj w nim kółka (np. szklanką) i na każdym ułóż łyżeczkę farszu. Resztę ciasta zagnieć ponownie. Przygotowane pierogi dokładnie pozlepiaj (tak, by farsz nie wyciekał z nich w czasie gotowania) i włóż do garnka z osoloną, gotującą się wodą. Poczekaj, aż pierogi wypłyną na powierzchnię i gotuj jeszcze przez około 2 minuty. W taki sam sposób przygotuj pierogi z reszty ciasta.", "url": "https://smaker.pl/przepisy-dania-glowne/przepis-pierogi-z-kasza-gryczana-i-serem,1944660,smaker.html", "category": "lubuskie", "sub_category": "Gotowe dania i potrawy", "phrase": "Pierogi z kaszą gryczaną i twarogiem"}