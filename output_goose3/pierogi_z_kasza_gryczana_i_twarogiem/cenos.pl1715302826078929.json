{"meta_description": "", "title": "Cenos :: Pierogi z kaszą gryczaną, twarogiem i grzybami", "content": "Przygotowanie farszu Grzyby namaczamy około 2 godziny po czym gotujemy w małej ilości wody do miękkości. Kaszę gotujemy wg przepisu na opakowaniu. Cebulę kroimy w małą kostkę i smażymy na oleju do uzyskania złotego koloru. Dodajemy osączone i drobno posiekane grzyby, smażymy około 5 minut na małym ogniu, przyprawiamy do smaku solą i pieprzem. W dużej misce mieszamy: kaszę, podsmażone grzyby z cebulką, rozdrobniony ser. Doprawiamy solą i pieprzem oraz posiekaną natką pietruszki. Tak przygotowanym farszem nadziewamy pierogi. Przygotowanie ciasta Mąkę przesiewamy na stolnicę, dodajemy sól, po czym zaparzamy mąkę wrzącą wodą. Mieszamy łopatką kuchenną lub długim nożem. Gdy ciasto lekko przestygnie wyrabiamy je ręką do uzyskania jednolitej, sprężystej formy. Stolnicę wysypujemy mąką, ciasto dzielimy na kilka porcji. Porcje kolejno rozwałkowujemy na cienkie okrągłe placki, z których wykrawamy foremką lub szklanką koła i nadziewamy farszem. Pierogi sklejamy ręcznie lub widelcem, gotujemy około 3-4 minuty we wrzącej osolonej wodzie. Uwaga! Sekretem sprężystości ciasta jest użycie gorącej, najlepiej wrzącej wody – dlatego, by uniknąć oparzeń, zachowajmy zwiększoną ostrożność. Rada! Aby podczas przygotowywania pierogów pozostałe ciasto nie wysychało możemy przykryć je czystą, wilgotną ściereczką kuchenną.", "url": "https://www.cenos.pl/przepisy/pierogi-z-kasza-gryczana-twarogiem-i-grzybami", "category": "lubuskie", "sub_category": "Gotowe dania i potrawy", "phrase": "Pierogi z kaszą gryczaną i twarogiem"}