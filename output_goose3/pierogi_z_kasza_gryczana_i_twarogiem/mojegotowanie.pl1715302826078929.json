{"meta_description": "Pierogi z kaszą gryczaną i serem białym przybyły na Pomorze i Ziemię Lubuską ze wschodu. Zadomowiły się u nas na dobre, zyskując na tych terenach", "title": "Pierogi z kaszą gryczaną i serem", "content": "Gotowanie: w dużym garnku wstawiamy wodę. Dodajmy łyżeczkę soli (5 g). Gdy zacznie wrzeć, wrzucamy pierogi z kaszą gryczaną i serem. Gotujemy je przez ok. 3 min od momentu wypłynięcia na powierzchnię. Wykrawanie pierogów: ciasto wykładamy na stolnicę i rozwałkowujemy na placek o grubości ok. 2–3 mm. Okrągłą foremką (lub szklanką) wycinamy koła. Smażenie cebuli: obieramy ją z łupin i kroimy w drobną kostkę. Na patelni podgrzewamy olej i smażymy na nim cebulę. Gotowanie kaszy: w garnku wstawiamy do zagotowania 600 ml wody, od razu dodajemy kaszę i szczyptę soli. Gotujemy przez 15 min od momentu wrzenia. Po tym czasie zestawiamy z kuchenki i pozostawiamy pod przykryciem do ostygnięcia. Ciasto na pierogi: przesiewamy mąkę na stolnicę i dodajemy do niej łyżeczkę soli (5 g). Wodę podgrzewamy z dodatkiem masła. Do mąki wbijamy jajko. Następnie stopniowo dodajemy ciepłą wodę, wyrabiając ciasto na gładką masę. Całość przykrywamy ściereczką. Pierogi z kaszą i serem – inne wersje Do farszu z kaszą gryczaną można dodać świeże zioła, np. miętę lub natkę pietruszki, aby ich smak był bardziej wyrazisty. Świetnie smakują również z innymi dodatkami. Poniżej nasze propozycje: • pierogi z kaszą gryczaną, serem i boczkiem – boczek należy pokroić w drobną kostkę i podsmażyć razem z cebulą, • pierogi z kaszą gryczaną, serem i ziemniakami – do farszu dodajemy ugotowane ziemniaki, rozgniecione na purée, • pierogi z kaszą gryczaną i serem feta – wersja bardziej słona, • pierogi z kaszą gryczaną, pieczarkami i serem – podobnie, jak boczek, pieczarki siekamy w drobną kostkę i podsmażamy z cebulką. Po przestudzeniu dodajemy do twarogu i kaszy. Kasza gryczana to zdecydowanie zdrowy wybór. Zawarty w niej błonnik pozytywnie wpływa na pracę jelit, oczyszcza je i zwiększa wchłanianie składników odżywczych. Jest świetnym źródłem białka, dlatego zalecana jest dla osób na diecie wegetariańskiej. Ponadto stanowi bogate źródło potasu, wapnia, fosforu, magnezu i witamin z grupy B. Pozytywnie działa na układ krwionośny, nerwowy i jej regularne spożywanie zwiększa odporność organizmu. Przepisy regionalne na pierogi z twarogiem i kaszą Pierogi z kaszą gryczaną i serem białym w podstawowej wersji znane są z terenów województwa lubuskiego. Z reguły podawane są z roztopionym masłem, ze skwarkami lub kwaśną śmietaną. W podobny sposób przygotowywane są: • mazurskie lub warmińskie – do farszu dodaje się nie tylko boczek, ale także jajko i posiekaną natkę pietruszki. Regionalna nazwa na takie pierogi to dzyndzałki z hreczką, • pierogi dachnowskie – choć tym razem ciasto jest drożdżowe, a pierogi zapieka się w piekarniku. Farsz tworzy kasza gryczana i gotowane ziemniaki. Przepis pochodzi z Podkarpacia. Na bazie tradycyjnych przepisów powstało wiele współczesnych wersji, czego ciekawym przykładem są pierogi z tofu. Farsz z kaszy, pora i wędzonego tofu zamknięty jest tym razem w cieście z mąki pszenno–razowej.", "url": "https://www.mojegotowanie.pl/przepis/pierogi-z-kasza-i-serem2", "category": "lubuskie", "sub_category": "Gotowe dania i potrawy", "phrase": "Pierogi z kaszą gryczaną i twarogiem"}