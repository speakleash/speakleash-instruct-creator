{"meta_description": "Wypróbuj przepis na Pierogi z kaszą gryczaną i twarogiem z relishem. W naszej bogatej bazie wyjątkowych przepisów znajdziesz mnóstwo inspiracji na różne dania!", "title": "Przepis na Pierogi z kaszą gryczaną i twarogiem z relishem", "content": "Twaróg przełożyć do miski, rozkruszyć lub rozgnieść za pomocą tłuczka do ziemniaków. Kaszę ugotować na sypko, przestudzić i wsypać do twarogu. Cebulę pokroić w kostkę, usmażyć na złoto na klarowanym maśle. Przestudzić cebulę, dodać do kaszy i twarogu. Na koniec doprawić farsz solą, pieprzem, dodać posiekane listki mięty. Całość wymieszać. Do miski wsypać mąkę, sól, wlać ciepłą wodę, dodać masło i wyrobić gładkie i elastyczne ciasto na pierogi. Porcje ciasta wałkować i wycinać krążki za pomocą szklanki. Ciasto faszerować wcześniej przygotowanym farszem i następnie zlepiać pierogi. Pierogi gotować partiami w dobrze osolonym wrzątku. Ogórki kiszone i cebulę pokroić w małą kostkę, przełożyć do miski. Dodać musztardę, oliwę i posiekany koperek. Całość doprawić pieprzem i wymieszać. Podawać do ugotowanych pierogów wraz z kwaśną śmietaną.", "url": "https://www.kaufland.pl/przepisy/wyszukiwarka-przepisow/przepis.pierogi-kasza-gryczana-twarogiem-relishem.r_id=Recipe_17995036.html", "category": "lubuskie", "sub_category": "Gotowe dania i potrawy", "phrase": "Pierogi z kaszą gryczaną i twarogiem"}