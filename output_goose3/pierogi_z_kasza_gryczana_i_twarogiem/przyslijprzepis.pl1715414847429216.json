{"meta_description": "", "title": "Pierogi z kaszą gryczaną i białym serem", "content": "Farsz: Twaróg rozgnieść za pomocą tłuczka do ziemniaków. Kaszę ugotować na sypko, przestudzić i dodać do sera. Cebulę pokroić w drobną kostkę, zeszklić na oleju. Dodać do kaszy i sera. Farsz doprawić solą, pieprzem, przeciśniętym przez praskę czosnkiem i majerankiem. Ciasto: Składniki ciasta na pierogi zagnieść ręcznie lub w robocie. Ciasto podzielić na porcje i każdą cienko rozwałkować. Za pomocą szklanki wykrawać koła. Nakładać po 2 łyżeczki farszu i zlepiać brzegi. Pierogi gotować w osolonej wodzie z dodatkiem oleju do wypłynięcia i dodatkowo 3-4 minuty. Na patelni, na oleju z dodatkiem masła zeszklić drobno posiekane cebule, w trakcie smażenia dodać szczyptę cukru. Pierogi podawać gorące okraszone zarumienioną cebulą.", "url": "https://www.przyslijprzepis.pl/przepis/pierogi-z-kasza-gryczana-i-bialym-serem-10", "category": "lubuskie", "sub_category": "Gotowe dania i potrawy", "phrase": "Pierogi z kaszą gryczaną i twarogiem"}