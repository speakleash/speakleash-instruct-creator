{"meta_description": "", "title": "Pierogi z kaszą gryczaną i twarogiem – Mlekpol", "content": "Dodatkiem przy serwowaniu może być: Mąkę przesiewamy do miski, dodajemy sól i olej. Mieszamy, a następnie wlewamy gorącą wodę i wyrabiamy ciasto. Najlepiej wyrabiać je ręką przez kilka minut, aż będzie miękkie i elastyczne. Przykrywamy ciasto ściereczką i odstawiamy na 30 minut, żeby „odpoczęło”. Kaszę gotujemy w osolonej wodzie. Twaróg Mazurski Smak rozgniatamy widelcem. Pokrojoną w kostkę cebulę podsmażamy na złoty kolor. Ostudzoną kaszę i cebulę mieszamy z twarogiem. Doprawiamy do smaku solą, pieprzem i kminkiem. Gotowe ciasto rozwałkowujemy na oprószonym mąką blacie i wycinamy kółka. Na środku kładziemy łyżeczkę farszu i zlepiamy brzegi pierogów. Wrzucamy do osolonej, wrzącej wody z odrobiną oleju i gotujemy przez 2-3 minuty od wypłynięcia. Pierogi z kaszą i twarogiem Mazurski Smak najlepiej smakują podawane ze śmietaną Mazurski Smak, oprószone świeżo mielonym pieprzem.", "url": "https://mlekpol.com.pl/index.php/przepisy/pierogi-z-kasza-gryczana-i-twarogiem/", "category": "lubuskie", "sub_category": "Gotowe dania i potrawy", "phrase": "Pierogi z kaszą gryczaną i twarogiem"}