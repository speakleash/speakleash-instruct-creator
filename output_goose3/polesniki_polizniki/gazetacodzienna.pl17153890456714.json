{"meta_description": "", "title": "KUCHYŃ PO NASZYMU: Poleśniki | Gazetacodzienna", "content": "Trwa sezon na smakowitą regionalną potrawę Śląska Cieszyńskiego, czyli poleśniki. Nie mogło więc zabraknąć tego przepisu w pierwszym odcinku naszej nowej rubryki „KUCHYŃ PO NASZYMU”. 1/2L mleka,  2 łyżki cukru,  2 dkg drożdży,  35 dkg mąki pszennej (krupicy) albo mąki grysikowej,  jajko,  sól,  listki świeżej kapusty,  słodka śmietana,  masło do skropienia,  cukier waniliowy do posypania. Z mleka (1/4L), cukru (1 łyżki), drożdży i mąki (15 dkg) przyrządzić rozczyn jak wyżej. Resztę mąki wsypać do miski, dodać jajko, resztę mleka oraz cukru, sól, wlać podrośnięty rozczyn i zagnieść dosyć wolne ciasto. Pozostawić w ciepłym miejscu do podrośnięcia. Listki kapusty opłukać, osączyć i pozostawić na brzegu płyty kuchennej aż zwiędną. Na przygotowane listki kłaść łyżką ciasto, rozsmarować i piec na płycie na różowy kolor. Następnie nakryć drugim listkiem, obrócić i dopiec. Z upieczonych poliźników zdjąć listki, ułożyć na talerzu, skropić stopionym masłem, posypać cukrem waniliowym albo polać przegotowaną śmietanką z cukrem waniliowym. Podawać z białą kawą lub herbatą. Przygotować tak samo jak wyżej, tylko zamiast słodkiego mleka użyć zsiadłego (kiszki) i pominąć drożdże. KUCHYŃ PO NASZYMU - rubryka z przepisami kulinarnymi z bestsellerowej książki autorstwa Emilii Kołder „Kuchnia śląska”. Jeden przepis na tydzień dopasowany do aktualnych pór roku i świąt. Publikacje w soboty o godz. 09.00 na portalu gazetacodzienna.pl. Emilia Kołder - ur. 1904 r., zm. 1974 r.; mieszkanka Średniej Suchej na Zaolziu, społeczniczka, pisarka, kucharka, popularyzatorka kuchni regionalnej Śląska Cieszyńskiego. Prowadziła kursy gotowania, napisała bestsellerową książkę z przepisami „Kuchnia śląska”, która zawiera 1101 przepisów, ułożonych w grupy: zupy, sosy, mięsa, desery, ciasta, napoje itd. Przychylne recenzje podkreślały istotę książki, pisano: „Opracowanie ma na celu udostępnienie przepisów wprawdzie znanych potraw, jednakże tu podanych w myśl tradycji regionu”.", "url": "http://gazetacodzienna.pl/artykul/kultura/kuchyn-po-naszymu-polesniki", "category": "śląskie", "sub_category": "Gotowe dania i potrawy", "phrase": "Poleśniki (poliźniki)"}