{"meta_description": "", "title": "Najlepsze smakołyki na Mazowszu nagrodzone [ZDJĘCIA]", "content": "Znamy laureatów konkursu o Laur Marszałka Województwa Mazowieckiego na najlepszy produkt roku 2022 i Mazowieckiego Konkursu Fotografii Kulinarnej! Nagrody laureatom wręczyli marszałek Adam Struzik i przewodniczący sejmikowej komisji rolnictwa i terenów wiejskich Leszek Przybytniak. Produkty regionalne, które są wytwarzane zgodnie z tradycyjną i przekazywaną nierzadko z pokolenia na pokolenie recepturą, cieszą się coraz większą popularnością. Konsumenci przykładają dużą wagę do jakości kupowanych produktów. A Mazowsze może pochwalić się wyrobami zdrowymi, ekologicznymi i z dobrym składem. W naszym regionie nie brakuje też uzdolnionych pasjonatów fotografii, dla których inspiracją są specjały mazowieckiej kuchni. To z myślą o nich samorząd województwa organizuje konkurs o Laur Marszałka Województwa Mazowieckiego i Mazowiecki Konkurs Fotografii Kulinarnej. Samorząd województwa dba o to, by mazowieckie przysmaki poznało jak najwięcej osób. Jednym ze sposobów wypromowania kuchni charakterystycznej dla naszego regionu jest organizowanie konkursu o Laur Marszałka. Jak zauważa marszałek Adam Struzik, mazowieccy producenci żywności zasługują na to, by ich produkty były znane w całym regionie. – Lokalni wytwórcy udowadniają, że w sposób tradycyjny można przygotować smaczne i zdrowe potrawy. Nasz konkurs to doskonała okazja do ich wypromowania i pokazania szerszemu gronu odbiorców. Chcemy pomóc producentom w budowaniu ich marki, która będzie jednocześnie kulinarną wizytówką Mazowsza. Przewodniczący sejmikowej komisji rolnictwa i terenów wiejskich Leszek Przybytniak zaznacza, że celem konkursu jest nagrodzenie producentów wyróżniających się wysoką jakością produkcji. – Nasi wytwórcy żywności wiedzą, jak łączyć tradycję z nowoczesnością. Wśród nagrodzonych produktów znalazły się wyroby cukiernicze czy piekarnicze, wędliny, przetwory owocowe i warzywne, miody czy nalewki. Konkurs był skierowany do producentów żywności z terenu województwa mazowieckiego, zarówno firm komercyjnych, jak i podmiotów czy organizacji wytwarzających żywność na mniejszą skalę, np. kół gospodyń wiejskich, gospodarstw agroturystycznych czy ekologicznych, a także osób fizycznych. Spośród 105 produktów jury wybrało 24 przysmaki w 12 kategoriach – 8 w grupie producentów indywidualnych i w 4 w grupie przedsiębiorców. • w kategorii wyroby piekarnicze – Koło Gospodyń Wiejskich z Dosina za chleb mazowiecki z czarnuszką, • w kategorii wyroby cukiernicze – Ewa Sumińska z Janowa-Mikołajówki za piernik staropolski z powidłami, • w kategorii przetwory mięsne, produkty pochodzenia zwierzęcego – Koło Gospodyń Wiejskich w Kazuniu Polskim za kazuńskie zimne nóżki, • w kategorii ryby i przetwory rybne – Koło Gospodyń Wiejskich Skubianka w Skubiance za pieróg zegrzyński, • w kategorii owoce, warzywa, przetwory owocowe i warzywne, produkty pochodzenia roślinnego – Grażyna Więch z Ossowa za orzechową śliwkę, • w kategorii produkty mleczarskie – Śródborska Manufaktura Serów ze Śródborza za owcorini, • w kategorii miody – Łukasz Uliasz Apicultura Polska Naturalna Pasieka Ekologiczna „Leki z Pasieki” z Grabowa nad Pilicą za miód bartny kozienicki „Z Puszczy Kozienickiej”, • w kategorii napoje – Daniel Siemiątkowski z Michrowa za ratafię na letnich owocach na jabłeczniku z antonówki. • w kategorii wyroby cukiernicze – Koło Gospodyń Wiejskich w Świniarowie za domek z piernika, • w kategorii miody – Pasieka Cztery Pory Miodu z Michałowa za miód wczesnoletni akacjowy, • w kategorii wyroby piekarnicze – Bogusława Kaczorek z Pełczanki za chleb pszenno-żytni z ziarnami na zakwasie, • w kategorii przetwory mięsne, produkty pochodzenia zwierzęcego – Koło Gospodyń Wiejskich w Boglewicach zażeberka z metra cięte z „Gąszczem jabłkowym Cystersów”, • w kategorii owoce, warzywa, przetwory owocowe i warzywne, produkty pochodzenia roślinnego – Konsorcjum Pola Smaku z Nowej Wsi za powidła śliwkowe, • w kategorii miody – gospodarstwo pasieczne Tęczowa Pasieka Dariusz Ślifirski z Cieciszewa za miód pitny – trójniak, • w kategorii napoje – Paweł Kowalewski z Cybulic Dużych za nalewkę z kwiatów czarnego bzu „Bzówka”. W grupie przedsiębiorców komercyjnych Laur Marszałka Województwa Mazowieckiego za najlepszy produkt 2022 roku zdobyli: • w kategorii wyroby pochodzenia roślinnego – Smaki i Aromaty Anna Langowska z Kobyłki za jeżyny z ajerkoniakiem, • w kategorii wyroby pochodzenia zwierzęcego – Wyrób Wędlin Tradycyjnych Adam Węgłowski z Karniewa za polędwiczki z wędzarni, • w kategorii napoje – Cydr Chyliczki Krenke Kowalczyk Sp. J. z Chyliczek za cydr lodowy, • w kategorii inne – Piekarnia Kromka Joanna Olejniczak z Warszawy za chleb pszenno-orkiszowy z chrzanem. • w kategorii wyroby pochodzenia roślinnego – Firma Handlowo-Usługowa Piotr Jan Domański z Sarnak za ciastka domowe maszynkowe, • w kategorii wyroby pochodzenia zwierzęcego – Pasieka nad Skrwą sp. j. z Mochowa za miód kasztelański z Sierpca – miód wielokwiatowy z wiśnią, • w kategorii napoje – Nalewki Staropolskie Karol Majewski i Wspólnicy sp. z o. o. z Łomianek za nalewkę wiśniowo-porzeczkową, • w kategorii inne – Restauracja Dębianka z miejscowości Dębe Wielkiego za żołędziowy cymes, • w kategorii napoje – Rafał Dziliński z Ciechanowa za pigwówkę 30%. Jednym ze sposobów promowania regionalnych przysmaków jest też organizowanie Mazowieckiego Konkursu Fotografii Kulinarnej. O tym, że mogą one stanowić źródło inspiracji, mówi marszałek Adam Struzik. – Tegoroczna edycja cieszyła się dużym zainteresowaniem. Nadesłano 183 fotografie, spośród których jury nagrodziło 21 prac, a kolejnych 7 otrzymało wyróżnienie. Chcemy w ten sposób popularyzować wśród Mazowszan tradycje kulinarne naszego regionu i specjały wpisane na Listę Produktów Tradycyjnych. Konkurs był skierowany zarówno do amatorów, jak i profesjonalistów, którzy mogli zgłaszać swoje prace w dwóch kategoriach: „Lista produktów tradycyjnych” i „Produkty nagrodzone Laurem Marszałka Województwa Mazowieckiego”. • 2. miejsce – pierogi z jagodami z Myszyńca – Zuzanna Warowna z miejscowości Ruda, • 3. miejsce – napój z kwiatów czarnego bzu z Puszczy Mariańskiej – Paulina Kozera z Dłutowa.", "url": "https://www.eostroleka.pl/najlepsze-smakolyki-na-mazowszu-nagrodzone-zdjecia,art103910.html", "category": "mazowieckie", "sub_category": "Oleje i tłuszcze (masło, margaryna itp.)", "phrase": "Masło śmietankowe z Radziwiłłowa"}