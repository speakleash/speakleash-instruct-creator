{"meta_description": "Szynka pieczona to królowa polskich stołów i jedno z najpopularniejszych mięs na Wielkanoc. Najlepiej smakuje ta doprawiona tymiankiem, majerankiem i czosnkiem.", "title": "Szynka pieczona - 3 przepisy na pyszną i soczystą szynkę", "content": "Szynkę pieczoną możesz podawać jako mięso na zimno, pokrojone w plastry, z dodatkiem pieczywa jako wykwintne śniadanie albo serwować na ciepło, w formie większych kawałków razem kaszą, ziemniakami lub ryżem oraz surówką - będzie wtedy stanowiła smaczne danie obiadowe. Szynka pieczona to jedna z najpopularniejszych potraw kuchni polskiej, a nasze przepisy przydadzą ci się nie tylko na Wielkanoc. • Mięso umyj i osusz. W miseczce wymieszaj majeranek, przeciśnięty przez praskę czosnek, pieprz, zmiażdżone ziele angielskie, pokruszone liście laurowe i olej. Dopraw solą i tak przygotowaną mieszanką natrzyj dokładnie szynkę. • Mięso wstaw do lodówki na kilka godzin. • Szynkę przełóż do rękawa do pieczenia, zawiąż końce rękawa, a rękaw przebij w kilku miejscach. Mięso włóż do żaroodpornego naczynia. • Wstaw na 60 minut do piekarnika. Na kilka minut przed wyjęciem, rozetnij rękaw, żeby szynka miała złocistą skórkę. • Szynkę pieczoną w rękawie możesz podawać z pieczonymi ziemniakami i ulubioną surówką. • W miseczce wymieszaj olej, przeciśnięty przez praskę czosnek, paprykę, tymianek, kurkumę. Dopraw solą i pieprzem. Tak przygotowaną marynatą natrzyj mięso i odstaw na 2 godziny do lodówki. • Mięso włóż do brytfanny i piecz pod przykryciem około 90 minut (30 minut przed końcem pieczenia zdejmij pokrywkę, aby szynka się zrumieniła). • Na 10 minut przed wyjęciem mięsa z piekarnika, posmaruj je miodem. • Czosnek obierz, przeciśnij przez praskę i wymieszaj z olejem i solą. Natrzyj marynatą opłukaną i osuszoną szynkę. Pozostałe przyprawy rozetrzyj w moździerzu i posyp nimi mięso. • Szynkę obłóż pokrojoną w piórka cebulą i włóż na 2 godziny do lodówki. • Po wyjęciu szynki z lodówki zdejmij cebulę (ułóż ją dookoła mięsa w brytfance), a mięso zawiń w plastry boczku. Przełóż do żaroodpornego naczynia i wlej bulion. • Piecz pod przykryciem przez 90 minut w temperaturze 200 stopni Celsjusza. • Po godzinie zdejmij pokrywkę, polej szynkę pieczoną wytwarzającym się sosem i piecz już do końca bez przykrycia. • Gdy mięso się upiecze, wyjmij je na półmisek. 3 łyżki powstałego sosu wymieszaj z mąką i dodaj do pozostałej części. Sos możesz dodatkowo zabielić śmietaną. • Szynkę pieczoną w sosie podawaj z ugotowaną kaszą lub ziemniaczanym puree i buraczkami na ciepło.", "url": "https://polki.pl/przepisy/obiad,szynka-pieczona-pieczona-szynka-pieczen-z-szynki,10422750,artykul.html", "category": "pomorskie", "sub_category": "Mięso świeże oraz produkty mięsne", "phrase": "Szynka z kołnierzykiem "}