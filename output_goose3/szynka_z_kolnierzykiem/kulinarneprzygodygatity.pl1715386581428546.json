{"meta_description": "Szynka z indyka z majerankiem", "title": "Szynka z indyka z majerankiem", "content": "Dziś zapraszam Was po pyszny i łatwy do przygotowania przepis na idealną domową wędlinę. Często robię taką wędlinę w domu, głównie przy użyciu szynkowara. To bardzo praktyczny sprzęt służący do produkcji domowych szynek czy kiełbas. Zdecydowanie ułatwia ich przygotowanie, ja korzystam z niego już od lat. Tym razem miałam okazję użyć modelu z płaszczem wodnym i zakochałam się w nim od tak zwanego pierwszego wejrzenia. Tak więc dziś, oprócz przepisu na szynkę z indyka z majerankiem, we wpisie znajdźcie także najważniejsze informacje o szynkowarze właśnie i o tym jak działa i jak przydatną funkcję pełni w naszym kuchennym gospodarstwie. Co to jest szynkowar? Szynkowar to urządzenie w którym możemy przygotować w domowych warunkach wędliny. Jest na tyle proste, ze poradzi sobie z nim każdy, nawet ten mniej doświadczony domorosły kucharz. Dzięki niemu uzyskamy wędliny zrobione z dobrej jakości mięsa, bez zbędnych wypełniaczy, ulepszaczy, konserwantów czy chemicznych dodatków. Sami decydujemy z jakiego rodzaju mięsa chcemy przygotować szynkę i jakich przypraw czy dodatków użyjemy. Wyroby szynkowarowe nazywane są też prasowankami, bo urządzenie to jest wyposażone w sprężynę, która prasuje mięsny wkład, powodując, że pomiędzy jego warstwami nie ma powietrza, a gotowy produkt nie kruszy się.  Mięso należy najpierw zamarynować lub zapeklować i dodać ulubione przyprawy. Potem umieszczamy je w plastikowym woreczku, przystosowanym wymiarami do naszego urządzenia, a następnie wkładamy do szynkowara. Mięso dociskamy sprężyną dzięki - niej mięso będzie zwarte - i zamykamy szynkowar. Odstawiamy go na 18-24 godziny w chłodne miejsce. Potem wkładamy urządzenie do garnka z kołnierzem wypłonionego do wskazanej wysokości wodą i parzymy w odpowiedniej temperaturze do danego rodzaju mięsa. Po tym czasie szynkowar studzimy, a następnie wkładamy do lodówki na 18 godzin, aby szynka dobrze stężała i się nie kruszyła.  Szynkowar z garnkiem do parzenia w płaszczu wodnym, to idealny produkt do przyrządzania mięs oraz potraw wegetariańskich bez konieczności stosowania dodatkowego garnka. Takie rozwiązanie bardzo ułatwia korzystanie z szynkowaru. Produkt przeznaczony jest do wyrobu pysznych, parzonych wędlin domowym sposobem. Jest prosty w obsłudze i pozwala na przygotowanie do 1,5 kg wyrobu mięsnego. Dzięki pojemnej komorze przygotujemy w nim boczek, szynkę lub aromatyczne rolady. To specjalne naczynie służy do przyrządzania soczystych mięs obiadowych oraz różnego typu wędlin i potraw wegetariańskich - zdrowych i pozbawionych dodatków chemicznych. Produkt nadaje się do każdego typu kuchenek. • None zachowanie wartości odżywczych i smakowych, które zwykle tracone są podczas tradycyjnego gotowania i smażenia • None płaszcz wodny pozwala unikać \"przeparzenia\" dolnej części wędliny, z racji na brak bezpośredniego kontaktu ze źródłem ciepła. • None dwa termometry - jeden do kontroli temperatury mięsa w szynkowarze, drugi do pomiaru temperatury wody. Do wody dodajemy peklosól, cukier, i żelatynę. Odstawiamy na 5 minut, po tym czasie mieszamy. Indyka kroimy w dużą kostkę, każdy kawałek lekko rozbijamy tłuczkiem. Następnie mięso wkładamy do miski malaksera, wlewamy wodę z przyprawami i mieszamy przy pomocy haka. Jeśli nie posiadacie malaksera mięso mieszamy ręką. Gdy będzie kleiste dodajemy rozgnieciony czosnek, majeranek, pieprz i ponownie mieszamy. Woreczek wypełniamy mięsem, wkładamy do szynkowara. Woreczek dokładnie zawijamy i zamykamy szynkowar dociskając sprężynę. Urządzenie wkładamy do lodówki na 18 do 24 godzin. Po tym czasie szynkowar wkładamy do garnka z kołnierzem i zalewamy go wodą do wysokości wskazanej wewnątrz garnka. Szynkę parzymy w temperaturze 80 stopni Celsjusza przez 1,5 godziny. Następnie szynkowar wyjmujemy i studzimy. Gdy będzie zimny wstawiamy go na minimum 12 godzin do lodówki. Zdejmujemy sprężynę i pokrywę. Pociągając za woreczek szynkę wyjmujemy z szynkowara.", "url": "https://www.kulinarneprzygodygatity.pl/2020/11/szynka-z-indyka-z-majerankiem.html", "category": "pomorskie", "sub_category": "Mięso świeże oraz produkty mięsne", "phrase": "Szynka z kołnierzykiem "}