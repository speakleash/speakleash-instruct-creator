{"meta_description": "Trzy nowe potrawy z lubelskiego trafiły na Listę Produktów Tradycyjnych ministra rolnictwa. Oznacza to, że nasze województwo może pochwalić się już 229 produkta...", "title": "Lubelskie: Nowe produkty na Liście Produktów Tradycyjnych. Znasz te potrawy?", "content": "Dwie samiczki i jeden samiec. Sokoły z Lublina już zaobrączkowane, ale imion jeszcze nie znamy Lubelskie: W nocy po dworcu biegali 10 i 11-latek bez opieki. Chłopcy próbowali się ukryć w toalecie Lubelskie: Sadownicy z regionu apelują o pomoc. Straty w niektórych miejscach to nawet 100 proc. Krężałki księżpolskie, kulasza z Księżpola i zupa jabłkowa hrubieszowska – to nowe regionalne potrawy z lubelskiego, które zostały wpisane na Listę Produktów Tradycyjnych. Lista prowadzona jest przez Ministerstwo Rolnictwa i Rozwoju Wsi. To lista produktów rolnych, środków spożywczych i napoi spirytusowych, których jakość lub wyjątkowe właściwości wynikają ze stosowania tradycyjnych metod produkcji, czyli takich, które wykorzystywane są od co najmniej 25 lat. Ponadto produkt taki powinien należeć do dziedzictwa kulturowego regionu, z którego pochodzi. Obecnie Lista Produktów Tradycyjnych ma ponad 2000 pozycji, z czego 229 pochodzi z województwa lubelskiego. Dla tych, którzy dziś dopiero po raz pierwszy zetknęli się z krężałkami, kulaszą czy zupą jabłkową przygotowaliśmy małą ściągę. Co to za potrawy? Krężałki księżpolskie to dane pochodzące z gminy Księżpol (powiat biłgorajski). Krężałki to ugotowane i ukiszone małe główki kapusty przełożone koprem i czosnkiem. Do przygotowania krężałek potrzebujemy niewyrośnięte główki kapusty (wielkości pięści), które należy obgotować w osolonej wodzie. Następnie układamy je ciasno w glinianym garnku, przesypujemy nasionami kopru i przekładamy ząbkami czosnku. Tak przygotowane zalewamy przegotowaną wodą i odstawiamy do ukiszenia. Krężałki to częsta przystawka adwentowa i postna. Kulasza z Księżpola, jak sama nazwa wskazuje również pochodzi z gminy Księżpol. To potrawa na bazie ugotowanych ziemniaków. Obrane i ugotowane w osolonej wodzie miesza się z mąką (gryczaną lub pszenną), miesza i podgrzewa przez kilka minut. Po dokładnym wymieszaniu i utłuczeniu potrawa ma postać gęstej, szklistej, jednolitej masy. Kulaszę je się na gorąco. Popularna jest też wersja kulaszy bez ziemniaków – mąkę gryczaną wsypuje się bezpośrednio go gotującej się osolonej wody i miesza specjalną drewnianą pałką. Tak przygotowaną potrawę podaje się z tłuszczem, skwarkami i zsiadłym mlekiem. Zupa jabłkowa hrubieszowska to tradycyjne danie pochodzące z miejscowości Stefankowice w powiecie hrubieszowskim. Według badań etnograficznych przepis na zupę jabłkową był przekazywany z pokolenia na pokolenie ustnie. Zupa jabłkowa, potocznie zwana jabłczanką jest jedną z najpopularniejszych zup owocowych, ponieważ można ją przyrządzać praktycznie przez cały rok. Można ją podawać z grzankami z pszennego chleba, makaronem lub gniecionymi ziemniakami. Próbowaliście któregoś z tych dań? Dajcie znać na naszym fanpage’u Lublin Projekt Miasto.", "url": "https://www.eska.pl/lublin/lubelskie-nowe-produkty-na-liscie-produktow-tradycyjnych-znasz-te-potrawy-aa-Yz4Q-kXQc-Wgap.html", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Krężałki księżpolskie"}