{"meta_description": "", "title": "Krężałki księżpolskie i kulasza z Księżpola wpisane na Listę Produktów Tradycyjnych : Gmina Księżpol", "content": "Na Listę Produktów Tradycyjnych, prowadzoną przez Ministerstwo Rolnictwa i Rozwoju Wsi, w dniu 20 kwietnia 2021 r. wpisane zostały 3 produkty z województwa lubelskiego, a wśród nich dwa z gminy Księżpol! O wpisanie produktów tradycyjnych na ministerialną listę wnioskował Gminny Ośrodek Kultury w Księżpolu. Krężałki księżpolskie – małe główki kapusty w całości lub przekrojone na pół, układane warstwami, przekładane koprem i czosnkiem, zalanie wodą z solą. Kulasza z Księżpola – jasnoszara, lepka, gęsta, miękka masa, sporządzona z ziemniaków oraz mąki pszennej lub gryczanej. Podawana z tłuszczem i skwarkami oraz „prażonym” lub zsiadłym mlekiem. Zupa jabłkowa hrubieszowska – lekko słodkawa, winna lub kwaskowata, o słomkowej lub ciemnosłomkowej barwie. Podawana z chlebem pszennym w formie grzanek, makaronem lub gniecionymi ziemniakami.", "url": "https://ksiezpol.pl/krezalki-ksiezpolskie-i-kulasza-z-ksiezpola-wpisane-na-liste-produktow-tradycyjnych/", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Krężałki księżpolskie"}