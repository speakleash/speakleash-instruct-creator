{"meta_description": "Oficjalna witryna Polskiej Izby Produktu Regionalnego i Lokalnego. Produkty regionalne, lokalne, tradycyjne. Zapraszamy!", "title": "Polska Izba Produktu Regionalnego i Lokalnego - produkty tradycyjne", "content": "Tym razem finał odbył się w ciekawej scenerii obiektu widowiskowego w Stężycy w starorzeczu Wisły. Mimo deszczu przybyło bardzo dużo osób ciekawych lubelskich produktów. Lublin jak zwykle zaprezentował się okazale – do konkursu przystąpiło ponad 100 producentów i aż 16 ekip gastronomicznych. Do „Perły 2016” nominowani zostali w części „Produkt”: Twaróg półtłusty pergamin – OSM Opole Lubelskie; Miód pszczeli lipowy - Jolanta i Paweł Małafiejew Pasieka Akacjowy Gaik; Szparagi marynowane – Irena Maryniowska Gosp. Sad.-Ogr. BIOGRIM; Makowiec lubartowski – Maria Siej; Syrop malinowy z Mikołajówki – Małgorzata Solis; Babka dorożka dołhobrodzka – Maria Kujawa; Pralina z Lublina – Tomasz Machoń Cukiernia Staropolska, a w części gastronomicznej Zupa chmielowa oraz Żeberka wieprzowe na kaszy z dudkami – Hotel MONTIS and Spa, Poniatowa; Andrzej Cygan i Beata Madej. Podobnie jak w ubiegłych latach najlepsze produkty i potrawy Mazowsza przywiezione zostały do Poświętnego, gdzie odbywały się targi rolnicze i ogrodnicze. Było smacznie i tłoczno. Produkty, które otrzymały nominację do „Perły 2016” to: Ser turski – Tomasz Rachocki „Turska Dolina”; Nalewka nadbużańska mirabelka – Ewa Mitowska; Olej rzepakowy tłoczony na zimno– Krzysztof Kowalski, a także potrawy Kurpiowska zupa kurkowa i Kugiel z żeberkami przygotowane przez Anetę Kurpiewską i Wioletę Skrzecz z Restauracji „Kugiel” z Ostrołeki.", "url": "https://www.produktyregionalne.pl/nkd.php?body=article&name=finaly-regionalne-2018&lang=pl", "category": "podkarpackie", "sub_category": "Wyroby piekarnicze i cukiernicze", "phrase": "Chleb chwałowski"}