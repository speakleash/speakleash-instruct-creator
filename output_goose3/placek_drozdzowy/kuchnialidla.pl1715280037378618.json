{"meta_description": "Drożdżowy placek z rabarbarem i truskawkami - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Drożdżowy placek z rabarbarem i truskawkami - przepis", "content": "Mąkę przesiewamy przez sito do miski. Podgrzewamy mleko. W środku miski robimy zagłębienie, wlewamy mleko (ciepłe), dodajemy połowę cukru i drożdże. Delikatnie mieszamy rozczyn z mąką, tylko w środkowej części miski, tak aby mąka na obrzeżach pozostała „sucha”. Rozczyn posypujemy mąką, miskę przykrywamy ściereczką i odstawiamy do momentu wyrośnięcia. Roztapiamy masło i dodajemy je do rozczynu, do tego pozostałą część cukru, cukier wanilinowy, szczyptę soli i jajka. Wszystkie składniki dokładnie wyrabiamy do momentu, aż ciasto zacznie się odklejać od miski i rąk. Wyrobione ciasto oprószamy mąką i odstawiamy do wyrośnięcia (ciasto musi podwoić swoją objętość). Smarujemy blaszkę masłem i oprószamy mąką. Gdy ciasto wyrośnie, należy ponownie je zagnieść, a następnie rozwałkować na całej powierzchni blaszki. Rozwałkowane ciasto nakłuwamy widelcem, następnie rozkładamy na nim umyty, pokrojony i osuszony rabarbar oraz umyte i pokrojone truskawki. Całość delikatnie posypujemy cukrem. Na blat sypiemy mąkę, cukier puder i masło. Całość siekamy nożem, a następnie rozcieramy palcami ciasto, aby połączyło się w małe kuleczki. Na tak przygotowane ciasto sypiemy kruszonkę oraz płatki migdałów, po czym odstawiamy na 20-30 minut do wyrośnięcia. Pieczemy w temperaturze około 190°C przez 20-30 minut bez termoobiegu lub 180-185°C przez 20-30 minut z termoobiegiem.", "url": "https://kuchnialidla.pl/drozdzowy-placek-z-rabarbarem-i-truskawkami", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Placek drożdżowy"}