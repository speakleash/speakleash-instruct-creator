{"meta_description": "", "title": "Placek drożdżowy", "content": "Miękki i puszysty, cudownie idealny placek drożdżowy. Ciasto drożdżowe, które uwielbiają chyba wszyscy. Idealnie sprawdzi się jako podwieczorek ze szklanką mleka oraz poczęstunek dla gości do popołudniowej kawy. W jakiej odsłonie lubisz ciasto drożdżowe? Ja chyba najbardziej w takiej prostej formie placka drożdżowego. Zapraszam Cię na przepis na najlepszy placek drożdżowy: Masło rozpuszczam. Mąkę przesiewam do miski, robię w niej zagłębienie, w które skruszam drożdże, wlewam letnie mleko i dodaję cukier, lekko mieszam i zostawiam pod przykryciem na 10 min. Po tym czasie dodaje szczyptę soli, erytrytol, jajko i wyrabiam ciasto kilka minut ręcznie lub z pomocą miksera z hakami do ciasta drożdżowego, gdy ciasto będzie z grubsza połączone, dodaje masło i dokładnie wyrabiam. Zostawiam do wyrośnięcia na ok. 1 h. Ciasto będzie luźne i bardzo lepkie. Przekładam do blaszki. Piekłam w formie 17 × 17. Zostawiam pod przykryciem na 10 min, w tym czasie nagrzewam piekarnik do 180 stopni. Placek smaruję mlekiem i posypuję kruszonką, wyrobioną ze składników podanych wyżej. Piekę przez 20-25 min. Użycie erytrytolu zamiast cukru spowoduje, że placek będzie mniej kaloryczny, ale ważne jest dodanie, chociaż łyżeczki cukru, aby drożdże mogły pracować.  Erytrytol można całkowicie zamienić na cukier.", "url": "https://jedzpysznie.pl/2021/07/23/placek-drozdzowy/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Placek drożdżowy"}