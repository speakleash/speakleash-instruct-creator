{"meta_description": "Klasyka naszych babć, zawsze tak samo dobre drożdżowe. No i ta kruszonka która wybierana jest z ciasta pierwsza !", "title": "Klasyczny placek drożdżowy z kruszonką", "content": "Przyrządzamy rozczyn. W misce rozkruszamy drożdże dodajemy 50 ml ciepłego mleka (uwaga: mleko musi być ciepłe, letnie ale w nie może być gorące) oraz dodajemy czubatą łyżeczkę cukru i płaską łyżkę mąki. Całość mieszamy i odstawiamy w ciepłe miejsce do wyrośnięcia na 15 minut. Do przygotowanego rozczynu dodajemy pozostałe składniki: żółtka, mleko, cukier, szczyptę soli, mąkę. Całość dokładnie mieszamy a następnie dodajemy roztopioną przestudzoną margarynę. Całość wyrabiamy do uzyskania jednolitej masy. Odstawiamy ciasto do wyrośnięcia na ok 30 minut. W tym czasie przygotowujemy kruszonkę. Do miseczki dodajemy mąkę, cukier puder oraz wkładamy masło o temperaturze pokojowej (30 min wcześniej wyjęte z lodówki latem, zimną troszkę wcześniej). Wszystko razem zagniatamy i ucieramy. Następnie wstawiamy do lodówki na końcu posypiemy nią ciasto. Kiedy ciasto podwoi swoją objętość dodajemy rodzynki. Blachę o wymiarach 24x24 smarujemy masłem. Przekładamy ciasto do blaszki i odstawiamy jeszcze na 15 minut. Posypujemy wcześniej przygotowaną kruszonką. Następnie pieczemy w temperaturze 180 stopni ok. 40 min. Do zarumienienia kruszonki, możemy sprawdzić dla pewności patyczkiem czy ciasto upiekło się w środku.", "url": "https://smaker.pl/przepisy-ciasta/przepis-klasyczny-placek-drozdzowy-z-kruszonka,153411,habibichi.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Placek drożdżowy"}