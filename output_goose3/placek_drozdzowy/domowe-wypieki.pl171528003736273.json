{"meta_description": "Przepis na puszyste ciasto drożdżowe. Wysokie, puszyste ciasto drożdżowe z kruszonką i owocami. Ciasto jest miękkie i delikatne. Można zrobić je z dowolnymi owocami np. śliwkami, truskawkami, jagodami, wiśniami, czereśniami lub jabłkami. Owoce należy ułożyć delikatnie na cieście.", "title": "Puszyste ciasto drożdżowe", "content": "Wysokie, puszyste ciasto drożdżowe z kruszonką i owocami. Ciasto jest miękkie i delikatne. Można zrobić je z dowolnymi owocami np. śliwkami, truskawkami, jagodami, wiśniami, czereśniami lub jabłkami. Owoce należy ułożyć delikatnie na cieście. Nie należy ich wciskać. Śliwki należy pokroić na połówki, a jabłka na plasterki. Nie należy przesadzać z ilością owców, aby nie obciążać mocno ciasta. • Rozkruszone drożdże wymieszać z łyżką cukru, lekko ciepłym mlekiem i paroma łyżkami mąki (tak, aby powstał zaczyn o konsystencji gęstej śmietany). Zaczyn przykryć ściereczką i odstawić w ciepłe miejsce na ok. 10- 15 min. do wyrośnięcia. • Resztę mąki wsypać do dużej miski. Dodać resztę cukru, cukier waniliowy, jajka, szczyptę soli, olej i wyrośnięty zaczyn. Wyrobić ciasto robotem kuchennym używając haka do zagniatania ciasta lub mikserem z mieszadłami. (Ciasto jest bardzo klejące i luźne, dlatego najłatwiej jest wyrobić je robotem lub mikserem). Następnie przykryć ściereczką i odstawić w ciepłe miejsce do wyrośnięcia, aż podwoi swoją objętość. • W tym czasie przygotować kruszonkę. W tym celu zagnieść wszystkie składniki na kruszonkę i gotową wstawić do lodówki. • Ciasto przełożyć do formy (o wymiarach ok. 35x 24cm) wyłożonej papierem do pieczenia lub wysmarowanej masłem lub margaryną i posypanej mąką. Na cieście ułożyć owoce (np. połówki śliwek przecięciem do góry lub plasterki jabłek) i posypać kruszonką. *W przypadku drożdży instant nie jest konieczne przygotowywanie zaczynu. Wystarczy wymieszać je z mąką, dodać resztę składników, zagnieść ciasto i odstawić do wyrośnięcia.", "url": "https://domowe-wypieki.pl/przepisy/ciasta/741-puszyste-ciasto-drozdzowe", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Placek drożdżowy"}