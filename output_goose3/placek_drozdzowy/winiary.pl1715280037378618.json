{"meta_description": "Sprawdź jak szybko przygotować deser dla całej rodziny - pyszny placek drożdżowy ze słodką kruszonką i owocami. Poznaj przepisy i inspiracje WINIARY.", "title": "Szybki placek drożdżowy", "content": "Placek drożdżowy to jeden z najsmaczniejszych deserów, jakie możesz stworzyć dla siebie i rodziny! Pyszne ciasto drożdżowe ze słodką kruszonką i owocami to przysmak, który bez wątpienia nigdy się nie znudzi. Sprawdź nasz przepis na szybki placek drożdżowy.   Aby przygotować ciasto drożdżowe, zacznij od rozpuszczenia jednej kostki drożdży w lekko podgrzanym mleku z dodatkiem 2 łyżeczek cukru i 2 łyżek mąki. Wymieszaj wszystko na gładką masę i odstaw ją do wyrośnięcia na 20 minut.   W tym czasie ubij jajka z resztą cukru i mąki. Dodaj rozczyn drożdży oraz olej. Wymieszaj. Przygotuj kruszonkę do placka drożdżowego: połącz mąkę, cukier i masło.   Wyłóż ciasto drożdżowe na formę, ułóż na nim umyte i osuszone owoce i posyp kruszonką. Wstaw do zimnego piekarnika, nastaw limit temperatury na 180 stopni i piecz przez 45 minut.   Przygotowując szybki placek drożdżowy, możesz wykorzystać różne owoce sezonowe. Polecamy zwłaszcza owoce kwaśne, takie jak agrest, porzeczki czarne i czerwone. Świetnie też sprawdzi się placek drożdżowy z rabarbarem. Kwaskowate owoce dobrze komponują się ze słodką kruszonką. Możesz też użyć owoców mrożonych, pamiętaj tylko, by wcześniej je rozmrozić.", "url": "https://www.winiary.pl/przepisy/szybki-placek-drozdzowy/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Placek drożdżowy"}