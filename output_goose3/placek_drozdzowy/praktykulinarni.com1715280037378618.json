{"meta_description": "Włoski placek drożdżowy z winogronami. Schiacciata con l’uva to proste ciasto z oliwą i owocami rodem z Toskanii. Można powiedzieć, że to focaccia na słodko.", "title": "Włoski placek drożdżowy z winogronami", "content": "Schiacciata con l’uva to proste ciasto z oliwą i owocami rodem z Toskanii. Można powiedzieć, że to focaccia na słodko. Tutaj znajdziesz przepis na klasyczne ciasto drożdżowe z dodatkiem jajek i masła. W wersji wegańskiej, zamiast krowiego mleka, wykorzystaj napój sojowy. Jeśli lubisz drożdżowe placki, polecamy przepis na pizzę z nektarynkami. • Drożdże mieszamy w misce z ciepłym mlekiem (mleko powinno byc podgrzane, ale nie gorące), cukrem (50 g) i łyżką mąki, odstawiamy na 20 minut. • Dodajemy przesianą mąkę i szczyptę soli, zagniatamy ciasto (w razie potrzeby dolewamy odrobinę mleka), dodajemy 4 łyżki oliwy, wyrabiamy ponownie, przykrywamy i zostawiamy na godzinę do wyrośnięcia. Ciasto na tym etapie będzie się lepić do dłoni. • Wyrośnięte ciasto dzielimy na dwie części, rozciągamy dłońmi. Jeden placek układamy na blasze wyłożonej papierem (możecie wykorzystać blaszkę o wymiarach ok. 20 x 30 cm, wyłożoną papierem do pieczenia), na cieście kładziemy winogrona (2/3 całości), przykrywamy drugim plackiem, dociskamy, żeby zlepić brzegi obu placków, na wierzchu rozkładamy pozostałe owoce. • Pieczemy przez 30-35 minut w piekarniku nagrzanym do 180 stopni. Studzimy na kratce. Winogrona możesz zastąpić borówkami, jeżynami, malinami albo agrestem. Jeśli wykorzystujesz mrożone owoce, nie rozmrażaj ich przed ułożeniem na cieście. Sprawdź też pomysł na drożdżówki z cynamonem. Włoska kuchnia dała światu tak wiele pomysłów na znakomite dania, że chyba nie ma drugiej równie rozpoznawalnej. Większość osób zapytanych, jaką kuchnię lubi najbardziej, odpowiada bez wahania – włoską. Za różnorodność, smak, świeżość, łatwość przygotowania. Makarony z sosami na bazie warzyw, wyjątkowe sery, aromatyczne zioła, owoce morza, doskonałe mięsa i wędliny, wyśmienite wina, rozkoszne desery, pieczywo, którego nie da się zapomnieć i wspaniała oliwa. Włosi kochają jeść i wiedzą jak celebrować jedzenie.", "url": "https://praktykulinarni.com/wloski-placek-drozdzowy-z-winogronami/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Placek drożdżowy"}