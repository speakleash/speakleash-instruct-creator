{"meta_description": "", "title": "Placek drożdżowy - przepis Marty", "content": "Nasza rodzina uwielbia drożdżowe wypieki, dla dzieci wystarczy najprostsza wersja z samą kruszonką, dorosła część wybiera wersję z owocami : ) Przepis na placek drożdżowy dostałam od naszej przedszkolnej kucharki – p. Iwonki i idealnie oddaje on smak drożdżowego ciasta, które pamiętam z czasów dzieciństwa : ) Polecam!!! Składniki na ciasto (blacha 23×33 cm – może być trochę większa): Drożdże rozetrzeć w misce z łyżką cukru, odstawić na kilka minut. W tym czasie masło rozpuścić z mlekiem i cukrem, przestudzić. Letnie mleko z tłuszczem i cukrem wlać do drożdży, dodać żółtka i przesianą mąkę ze szczyptą soli. Wyrobić ciasto (użyłam robota kuchennego) i odstawić do wyrośnięcia. Do garnka po roztopionym mleku i tłuszczu przełożyć masło, cukier i cukier waniliowy, roztopić. Następnie dodać mąkę i dokładnie wymieszać, odstawić do ostygnięcia. • ulubione owoce – u mnie 200 g śliwek (na połowę ciasta) Blachę wyłożyć papierem do pieczenia, przełożyć wyrośnięte ciasto, a na to trochę kruszonki, owoce i posypać resztą kruszonki. Piec w piekarniku rozgrzanym do 180 C (góra-dół) przez ok 40-45 minut do suchego patyczka.", "url": "https://www.marta-gotuje.pl/placek-drozdzowy/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Placek drożdżowy"}