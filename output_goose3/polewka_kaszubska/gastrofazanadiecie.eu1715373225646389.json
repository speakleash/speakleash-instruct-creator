{"meta_description": "", "title": "Kaszubska polewka orzechowa | Gastrofaza. Na diecie.", "content": "Przepis pochodzi z Karczmy pod Kluką – najsłynniejszej i najstarszej restauracji w Słupsku, serwującej jadło kaszubskie. WYKONANIE:  Do orzechowej potrzebny jest rosół, najlepiej drobiowy, najlepiej na skrzydełkach, ale może być z kostki (od biedy). Wrzuć orzechy laskowe ? około 100-150g (w całości), podgotuj i wtedy dodaj orzechy włoskie (połówki) ? około 150-200g Jak będą miękkie, rozpuść 2 dag masła, dodaj przecier pomidorowy 100g i dodaj do zupy, chwilę zagotuj. Potem przygotuj mieszaninę 2dag mąki + śmietana 30%, roztrzep to i dodaj do zupy,zagotuj Na koniec posól i dodaj odrobinę pieprzu do smaku.  Można dodać do tej zupy malutkie kuleczki z mięsa mielonego ? (mięso + mąka + sól + pieprz), które można rzucić na gorącą zupę i zagotować albo oddzielnie wrzucić do wrzątku i kilka minut zagotować. Kuleczki mają być wielkości orzecha laskowego. SMACZNEGO!!!  PS. Czy nie powinnam się ubiegać o dotację w dziedzinie promowania dziedzictwa narodowego? ;-)", "url": "http://gastrofazanadiecie.eu/kaszubska-polewka-orzechowa/", "category": "pomorskie", "sub_category": "Gotowe dania i potrawy", "phrase": "Polewka kaszubska"}