{"meta_description": "", "title": "Ucierane płatki róży", "content": " • Płatki zbieramy rano lub wieczorem - podobno wtedy mają najintensywniejszy zapach. Niektórzy obcinają im końcówki, te które \"trzymają\" płatki. Ja tego nie robię, bo nie widzę różnicy. Może jestem mało wyrafinowana, trudno :). Ale ostrzegam, że te końcówki mogą dać masie posmak goryczy, więc lepiej je poobcinać. • Płatki wkładamy do makutry lub sporego moździerza. Dosypujemy cukier. Ucieramy tak długo, aż cukier przestanie być kryształem. Chodzi o to, aby masa była jednolita, jak najbardziej jednolita. Cukier ma sie rozpuścić. Wówczas dodajemy kwasek cytrynowy (on zachowa nam kolor). Ucieramy chwilkę. Wkładamy masę do wyparzonego słoika. Zakręcamy wyparzoną pokrywką.", "url": "https://www.przyslijprzepis.pl/przepis/ucierane-platki-rozy-2", "category": "podkarpackie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ucierane płatki róży z Krasiczyna"}