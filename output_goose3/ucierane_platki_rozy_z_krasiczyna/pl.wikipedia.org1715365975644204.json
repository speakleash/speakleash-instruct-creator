{"meta_description": "", "title": "Plik:Ucierane platki rozy z Krasiczyna.jpg – Wikipedia, wolna encyklopedia", "content": "„Ucierane płatki róży z Krasiczyna” wpisane 31 maja 2022 na Listę produktów tradycyjnych Ministerstwa Rolnictwa i Rozwoju Wsi w kategorii „Warzywa i owoce” w województwie podkarpackim. Masa o gęstej konsystencji, intensywnym ciemnoróżowym (bordowym) kolorze, słodko-kwaśnym smaku i intensywnym zapachu róży. Produkt wytwarzany w miejscowości Krasiczyn koło Przemyśla. Cytat: „Wszystkie depozytariuszki tradycji podają identyczny przepis: płatki róż zbiera się ręcznie. Następnie z każdego płatka są usuwane białe końcówki, by wyeliminować goryczkę. Później płatki są ucierane z dużą ilością cukru i odrobiną cytryny. Utarta pulpa jest wkładana do słoiczków. Nie pasteryzuje się słoiczków, ponieważ cukier jest naturalnym konserwantem i chroni przed zepsuciem. Wszystkie depozytariuszki tradycji traktują je jako wyjątkowy rarytas, podawany na specjalne okazje. Podkreślają, że tej konfitury zwykle nie robi się dużo, dlatego jest tak cenna w kuchni. (...) Ucierane płatki róż wykorzystuje się do wszelkiego rodzaju dań słodkich, zwłaszcza wypieków: ciast, rogalików, drożdżówek oraz pączków przygotowywanych na Tłusty Czwartek.”", "url": "https://pl.wikipedia.org/wiki/Plik:Ucierane_platki_rozy_z_Krasiczyna.jpg", "category": "podkarpackie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ucierane płatki róży z Krasiczyna"}