{"meta_description": "Produkt wpisany na listę produktów tradycyjnych w dniu 2015-07-28 w kategorii Oleje i tłuszcze w woj. podlaskim.", "title": "Masło swojskie - - Portal Gov.pl", "content": "Owalny lub naczynia, w którym się znajduje. Gmina Dąbrowa Białostocka położona w województwie podlaskim to typowo rolniczy region. Małe gospodarstwa rozproszone są wśród pól i lasów, nastawione głównie na małą produkcję oraz hodowlę bydła mlecznego. Bardzo dobre warunki klimatyczne, czyste powietrze i bark ciężkiego przemysłu, korzystnie wpływają na jakość wytwarzanych produktów. Na terenach gminy Dąbrowa Białostocka do dnia dzisiejszego przygotowywane jest masło swojskie wykonywane w drewnianych tłuczkach według starej receptury przekazywanej przez gospodynie podczas szkoleń i spotkań Koła Gospodyń Wiejskich. „Każda gospodyni robiła swojskie masło. Z pełnego mleka zbierano śmietanę, którą pozostawiano do skwaśnienia. Kwaśną śmietanę wlewano do drewnianej tłuczki do masła. Tłuczkę zamykano drewnianym czopem z ubijakiem. Za pomocą ubijaka ubijano masło, trwało to od pół godziny do godziny czasu. Gotowe masło wyjmowano do miski i przemywano zimną woda, aby wypłukać maślankę. Maślankę spożywano jako napój. Masło solono i przechowywano w glinianych naczyniach w komorze”. (Wywiad przeprowadzony z mieszkańcami gminy Dąbrowa Białostocka). Masło swojskie promowane jest na krajowych festynach i cieszy się uznaniem zarówno wśród lokalnych mieszkańców jak i turystów odwiedzających region.", "url": "https://www.gov.pl/web/rolnictwo/maslo-swojskie", "category": "podlaskie", "sub_category": "Oleje i tłuszcze (masło, margaryna itp.)", "phrase": "Masło swojskie"}