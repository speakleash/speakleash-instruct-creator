{"meta_description": "Przepis na domowe masło jest wyjątkowo prosty. Wystarczy śmietana 30% i mikser. Smak takiego masła jest niesamowity. Wypróbuj nasz przepis na domowe masło", "title": "Domowe masło - nic prostszego! - Pracownia Serów", "content": "Pewnie jak w każdym domu, masło to podstawa, tak samo jest u nas. Przygotowanie domowego masła zajmuje dosłownie chwilę, szczególnie jeżeli do tego celu używamy miksera. Jego śmietankowy smak i aromat jest niesamowity. Koniecznie wypróbuj ten przepis, a już nigdy nie kupisz masła. • 1 litr pasteryzowanej śmietany kremówki 30% lub 36 % – taka ze sklepu sprawdzi się idealnie 1. Śmietanę przelej do miski i zacznij ubijać mikserem. Czas zmaślania powinien wynosić ok 45 min. 2. Po tym czasie powinny zacząć pojawiać się grudki masła. 3. Ubijaj dalej, aż masło wyraźnie oddzieli się od maślanki. 4. Ostrożnie zlej maślankę tak, aby w misce pozostały tylko grudki masła. 5. Czas na płukanie masła, które ma na celu usunięcie z masła resztek maślanki. Zalej masło zimną wodą i zacznij je ugniatać. Tworząc jednolitą bryłę staraj się wycisną jak najwięcej maślanki. 6. Wodę zmieniaj kilkukrotnie do momentu, aż będzie czysta. 7. Wyjmij masło z wody. Czas na jego wygniatanie. Na tym etapie postaraj się usunąć z masła jak najwięcej wody, jednocześnie nadając mu ładny kształt i jednolitą konsystencję. 8. Przełóż masło do maselnicy i włóż do lodówki. • Temperatura śmietanki w momencie przystępowania do ubijania powinna wynosić 10 – 13 st. • Jeżeli posiadasz drewniane foremki do masła, po wcześniejszym namoczeniu ich w zimnej wodzie, możesz przełożyć do nich masło i nadać mu odpowiedni kształt, a także fikuśny wzorek. • Należy pamiętać o właściwej temperaturze śmietany w momencie przystępowania do ubijania masła. • Jeżeli temperatura będzie zbyt wysoka w otrzymanym maśle, będzie zbyt dużo wody a masło będzie kruche i nietrwałe. Z drugiej strony jeżeli będzie za niska proces przygotowywania masła znacznie się wydłuży, a otrzymane masło będzie bardzo twarde. Wiele równie ciekawych i prostych przepisów umieściliśmy w naszym dziale „Przepis na ser”. Zajrzyj tam koniecznie! Jeżeli w trakcie przygotowywania sera napotkasz jakiś problem, kilka cennych wskazówek znajdziesz w „Serowe problemy”. Nie zapomnij zerknąć również do naszego nowego działu „Deska serów”. Znajdziesz tam wszystkie informacje odnośnie tego, jak przygotować deskę serów z prawdziwego zdarzenia. W roli głównej – Twój ser oczywiście! 🙂", "url": "https://pracowniaserow.pl/domowe-maslo/", "category": "podlaskie", "sub_category": "Oleje i tłuszcze (masło, margaryna itp.)", "phrase": "Masło swojskie"}