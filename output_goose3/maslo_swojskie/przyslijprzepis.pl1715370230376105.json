{"meta_description": "Domowe masło można zrobić samemu:)", "title": "Domowe masło ze śmietany (krok po kroku)", "content": " • Śmietanę przelewam do dużej miski (można dodać małą szczyptę soli). Miska powinna być trzykrotnie większa, niż objętość śmietany, i najlepiej żeby była wysoka, gdyż śmietana podczas ubijania będzie chlapać. • Mikserem na najwyższych obrotach ubijam śmietanę. Na początku śmietana urośnie, tak jak przy ubijaniu kremówki na krem do tortów. • Nie przestaję ubijać i po kilku minutach bita śmietana \"siada\", zaczyna się warzyć, jej konsystencja przypomina kaszkę mannę. • Zmniejszam obroty miksera i jeszcze chwilę ubijam, aż grudki masła zaczną się zbijać w większe kawałki. Ubijanie w sumie zajęło mi 8 minut. • Teraz trzeba wypłukać z masła resztki maślanki (dzięki temu masło będzie miało zwartą strukturę i nie zjełczeje zbyt szybko). Do miski nalewam ok 1,5 litra bardzo zimnej wody. Wkładam masło, łyżką lub palcami ugniatam, żeby pozbyć się maślanki.  Zmieniam wodę i masło płuczę jeszcze raz. • Wyjmuję masło z wody, formuję osełkę, owijam papierem pergaminowym i wkładam do lodówki.", "url": "https://www.przyslijprzepis.pl/przepis/domowe-maslo-ze-smietany-krok-po-kroku", "category": "podlaskie", "sub_category": "Oleje i tłuszcze (masło, margaryna itp.)", "phrase": "Masło swojskie"}