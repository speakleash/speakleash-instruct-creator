{"meta_description": "DOMOWE MASŁO - Często dostaję pytania jak rozbić domowe masło, jaki jest na niego przepis i czy warto. Powiem tak, domowe masło ma ta przewagę na innymi masłami", "title": "DOMOWE MASŁO", "content": "Często dostaję pytania jak rozbić domowe masło, jaki jest na niego przepis i czy warto. Powiem tak, domowe masło ma ta przewagę nad innymi masłami, że jest zrobione własnoręczne. Zazwyczaj wtedy lepiej smakuje i to fakt. Nie ma żadnych dodatków smakowych, tłuszczowych czy konserwujących. Po prostu domowe masło, jest takim masłem jak kiedyś się robiło, chociaż przygotowane ze słodkiej śmietany ma swój urok dla osób, które nabiał jedzą i lubią. Mam pytanie – domowe masło, margaryna, majonez, olej kokosowy, awokado, smalec wege albo prawdziwy, czego Ty używasz do smarowania pieczywa? U nas nie jest to najczęściej domowe masło a margaryna bezmleczna, ponieważ nabiału moje dziecko nie jada. I tak Rama roślinna i inne Ramy orzechowa na przykład, Optima albo Flora to z tych marketowych. Z ekologicznych Vitaquell w kilku wersjach smakowych albo smalec vege na bazie oleju kokosowego. Podawałam kiedyś też przepis na masło wegańskie na bazie oleju kokosowego i taka wersję również serdecznie polecam. Tymczasem dla wszystkich, którzy masło jedzą, lubią i tęsknią za wersją jak kiedyś, przepis na domowe masło. Już nie będą pojawiały się pytania jak zrobić masło i co sprawia, że domowe masło jest takie smaczne. Specjalnie dla równego rachunku użyłam 1 kg śmietany, to dokładnie 5 pojemniczków po 200 g każdy. Domowe masło powiedziałabym, że jest szczególne w smaku, słodsze, delikatniejsze, lepsze. • W misie robota, blendera mocuję trzepaczkę. Przekładam śmietanę z pojemników. Jeśli nie masz robota, użyj miski i ręcznego miksera. • Zamykam wieczko i zakrywam korkiem, ponieważ podczas miksowania maślanka mocno chlapie. • Włączam mieszało, zamykam pokrywę i miksuję przez 6-8 minut. W tym czasie śmietana się ubije, po czym zacznie wytrącać się masło. Poznasz to po dźwięku ponieważ tłuszcz zacznie zbijać się w bryłki. Na tym etapie zmniejszam obroty do i miksuj jeszcze 3-4 minuty. Ubicie idealnego masła zajęło mi dokładnie 9 minut z 1000 ml śmietany, gdy robisz to mikserem ręcznym może ten czas się wydłużyć. • Odlej maślankę (zachowaj ją). Do misy robota wlej 1 litr lodowatej wody, zamknij pokrywą i miksuj na średnich obrotach przez 30 sekund. Tą wodę odlej a masło uformuj w kulę. • Domowe masło przełóż do pudełka i trzymaj w lodówce.", "url": "https://www.olgasmile.com/domowe-maslo.html", "category": "podlaskie", "sub_category": "Oleje i tłuszcze (masło, margaryna itp.)", "phrase": "Masło swojskie"}