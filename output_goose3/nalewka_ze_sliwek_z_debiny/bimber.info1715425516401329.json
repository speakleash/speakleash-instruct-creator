{"meta_description": "", "title": "NALEWKA ze ŚLIWEK WEGIEREK - przepisy", "content": "Śliwkówka to IMO jedna z wdzięczniejszych nalewek, a ponadto jedna z \"szybciej\" gotowych do spożycia nalewekSwoją robię stosunkowo klasycznie, a mianowicie:- mocno dojrzałe śliwki węgierki (tzw. korzenne) zalewam po wydrylowaniu 70% spirytusem w proporcji 1 litr spirytusu na każde 1.5 litra śliwek.- dodaje ca 35-40% potrzaskanych pestek;- na każdy litr spirytusu dodaje 1 cm posiekanej laski wanilii.- zero cukru - mocno dojrzałe węgierki są same w sobie wystarczająco słodkie.Maceracja - ca 4-5 tygodni, przy czym dobrze jest codziennie porządnie wstrząsnąć.Jak już minie przepisany czas oczekiwaniazlewam nalew, przy czym pozostałe śliwki staram się w miarę \"odcisnąć\" a uzyskany płyn dodaję do zlanego nalewu.Odstawiam na ca 10 dni - dla opadnięcia osadów - a potem zlewam wężykiem do gąsiorka i na ciemną półkę na jakieś 4 tygodnie.Pozostałe z odsączania śliwki zasypuję cukrem w proporcji 0,4-0,5 kg na każdy litr i odstawiam na jakieś 14 dni - przy czym porządne wstrząsanie co powiedzmy drugi dzień jest jak najbardziej pożądane.Jak już cały cukier się rozpuści to zlewam tą \"alkoholową słodkość\" do butelki, odstawiam na parę dni, dekantuję i... broń Boże nie dolewam do nalewki - dla mnie byłaby po prostu stanowczo zbyt słodka.Ma toto całkiem inne zastosowanie, a mianowicie przeznaczam tak uzyskany \"likier śliwkowy\" dla konsumpcji przez płeć piękną. Moja Pani i jej koleżanki bardzo sobie chwalą kieliszeczek czy dwa tego \"likieru śliwkowego\" w zimowe wieczory:D.Wprawdzie śliwkówka całkiem dobrze smakuje nawet od razu po dekantacji, ale maturacja choćby przez 1 miesiąc istotnie wygładza smak nalewki, co przy dość dużej głębi jej smaku (efekt korzennych śliwek oraz dorzucenia pestek) stosunkowo dużej mocy (myślę, że tak ca 50 %) oraz nucie słodyczy daje trunek o pełnym, męskim charakterze.Co do samej nalewki to nigdy nie udało mi się przetrzymań śliwkówki dłużej niż ca 6 miesięcy. Robię jej niezbyt dużo - 4-6 litrów rocznie - i tempo spożycia oraz proces \"rozprowadzania\" wśród rodziny i przyjaciół powoduję, że dłużej nigdy się nie utrzymałaNiestety nie mam zdolności do \"zapominania\" gdzie postawiłem buteleczkę, by potem \"odnaleźć\" ją po jakichś 2-3 latachPozdrawiam,Cabalero", "url": "https://www.bimber.info/forum/viewtopic.php?t=2427", "category": "zachodniopomorskie", "sub_category": "Napoje (alkoholowe i bezalkoholowe)", "phrase": "Nalewka ze śliwek z Dębiny"}