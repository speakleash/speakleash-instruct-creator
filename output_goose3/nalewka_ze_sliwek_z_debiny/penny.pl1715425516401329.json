{"meta_description": "", "title": "Dary natury: nalewka ze śliwek", "content": "Nalewki można robić z różnego rodzaju owoców, ale jedną z najbardziej popularnych jest nalewka ze śliwek, powszechnie znana również jako śliwówka – nie mylić ze śliwowicą. Przedstawiamy, jakie ma ona działanie, właściwości i zastosowanie. Nalewka ze śliwek ma rozgrzewające właściwości, dlatego warto po nią sięgnąć, jeśli wyjątkowo przemarzliśmy na dworze. Odpręża, relaksuje, powoduje, że organizm lepiej pracuje. Oczywiście, nie należy jej nadużywać, ponieważ zwykle ma wysoką zawartość alkoholu. Rzecz jasna nalewka ze śliwek stosowana jest do picia, jako trunek alkoholowy. Można ją również wykorzystywać do naturalnego leczenia przeziębienia różnego pochodzenia. Jak pozyskuje się i przetwarza nalewkę ze śliwek? Do wykonania nalewki ze śliwek potrzebne są rzecz jasna same śliwki. Najlepiej, aby były to lekko miękkie śliwki węgierki. W zależności od tego, jak dużo chcemy zrobić nalewki, potrzebujemy inną ilość składników. Szacuje się, że na kilogram śliwek powinno przypadać około 2-3 szklanki cukru, pół litra spirytusu i pół litra wódki. Śliwki myjemy, kroimy na połówki, co ułatwi wyjęcie z nich pestek. Do szklanego naczynia, np. balonu, gąsiora, czy nawet zwykłego dużego słoja, wrzucamy śliwki, wraz z mieszaniną wódki i spirytusu. Gąsior powinno się szczelnie zamknąć i odstawić na około 5-6 tygodni w zacienione miejsce. Co kilka dni trzeba potrząsać gąsiorem, aby śliwki dobrze przemieszały się z alkoholem. Po wskazanym czasie można dosypać do śliwek cukier – powinny one puścić już większą część soku. Przez kolejne 4 tygodnie nalewka dojrzewa, a następnie można ją przecedzić i zlać do szklanych butelek. Po zakorkowaniu drewnianym korkiem, gotowa nalewka powinna leżakować w ciemnym miejscu przez co najmniej 4 miesiące. Wódkę w przepisie na nalewkę ze śliwek można zamienić na wodę, dzięki czemu gotowa nalewka będzie miała mniej procentów. Niektórzy znawcy dodają do gąsiora kilka pestek śliwek, dzięki czemu nalewka zyskuje ciekawy smak z nutą goryczki.", "url": "https://penny.pl/porady/dary-natury-nalewka-ze-sliwek/", "category": "zachodniopomorskie", "sub_category": "Napoje (alkoholowe i bezalkoholowe)", "phrase": "Nalewka ze śliwek z Dębiny"}