{"meta_description": "", "title": "Tradycyjna nalewka ze śliwek. Zobacz, jak wzbogacić smak - Farmer po godzinach", "content": "Oczywiście, nalewkę można przygotować tradycyjnie: zalewając owoce spirytusem nalewkowym (lub zwykłym połączonym z wodą), a następnie po zlaniu maceratu, zasypując cukrem owoce cukrem – w proporcjach ok. 1:0,75:0,25. Postanowiliśmy jednak sięgnąć do sprawdzonych, tradycyjnych przepisów, żeby się dowiedzieć, dlaczego nalewki były kiedyś inne, smaki głębsze, kolory bardziej wyraziste… Tajemnicę pomógł nam rozwikłać poradnik pt. „Domowy wyrób win owocowych, miodów pitnych, wódek, likierów, coctailów” autorstwa Jana Cieślaka, za którym przytaczamy porady. Okazuje się, że cluo nalewki stanowi zaprawa. Autor jako podstawowy podaje przepis na nalewkę z węgierek z zaprawą waniliowo-migdałową albo z zaprawą na owocach suszonych. Do spirytusu dodajemy 2-4 krople olejku migdałowego. Do słoika wkładamy rozdrobnioną wanilię i zalewamy spirytusem aromatyzowanym olejkiem migdałowym. Słoik zakręcamy i odstawiamy na 2 tygodnie w suche, ciemne miejsce. Po tym czasie płyn zlewamy do czystej butelki i stosujemy jako gotową zaprawę na 5 l wódki. Śliwki rozdrabniamy, wraz z pozostałymi owocami wrzucamy do słoja i zalewamy spirytusem. Macerujemy 4-6 tygodni w zakręconym słoju, od czasu do czasu potrząsając słojem. Po tym czasie płyn zlewamy do czystej butelki i stosujemy jako gotową zaprawę na 5 l wódki. Śliwki rozdrabniamy i pozbawiamy pestek, ale co 10. pestkę zostawiamy. Śliwki wraz z 10% pestek przekładamy do słoja i zalewamy spirytusem nalewkowym (70%). Słój zakręcamy i ustawiamy w ciemnym, chłodnym miejscu. Mieszamy 2-3 razy w tygodniu, kołysząc słojem. Maceracja powinna trwać 3-4 tygodnie. Po tym czasie zlewamy klarowny nalew śliwkowy i dodajemy pozostałe składniki. Syrop cukrowy przygotowujemy, podgrzewając wodę do 70-80 st. C. Dodajemy powoli cukier, cały czas mieszając. Doprowadzamy do wrzenia i gotujemy ok. 10 min i następnie pozostawiamy do ostudzenia. Karmel przygotowujemy, podgrzewając cukier (bez mieszania), a gdy zacznie brązowieć, dodajemy odrobinę wody, aby uzyskać odpowiednią konsystencję. Autor radzi, że dobrze jest dodać ok. 4 ml 10-procentowego roztworu kwasu cytrynowego (ok. 0,4 g), a jeśli chcemy nadać wódce ciemną barwę – 40-50 ml soku lub wyciągu z czarnych jagód. Słój pozostawiamy na ok. 4 tygodnie w ciemnym miejscu, po czym filtrujemy i rozlewamy do butelek. Nalewka ze śliwek z zaprawą z owoców suszonych Nalewkę przygotowujemy podobnie jak poprzednią. Na początku sporządzamy macerat z tą różnicą, że łączymy różne rodzaje śliwek, np. węgierki, renklody, mirabelki. Śliwki powinny być mocno dojrzałe. W kolejnym etapie dodajemy pozostałe składniki i odstawiamy na ok. miesiąc, a następnie zlewamy trunek do butelek.", "url": "https://www.farmer.pl/farmer-po-godzinach/tradycyjna-nalewka-ze-sliwek-zobacz-jak-wzbogacic-smak,137788.html", "category": "zachodniopomorskie", "sub_category": "Napoje (alkoholowe i bezalkoholowe)", "phrase": "Nalewka ze śliwek z Dębiny"}