{"meta_description": "", "title": "Aktywna Wieś", "content": "Grusze rosną w wielu sadach na kujawskiej wsi. Drzewo to jest tak charakterystycznym widokiem w kujawskim krajobrazie, że trafiło do herbów miast: Inowrocławia (od XIV do XVIII w.) i Kruszwicy (od XV w. do dziś). Gruszki stanowią również składnik wielu tradycyjnych kujawskich potraw, takich jak czernina, kompot z suszu czy gruszki w syropie.  Gruszki szaruszki to połówki owoców zanurzone w cukrowo-octowej zalewie z dodatkiem goździków. Przygotowuje się je raz w roku – na jesieni. Obrane gruszki (z pozostawioną szypułką) zalewa się syropem przyrządzonym z cukru, octu i wody z dodatkiem goździków. Następnie całość gotuje się na słabym ogniu, aż gruszki nabiorą złocistego koloru i staną się lekko szkliste. Po wystudzeniu wkłada się je do słoików. Podaje się jako dodatek do potraw mięsnych. Więcej informacji na stronie Ministerstwa Rolnictwa i Rozwoju Wsi: http://www.minrol.gov.pl/pol/Jakosc-zywnosci/Produkty-regionalne-i-tradycyjne/Lista-produktow-tradycyjnych/woj.-kujawsko-pomorskie/Gruszki-szaruszki-w-syropie", "url": "http://www.aktywnawies.pl/gruszki-szaruszki-w-syropie,p55,l1.html", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Gruszki szaruszki w syropie"}