{"meta_description": "W tym roku na Boże Narodzenie postanowiłam zrobić \"inne\" gołąbki. Przyznam się, miałam obawy co do smaku, ale wyszły naprawdę bardzo dobre. Charakterystyczny sm", "title": "Gołąbki z kiszoną kapustą i kaszą gryczaną podane z sosem pieczarkowym", "content": "W dużym garnku nastawić wody. Z kapusty wyciąć głąb. Kapustę w całości umieścić w garnku z wrzątkiem i ściągać sparzone liście.Z każdego liścia delikatnie usunąć nerw, ale tak aby nie zrobić w liściach dziur.  Kapustę kiszoną odcisnąć i pokroić aby nie było długich włosów. Kaszę gryczaną ugotować w osolonej wodzie. Pieczarki i cebulę pokroić i podsmażyć na oleju.  W dużej misce umieścić kapustę kiszoną, ostudzoną kaszę i pieczarki z cebulą, wszystko razem wymieszać, doprawić na dość ostro.  Do każdego liścia nakładać farsz ok. 1.5-2 łyżki w zależności od wielkości liści. Zawijać najpierw boki liści, a potem bardzo ściśle w roladki.  Dno garnka wyłożyć liśćmi kapusty (gołąbki nie przypalą się).Gołąbki ułożyć garnku na liściach, zakończeniem liścia do dołu. Gołąbki muszą być bardzo ciasno ułożone, aby się nie rozwaliły. Gołąbki zalać zimną wodą-taką ilością, aby przykryła gołąbki . Jeżeli posiadamy wywar z gotowania grzybów zalać gołąbki wywarem i resztę uzupełnić wodą.Na każde wlane pół litra wody dodać jedną kostkę rosołową, 2 listki laurowe i kilka ziaren ziela angielskiego. Dusić na małym ogniu przez ok. godziny od chwili zagotowania. Kapusta musi być miękka.    Sos.Pieczarki oczyścić i pokroić w plasterki. Cebulę obrać i pokroić w piórka. W garnku rozgrzać olej i podsmażyć cebulę.Dodać pokrojone pieczarki, sól i pieprz i smażyć aż woda z pieczarek odparuje. Dodać śmietankę i gotować aż sos zgęstnieje. Gołąbki podawać z sosem Smacznego!", "url": "https://www.przyslijprzepis.pl/przepis/golabki-z-kiszona-kapusta-i-kasza-gryczana-podane-z-sosem-pieczarkowym", "category": "mazowieckie", "sub_category": "Gotowe dania i potrawy", "phrase": "Jaglaki (gołąbki z kaszy jaglanej i kapusty kiszonej)"}