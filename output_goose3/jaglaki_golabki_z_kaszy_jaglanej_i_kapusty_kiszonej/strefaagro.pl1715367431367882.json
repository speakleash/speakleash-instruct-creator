{"meta_description": "Lista tradycyjnych potraw na Wigilię Bożego Narodzenia pomoże skomponować świąteczne menu. Sięgamy po regionalne dania zgłoszone najczęściej przez koła gospodyń wiejskich na Listę produktów tradycyjnych, którą prowadzi Ministerstwo Rolnictwa i Rozwoju Wsi. Znajdzie się tu nie tylko barszcz, pierogi i pierniki.", "title": "Lista tradycyjnych potraw wigilijnych z wykazu ministerstwa rolnictwa. Znane pierogi nie tylko od Solejukowej", "content": "Wigilijny stół może być tradycyjny, a jednak odmieniony potrawą z innego regionu Lista tradycyjnych potraw na Wigilię Bożego Narodzenia pomoże skomponować świąteczne menu. Sięgamy po regionalne dania zgłoszone najczęściej przez koła gospodyń wiejskich na Listę produktów tradycyjnych, którą prowadzi Ministerstwo Rolnictwa i Rozwoju Wsi. Znajdzie się tu nie tylko barszcz, pierogi i pierniki. Na kujawskiej wieczerzy wigilijnej dominowały potrawy z suszonych grzybów. Dodawano je do barszczu, stanowiły składnik farszu do uszek i do pierogów z kapustą i grzybami. W niektórych rejonach Kujaw przyrządzano je jako oddzielną potrawę, na różne sposoby. Jednym z głównych składników postnych dań jest również kapusta. Ten i inne regiony mają swoje tradycyjne świąteczne potrawy na wigilię i święta Bożego Narodzenia. Są wśród nich dania postne i pyszne ciasta. Na Dolnośląskiej Liście Produktów Tradycyjnych znajdują się miodowe pierniczki z Przemkowa. Oprócz miodu, do wypieku pierników używana jest dobrej jakości mąka, masło, jaja, sól oraz przygotowywana w odpowiednich proporcjach przyprawa korzenna, na którą składa się: pieprz, goździki, cynamon, imbir, kardamon, gałka muszkatołowa. Do dekorowania pierników stosowany jest lukier przygotowywany z cukru pudru i soku z cytryny. Ważne, by dzień przed Wigilią namoczyć suszone grzyby. Potem trzeba je ugotować do miękkości w tej samej wodzie, w której się moczyły. Następnie kroimy cebulę w kostkę i podsmażamy ją na maśle. Do cebuli dodajemy ugotowane grzyby oraz sól i pieprz do smaku. Smażymy do wytworzenia gęstego, zawiesistego sosu. Pod koniec smażenia można dodać śmietankę lub odrobinę mąki i jeszcze chwilę razem podsmażyć. Na Kujawach i Pałukach groch i kapustę przygotowywano oddzielnie. ½ kg kapusty kiszonej, krótko prużyć w garnku pod przykryciem z dodatkiem masła oraz ziela angielskiego i liścia laurowego. Dawniej powszechnym dodatkiem był olej lniany. ½ kg grochu uprzednio namoczonego gotować do miękkości z dodatkiem masła, soli i majeranku oraz pieprzu, także czosnku. Rano w dzień Wigilii stawiano garnek z napęczniałym grochem na blasze do gotowania i gotowano do miękkości - w tej samej wodzie, w której był moczony. W osobnym garnku gotowano kapustę kiszoną. Następnie do garnka z kapustą wlewano zimną wodę i gotowano. Po niedługim czasie odlewano wodę i dodawano zimnej i ponownie gotowano do momentu, aż kapusta przestała być kwaśna. W końcowej fazie gotowania do kapusty dodawano 4 garście jagieł (kaszy jaglanej) uprzednio wypłukanej i gotowano do miękkości. Do tak przygotowanej kapusty wlewano ugotowany groch razem z wodą, w której się gotował i wszystko gotowano powoli, mieszając od czasu do czasu, aby się nie przypaliło. Nieco później dodawano podsmażoną na maśle cebulę oraz wiejskiej śmietany. Na koniec doprawiano solą, pieprzem i podawano do stołu wigilijnego Do przygotowania kilku litrów kwasu wykorzystywano kilogram kiszonej kapusty, kasze jaglaną i suszone grzyby. Kapustę płukano, dzięki czemu uzyskiwano tzw. kwaśną wodę, w której następnie ją obgotowywano. Po upływie pół godziny dodawano kaszę. Wszystko razem gotowano do miękkości. W tym czasie przygotowywano także grzyby, które poprzedniego dnia zalewano wodą. Zimą zamiast parzonych liści, wykorzystywano kiszone liście kapusty. W kolejnym etapie nakładano na nie farsz, który składał się z kaszy jaglanej. Do kaszy dodawano siekaną kiszoną kapustę, którą najpierw płukano (jeżeli zachodziła taka potrzeba - dodatkowo gotowano), a następnie dodawano pieprz, olej i cebulę. Zwinięte jaglaki gotowano, duszono, smażono na oleju lub niekiedy pieczono w piecu. Dla większego zabezpieczenia związywano je nitką. Jak czytamy w zgłoszeniu na Listę produktów tradycyjnych, jaglaki były potrawą codzienną. Jednak nie mogło ich również zabraknąć na wigilijnym stole.", "url": "https://strefaagro.pl/lista-tradycyjnych-potraw-wigilijnych-z-wykazu-ministerstwa-rolnictwa-znane-pierogi-nie-tylko-od-solejukowej/ar/c8-15910367", "category": "mazowieckie", "sub_category": "Gotowe dania i potrawy", "phrase": "Jaglaki (gołąbki z kaszy jaglanej i kapusty kiszonej)"}