{"meta_description": "Blog z przepisami bez alergenów: jajek, mleka, soi, kakao, orzechów. Dania dla wegan, biegaczy i osób na diecie bezglutenowej.", "title": "Pasztet z królika (bez jajek)", "content": "Jak tylko wyjeżdżam do rodziców przywożę mięso królika. Tata kupuje je na wsi od znajomej i ma dla mnie zawsze gdy potrzebuję. Tym razem postanowiłam zrobić z niego pasztet. Wspaniały pasztet z królika, którym się chwaliłam jakiś czas temu na facebooku, przywiozłam z Targów Natura Food. Niestety receptury na niego nie poznałam więc musiałam sama czarować. Nie jestem mistrzynią pasztetów, właściwie to mój 4 pasztet w życiu obok Pasztetu z Ciecierzycy Pasztetu z Kaszy Jaglanej i Soczewicy oraz Pasztetu z Dyni i Soczewicy . Więc jeśli macie jakieś sprawdzone sposoby i podpowiedzi na temat domowych pasztetów, chętnie je poznam. Z tych moich czarów-marów wyszedł ostatecznie niezły pasztet:) Upiekłam ten pasztet częściowo w keksówce, a częściowo w mniejszych, ozdobnych foremkach. Takie małe paszteciki świetnie się nadają na prezent np. dla sąsiadki. Ja swoją „nadworną testerkę” obdarowałam takimi mini pasztecikami:) Okresie świątecznym będzie wiele okazji zarówno do wspólnego biesiadowania, jak i obdarowywania, może mój pomysł na prezent wykorzystacie? • Mięso z królika gotujemy do miękkości w lekko osolonej wodzie z dodatkiem liścia laurowego, ziela angielskiego, marchewek i cebuli • W połowie gotowania (po około 20 minutach)dodajemy wątróbkę i gotujemy do miękkości • Ugotowane mięso odkrawamy od kości i dwukrotnie mielimy, dodajemy zmieloną wątróbkę oraz boczek • Ugotowaną marchew wyjmujemy z garnka i także mielimy dodając do mięsa • Dodajemy wyciśniętą bułkę i czosnek, które także mielimy dokładając do pozostałych składników • Całość masy mieszamy i jeszcze raz przepuszczamy przez maszynkę • Nagrzewamy piekarnik do 180°C (u mnie termoobieg) • Foremki wstawiamy do nagrzanego piekarnika i pieczemy od 40 do 60 minut • Upieczony pasztet wyjmujemy z piekarnika i studzimy w foremce • Podajemy bardzo dobrze ostudzony (za wcześnie krojony może się rozpadać) Pasztet próbowaliśmy już 2 godziny po upieczeniu, ma bardzo dobrą konsystencję, nieco się kruszył przy krojeniu. Można go przechowywać w lodówce nawet kilka dni. Oczywiście każdy Alergik musi sam ocenić, które przyprawy są dla niego dozwolone i je użyć do poprawy smaku pasztetu. Mniejsze foremki piekły się 30 minut, większe godzinę, chociaż już po 40 minutach pasztet wydawał mi się upieczony.", "url": "https://mamaalergikagotuje.pl/pasztet-z-krolika-bez-jajek/", "category": "dolnośląskie", "sub_category": "Gotowe dania i potrawy", "phrase": "Pasztet z królika ze szpinakiem"}