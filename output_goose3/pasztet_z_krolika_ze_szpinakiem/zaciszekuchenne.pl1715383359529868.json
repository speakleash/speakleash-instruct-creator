{"meta_description": "", "title": "Pasztet z królika", "content": "Pasztet z królika odkąd pamiętam był u nas na każde święta. Głównym wykonawcą jest zawsze mój tata. I ten przepis bazuje na Jego wszystkich wskazówkach. Najczęściej przerobione jest mięso z 2 sztuk, z tym, że te lepsze części są wykorzystane do duszenia w sosie, a resztki i przednie łapy obgotowane są do pasztetu. Kolejny przepis przenosi mnie do moich smaków dzieciństwa. Nie wyobrażam sobie Wielkanocy bez tego smakołyku. Z dodatkiem ćwikły, żurawiny czy sosu tatarskiego smakuje najlepiej na świecie;-) A, że Wielkanoc słynie z pieczonych pasztetów wszelakiej maści, tym bardziej zachęcam na wykonanie, tak naprawdę bardzo prostego, a wykwintnego pieczystego:-) Królika wraz ze słoniną lub podgardlem gotować do miękkości wraz z warzywami (przyprawić do smaku solą i pieprzem, zielem angielskim oraz liśćmi laurowymi). Następnie wyjąć z wywaru, oddzielić od kości i wraz z warzywami przepuścić przez maszynkę o drobnych oczkach lub zmielić w malakserze. Wątróbkę sparzyć wrzącą wodą i chwilę zostawić, żeby się ścięła. Również ją zmielić Do masy dodać powoli bułkę tartą, wbić jajka, przyprawić solą oraz pieprzem. Dobrze wymieszać i wyrobić. Przełożyć do dwóch foremek keksowych, wysmarowanych masłem i obsypanych bułka tartą. Piec przez ok. 1 godzinę w temp. 180 st. C. Podawać z ćwikłą, żurawiną czy sosem tatarskim.", "url": "https://www.zaciszekuchenne.pl/2015/03/pasztet-z-krolika.html", "category": "dolnośląskie", "sub_category": "Gotowe dania i potrawy", "phrase": "Pasztet z królika ze szpinakiem"}