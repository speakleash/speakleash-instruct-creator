{"meta_description": "Na Wielkanoc obowiązkowo pasztet musi być. A najlepszy domowy.", "title": "Pasztet z królika", "content": "Wątróbkę oczyszczoną, umytą ugotować bez soli. Odlać wodę i wystudzić. W dużym garnku umieścić umyte mięso z królika, umyty boczek i uda z kurczaka. Zalać wodą. Mięso musi luźno pływać i być przykryte wodą. Zacząć gotować. Usunąć szumowiny. Włożyć obrane, umyte warzywa tj marchewki, pietruszkę, selera oraz opalone cebule, obrany czosnek. Dodać listki laurowe, ziele angielskie, pieprz czarny w ziarnach. Gotować na wolnym ogniu ok 1,5 godz. Wystudzić. Przecedzić wywar. Usunąć mięso i warzywa, a to co zostało na sicie przetrzeć. Wywar wzbogaci się o cebulę i czosnek. W małej miseczce w małej ilości wywaru namoczyć bułki kajzerki. Wyjęte mięso obrać dokładnie z kości. Przepuścić przez maszynkę wraz z wątróbką, wyjętymi warzywami i namoczonymi bułkami. Taką masę przepuścić przez maszynkę jeszcze dwa razy, żeby pasztet był gładki. Do masy mięsnej dodać pieprz młotkowany z kolendrą, gałkę muszkatołową, pieprz drobno mielony ostry i sól do smaku. Dodać rozbełtane jajka. Masę wyrabiać ręcznie. Dodać przecedzonego wywaru. Masa powinna być dość luźna. Mięso przełożyć do formy 25 x 35 cm wyłożonej papierem do pieczenia. Ładnie wyrównać. Można użyć keksówek lub okrągłej formy. Wstawić do piekarnika nagrzanego do 180 stopni na 1,5 godziny. Po wyjęciu z pieca pasztet wystudzić. Wyjąć z formy przykładając deskę kuchenną i obracając formę do góry denkim. Usunąć papier. Gotowe, można zajadać. Smacznego.", "url": "https://smaker.pl/przepisy-wedliny/przepis-pasztet-z-krolika,2005676,ewaeu.html", "category": "dolnośląskie", "sub_category": "Gotowe dania i potrawy", "phrase": "Pasztet z królika ze szpinakiem"}