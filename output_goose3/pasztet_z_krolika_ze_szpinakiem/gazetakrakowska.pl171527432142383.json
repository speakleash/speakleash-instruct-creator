{"meta_description": "Wielkanocny pasztet z królika czy z drobiu? A może z mięsa wieprzowego i boczku? Wszystko zależy od naszych preferencji smakowych. Jedno jest pewne – pasztet na wielkanocnym stole pojawić się musi! Zobaczcie sprawdzone przepisy naszych Czytelników na pyszne domowe pasztety!", "title": "Wielkanocne pasztety: z królika, drobiowe i wieprzowe. Zobacz, jak zrobić świąteczny pasztet [PRZEPISY]", "content": "Jedno jest pewne – pasztet na wielkanocnym stole pojawić się musi! Zobaczcie sprawdzone przepisy naszych Czytelników na pyszne domowe pasztety! Wielkanocny pasztet z królika czy z drobiu? A może z mięsa wieprzowego i boczku? Wszystko zależy od naszych preferencji smakowych. Jedno jest pewne – pasztet na wielkanocnym stole pojawić się musi! Zobaczcie sprawdzone przepisy naszych Czytelników na pyszne domowe pasztety! Choć pasztet można podawać na ciepło, w formie dania obiadowego z dodatkiem sosu, co praktykowano bardzo często jeszcze na początku XX wieku, zdecydowanie większą popularnością cieszy się on w wersji na zimno, jako dodatek do pieczywa lub przystawka. Wykonanie Mięso (bez wątróbki) przysmażyć na mocnym ogniu, następnie podlać wodą, dodać przyprawy: liść laurowy, ziele angielskie, sól, pieprz i dusić do miękkości. W międzyczasie namoczyć bułkę i krótko sparzyć wątróbkę wrzątkiem. Miękkie, przestudzone mięso i sparzoną wątróbkę przepuścić trzy razy przez maszynkę do mięsa, dodać namoczoną bułkę przepuszczoną przez maszynkę. Cebulę podsmażyć na smalcu i dodać do masy pasztetowej. Wbić 3 jajka. Masę przyprawić pieprzem, solą i koniecznie dużą ilością gałki muszkatołowej. Dokładnie wymieszać. Włożyć do foremek i piec w temperaturze 180 stopni około godziny. Przepis Justyny Kalemby Wykonanie Umyć i pokroić na kawałki królika. Mięso, boczek i grzyby oraz cebulę dusić na małym ogniu w niewielkiej ilości wody. Gdy mięso będzie prawie miękkie, dodać wątrobę, aby straciła krwisty kolor. Naczynie z mięsem zdjąć z ognia, dodać bułki i odstawić do ostygnięcia. Następnie wyjąć mięso, usunąć kości i przepuścić 3 razy przez maszynkę z namoczonymi bułkami i grzybami. Dodać do masy jaja i przyprawy, dobrze wyrobić. Wyłożyć do formy wysmarowanej smalcem i posypanej bułką tartą. Piec w temperaturze 180 st. przez około 1,5 godziny. Przepis Koła Gospodyń z Białki Wykonanie Królika, podgardle i udko opłukać, ułożyć w rondlu, zalać wodą, dodać ziele angielski i liść laurowy. Gotować około dwóch godzin na wolnym ogniu. Słoninę pokroić w kostkę i wytopić, aby powstały rumiane skwareczki. Dodać pokrojoną cebulę i przez 5 minut dusić. Do tak przygotowanego tłuszczu dodać opłukane i osuszone wątróbki, przykryć patelnie i dusić 8-10 minut. Odstawić do wystudzenia. Ugotowane mięso obrać z kości. Bułkę namoczyć w szklance wywaru. Mięso, wątróbkę i namoczona bułkę zemleć dwa razy. Do masy dodać jajka i przyprawy: pieprz, sól i gałkę muszkatołową. Wyrobić na pulchną masę, nałożyć do foremek wysmarowanych tłuszczem do wysokości trzech czwartych foremki. Piec w nagrzanym piekarniku około godziny, pasztet jest upieczony gdy lekko się zrumieni. Podawać z żurawiną. Nakładając pasztet do foremek, można dodać jajka ugotowane na twardo. Przepis Koła Gospodyń Wiejskich z Woli Zabierzowskiej Wykonanie  Mięso ugotować do miękkości z przyprawami i jarzynami. Wyjąć i zemleć w maszynce. W wodzie po mięsie namoczyć wekę. Cebule poddusić na rumiano na smalcu. Wekę i cebulę dodać do zmielonego mięsa, do masy wbić jajka. Dobrze wyrobić i doprawić do smaku. Upiec w wąskich brytfankach. Wykonanie  Żurawinę namoczyć w alkoholu przez kilka godzin, najlepiej przez noc. Oczyścić wątróbkę, obtoczyć w mące i krótko obsmażyć na 3 łyżkach masła, na złoty kolor. Odstawić, by ostygły. W garnku roztopić resztę masła. Gdy się zagotuje, starannie zebrać szumowiny. Zdjąć z ognia. Żurawinę i wątróbkę zmiksować w blenderze na gładką masę, powoli dodając sklarowane masło. Doprawić solą, pieprzem i ewentualnie anyżem. Przełożyć pasztet do foremki. Wstawić do lodówki na godzinę. Wyjąć na talerz. Ozdobić żurawiną i konfiturą z czerwonej cebuli. Przepis Janiny Czai Wykonanie  Przygotowywanie pasztetu należy zacząć dzień wcześniej. Fasolę namoczyć w dużej ilości zimnej wody na co najmniej 12 godzin. Rano wodę odlać, zalać fasolę świeżą wodą i gotować do miękkości. Fasolę ugotować na bardzo miękko, odcedzić i zostawić do ostygnięcia. Kaszę jaglaną ugotować w proporcji 1:2, czyli na jedną szklankę kaszy, dać dwie szklanki wody. Ja kaszę wsypuję do garnka z grubym dnem i prażę na mocnym ogniu. Prażę do momentu aż ziarenka kaszy zmienią kolor i zaczną pachnieć karmelem. Wtedy dopiero zalewam zimną wodą i gotuję. Zostawiam do ostygnięcia. Obie cebule drobno posiekać i usmażyć na odrobinie oleju na złoty kolor. Do dużej miski wrzucić fasolę i kaszę oraz wlać olej. Zblendować na gładką masę. Jak będzie za sucho, można dodać po odrobinie oleju. Masa ma być zwarta, a nie lejąca. Do masy dodać cebulę, wyciśnięty czosnek oraz płatki drożdżowe, wymieszać szpatułką. Doprawić solą, pieprzem i gałką muszkatołową. Zostawić na 20 minut, żeby płatki drożdżowe napęczniały i zespoliły pasztet. Masę przełożyć do wyłożonej papierem foremki i dokładnie rozprowadzić. Włożyć do nagrzanego do 200 stopni piekarnika na 45 minut. Wierzch popęka i zarumieni się. Na wierzchu można ułożyć paski papryki lub pomidorki koktajlowe. Pasztet po wyjęciu zostawić do całkowitego wystygnięcia. Przepis Agnieszki Delkowskiej, autorki bloga \"Lady Kitchen\"", "url": "https://gazetakrakowska.pl/wielkanocne-pasztety-z-krolika-drobiowe-i-wieprzowe-zobacz-jak-zrobic-swiateczny-pasztet-przepisy/ar/c17-15511291", "category": "dolnośląskie", "sub_category": "Gotowe dania i potrawy", "phrase": "Pasztet z królika ze szpinakiem"}