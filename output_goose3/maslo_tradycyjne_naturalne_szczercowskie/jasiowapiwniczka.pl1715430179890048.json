{"meta_description": "", "title": "Masło ghee naturalne 810ml, z Bieszczad, Beskidów - Sklep Jasiowa Piwniczka", "content": "Cudne, bieszczadzkie masło ghee... Powiedzenie \"cudze chwalicie - swego nie znacie\" zdecydowanie nie ma tutaj zastosowania. Receptura wytwarzania masła ghee pochodzi wprawdzie z Indii, ale nasze bieszczadzkie tereny są czyste i obfitują w produkty, dzięki którym można na podstawie przepisu stworzyć też coś... swojskiego. Mamy przecież pyszne i czyste mleko - prosto od bieszczadzkich krów z wypasu łąkowego*. Spokojnie zatem możemy powiedzieć, że mamy swoje bieszczadzkie masło ghee! Wyrabiane jest metodą tradycyjną i klarowane od 8 do 12 godzin. Ma strukturę lipoidalną, czyli jest doskonale przyswajane przez komórki organizmu. Zawiera potrzebne witaminy A, D, E i K. Działa korzystnie na układ nerwowy i odpornościowy. Ma wpływ na prawidłową przemianę materii, jest sycące. Wydobywa głęboki smak potraw, podkreśla aromaty z przypraw. Jest również bardzo wydajne, ponieważ 1 łyżka naszego masła odpowiada aż 4 łyżkom oleju. * Tereny łąk i chowu są wolne od zanieczyszczeń. Masło ghee to jeden z najzdrowszych tłuszczy. Powstaje ze zwykłego masła poprzez jego powolne, odpowiednio długie podgrzewanie, aż otrzymujemy czysty tłuszcz mleczny. Masło sklarowane to masło, które nie ma już białek, cukrów, wody i innych cząsteczek stałych. Jest czystym tłuszczem, ale bardzo zdrowym. Nie zawiera laktozy, kazeiny i glutenu - jest bezpieczne dla alergików. Uniwersalne - do wszystkiego: - do smażenia (najzdrowsze ze wszystkich tłuszczy, nie przypala się - wysoki punkt dymienia 260 stopni sprawia, że nie wytwarzają się szkodliwe dla zdrowia związki) - do smarowania pieczywa (świetne do kanapek, zamiast masła) - do gotowania (zupy, mięsa, podgrzewanie potraw) - do pieczenia (ciast, ciasteczek, mięs) - w kosmetyce (jako krem czy balsam, do masażu ciała, do pielęgnacji włosów, do kąpieli). Czas przechowywania jest bardzo długi, ponieważ brak zawartości wody sprawia, że szybko nie jełczeje. Należy je przechowywać w suchym miejscu, w temperaturze pokojowej. Może mieć różną konsystencję - półpłynną lub bardziej zbitą - w zależności od cieplejszej lub zimniejszej temperatury (np. zimą i latem). Biały osad jest wynikiem działania naturalnych procesów.", "url": "https://jasiowapiwniczka.pl/maslo-ghee-naturalne-810ml.html", "category": "łódzkie", "sub_category": "Oleje i tłuszcze (masło, margaryna itp.)", "phrase": "Masło tradycyjne naturalne szczercowskie"}