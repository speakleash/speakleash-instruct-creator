{"meta_description": "Okres przedświąteczny obfitował w konkursy, których tematyka dotyczyła tradycji związanych ze świętami Bożego Narodzenia  Jednym z nich był Wojewódzki Konkurs na ?Tradycyjne Pierniki Świąteczne?, który był skierowany do dzieci i młodzieży z naszego województwa", "title": "Kto wygrał Wojewódzki Konkurs na Tradycyjne Pierniki Świąteczne?", "content": "Okres przedświąteczny obfitował w konkursy, których tematyka dotyczyła tradycji związanych ze świętami Bożego Narodzenia. Jednym z nich był Wojewódzki Konkurs na „Tradycyjne Pierniki Świąteczne”, który był skierowany do dzieci i młodzieży z naszego województwa. W konkursie tym łódzka młodzież oceniana była w dwóch kategoriach wiekowych: 6-10 lat i 11-15 lat. W sumie nadesłanych zostało ponad 350 prac, z których wybór tych zwycięskich było dla komisji bardzo trudne, gdyż każdy z pierników był oryginalny i jedyny w swoim rodzaju. Przy ocenie brano poda uwagę m.in. ilość użytych produktów lokalnych czy tradycyjnych. Najczęściej używanymi produktami tradycyjnymi były masło z Głuchowa i masło tradycyjne naturalne szczercowskie, miody z Doliny Rzeki Mrogi, Piotrkowski Miód Wielokwiatowy, dmosiński dżem z malin oraz syrop malinowy z Lubowidzy. Jesli chodzi natomiast o produkty lokalne, to najczęściej pojawiały się śmietana i mleko łowickie, mąka szadkowska, wiejskie jajka, własne przetwory: konfitury, dżemy i powidła.", "url": "https://lowiczanin.info/pl/14_kultura/284688_kto-wygral-wojewodzki-konkurs-na-tradycyjne-pierniki-swiateczne.html", "category": "łódzkie", "sub_category": "Oleje i tłuszcze (masło, margaryna itp.)", "phrase": "Masło tradycyjne naturalne szczercowskie"}