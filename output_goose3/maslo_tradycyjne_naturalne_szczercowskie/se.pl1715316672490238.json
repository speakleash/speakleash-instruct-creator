{"meta_description": "Charakteryzują się nie tylko tradycyjną i często bardzo oryginalną recepturą, ale przede wszystkim fantastycznym smakiem! Przetwory z owoców i warzyw, produkty ...", "title": "W poszukiwaniu lokalnych rarytasów! Zgłoś produkt na unikatową listę wyrobów tradycyjnych", "content": "Zabił Krzysztofa, bo obrażał kobiety. \"Złego słowa nie można o nim powiedzieć\" Ogórki kwaszone spod Wielunia, masło tradycyjne naturalne szczercowskie, nalewka truskawkowa z Bachorzyna czy własnie nasza bełchatowska krówka – to tylko kilka specjałów z naszego regionu wpisanych na Listę Produktów Tradycyjnych Ministerstwa Rolnictwa i Rozwoju Wsi. Warto podkreślić, że na tej wyjątkowo smacznej liście mogą się na niej znaleźć wyłącznie wyroby, które mają wysoką jakość, przynajmniej 25-letnią tradycję wytwarzania, a także są związane z kulturą i historią naszego województwa. Co równie ważne muszą być również wytwarzane właśnie w naszym regionie. Kategorii produktów jest osiem: mleczne, mięsne, rybołówstwa, warzywa i owoce, piekarnicze i cukiernicze, oleje i tłuszcze, miody oraz gotowe dania i potrawy. Lista produktów, potraw czy przetworów wpisanych do tego unikatowego zestawienia liczy już blisko 150 pozycji, ale nie jest zamknięta! Wręcz przeciwnie, urzędnicy zachęcają, by rozszerzać wiedzę o kulinarnym dziedzictwie Łódzkiego. A jeśli chcecie poznać niezwykłe przepisy, receptury czy produkty już wciągnięte na LPT koniecznie zajrzyjcie TUTAJ Wniosek o wpis na Listę Produktów Tradycyjnych trzeba złożyć w Urzędzie Marszałkowskim Województwa Łódzkiego – Departamencie Rolnictwa i Ochrony Środowiska (al. Piłsudskiego 8 90-051 Łódź). Dodatkowych informacji udzielają pracownicy łódzkiego urzędu marszałkowskiego pod numerem tel. 42 291 97 67. Szczegóły zamieszczone są także na ich stronie: www.lodzkie.pl", "url": "https://www.se.pl/belchatow/w-poszukiwaniu-lokalnych-rarytasow-zglos-na-produkt-unikatowa-liste-wyrobow-trdycyjnych-aa-g88X-JseX-o1W4.html", "category": "łódzkie", "sub_category": "Oleje i tłuszcze (masło, margaryna itp.)", "phrase": "Masło tradycyjne naturalne szczercowskie"}