{"meta_description": "Dla przeciętnego mieszczucha, takiego jak ja, domowe masło to domena babć i wiejskich gospodyń. Kojarzy się z naturą, tradycją, śmietankowym smakiem i", "title": "Jak zrobić domowe masło?", "content": "Dla przeciętnego mieszczucha, takiego jak ja, domowe masło to domena babć i wiejskich gospodyń. Kojarzy się z naturą, tradycją, śmietankowym smakiem i obowiązkowo świeżym chlebem. Okazuje się jednak, że do jego wykonania nie potrzeba wcale doświadczenia, siwych włosów na karku, maselnicy i drewnianej zagrody. Dobra śmietana i coś do jej ubicia – tylko tyle wystarczy, by wyczarować smarowidło, jakiego nie znajdziesz w żadnym sklepie. • None • wlej 600 g śmietany 30% o temperaturze ok. 17°C do wybranego przez siebie pojemnika lub urządzenia do ubijania • śmietana będzie zmieniała swoją konsystencję – od płynnej, poprzez bitą śmietanę, aż do uzyskania rzadkiego płynu (maślanki) z oddzielonymi wyraźnie grudkami żółtego tłuszczu (masła) • None • w dużej misce umieść sito i przełóż na nie masło, odsączając maślankę • maślankę przelej do pojemnika np. słoika – możesz ją później wypić lub zrobić z jej dodatkiem koktajl czy naleśniki • ma ona rzadszą konsystencję, niż kupiona w sklepie a co za tym idzie nie nadaje się do wszystkich przepisów z użyciem maślanki • None • poprzez ugniatanie ręką lub łyżką wypłucz z masła resztki maślanki – pozostałości maślanki mogą źle wpływać na smak i trwałość wyrobu • wymieniaj wodę w misce i powtarzaj czynność do momentu, w którym woda pozostanie czysta • 5. Przechowywanie • przechowuj w lodówce do około 10 dni • nadmiar masła możesz: • zamrozić – zapakuj je do woreczka lub specjalnego pojemnika i przechowuj w zamrażarce 6-8 miesięcy Poza oczywistą sprawą – domowe masło jest lepsze, bo zrobiłaś je sama, własnymi rękami, ma ono jeszcze kilka innych punktów przewagi nad sklepowymi smarowidłami. Producenci niemal stają na głowie, żeby wcisnąć nam coś, co przypomina masło, ale wcale nim nie jest. „Masło” to nazwa zarezerwowana dla wyrobu zawierającego wyłącznie tłuszcz mleczny: Tymczasem w sklepie możesz się natknąć na produkty, które na pierwszy rzut oka wydają się być masłem, ale po dokładnym przestudiowaniu etykiety okazują się być miksami tłuszczowymi. Tłuszcz mleczny zastąpiono w nich tańszym olejem roślinnym i dodano kilka innych składników – barwniki, emulgatory czy aromaty. Firmy wykorzystują w ten sposób nasze słabości – brak czasu, pośpiech w czasie zakupów lub problemy ze wzrokiem u starszych osób. Rzeczywiście, czasami wygląd produktu jest bardzo mylący. Spójrz tylko na poniższe zdjęcia: Opakowania mają te same kolory, układ elementów, podobny krój pisma, obrazki, nawet znalazło się tu słowo „ekstra”. Różnica tkwi w szczegółach – trzeba dokładnie wczytać się w treść napisów, aby ją dostrzec. Niestety, nawet jeśli uda Ci się wrzucić do koszyka produkt, który według etykiety jest masłem, to mimo tego wciąż istnieje prawdopodobieństwo, że nim nie jest. Może pamiętasz głośną w ubiegłym roku aferę z firmą Masmal w roli głównej? Zanim zapadł wyrok w tej sprawie, producent przez kilka lat raczył swoich klientów podróbami. Dodawał do swoich wyrobów tłuszcz roślinny nie umieszczając o tym informacji na etykiecie – czyli po prostu oszukiwał. Ta sprawa doczekała się rozwiązania, ale o ilu takich przekrętach w ogóle nie mamy pojęcia? Śmietanę możesz kupić od zaufanego rolnika lub z certyfikowanego gospodarstwa ekologicznego, gdzie przeprowadzane są kontrole jakości mleka i warunków chowu zwierząt. To ważne, bo taka śmietana nie jest poddawana pasteryzacji i powinna być najwyższej jakości – w innym przypadku mogą się w niej znaleźć groźne dla Twojego zdrowia drobnoustroje. Pamiętaj – nie kupuj śmietany (ani innych innych niepasteryzowanych przetworów mlecznych) od przypadkowych sprzedawców. Pominięcie procesu pasteryzacji mleka i otrzymanej z niego śmietany sprawia, że masło jakie z niej zrobisz będzie produktem mniej przetworzonym i bardziej wartościowym. Zachowana zostanie m.in. różnorodna, naturalnie występującą w mleku mikroflora. Niektóre spośród tych bakterii mają działanie probiotyczne i są niezbędnym elementem zdrowego układu pokarmowego (np. wspomagają trawienie, wzmacniają odporność). W takim maśle znajdziesz również liczne enzymy, pomagające w przyswajaniu składników odżywczych występujących w mleku i jego przetworach, więcej witamin i minerałów, których część ulega rozkładowi podczas procesu pasteryzacji. Zrobienie domowego masła to niewątpliwie dodatkowy wysiłek, czas, nieco wyższe koszty. Warto się w to w ogóle bawić? Zastanawiając się nad tym weź pod uwagę najważniejszy fakt – podejmując ten trud (nie taki znowu wielki, gdy pomaga Ci mikser) otrzymujesz produkt wart zachodu – prawdziwe masło. To jak, gospodynie miejskie? Chwytacie już za miksery?", "url": "https://domowejroboty.pl/przepisy/maslo/", "category": "mazowieckie", "sub_category": "Oleje i tłuszcze (masło, margaryna itp.)", "phrase": "Masło z kwaśnej śmietany"}