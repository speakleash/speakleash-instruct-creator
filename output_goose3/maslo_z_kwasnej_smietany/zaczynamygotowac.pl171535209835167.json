{"meta_description": "Masło kefirowe pełne dobroczynnych kultur bakterii w kilku prostych krokach. Zobacz jak samodzielnie ukwasić śmietankę za pomocą kefiru.", "title": "Masło kefirowe z ukwaszonej śmietanki", "content": "Ważne żeby w składzie obu składników nie było żadnych chemicznych dodatków. Do dużego słoja wlewamy śmietankę i kefir, a następnie mieszamy. Zakręcony słój zostawiamy w temperaturze pokojowej na 24 godziny. Przenosimy słoik do lodówki i pozostawiamy tam na kolejne 24 godziny. W tym czasie żywe kultury bakterii zawarte w kefirze naturalnie zakwaszą śmietankę i sprawią, że stanie się bardzo gęsta. Taką mocno schłodzoną i ukwaszoną śmietankę przekładamy do miski i ubijamy mikserem. Stopniowo będzie ona zmieniała swój wygląd, aż w końcu rozwarstwi się i uzyskamy masło kefirowe i maślankę. Potrwa to ok. 20 minut, czyli nieco dłużej niż w przypadku robienia masła ze zwykłej, słodkiej śmietanki. Następnie nad inną miską zawieszamy sitko, wykładamy je gazą lub tetrą i odcedzamy otrzymane masło. Podnosimy rogi gazy i skręcamy ją tak, żeby odcisnąć resztki płynu. Ostatnim etapem jest płukanie masła w zimnej wodzie. Po zanurzeniu delikatnie rozgniatamy je dłonią. Wymieniamy wodę i powtarzamy czynność. Dzięki temu pozbędziemy się resztek maślanki, a masło dłużej pozostanie świeże. Masło kefirowe możemy dowolnie uformować lub przełożyć do pojemnika z zamknięciem. Ewentualny nadmiar możemy zamrozić. Otrzymałam 425 g masła kefirowego i 2 szklanki (ok. 500 ml) pysznej, lekko kwaśnej maślanki. Oba produkty zawierają żywe kultury bakterii pochodzące z kefiru i mają właściwości probiotyczne. Masło kefirowe ma w sobie również witaminy A, D i E oraz β-karoten. Niestety jak wszystkie masła jest ono bardzo kaloryczne i ma wysoką zawartość cholesterolu. Masło może mieć różny kolor, od białawego po żółte, w zależności od sposobu paszenia krów i pory roku. A zatem nawet kupując tę samą śmietanę, za każdym razem możemy uzyskać nieco inny kolor masła. Żeby masło nie zjełczało, możemy je: Zobacz również jak zrobić klasyczne masło ze słodkiej śmietanki>>", "url": "https://zaczynamygotowac.pl/maslo-kefirowe/", "category": "mazowieckie", "sub_category": "Oleje i tłuszcze (masło, margaryna itp.)", "phrase": "Masło z kwaśnej śmietany"}