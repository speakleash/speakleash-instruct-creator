{"meta_description": "Produkt wpisany na listę produktów tradycyjnych w dniu 2014-01-14 w kategorii Oleje i tłuszcze w woj. mazowieckim.", "title": "Masło z kwaśnej śmietany - - Portal Gov.pl", "content": "Jednolita, dopuszcza się znacznie intensywniejszą na powierzchni oraz nieliczne kropelki wolnej wody. Na Mazowszu masło od wielu wieków wykonywane było własnoręcznie z kwaśnej śmietany zbieranej z powierzchni zsiadłego mleka. „Jak śmietana się zebrała na powierzchni mleka, zbierało się śmietanę. Do przechowywania mleka była specjalna bańka z kurkiem. Mleko się spuszczało, a śmietana zostawała w bańce. Śmietana była przelewana do naczynia tzw. dzieżki, dzieżki były z gliny. Do dzieżki zlewało się śmietanę zbieraną z kilku dni. Tej śmietany ok. 4 litrów. Śmietana musiała być zsiadła tzn. skwaśnieć i zrobić się gęsta. Śmietanę wlewało się do łuczki i się ubijało. Masło zrobione zalewało się wodą i przerabiało się długą drewnianą łyżką, aby wypłukać maślankę. Następnie robiono gałeczkę masła i wkładało się do słoika lub innego naczynia” (Wywiad przeprowadzony z mieszkańcami Zieleńca). Obecnie masło nadal jest wytwarzane zgodnie z tradycyjną metodą ukwaszania surowca, ale cały proces odbywa się już w nowoczesnych, kontrolowanych warunkach. Śmietanę otrzymuje się w wyniku wirowania mleka, proces zmaślania przeprowadza się w masielnicach ze stali nierdzewnej, a maselnice ręczne zostały zastąpione maselnicami o napędzie elektrycznym.", "url": "https://www.gov.pl/web/rolnictwo/maslo-z-kwasnej-smietany", "category": "mazowieckie", "sub_category": "Oleje i tłuszcze (masło, margaryna itp.)", "phrase": "Masło z kwaśnej śmietany"}