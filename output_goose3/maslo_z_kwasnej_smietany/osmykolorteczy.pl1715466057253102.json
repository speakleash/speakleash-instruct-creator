{"meta_description": "Samodzielne przygotowanie masła jest nie tylko proste, ale sprawia wiele satysfakcji, a smakuje wybornie i wyjątkowo. Domowe masło przygotujesz w prosty sposób ze śmietanki kremówki dobrej jakości.", "title": "Domowe masło - prosty przepis na masło ze śmietanki kremówki", "content": "Kiedyś robiło się domowe masło na co dzień, dziś sięgamy po nie ze sklepowych półek przebierając spośród wielu kolorowych sreberek. Coraz częściej jednak próbujemy wrócić do korzeni, do tradycji kulinarnych naszych babć. Samodzielne przygotowanie masła jest nie tylko proste, ale sprawia wiele satysfakcji, a smakuje wybornie i wyjątkowo. Za oknem wyjątkowo ciemno, to przez ten deszcz i wiatr. Z pewnością nikt nie wyciągnie mnie z domu… Aż tu nagle, w porze kolacji okazuje się, że skończyło się masło. No oczywiście, przecież zrobiłam kruche ciasto. Chwila konsternacji. Jest kremówka i jest pomysł. Od zrobienia masła dzieliła mnie już tylko chwila ubijania. Wyszło wyborne, dziecko z radością zajadało chleb z ulubionym dżemem i popijało kakao z kubeczka. A nie mówiłam, że nikt nie wyciągnie mnie z domu w tę pogodę… Od tego wieczora masło robiłam już kilkukrotnie. Czasami z lenistwa, a czasami dlatego, że świeżo kupiona kremówka jest nie do końca słodka i nie nadaje się do kremu. Nawet gdy zagapię się podczas ubijania śmietany i ubiję ją zbyt mocno, nie ma problemu, dodaję odrobinę słodkich przypraw (bardzo lubię na przykład młynek do kawy i deserów Kamis), skórkę z pomarańczy lub cytryny i ubijam słodkie masło, które wyśmienicie pasuje do porannej brioszki. Poza tym żadna kostka masła kupiona w sklepie nie dorasta temu świeżo ubitemu własnoręcznie. • opcjonalnie szczypta soli lub przyprawy do masła smakowego (korzenne, do kawy i deserów Kamis, skórka cytrusowa, koperek, zioła, itp) • Elektryczną trzepaczką lub ręcznie ubijaj śmietanę tak długo, aż stanie się żółtawa i zacznie się rozwarstwiać. • Do ubitej śmietany dodaj wybrane przyprawy lub pomiń ten etap. • Gdy zauważysz pierwsze drobinki masła przerwij ubijanie rózgą, zakręć szczelnie słoik i potrząsaj energicznie aż masło zbije się w kulkę. • Za pomocą łyżki uformuj osełkę i wyjmij masło z maślanki. • Opłucz je w lodowatej wodzie i przechowuj w lodówce.", "url": "https://www.osmykolorteczy.pl/domowe-maslo/", "category": "mazowieckie", "sub_category": "Oleje i tłuszcze (masło, margaryna itp.)", "phrase": "Masło z kwaśnej śmietany"}