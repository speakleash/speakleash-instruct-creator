{"meta_description": "jak zrobić domowe masło ze śmietanki, ubijanie domowego masła, jak zrobić samemu masło ze śmietany, jaka śmietanka do zrobienia masła, co zrobić z maślanką  po robieniu masła,", "title": "Domowe masło ze śmietany (krok po kroku)", "content": "Zobaczcie, jak zrobiłam domowe masło krok po kroku.1. Śmietanę przelewam do dużej miski (można dodać małą szczyptę soli). Miska powinna być trzykrotnie większa, niż objętość śmietany, i najlepiej żeby była wysoka, gdyż śmietana podczas ubijania będzie chlapać.2. Mikserem na najwyższych obrotach ubijam śmietanę. Na początku śmietana urośnie, tak jak przy ubijaniu kremówki na krem do tortów.3. Nie przestaję ubijać i po kilku minutach bita śmietana \"siada\", zaczyna się warzyć, jej konsystencja przypomina kaszkę mannę.4. Ubijam dalej, zaczynają się oddzielać grudki tłuszczu i maślanka.5. Zmniejszam obroty miksera i jeszcze chwilę ubijam, aż grudki masła zaczną się zbijać w większe kawałki. Ubijanie w sumie zajęło mi 8 minut.6. Mikser odkładam. Masło przelewam przez sito lub gazę.7. Teraz trzeba wypłukać z masła resztki maślanki (dzięki temu masło będzie miało zwartą strukturę i nie zjełczeje zbyt szybko). Do miski nalewam ok 1,5 litra bardzo zimnej wody. Wkładam masło, łyżką lub palcami ugniatam, żeby pozbyć się maślanki.Zmieniam wodę i masło płuczę jeszcze raz.8. Wyjmuję masło z wody, formuję osełkę, owijam papierem pergaminowym i wkładam do lodówki.Teraz tylko pozostaje upiec chlebek i rozkoszować się smakiem;)", "url": "https://www.obiadgotowy.pl/2017/09/domowe-maso-ze-smietany-krok-po-kroku.html", "category": "mazowieckie", "sub_category": "Oleje i tłuszcze (masło, margaryna itp.)", "phrase": "Masło z kwaśnej śmietany"}