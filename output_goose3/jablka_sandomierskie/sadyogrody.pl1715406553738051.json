{"meta_description": "", "title": "Jabłka z Sandomierza walczą o unijny certyfikat", "content": "Śliwka szydłowska już posiada unijny znak jakości. O taki sam znak jakości, starają się producenci jabłek z Sandomierszczyzny. Alicja Stępień, prezes Polskiej Izby Produktu Regionalnego w województwie świętokrzyskim skompletowała dokumenty i wysłała je do Ministerstwa Rolnictwa. Stamtąd trafią do Komisji Europejskiej. Jak mówi, proces rejestracji nie będzie krótki, ale na unijne oznaczenie warto czekać. Dlaczego? Sadownicy posiadający certyfikaty, będą mogli liczyć na większe pieniądze unijne w programach, jakie przewiduje Plan Strategiczny. Większe niż ci, którzy certyfikacji nie zrobią. Wielu sadowników chce przystąpić do unijnego systemu jakości licząc, że dzięki temu, jabłka sandomierskie, będą bardziej rozpoznawalne. W UE jest około 3,5 tysiąca produktów z oznaczeniem geograficznym. Najwięcej, bo niemal 900 we Włoszech, 750 - we Francji, w Polsce - niespełna 40 i tysiące produktów, zasługujących na takie wyróżnienie...", "url": "https://www.sadyogrody.pl/owoce/101/jablka_z_sandomierza_walcza_o_unijny_certyfikat,38497.html", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka sandomierskie"}