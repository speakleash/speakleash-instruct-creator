{"meta_description": "", "title": "Gloster", "content": "Gloster jest odmianą pochodzącą z Niemiec. Wyselekcjonowana została w 1951 roku przez Stację Doświadczalną York. Odmiana pochodzi od krzyżówki Glockenapfel i Richared Delicious. Uprawiana na szeroką skale od 1969 roku. Do Polski trafiała w 1979 roku, a jedenaście lat później,  17 października 1990 roku została wpisana do Krajowego Rejestru na listę uprawianych odmian sadowniczych. Gloster zalicza się do odmian późnozimowych. Jest dobrze, corocznie owocującą odmianą, której owoce osiągają dojrzałość zbiorczą od połowy do końca października. Jabłka są duże lub średnie, posiadają specyficzny stożkowaty kształt z pofałdowaniem przy kielichu. Skórka jest lekko błyszcząca, zielonkawożółta z ciemnoczerwonym rumieńcem pokrywającym ok.75% całego owocu  i wyraźnymi, jasnoszarymi przetchlinkami. Miąższ zielonkawy, zielonkawobiały, ścisły, zwarty, drobnoziarnisty, soczysty i chrupki, wolno brązowiejący. Charakterystyczny aromat i smak, lekko kwaskowaty, orzeźwiający to cechy tej deserowej odmiany.", "url": "https://www.refal.eu/oferta/jablka/gloster", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka sandomierskie"}