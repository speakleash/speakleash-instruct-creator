{"meta_description": "Sad Sandomierski Sp. z o.o. - producent soków naturalnych tłoczonych z jabłek, sprzedaż i export jabłek i innych owoców. Sprzedaż soków tłoczonych 3L bag-in-box, 1L, 750ml, 330ml.", "title": "Sprzedaż soków - SAD SANDOMIERSKI Sp. z o.o. - producent naturalnych soków tłoczonych", "content": "To wyjątkowy, naturalny produkt, wytwarzany z sandomierskich jabłek - naturalnie mętny 100% sok jabłkowy, o naprawdę wyjątkowym smaku i zapachu świeżych dojrzałych jabłek, uzyskiwany za pomocą nowoczesnej i rzadko jeszcze stosowanej w Polsce technologii tłoczenia na zimno ze świeżych owoców. Sok wyprodukowany w ten sposób nie zawiera dodatku wody, cukru, barwników ani żadnych konserwantów, a użyte do produkcji jabłka są starannie wyselekcjonowane pod kątem czy nie zostały przekroczone dopuszczalne stężenie środków użytych do produkcji. To w 100% naturalny sok wyciśnięty ze świeżych jabłek. Po wyciśnięciu, sok jabłkowy jest jedynie lekko pasteryzowany, aby nadać mu trwałość, ale jednocześnie zachowuje niemal wszystkie witaminy i składniki odżywcze świeżego jabłka. Nasze soki pakowane są w 3-litrowe opakowanie BAG-IN-BOX, które składa się z kartonu i elastycznego pojemnika z zaworkiem, który nie wpuszcza do środka powietrza. Sok ten po wyprodukowaniu posiada 12-to miesięczny okres przydatności do spożycia. Produkowane są też pojemności 1L oraz 330ml. Elastyczny woreczek z sokiem, podczas nalewania soku kurczy się zapobiegając przedostaniu się powietrza wewnątrz. Dzięki temu zachowana jest cały czas próżnia wewnątrz, a sok zachowuje świeżość przez 14 dni po otwarciu, pod warunkiem że kranik jest zawsze zalany sokiem.", "url": "https://www.sadsandomierski.pl/pl/", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka sandomierskie"}