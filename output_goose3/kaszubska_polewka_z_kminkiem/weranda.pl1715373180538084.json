{"meta_description": "Od morza do Tatr - każdy region ma czym zachwycić smakosza.", "title": "Regionalne przepisy", "content": "Buraki umyj, obierz, zostaw jeden, resztę pokrój w plastry i włóż do garnka razem z przekrojoną cebulą, kością szpikową i wieprzowiną. Zalej wodą, gotuj na małym ogniu, aż mięso będzie miękkie (ok. 1,5 godziny). Przelej wywar przez sito, wlej zakwas. Z kości wyjmij szpik, rozetrzyj z mąką, dodaj posiekaną pietruszkę. Rozprowadź w barszczu. Zagotuj zupę na małym ogniu, zabiel śmietaną. Wieprzowinę i kiełbasę pokrój w kostkę, wrzuć do zupy. Mały buraczek utrzyj na tarce, wrzuć do zupy dla uzyskania koloru. Podawaj z gotowanymi ziemniakami.   ■ Rekomendowane wino: bardzo lekkie pinot noir, choć pilsner będzie bardziej na miejscu   Bliny gryczane zaparzane Jeśli nie kupisz mąki gryczanej, zmiel na proszek w mikserze odpowiednią ilość kaszy gryczanej i przesiej przez sito. Oba rodzaje mąki połącz w misce, zalej wrzącym mlekiem i zamieszaj dokładnie, aby nie było grudek. Zostaw do ostygnięcia.   Oddziel żółtka od białek, ubij sztywną pianę. Drożdże rozetrzyj z cukrem. Wrzuć do naczynia z mąką drożdże, żółtka, pianę, stopione masło, zamieszaj i odstaw w ciepłe miejsce na pół godziny do wyrośnięcia. Smaruj patelnię tłuszczem, nakładaj masę i smaż niezbyt duże bliny, aż zrumienią się z każdej strony. Podawaj z kwaśną śmietaną, wędzonym łososiem, kawiorem.  ■ Rekomendowane wino: chardonnay niedojrzewające w beczce (np. chablis) Dziewięć ziemniaków obierz, utrzyj na drobnej tarce, odciśnij z wody. Pozostałe ugotuj w łupinkach, ostudź, obierz i przeciśnij przez praskę. Wymieszaj wszystko razem, wbij jajo, dopraw solą i pieprzem. Zrób dwa rodzaje farszu. Na pierwszy zmiel mięso w maszynce, cebulę posiekaj, usmaż na złoto. Wymieszaj z mięsem i dopraw. Na drugi w szklance mleka zagotuj grzyby i odstaw na kwadrans, odciśnij. W pozostałym mleku namocz bułkę, dobrze odciśnij. Cebulę posiekaj i przesmaż. Grzyby, bułkę, cebulę i słoninę przepuść przez maszynkę. Dodaj jajo, dopraw i wymieszaj. Z masy utwórz placki o średnicy około 20 centymetrów, nałóż farsz, zawiń tworząc wrzecionowaty kształt. Wrzuć ostrożnie do osolonego wrzątku i gotuj 25 minut. Podawaj gorące, okraszone słoniną lub z sosem zrobionym z kwaśnej śmietany z dodatkiem skwarek.   ■ Rekomendowane wino: wytrawne solidne białe wino węgierskie: furmint lub hárslevelű   Kaszubska polewka z kminkiem Na suchą patelnię wrzuć kminek, upraż, aż zacznie od niej odskakiwać. Przesyp do garnka, zalej dwiema szklankami bulionu, gotuj godzinę. Przecedź, wlej resztę rosołu. Z mąki i masła zrób zasmażkę, rozprowadź zupą i śmietaną, wlej do garnka. Podawaj z grzankami.   ■ Rekomendowane wino: młody, wytrawny riesling Filety skrop cytryną, dopraw solą i pieprzem, natrzyj majerankiem, odstaw na kwadrans. Oprósz mąką, usmaż na smalcu na rumiano. Słoninę pokrój w kostkę, zrób skwarki, wrzuć do nich pokrojoną w plasterki cebulę i zrumień. Jabłka obierz, pokrój w plastry, usuń gniazda nasienne. Posyp majerankiem, przesmaż na maśle przez 3 minuty. Włóż do brytfanki cebulę, na to jabłka, na wierzchu rybę. Na niej połóż cały tymianek. Wlej odrobinę wody i zapiekaj kwadrans w temperaturze 180°C. Przed podaniem usuń zieleninę i posyp posiekaną natką.  ■ Rekomendowane wino: pełniejszy riesling, np. niemieckie spätlese trocken    Maczanka ze schabem Schab umyj, natrzyj solą, pieprzem i kminkiem. Włóż do brytfanki i piecz na smalcu w temperaturze 180°C przez około półtorej godziny, podlewając wodą. Schab ostudź i pokrój w cienkie plastry. Do brytfanki dodaj trochę wody, mąkę ziemniaczaną i wino, zagrzej i dobrze zamieszaj, aż zgęstnieje. Bułki pokrój na trzy grube plastry, maczaj w sosie, wykładaj na półmisek, na wierzchu kładź po dwa plastry schabu.   ■ Rekomendowane wino: to samo wino, którego użyliśmy do gotowania i niech to będzie proste węgierskie merlot z Szekszárdu lub z Villány Kaczkę podziel na części, natrzyj solą i drobno posiekanym imbirem. Włóż do garnka, na dno wrzuć łyżkę masła, przykryj liśćmi nasturcji i zagrzej. Gdy masło się rozpuści, wlej rosół tak, by przykrył kaczkę i gotuj przez półtorej godziny. Wyjmij mięso, liście wyrzuć. Zrób zasmażkę z drugiej łyżki masła i mąki, rozprowadź w wywarze. Słoninę pokrój w zapałki, wrzuć do wywaru, wlej ocet. Surowe żółtka utrzyj z solą i odrobiną cukru, rozprowadź w wywarze, uważając, żeby się nie zwarzyły. Dodaj nasiona nasturcji i mięso, ostrożnie zagrzej. Podawaj z ziemniakami.  ■ Rekomendowane wino: europejskie pinot noir    Potrawka z kurczaka z agrestem Warzywa oczyść, pokrój, wrzuć do wody i ugotuj bulion. Podziel kurczaka na porcje, zdejmij skórę, gotuj w bulionie przez pół godziny. W drugim garnku zagotuj szklankę bulionu z winem, wrzuć agrest, dopraw cukrem i poczekaj, aż zmięknie. Zrób zasmażkę z masła i mąki, rozprowadź kilkoma łyżkami bulionu, dodaj do agrestu, zamieszaj. Włóż do sosu mięso, zagrzej i podawaj.   ■ Rekomendowane wino: sauvignon blanc", "url": "https://www.weranda.pl/sztuka-zycia/przepisy-kulinarne/od-morza-do-tatr", "category": "pomorskie", "sub_category": "Gotowe dania i potrawy", "phrase": "Kaszubska polewka z kminkiem"}