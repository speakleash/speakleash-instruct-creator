{"meta_description": "", "title": "Muzeum – Żywe muzeum obwarzanka w Krakowie", "content": "Obwarzanek krakowski jest niewątpliwie najsmaczniejszym symbolem naszego miasta. Sprzedawany codziennie w ponad 150 tysiącach sztuk, może poszczycić się ponad 600-letnią tradycją oraz unijnym znakiem Chronione Oznaczenie Geograficzne, co podkreśla jego znaczenie dla kulinarnego dziedzictwa Krakowa. Żywe Muzeum Obwarzanka to miejsce nie mające swojej analogii w Krakowie. Nasza misja to interaktywne przedstawienie historii i tradycji wypieku obwarzanka. Dowiedzcie się, która królowa się nim zajadała i dlaczego nie należy mylić go z preclem. Odkryjcie wszystkie jego tajemnice i poznajcie unikatowy proces jego produkcji. Po zakończeniu pokazu każdy wyjdzie z głową pełną wiedzy, trzymając w ręku własnoręcznie wykonanego obwarzanka. Zabawa nie tylko dla dzieci gwarantowana!", "url": "https://www.muzeumobwarzanka.com/", "category": "małopolskie", "sub_category": "Wyroby piekarnicze i cukiernicze", "phrase": "Obwarzanek krakowski"}