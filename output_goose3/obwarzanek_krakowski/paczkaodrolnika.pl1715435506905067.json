{"meta_description": "Obwarzanek powstaje w województwie małopolskim na terenie miasta Kraków oraz powiatów krakowskiego i wielickiego w granicach administracyjnych.\n\nWielkość produktu mieści się w granicach: średnica (12–17 cm), (grubość splotu 2–4 cm), (waga 80–120 g). W dotyku „obwarzanek krakowski” jest lekko twardy o zróżnicowanej powierzchni – od gładkiej po lekko chropowatą. Widoczne sploty spirali na skórce są lekko twarde, w środku miękisz jest jasny, miękki i lekko wilgotny. Chrupka skórka i miękisz „obwarzanka krakowskiego” mają lekko słodkawy smak typowy dla wyrobów piekarniczych wstępnie obwarzanych (parzonych w gorącej wodzie), a następnie pieczonych. Do dekoracji „obwarzanka krakowskiego” stosuje sie różne posypki, między innymi: sól, sezam, mak, czarnuszkę, posypkę ziołową – mieszankę różnych ziół lub przyprawową – mieszankę przypraw pikantnych (papryka, kminek, pieprz), ser, cebulę.\n\nZasadniczy wpływ na charakterystyczne cechy wyrobu mają umiejętności lokalnych piekarzy wykształcone przez setki lat produkcji tego wyrobu: ręczne obrabianie i formowanie ciasta, dzięki czemu każdy „obwarzanek krakowski” ma nieco inny kształt, a także – tzw. obwarzanie, czyli sposób wstępnego przygotowywania wyrobu.\n\n\n\n„Obwarzanek krakowski” jest tradycyjnym pieczywem, które w początkach swojej tradycji mogło być wypiekane tylko w okresie Wielkiego Postu przez piekarzy specjalnie wyznaczonych w tym celu przez cech piekarzy krakowskich. Według definicji ze Słownika staropolskiego „obwarzanek to rodzaj ciasta w kształcie zwiniętego w kółko wałka, prawdopodobnie przed pieczeniem parzony”. Sama polska nazwa „obwarzanka krakowskiego” pochodzi właśnie od sposobu jego produkcji, czyli od obwarzania ciasta obwarzankowego w podgrzanej wodzie.\n\norganizacja producentów:\nGrupa producentów obwarzanków krakowskich działających przy Jurajskiej Izbie Gospodarczej\nul. Kolejowa 38\n32-080 Zabierzów\n\ndane kontaktowe:\n\ntel.: 12 285 23 75, 12 285 27 88, 12 285 29 23\nfax: 12 285 20 93\ne-mail: biuro@jig.krakow.pl", "title": "Obwarzanek krakowski paczkaodrolnika.pl", "content": "Obwarzanek powstaje w województwie małopolskim na terenie miasta Kraków oraz powiatów krakowskiego i wielickiego w granicach administracyjnych. Wielkość produktu mieści się w granicach: średnica (12–17 cm), (grubość splotu 2–4 cm), (waga 80–120 g). W dotyku „obwarzanek krakowski” jest lekko twardy o zróżnicowanej powierzchni – od gładkiej po lekko chropowatą. Widoczne sploty spirali na skórce są lekko twarde, w środku miękisz jest jasny, miękki i lekko wilgotny. Chrupka skórka i miękisz „obwarzanka krakowskiego” mają lekko słodkawy smak typowy dla wyrobów piekarniczych wstępnie obwarzanych (parzonych w gorącej wodzie), a następnie pieczonych. Do dekoracji „obwarzanka krakowskiego” stosuje sie różne posypki, między innymi: sól, sezam, mak, czarnuszkę, posypkę ziołową – mieszankę różnych ziół lub przyprawową – mieszankę przypraw pikantnych (papryka, kminek, pieprz), ser, cebulę. Zasadniczy wpływ na charakterystyczne cechy wyrobu mają umiejętności lokalnych piekarzy wykształcone przez setki lat produkcji tego wyrobu: ręczne obrabianie i formowanie ciasta, dzięki czemu każdy „obwarzanek krakowski” ma nieco inny kształt, a także – tzw. obwarzanie, czyli sposób wstępnego przygotowywania wyrobu.", "url": "https://www.paczkaodrolnika.pl/news/267/Obwarzanek-krakowski", "category": "małopolskie", "sub_category": "Wyroby piekarnicze i cukiernicze", "phrase": "Obwarzanek krakowski"}