{"meta_description": "Produkt wpisany na listę produktów tradycyjnych w dniu 2018-03-14\nW kategorii Gotowe dania i potrawy\nW województwie woj. lubelskim", "title": "Barszcz czereśniowy - - Portal Gov.pl", "content": "Przyjmuje kształt naczynia, w którym się znajduje. W zależności od naczynia, w którym się znajduje. Smak słodko-winny. Wyczuwalny zapach migdałów i mięty oraz delikatny zapach świeżych jarzyn, cukru i śmietany. Barszcz czereśniowy od najdawniejszych czasów był ulubioną potrawą mieszkańców regionu Lubelszczyzny. W większości były to tereny rolnicze, ale miejscowa ludność zajmowała się także uprawą sadowniczą oraz ogrodniczą. Uprawa m.in. czereśni była jedną z wieloletnich tradycji na terenie gminy. Różnorodność odmian oraz długi termin owocowania i zbioru powodowały, że czereśnie były często wykorzystywane w kuchni od lipca do późnej jesieni, a nawet zimy, przy odpowiednim przechowywaniu lub wcześniejszej obróbce. Z przydomowych czereśni najczęściej robiono przetwory, a w okresie letnim – barszcz. Jego receptura powstała na bazie zupy warzywnej, do której dodawano czereśnie. Tak przygotowywany barszcz był świetną propozycją posiłku na upalne dni. Był tani i szybki w przygotowaniu, przy czym jednocześnie bardzo smaczny. Często podawano go zamiast tradycyjnej zupy jako pierwsze danie, a także jako deser. Dodawano do niego drobny makaron lub groszek ptysiowy. W niektórych domach dodawano także świeże zioła, które nadawały niepowtarzalnego aromatu. Barszcz czereśniowy jest nadal bardzo popularny i gotowany szczególnie w sezonie letnim. Na chwilę obecną ze względu na duże zainteresowanie kuchnią regionalną, potrawa ta zaczęła gościć nie tylko na domowych stołach, ale również coraz częściej w renomowanych restauracjach oraz na bankietach.", "url": "https://www.gov.pl/web/rolnictwo/barszcz-czeresniowy", "category": "lubelskie", "sub_category": "Gotowe dania i potrawy", "phrase": "Barszcz czereśniowy"}