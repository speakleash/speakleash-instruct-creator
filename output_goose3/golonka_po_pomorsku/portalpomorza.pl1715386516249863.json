{"meta_description": "- Pomysł na zorganizowanie Festynu &bdquo;Kociewiacy, Kaszubi, pomiędzy kulturami Krzyżacy&rdquo; zaczerpnęliśmy z ubiegłorocznej imprezy, kt&oacute;r...", "title": "Anna Pielecka wygrała konkurs kulinarny „Golonka po pomorsku”", "content": "Bo właśnie gwiazdą festynu – jak uzupełnił Jacenty Ordowski - był romski zespół „Nazir”. Co to jest „Golonka po pomorsku”? Do konkursu o miano najlepszej „Golonki po pomorsku” zgłoszono 9 potraw; ich autorzy to: KGW z Łęczycy, Elżbieta Górnowicz z Osówki, Bożena Bielińska z Subków, KGW Górki (gm. Karsin), Elżbieta Janke z Górek, Stanisław Gierszewski i Anna Pielecka – oboje Lignowy Szlacheckie, KGW Lipia Góra oraz Janusz Labuda, Kaczkowo. Komisja w składzie: Artur Michna (krytyk kulinarny, przewodniczący), Kinga Gawrońska (właściciel Zajazdu Gniewko) i rycerz Marcin Ostrode musiała dokonać wyboru, która potrawa jest najlepsza. - To niełatwy wybór - mówi Artur Michna. - Nie oceniamy tu potraw kociewskich, czy regionalnych. Musimy ocenić potrawę, która nie jest ani kociewska, ani pomorska, nawet nie jest... polska. Golonka pochodzi z Niemiec, dokładnie z Bawarii, więc wg jakich wzorców mamy ją oceniać? Jest ona o tyle pomorska, że tu gotowana i zrobiona z naszego mięsa. A może i nie! Golonka musi być miękka, soczysta, lekko słona, a jej skórka miękka. Głównym dodatkami muszą być warzywa, a nie konserwanty, czyli zdrowa żywność. - Pani Anno, skąd zamiłowanie do prac kulinarnych? - W ub. roku wzięłam udział w „kulinariach” w Subkowach - tłumaczy Anna Pielecka. - Tak dla próby, żeby sprawdzić samą siebie. Przygotowałam zupę Parzybrodę - zajęła drugie miejsce, co było dla mnie wielkim wyróżnieniem. I sygnałem: To jest mój sposób na życie! Czyli muszę dalej próbować i startować we wszelkich konkursach kulinarnych. - Kulinaria to dla pani praca czy raczej hobby? - Ja gotowanie bardzo lubię. Często robię to np. na weselach; moim znajomym i rodzinie bardzo smakują moje potrawy. Co jeszcze bardziej mnie dopinguje do pracy... - Jak często ogląda pani programy kulinarne w telewizji? - W ogóle nie oglądam! Tam są drogie przepisy, one mi nie odpowiadają. Nie mam na to czasu. Wszystkie przepisy i dania, które robię, pochodzą od mojej mamy. - Nie! Nie umiem ich piec! Cenię tradycyjne gotowanie i pieczenie. Ulubiona potrawa? Żeberka w sosie własnym, karkówka i... golonka. Organizatorami festynu byli: Krystyna Gierszewska, prezes Stowarzyszenia Kociewskie Forum Kobiet, Piotr Łaga, dyrektor MOK w Pelplinie oraz reżyser imprezy Jacenty Ordowski (Choragiew Rycerska APIS). Festyn, wyjaśnia Krystyna Gierszewska, nie powstał by, gdyby nie wsparcie Urzędu Marszałkowskiego i Starostwa Powiatowego w Tczewie.", "url": "https://www.portalpomorza.pl/artykul/17978,anna-pielecka-wygrala-konkurs-kulinarny-golonka-po-pomorsku", "category": "pomorskie", "sub_category": "Gotowe dania i potrawy", "phrase": "Golonka po pomorsku"}