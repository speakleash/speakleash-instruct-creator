{"meta_description": "Golonka po pomorsku. Przepis na golonkę. Pyszna golonka od KozakGotuje.pl", "title": "Golonka po pomorsku", "content": "Golonka po pomorsku to może niezbyt dietetyczne, ale jakże smaczne danie obiadowe, sprawdzające się również na domowych imprezach. Można ją podawać z pieczywem lub ziemniakami, z dodatkiem zasmażanej kapusty, z musztardą, z tartym chrzanem. Najważniejszy jest jednak dodatek sosu, powstałego podczas duszenia golonki. Sposób przygotowania:   Golonki myjemy i wkładamy do miski. Nacieramy Vegetą, papryką i kminkiem. Smażymy na rozgrzanym smalcu z każdej strony na złoty kolor tak, aby nie przypalić skórki. Po usmażeniu golonki układamy w garnku. W misce, w której nacieraliśmy golonkę, rozpuszczamy w wodzie koncentrat pomidorowy i zalewamy golonkę tak, aby była zakryta. Wrzucamy kilka liści laurowych i kilka ziarenek ziela angielskiego. Gotujemy na małym ogniu, aż golonki będą miękkie (ok. 3 godzin), co jakiś czas mieszając.", "url": "http://kozakgotuje.pl/golonka-pomorsku/", "category": "pomorskie", "sub_category": "Gotowe dania i potrawy", "phrase": "Golonka po pomorsku"}