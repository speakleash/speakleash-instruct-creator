{"meta_description": "", "title": "Przetwory z owoców dzikiej róży. Konfitura i sok jako remedium na przeziębienia", "content": "Właściwości lecznicze dzikiej róży znane są od wieków. Głównie ma działanie przeciwzapalne oraz wspiera choroby reumatoidalne. Owoce dzikiej róży to bogactwo witaminy C, dlatego przyrządzanie z nich przetworów na zimę wspomaga walkę z przeziębieniem. Konfitury to zawsze pyszny dodatek do śniadania czy deserów. Jednak te przygotowywane samodzielnie, oraz pochodzące z tradycyjnych przepisów są najlepsze. Konfitura z dzikiej róży jest wyjątkowa. Jej aromatu nie da się pomylić z niczym innym. To właśnie ona stanowi dodatek do klasycznych pączków, czy rogalików. • Przekrawamy owoce na połówki i wrzucamy do garnka, zalewamy szklanką wody. • Na niewielkim ogniu smażymy owoce przez około pięć minut, nieustannie mieszając, aby nie doprowadzić do przypalenia. • Po tym czasie dodajemy cukier. Dokładnie mieszamy. Gotujemy do momentu, aż miąższ owoców dzikiej róży zmięknie. • Przygotowujemy sito z drobnymi otworami. Konfiturę przecieramy przez sitko, aby usunąć pestki i skórkę. • Przetartą i gładką konsystencję doprowadzamy do wrzenia, aby odparować nadmiar wody. Dodajemy dwie łyżki soku z cytryny. • Tak przygotowaną konfiturę przekładamy do umytych i wyparzonych słoików. Sok z owoców dzikiej róży. Przetwory z dawnych lat wracają do łask Jeżeli lubimy zimową herbatkę z dodatkiem soku malinowego, to koniecznie wypróbujmy alternatywę dla tych smaków. Sok z owoców dzikiej róży nie tylko rozgrzeje nas w chłodne dni, ale nada wyjątkowego aromatu gorącym napojom. W dodatku bogactwo witaminy C wzmocni naszą odporność. • Do wysokiego garnka wsypujemy owoce i zalewamy je litrem wody. Powoli podgrzewamy przez około 10 minut. Nie doprowadzamy do wrzenia! • Odcedzamy wywar i przelewamy go do innego garnka. • Do klarownego soku pozbawionego skórek i pestek dodajemy cukier. Gotujemy przez około 15 minut.", "url": "https://haps.pl/Haps/7,167251,28849962,przetwory-z-owocow-dzikiej-rozy-konfitura-i-sok-jako-remedium.html", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura szczecińska z owoców róży"}