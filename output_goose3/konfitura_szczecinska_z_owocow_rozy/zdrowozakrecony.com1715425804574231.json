{"meta_description": "", "title": "Konfitura z dzikiej róży – zapomniany smak", "content": "Są przetwory i receptury, niegdyś popularne, które dzisiaj przechodzą do lamusa. Jedną z nich jest bez wątpienia konfitura z owoców dzikiej róży. W większości cukierni zastąpiła ją tania marmolada wieloowocowa, aromatyzowana esencją różaną. Dlatego sprzedawane pączki z tym, wydawałoby się zacnym nadzieniem są najzwyklejszą ściemą i nie mają nic wspólnego z wonnie kwitnącym krzewem. Jest na rynku kilku dystrybutorów konfitury z płatków róży, choć ze względu na wysoką cenę nie stosowaną w szerokiej branży cukierniczej. Z samych zaś owoców, producentów można policzyć na palcach jednej ręki. Dlaczego w Manufakturze Zdrowo Zakręcony zdecydowaliśmy się przywrócić starą recepturę z owoców a nie z płatków? Przede wszystkim zależało nam na odtworzeniu niepowtarzalnego smaku, który jeszcze nie tak dawno, bo w latach 70-tych spotykany był w małych rzemieślniczych, cukierniach i piekarniach, a dzisiaj wymazany został przez producentów hurtowych, tanich byle jakich marmolad w 20-to kilogramowych plastikowych wiadrach. Kolejnym powodem, zgodnym z naszą filozofią zdrowego odżywiania, to że chcieliśmy stworzyć nie tylko smaczną konfiturę, ale przede wszystkim bardzo wartościową i bogatą w składniki odżywcze. Wybór padł na owoce, a nie kwiaty, które poza aromatem nie zawierają witaminy C oraz innych składników prozdrowotnych. • Jest jednym z owoców, który uzupełnia dzienne zapotrzebowanie na witaminę C, wzmacnia układ odpornościowy • Związek ten opóźnia zmiany artretyczne w stawach i degenenarację tkanki chrzęstnej • Pierwsze wzmianki o produkcji konfitury z owoców róży w Polsce, pojawiły się w XVIII wieku. Przetwory wytwarzano w okolicach Szczecina. • Najlepsze zbiory róży są późną jesienią, kiedy pojawiają się pierwsze przymrozki. Rogaliki z ciasta krucho-drożdżowego z konfiturą z dzikiej róży Jogurt podgrzać do 40-50’C w kąpieli wodnej lub w termomiksie, dodać pokruszone drożdże i ksylitol, wymieszać energicznie, dokładnie odstawić tak przygotowany rozczyn w ciepłe miejsce na 20 minut, aż zacznie lekko pracować, pojawią się drobne pęcherzyki. Do miski wsypać przesianą mąkę, (mąkę zawsze do wypieków należy przesiewać przez drobne sito, wtedy napowietrza się i jest bardziej puszysta). Dodać sól, zimne masło pokrojone w drobną kostkę, wbić całe jajka i dolać ciepły rozczyn. Całość wymieszać dokładnie, przełożyć na stolnicę i wyrobić na gładkie ciasto. Kulkę ciasta zawinąć w folię spożywczą i schłodzić w lodówce ok. 40 minut. Ciasto wyjąć z lodówki, dać odpocząć po chłodzeniu w pokojowej temperaturze 15 minut. Podzielić na cztery równe kulki. Każdą rozwałkować na okrągły cienki placek ok. 3mm i podzielić na osiem trójkątów (jak pizzę). Na każdy z trójkątów nałożyć 1 łyżeczkę różanej konfitury. Zawijać rogalika od najszerszej podstawy trójkąta, ułożyć w półksiężyc na blaszce wyłożonej papierem do pieczenia, tak aby końcówka ciasta była podwinięta pod spód. Przykryć bawełnianą ściereczką, odstawić do wyrośnięcia w ciepłe miejsce na 20 minut. Po wyrośnięciu przy pomocy pędzelka, posmarować rozbełtanym jajkiem włożyć do nagrzanego do 180’C piekarnika z termobiegiem na 20 minut. Powinny być rumiane z zewnątrz. Po ostudzeniu posypać cukrem pudrem różanym z ksylitolu. Cukier puder różany z ksylitolu – w młynku do kawy ksylitol razem z płatkami suszonych róż, zmiksować na wysokich obrotach, przesypać do suchego pojemnika, szczelnie zamknąć. Tak przygotowany można przechowywać kilka miesięcy. Jeżeli chcecie ususzyć płatki róż możecie zrobić to sami pozostawiając je rozsypane w suchym miejscu, jednak należy pamiętać, że wszystkie kwiaty używane do celów spożywczych muszą być kupione ze specjalnych ekologicznych upraw, a nie z kwiaciarni, która używa środków chemicznych. Takie kwiaty można kupić na bazarach, w hali Makro i niektórych sklepach ekologicznych. Są też w sprzedaży suszone płatki róż w sklepikach z ziołami i herbatami, można różę zastąpić suszonym hibiskusem. Drożdże, jeżeli kupuję to wybieram piekarnicze w małych kwadratowych kostkach 42g , są zdecydowanie lepsze od tradycyjnych 100-gramowych.", "url": "https://zdrowozakrecony.com/konfitura-z-dzikiej-rozy-zapomniany-smak/", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura szczecińska z owoców róży"}