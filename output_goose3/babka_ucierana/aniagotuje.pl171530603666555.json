{"meta_description": "Najlepsza babka piaskowa, która zawsze wychodzi. Przepis jest sprawdzony i niezawodny. To pyszna i wilgotna babka piaskowa cytrynowa, którą upieczesz na oleju. Babka to proste ciasto ucierane na każda okazję.", "title": "Babka piaskowa", "content": "Babka piaskowa , która zawsze wychodzi.. A do tego jest bardzo prosta i szybka do zrobienia. To pyszny przepis na niezawodne ciasto ucierane na oleju. Możesz do niego dodać sok z cytryny, kakao lub parzoną kawę! Szklanka ma u mnie pojemność 250 ml.   Kalorie policzone zostały bez dodatku lukru.  Jajka wyjmij wcześniej z lodówki. Do zrobienia babki użyłam głębokiej, okrągłej formy z kominem o pojemności 2 litrów. Do przygotowania formy do pieczenia potrzebujesz odrobinę masła lub oliwy, by wsmarować od wewnątrz formę oraz 2 łyżki bułki tartej lub wiórków kokosowych do obsypania od wewnątrz formy. Babka piaskowa jest niezwykle uniwersalnym ciastem, które można piec na każdą okazję. Babka świetnie smakuje bez żadnych dodatków. Polecam jedna dodać do ciasta sok z cytryny lub pomarańczy i startą skórę z wybranego cytrusa.  W mniejszej misce umieść razem sypkie składniki (bez cukru). Będzie to szklanka mąki pszennej tortowej, czyli około 170 gramów (przyjmuje się, że szklanka mąki waży około 150 - 160 gramów. Jest to jednak niepełna szklanka przesianej mąki, więc podaję zawsze dokładną wagę mąki jaką używam do danego przepisu), szklanka skrobi ziemniaczanej oraz 2 łyżeczki proszku do pieczenia. Składniki sypkie bardzo dokładnie wymieszaj. Możesz to zrobić zwykłą łyżką lub trzepaczką ręczną do wypieków. W dużej, metalowej lub szklanej misce umieść około 3/4 drobnego cukru, czyli około 190 g cukru i wbij pięć średniej wielkości jajek. Cukier zwykły możesz zamienić na trzcinowy lub brązowy.Jajka z cukrem ubijaj mikserem na najwyższych obrotach przez minimum trzy minuty. To bardzo ważny etap. Słodka masa jajeczna powinna zamienić się w jasny puch. Cukier powinien całkowicie rozpuścić się w puchu jajecznym.Zmniejsz moc miksera. Do puchu jajecznego wlewaj cienką strużką olej roślinny: rzepakowy, ryżowy lub z pestek winogron. Po dodaniu oleju do puchu, wyłącz mikser. Wsyp mieszankę składników sypkich i wymieszaj ciasto z użyciem łyżki lub trzepaczki kuchennej.Po wymieszaniu ciasto jest już gotowe do przełożenia do formy. Ja jednak umyłam jeszcze i wyszorowałam dokładnie jedną cytrynę. Otarłam z niej skórkę i wycisnęłam sok. Sok oraz skórkę z cytryny dodałam jeszcze do ciasta.Do upieczenia babki piaskowej użyłam głębokiej, okrągłej formy z kominem o pojemności 2 litrów. Foremkę wysmaruj od środka resztkami oleju lub masłem i obsyp wiórkami kokosowymi lub bułką tartą.Delikatnie wymieszane ciasto przelej do formy. Formę z babką piaskową umieść w piekarniku nagrzanym do 175 stopni (grzanie góra/dół). Wybierz środkową półkę. Ciasto piecz do 55 minut. Po około 45 minutach sprawdź czy ciasto jest już upieczone. Ostrożnie uchyl drzwi piekarnika i wbij w ciasto drewniany patyczek do szaszłyków. Jeśli po wyjęciu patyczek jest suchy, to znaczy, że ciasto jest już upieczone. Po upieczeniu lekko uchyl drzwi piekarnika. Po 10 minutach otwórz drzwi i wyjmij ciasto z pieca. Babki polecam wyjmować z foremek jeszcze ciepłe. Ostrożnie wyjmij babkę z formy i przełóż ciasto na kratkę do przestudzenia. Po przestudzeniu ciasto babkę piaskową możesz pokryć domowym lukrem. Polecam lukier cytrynowy", "url": "https://aniagotuje.pl/przepis/babka-piaskowa", "category": "lubuskie", "sub_category": "Wyroby piekarnicze i cukiernicze", "phrase": "Babka ucierana"}