{"meta_description": "", "title": "Babka ucierana", "content": "Jedna z lepszych jakie jadłam. Przepis na tę babkę znalazłam w książce „Kuchnia polska” z 1982 roku. Mąkę pszenną, mąkę ziemniaczaną i proszek do pieczenia przesiewamy przez sito. Formę do babki ( podstawa o średnicy 11cm, zaś góra 23 cm ) natłuszczamy i obsypujemy bułką tartą – nadmiar bułki wytrzepujemy z formy. Następnie dodajemy żółtka, cukier, cukier waniliowy, pastę waniliową i śmietanę – całość ucieramy do czasu, aż składniki połączą się ( jeśli miksujemy mikserem, to należy pamiętać, że obroty powinny być wolne, maksymalnie średnie, żeby za bardzo nie napowietrzyć ciasta ). Do masy dodajemy przesiane mąki i mieszamy – powstanie gęste i zwarte ciasto. W osobnej misce ubijamy na sztywną pianę białka ze szczyptą soli. Na koniec do ciasta dodajemy ubitą pianę z białek – całość delikatnie mieszamy drewnianą łyżką lub silikonową szpatułką – mieszamy aż masy dokładnie połączą się. Blachę wstawiamy do lekko nagrzanego piekarnika i pieczemy przez ok. 40 – 45 minut w 170 stopniach ( po tym czasie sprawdzamy drewnianym patyczkiem czy ciasto się upiekło ). Upieczone ciasto pozostawiamy w foremce do lekkiego wystudzenia, a dopiero potem wykładamy ciasto z formy.", "url": "https://primipiatti.pl/2019/04/15/babka-ucierana/", "category": "lubuskie", "sub_category": "Wyroby piekarnicze i cukiernicze", "phrase": "Babka ucierana"}