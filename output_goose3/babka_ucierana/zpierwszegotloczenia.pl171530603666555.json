{"meta_description": "Przepis na Babka ucierana z kremowym serkiem. Pyszna, ucierana babka z dodatkiem kremowego serka, kt&amp;oacute;ry sprawia, że jest wyjątkowo wilgotna, nawet na drugi czy…", "title": "Babka ucierana z kremowym serkiem", "content": "Pyszna, ucierana babka z dodatkiem kremowego serka, który sprawia, że jest wyjątkowo wilgotna, nawet na drugi czy trzeci dzień po upieczeniu. Obowiązkowa na wielkanocnym stole! Do jej upieczenia najlepiej użyć serka Philadelphia lub Twój smak z Piątnicy. Masło, jajka i serek powinny być w temperaturze pokojowej. Masło i cukier umieścić w misce, ucierać mikserem na wysokich obrotach aż powstanie jasna, puszysta masa (około 5 minut). Dodawać po 1 jajku, miksować do połączenia składników. Następnie na dwa razy dodać serek, zmiksować po każdym dodaniu. Dodać ekstrakt z wanilii, zmiksować. Na koniec dodać mąkę wymieszaną z proszkiem do pieczenia i delikatnie wymieszać łyżką. Ciasto przełożyć do keksówki (30cm) wyłożonej papierem do pieczenia. Piec w temperaturze 170 stopni przez około 50 minut (do suchego patyczka!). Wyciągnąć z piekarnika, odstawić do całkowitego ostudzenia. Przygotować lukier : cukier puder wsypać do szklanki, dodać gorącą wodę, wymieszać energicznie, polać ciasto. Smacznego! Jeśli wypróbowałeś ten przepis, podziel się opinią!", "url": "https://zpierwszegotloczenia.pl/przepis/babka-ucierana-z-kremowym-serkiem", "category": "lubuskie", "sub_category": "Wyroby piekarnicze i cukiernicze", "phrase": "Babka ucierana"}