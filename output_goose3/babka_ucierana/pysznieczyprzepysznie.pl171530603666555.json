{"meta_description": "", "title": "Babka ucierana • Pysznie czy przepysznie", "content": "Babka ucierana o trzech kolorach: białym, kakaowym i orzechowym. Jest niezwykle wilgotna i przepyszna. Pięknie się prezentuje na stole dzięki fantazyjnym wzorom jakie tworzą warstwy. Piekarnik nagrzać do 180*C góra- dół. Aby przygotować pastę do smarowania formy należy roztopić masło, dodać olej i mąkę. Całość wymieszać. Za pomocą pędzelka posmarować formę pastą. Wszystkie składniki powinny mieć temperaturę pokojową. Mąkę pszenną wymieszać z mąką ziemniaczaną i proszkiem do pieczenia. Całość przesiać przez sitko. Miękkie masło krótko utrzeć razem z cukrem, dodać olej i utrzeć na jasną i puszystą masę. Trwa to około 10 minut. Do masy dodawać po 1 jajku cały czas miksując (masa wygląda jak zwarzona). Na sam koniec dodać przesiane mąki z proszkiem i wymieszać tylko do połączania. Masę podzielić na 3 równe części. Do 1 dodać kakao, do 2 zmielone orzechy lub mak, 3 zostaje jasna. Do formy nakładać kolejno: jasną, kakaową i orzechową. Formę wstawić do nagrzanego do 180*C piekarnika i piec przez ok 1 godz. do suchego patyczka. Gdyby góra dość mocno się rumieniła, należy przykryć papierem do pieczenia. Babkę wyjąć z formy po lekkim przestygnięciu. Babkę posypać cukrem pudrem lub polać polewą czekoladową.", "url": "https://pysznieczyprzepysznie.pl/babka-ucierana/", "category": "lubuskie", "sub_category": "Wyroby piekarnicze i cukiernicze", "phrase": "Babka ucierana"}