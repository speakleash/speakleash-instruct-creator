{"meta_description": "„Strzeżcie się wilków w owczych skórach, faryzeuszy!” – grzmiał senator Stanisław Kogut, a sala klaskała. W minioną niedzielę w Nowym Sączu odbył się Zjazd Okręgowy Prawa i Sprawiedliwości. Zjazd miał burzliwy przebieg.", "title": "Zjazd PiS: Ujawniamy wystąpienie senatora Koguta. Mocne i szczere", "content": "Mnie można atakować jako polityka, ale od rodziny wara! (oklaski) .Wara, nikt nie ma udziałów. Proszę bardzo, kto chce może jutro przyjechać (do Stróż – przyp. red.). Dam wyniki kontroli, bilans, rachunek zysków i strat, dam wszystko, nic nie jest Koguta, a dorabianie ideologii, że on tworzył ostatnią integracyjną akademię dla dzieci i młodzieży. Tak utworzył, 400 dzieci małych przyjeżdża, w tym osoby niepełnosprawne. Co, nie pasuje komu, czy ja to wezmę do grobu? Nie! Niech przyjdą na stwardnienie rozsiane, nich zobaczą jak młodzi ludzie, którzy mają 20, 40 lat umierają i nie ma ratunku dla nich. Nich przyjdą na hospicja domowe dla dzieci, dla dorosłych. Niech przyjdą na hospicjum do Chrystusa Króla, gdzie ludzie umierają, może wtedy spadną na ziemię. Może pomyślą, że dziś jestem, a jutro mnie może nie być! (oklaski). I, Państwo Drodzy, naprawdę chciałem wszystkim podziękować, bo wiele się udało. I tu w mieście, przecież wygraliśmy po raz pierwszy zdecydowanie jako Prawo i Sprawiedliwość. Mamy prezydenta naszego, mamy starostę naszego, z PiS-u, cały zarząd pisowski, jak chodzi o powiat nowosądecki.  Państwo Drodzy, czy ktoś zapomniał o Karpackim Oddziale? Ile to było walki, ile to było brutalnych interwencji, żeby Karpacki Oddział Straży Granicznej wrócił do Nowego Sącza, żeby były z powrotem placówki i filie. Teraz rozpoczął się z problem dyspozytorni (pogotowia ratunkowego – przyp. red.) w Nowym Sączu. Bo jak Grad (poseł Aleksander Grad – przyp. red.) przenosił do Tarnowa, to nikt rąk nie podniósł. I my teraz musimy walczyć. Jest naprawdę negatywne stanowisko ministra Toporkiewicza i pana Radziwiłła (Konstanty Radziwiłł, minister zdrowia - przyp. red.), że w Małopolsce powinno być jedne pogotowie ratunkowe, w Krakowie. I w związku z tym rozpoczną się boje o to, Drodzy Państwo, żeby to pogotowie, my musimy wszyscy walczyć, wróciło do Nowego Sącza. Wiele kpin było, wywiadów na temat linii Podłęże – Piekiełko. Jest senator Hamerski, Państwo Drodzy, linia będzie! (oklaski). Niektórzy podważali, w wywiadach w RTK, że tak ale tylko na Kraków, tylko pamiętajmy, że linia Podłęże – Piekiełko to jest połączenie północy Europy ze wschodem Europy. To jest kanał, linia Podłęże - Piekiełko to jest kanał! Następna sprawa, trzeba będzie walczyć o „Sądeczankę”. Są ogłoszone przetargi na koncepcję. Będzie pięć wariantów, zostanie wybrany jeden. Pewnie, że pewna część pójdzie po starej drodze, a część będzie budowana na nowo. Na to jest czasu 38 miesięcy. To zostanie naprawdę rozstrzygnięte. Państwo Drodzy, te siwe włosy nie wzięły się z tego, że tutaj wszystko było sielanką. Nie było sielanką. Nawet i w Sączu na wyborach prezydenckich przychodzi telefon z komendy policji. Panowie mówią: „zgłosi się pan”. Ja mówię: „po co?”. „Ano po to, że z pańskiego pisowskiego komputera zostały wysłane ataki na Handzla” (Ludomir Handzel, kandydował na prezydenta Nowego Sącza - przyp. red.). Ja mówię: „panowie, to jest niemożliwe!”. Jakoś wybroniłem Prawo i Sprawiedliwość, ale takie rzeczy, Państwo Drodzy, miały miejsce. Ja naprawdę chciałem serdecznie podziękować wszystkim parlamentarzystom, wszystkim, bez wyjątku, za to, że broniliśmy tego całego okręgu numer 14. Serdecznie dziękuję wam wszystkim.  Świat się, Drodzy Państwo, nie wali. Ja senatorem zostaję, będę współpracował z każdym. Też powinna sprawa być jasno, że kto jest szefem zarządu okręgu powinien być w komitecie wykonawczym i politycznym, bo, Drodzy Państwo okazuje się tak, że jak była lista poselska, ja się nie żalę, ale Państwo Drodzy zanim doszło, że ośmiu naszych kandydatów zdobyło mandaty, to jeździłem do pana Brudzińskiego (wicemarszałek Sejmu Joachim Brudziński - przyp. red.), z komitetu wykonawczego, przewodniczącego, chyba z osiem razy, zanim lista została ustalona. Bo były tak podawane nazwiska, że ja nawet tych nazwisk nie znałem. I dlatego, Państwo Drodzy, chciałem dzisiaj podziękować, nie atakując nikogo, tylko, Państwo Drodzy, jak ktoś jest w PiS-e, to jest w PiS-ie. Jak ktoś jest w Solidarności, to jest w Solidarności. I naprawdę, życzę wszystkiego najlepszego mojemu następcy, bo w zarządzie okręgowym na pewno będę jako parlamentarzysta i czas pokaże, Drodzy Państwo, kto miał rację.  Mnie tylko zabolały te fałszywe, wysyłane sms-y. Powiem tak, jest tu na sali pani Marta Mordarska (dyrektor PFRON w Krakowie – przyp. red.). Był ogłoszony konkurs, żebyście mieli sedno sprawy, jaka jest perfidia, jaki jest fałsz i obłuda niektórych ludzi. Był ogłoszony przetarg na zakupy samochodów na dowóz osób niepełnosprawnych. W całej Polsce, każdy mógł się zgłosić. Myśmy się zgłosili jako fundacja, 600 stowarzyszeń, fundacji wygrało te samochody, bo tam dopłacić trzeba było 50 procent do tego samochodu. Z powiatu sądeckiego otrzymała także Lipnica i otrzymał Stary Sącz. Jeszcze dobrze to się nie zakończyło, bo nie jest podpisane porozumienie, a już różne sms-y , wysyłane mejle, że to korupcja, że pani Mordarska, co pani Mordarska, jak to Warszawa dawała! Takie rzeczy się, Drodzy Państwa, działy i naprawdę ja uznaję ludzi takich, że jak masz mi coś powiedzieć, to przyjdź i powiedz mi w oczy, a nie udawaj świętego, nie bądź u Koguta na etacie, nie lataj do PO, i nie udawaj żeś jest wielkim pisowcem, bo nie jesteś wielkim pisowcem! (oklaski).   I Państwo Drodzy, powiem tak: mnie rodzice uczyli, że na nienawiść odpłaca się sercem. Od tego momentu nie pamiętam nic nikomu. I się modlę za wszystkich wrogów, żeby przyszło opamiętanie. Mamy dzisiaj niedzielę Chrystusa Króla, w związku z tym wszyscy zawierzyliśmy się Chrystusowi Królowi, wszystkim wybaczam. Nawet tym, którzy wbijali mi nóż w serce, wybaczam.   Będę się modlił za nich wszystkich o zdrowie i naprawdę czasem o opamiętanie, bo jeżeli ze mną tak zrobiono, to z każdym następnym tak będą robić. To wszystko była przygrywka pod wybory i to trzeba jasna powiedzieć. Dziękuję i przepraszam, jeżeli emocjonalnie mówiłem… (oklaski).", "url": "https://sadeczanin.info/wiadomo%C5%9Bci/zjazd-pis-ujawniamy-wyst%C4%85pienie-senatora-koguta-mocne-i-szczere?page=0%2C2&page%3D0=1", "category": "mazowieckie", "sub_category": "Mięso świeże oraz produkty mięsne", "phrase": "Kogutki z Radziwiłłowa"}