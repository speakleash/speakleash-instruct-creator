{"meta_description": "Produkt wpisany na listę produktów tradycyjnych w dniu 2009-12-21\nW kategorii Produkty mięsne\nW województwie woj. mazowieckim", "title": "Kogutki z Radziwiłłowa - - Portal Gov.pl", "content": "Charakterystyczny dla tuszki kury zielononóżki kuropatwianej, kolor biały lub jasnożółty na zewnątrz, różowy do ciemnoróżowego wewnątrz. Skóra biała, u starszych sztuk lekko żółtawa, mięso od jasno-różowego do ciemno-różowego. Tuszki kur zielononóżek charakteryzują się najmniejszym otłuszczeniem tuszki oraz najniższą zawartością tłuszczu surowego w mięśniach piersiowych i mięśniach nóg w porównaniu do innych ras kur. W środkowej Polsce w XIX wieku utrzymywano dużo inwentarza żywego „kur, gęsi, kaczek, indyków (…) hodowane zwierzęta i drób zaspokajały w całości niskie wymagania konsumpcyjne” (T. Sobczak „Konsumpcja żywnościowa chłopska w królestwie Polskim w 2 połowie XIX i w początkach XX w.”, Warszawa 1986). „Drobiu chowano dość dużo; spożywano zwłaszcza kury (…) W wypadkach (…) choroby, ewentualnie w pierwszym etapie rekonwalescencji przygotowywano specjalną dietę. Podstawą był rosół i mięso z kurczaka lub kury” (B. Baranowski ”Życie codzienne wsi między Wartą a Pilicą w XIX w.”, Warszawa 1969). „Jadło weselne było (…) obfite, dość urozmaicone. W XIX w. podawano na stół mięso wołowe, drób, flaki,” (J. P. Dekowski „Z badań nad pożywieniem ludu łęczyckiego” w Prace i Materiały Muzeum Archeologicznego i Etnograficznego w Łodzi. Seria Etnograficzna Nr 8, Łódź 1964). Wśród kur hodowanych w Polsce przeważał typ zbliżony do kur wybrzeży morza Śródziemnego. W początkach XX wieku „doceniając wartość wspomnianych kur, polscy hodowcy wyprodukowali na tem podłożu rasy krajowe, do których w pierwszym rzędzie należą zielononóżki polskie (…) Zielononóżki są rasą miejscową polską”", "url": "https://www.gov.pl/web/rolnictwo/kogutki-z-radziwillowa", "category": "mazowieckie", "sub_category": "Mięso świeże oraz produkty mięsne", "phrase": "Kogutki z Radziwiłłowa"}