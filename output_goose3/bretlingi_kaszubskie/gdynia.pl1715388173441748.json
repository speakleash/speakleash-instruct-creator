{"meta_description": "W ubiegłym roku, wśród laureatów konkursu Bursztynowy Laur Marszałka Województwa Pomorskiego znalazły się Kaszubskie Bretlingi, produkowane przez Stowarzyszenie Dziedzictwo Kulturowe Szlakiem Północy z Gdyni. Kto zdobędzie laury w tegorocznej edycji? Rusza właśnie konkurs, promujący produkty kulinarne z całego regionu. Zgłoszenia można nadsyłać do 28 kwietnia.", "title": "Produkty regionalne na start! Rusza konkurs o Bursztynowy Laur", "content": "W ubiegłym roku, wśród laureatów konkursu Bursztynowy Laur Marszałka Województwa Pomorskiego znalazły się Kaszubskie Bretlingi, produkowane przez Stowarzyszenie Dziedzictwo Kulturowe Szlakiem Północy z Gdyni. Kto zdobędzie laury w tegorocznej edycji? Rusza właśnie konkurs, promujący produkty kulinarne z całego regionu. Zgłoszenia można nadsyłać do 28 kwietnia. To już 11. edycja konkursu Bursztynowy Laur Marszałka Województwa Pomorskiego. Jego celem jest promocja kulinarnych produktów regionalnych. Udział w nim mogą wziąć zarówno producenci żywności, jak i gospodarstwa rolne oraz agroturystyczne, a także restauratorzy. Ponadto: szkoły gastronomiczne oraz koła gospodyń wiejskich. Na laur mogą liczyć produkty wytwarzane z poszanowaniem regionalnych tradycji lub przy wykorzystaniu lokalnych składników. Wyjątkowe produkty kulinarne stanowią o kulinarnym dziedzictwie regionu, o jego bogactwie i różnorodności. Dodaje, że ta rywalizacja to wyjątkowa okazja do promocji specyficznych dla naszego regionu produktów kulinarnych i budowy marki pomorskiej żywności. • produkty pochodzenia zwierzęcego, w tym produkty i przetwory: mięsne, mleczne i miody, • produkty pochodzenia roślinnego, w tym przetwory: owocowe, warzywne, z grzybami, • napoje, w tym: alkoholowe i bezalkoholowe, • inne produkty, w szczególności łączące surowce roślinne ze zwierzęcymi. Jest też kategoria dla produktów łączących surowce zwierzęce z roślinnymi. Skoro to konkurs, to są przewidziane również nagrody. Za zajęcie pierwszego miejsca, oprócz statuetki Bursztynowego Lauru, zwycięzca otrzyma 1000 zł. A każdy producent zakwalifikowany do finału otrzyma 400 zł. W pierwszym etapie konkursu komisja wybierze 30 produktów, które zostaną zakwalifikowane do finału. Formularz zgłoszeniowy, bez produktu, należy nadesłać do 28 kwietnia. Można to zrobić pocztą tradycyjną na adres Departamentu Środowiska i Rolnictwa UMWP, pocztą elektroniczną na adres dros@pomorskie.eu lub złożyć go osobiście w sekretariacie departamentu. Przypomnijmy: w ubiegłym roku, w kategorii przeznaczonej dla produktów pochodzenia zwierzęcego, w tym przetworów mięsnych, rybnych, mlecznych i miodów, zwyciężyły Kaszubskie Bretlingi, produkowane przez Stowarzyszenie Dziedzictwo Kulturowe Szlakiem Północy z Gdyni. Czym jest ten przysmak? Bretling to nic innego jak szprot bałtycki. W wersji nagrodzonej w konkursie ryby panieruje się w mące. Następnie, w wysokiej temperaturze, krótko smaży się na głębokim tłuszczu. Przysmak podaje się na ciepło, a najlepiej smakują skropione sokiem z cytryny lub z sosem majonezowo-chrzanowym. Przekąska ta znana jest w pomorskich barach i restauracjach przynajmniej od lat 70. ubiegłego stulecia. Inspiracją do powstania tej potrawy, były popularne w Śródziemnomorzu małe, suszone rybki, powszechnie wykorzystywane jako szybka przekąska. Bretlingi są do nich podobne. Różnica polega na tym, że są one smażone, a nie suszone. W maju 2021 roku przysmak ten został wpisany przez Ministerstwo Rolnictwa i Rozwoju Wsi na Listę Produktów Tradycyjnych.", "url": "https://www.gdynia.pl/mieszkaniec/co-nowego,2774/produkty-regionalne-na-start-rusza-konkurs-o-bursztynowy-laur,572196", "category": "pomorskie", "sub_category": "Produkty rybołówstwa, w tym ryby ", "phrase": "Bretlingi kaszubskie"}