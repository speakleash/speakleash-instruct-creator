{"meta_description": "", "title": "Kaszubska zupa bańtkowa trafiła na listę produktów regionalnych - przepis to prawdziwy lokalny skarb", "content": "Dobra pochodzące z różnych województw zaczynają być coraz bardziej doceniane, m.in. dzięki liście produktów regionalnych. Na Podhalu królują oscypki i bryndza, na Śląsku mięsne przysmaki, z kolei nad morzem ryby. Warto podkreślić, że ostatnim daniem, które zapisało się na kartach tradycyjnych dań jest kaszubska zupa bańtkowa. Lista produktów regionalnych powiększyła się o rarytas rodem z Kaszub Na liście produktów regionalnych, uchwalanej przez Ministerstwo Rolnictwa i Rozwoju Wsi, znaleźć można wiele smacznych dań, wypieków, trunków i lokalnych specjałów. 5 stycznia 2023 roku wpisana została na nią także kaszubska zupa bańtkowa, która jest tam przygotowywana od pokoleń. Ostatnia inicjatywa to pomysł Stowarzyszenia Dziedzictwa Kulturowego Szlakiem Północy. Jak wyjaśnia prezes stowarzyszenia Elżbieta Szwedko: Lokalny rarytas wyróżnia się ciekawym smakiem i głębokim aromatem. Kaszubska zupa bańtkowa przyrządzana jest na bazie świeżych, młodych fląder zwanych właśnie bańtkami. Ryby te, choć ościste, są w tamtejszej kuchni bardzo cenione. Jak uważają kaszubskie gospodynie, kluczem do sukcesu są małych rozmiarów flądry, spora porcja ziemniaków oraz receptura przekazywana z pokolenia na pokolenie. • Zaczynamy od umycia i przygotowania ryby oraz obrania i pokrojenia warzyw. • Do dużego garnka wlewamy wodę, dodajemy całą włoszczyznę, przyprawy i cebulę. Gotujemy, aż wszystkie warzywa zrobią się miękkie. Po tym czasie odcedzamy wywar i dodajemy tuszki flądry. • Warzywa z wywaru drobno kroimy, dodajemy do garnka razem z poszatkowaną natką i koperkiem. Zupę gotujemy kolejne 10 minut. • Następnie przelewamy do talerzy z ugotowanymi ziemniakami i zieleniną i kawałkami ryby. • Wskazówka: zupę można dodatkowo zabielić, warto jednak pamiętać, by wcześniej zahartować nabiał.", "url": "https://haps.pl/Haps/7,167251,29428539,kaszubska-zupa-bantkowa-wpisana-na-liste-produktow-regionalnych.html", "category": "pomorskie", "sub_category": "Produkty rybołówstwa, w tym ryby ", "phrase": "Bretlingi kaszubskie"}