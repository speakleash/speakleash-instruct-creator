{"meta_description": "", "title": "Wakacyjne wydarzenia na Targowisku Miejskim we Władysławowie (ul. Morska)", "content": "Kaszubskie smaki, regionalne rękodzieło i muzyka - to wszystko, już kolejny rok, oferuje Targowisko Miejskie we Władysławowie. Zajrzyj na stoiska, zapoznaj się z ofertą wystawców, a na pewno znajdziesz coś dla siebie. Może haftowana koszulka dla kuzynki na pamiątkę z wakacji, a dla cioci słoik miodu? Naszyjnik z bursztynem zimą przypomni słoneczne nadmorskie chwile. Rybne przysmaki na mniejszy i większy głód, a na deser lody. A to wszystko tutejsze, nasze, wykonane z gustem i smakiem. Przechadając się po targowisku, posłuchasz też ciekawych opowieści o produktach i o kaszubskich tradycjach, wystarczy zagadnąć sprzedawcę. Zerknij na kalendarz wydarzeń i wybierz coś interesującego: koncert szantowy, pokaz kulinarny czy warsztaty dla dzieci i konkurs wiedzy o regionie, oczywiście z nagrodami. Smacznie, ciekawie i wesoło. Na wszystkie wydarzenia wstęp bezpłatny. 8.07 Muzyczna Biesiada z Kaszubską Tabaką, 17:00 – koncerty zespołów kaszubskich Plesta i Bliza, zbiórka charytatywna dla Wojtusia, warsztaty, konkursy z nagrodami 15.07 Wakacyjny Dzień Dziecka w Nadmorskim Klimacie, 16:00 – warsztaty żeglarskie, edukacyjne, pokazy i degustacje, cyrkowe animacje, stoisko medyczne i konkursy z nagrodami (ilość miejsc ograniczona), 20:30 – koncert zespołu Kubryk 13.08 Smak i Muzyka, 18:00 – koncert zespołu Kubryk Krzysztof Piechota – Duet, pokaz sztuki kulinarnej – A. Ławniczak i kaszubskie bretlingi Stoiska czynne codziennie w godz. 11:00 – 21:00 (od 1.07 do 31.08)", "url": "https://wladyslawowo.pl/wiadomosci/1/wiadomosc/222142/wakacyjne_wydarzenia_na_targowisku_miejskim_we_wladyslawowie_ul_", "category": "pomorskie", "sub_category": "Produkty rybołówstwa, w tym ryby ", "phrase": "Bretlingi kaszubskie"}