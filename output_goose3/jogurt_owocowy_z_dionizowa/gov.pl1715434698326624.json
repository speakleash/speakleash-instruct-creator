{"meta_description": "W dniu 21 lipca 2020 roku na Listę Produktów Tradycyjnych został wpisany w kategorii: Sery i inne produkty mleczne „Jogurt owocowy z Dionizowa” .", "title": "Jogurt owocowy z Dionizowa - - Portal Gov.pl", "content": "Gęsty, jednolity płyn o barwie od jasnoróżowej do fioletowej Smak i zapach  Kwaśny, aromatyczny, orzeźwiający, z wyraźnym posmakiem owoców     Tradycja, pochodzenie oraz historia produktu rolnego, środka spożywczego lub napoju spirytusowego Produkty mleczne znane są od najstarszych dziejów w rożnych częściach świata. W Polsce do najbardziej rozpowszechnionych wyrobów pozyskiwanych z mleka zaliczyć można jogurt oraz kefir. Jogurt uważany jest za jeden z najzdrowszych produktów mlecznych. Od setek lat wytwarzany był przez wiejską ludność z zagęszczonego, przez długotrwałe gotowanie mleka. Dionizów to niewielka miejscowość leżąca w województwie łódzkim, nieopodal Zduńskiej Woli. Tereny te należały wcześniej do województwa kaliskiego (…) „Byłe województwo Kaliskie stanowiło część Wielkopolski, prowincji, która za Piastów już (wedle Bandtkiego) nadała imię Polski całemu królestwu. Słynęła postępem w rolnictwie mając niemałe obszary gruntów żyznych” – Oskar Kolberg „Dzieła wszystkie” tom 23 Kaliskie, Kraków 1890, s.1. Na obszarze tym hodowano duże ilości krów co przyczyniło się do szerokiej produkcji wyrobów mleczarskich. W okolicach Dionizowa jogurt produkowano ręcznie w oparciu o tradycje zaczerpnięte z działalności w XIX i XX wieku, folwarków klucza Wisławice (w skład, którego wchodziła miejscowość Dionizów). Jogurt wytwarzano z mleka pasteryzowanego. Po zaszczepieniu kulturami bakterii jogurtowych, mleko dojrzewało, a następnie dodawano owoce miękkie pozyskiwane z przydomowych sadów i ogrodów: wiśnie, maliny, porzeczki i truskawki. Jakość i wyjątkowy smak jogurtu owocowego z Dionizowa były wielokrotnie wyróżniane podczas regionalnych konkursów kulinarnych, m.in. nagrodą Tygiel Smaku.", "url": "https://www.gov.pl/web/rolnictwo/jogurt-owocowy-z-dionizowa", "category": "łódzkie", "sub_category": "Sery i inne produkty mleczne", "phrase": "Jogurt owocowy z Dionizowa"}