{"meta_description": "Niemal każdy zakątek Polski kryje w sobie kulinarne specjały, które zachwycają nie tylko lokalnych mieszkańców. Do nieco zapomnianych przysmaków", "title": "Tylko jedna gmina w Polsce może ją robić. Ten regionalny przepis to mistrzostwo", "content": " • Co to jest kiszka szwedzka? Skąd pochodzi kiszka szwedzka? Chociaż nazwa na to wskazuje, produkt ten wcale nie przybył do nas ze Skandynawii. Przysmak ten powstał w miejscowości Szwecja, która położona jest w pobliżu Wałcza (województwo zachodniopomorskie), która zasłynęła z uprawy ziemniaków. Nic więc dziwnego, że mieszkańcy wykorzystywali je do stworzenia regionalnego dania. Ta tania i pyszna potrawa przetrwała do dziś, sprawdź, z czego robi się kiszkę szwedzką. Sprawdź także: Ma pyszny, wyrazisty smak. Zalecana przy nadciśnieniu i reumatyzmie. Kto powinien jeść doradę? Co to jest kiszka szwedzka? Kiszka szwedzka wyglądem przypomina znaną nam wszystkim kiełbasę, jednak w odróżnieniu od niej w większości składa się z ziemniaków. Nie jest jednak daniem wegetariańskim, ponieważ znajdziemy w niej podsmażony boczek. Przede wszystkim królują tu jednak tarte ziemniaki, ugotowane, jak i surowe. W niektórych przepisach dodaje się również jajko, majeranek czy cynamon. Wymiennie używa się także kaszy manny i kaszy jęczmiennej. Danie było niegdyś bardzo powszechne, w szczególności wśród mieszkańców Szwecji, przede wszystkim ze względu na łatwą dostępność składników, które dodatkowo były względnie tanie. Warto dodać, że kiszka szwedzka została wpisana na Listę produktów tradycyjnych Ministerstwa Rolnictwa i Rozwoju Wsi, co miało miejsce w 2012 roku. Jeżeli marzy ci się spróbowanie oryginalnej kiszki, wybierz się na wycieczkę do polskiej Szwecji, podczas czerwcowego festynu Świętojanki, każdy uczestnik ma możliwość skosztowania tego oryginalnego przysmaku. Zacznij od umycia i obrania ziemniaków. Kilogram ugotuj i pozostaw do wystygnięcia. Następnie pięć kilogramów zetrzyj na tarce o drobnych oczkach, zetrzyj również ugotowanie ziemniaki. Oba rodzaje boczku pokrój w drobną kostkę i podsmaż. Dodaj również drobno poszatkowaną cebulę i smaż, aż się zarumieni. W tradycyjnym przepisie zaleca się dodanie kaszy manny, aby masa lepiej się łączyła. Warto dodać również sól do smaku. Wszystkie składniki należy wymieszać i nafaszerować nimi jelita. Kiszki gotuj w płaskim garnku przez 10 minut. Danie można podawać zarówno w wersji na ciepło, jak i na zimno. Mizerię rób tylko w ten sposób. Nie będzie wodnista, posmakuje każdemu » Mleko ziemniaczane będzie hitem najbliższych lat? Możesz zrobić je w domu » Dodaj do wody dwa składniki. Otrzymasz najlepszy napój na kaca »", "url": "https://smaker.pl/informacje-tylko-jedna-polska-gmina-ma-prawa-do-jej-produkcji-jak-zrobic-kiszke-szwedzka,1970180,a,.html", "category": "zachodniopomorskie", "sub_category": "Gotowe dania i potrawy", "phrase": "Kiszka szwedzka"}