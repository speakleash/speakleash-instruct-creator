{"meta_description": "W powiecie wałeckim można odwiedzić liczącą 910 mieszkańców (2011) wieś o identycznej nazwie jak jeden z krajów europejskich. Wieś nazwano tak w XVI w. na cześć króla Zygmunta III...", "title": "Szwecja – woj. zachodniopomorskie", "content": "W powiecie wałeckim można odwiedzić liczącą 910 mieszkańców (2011) wieś o identycznej nazwie jak jeden z krajów europejskich. Wieś nazwano tak w XVI w. na cześć króla Zygmunta III Wazy, który nosił m.in. tytuł króla Szwecji. Poza tym jednak wieś nie ma żadnego związku ze Skandynawią. Słynie za to z regionalnego dania znanego jako kiszka szwedzka. W powiecie jarosławskim można napotkać mającą 1424 mieszkańców (2011) wieś Rudołowice, której część nosi natychmiast rozpoznawalną nazwę Betlejem. Przysiółek powstał dzięki osadnikom ze wsi Jodłówka, którzy wznieśli tu drewniany budynek, który – zapewne przez skojarzenie z biblijną stajenką – nazwano Betlejem. Co ciekawe, w całej Polsce aż 9 wsi ma część o takiej nazwie. Znajdują się one w województwach małopolskim, podkarpackim, pomorskim i świętokrzyskim. Tę część Wielkiej Brytanii można odwiedzić w powiecie nakielskim. W 2011 r. wieś miała 288 mieszkańców. Nazwa wsi wskazuje prawdopodobnie na pochodzenie osadników, którzy sprowadzili się tu w XVIII w. Jako ciekawostkę można podać, że w okolicy znajduje się także wieś o nazwie Ameryczka. To nieduże europejskie państwo o burzliwej historii można znaleźć w powiecie nakielskim. W 2011 r. w miejscowości zamieszkiwało 430 osób. Pochodzenie nazwy wsi nie jest pewne, jednak można przypuszczać, że nawiązuje do nazwy ptaka – kosa. Turysta, który tu dotrze, może obejrzeć m.in. nieczynny cmentarz ewangelicki. Wsi o nazwie Kosowo jest zresztą więcej – m.in. w woj. pomorskim, wielkopolskim i zachodniopomorskim.", "url": "https://gazetalubuska.pl/gdzie-sa-rzym-paryz-i-wenecja-w-polsce-te-miejscowosci-znajdziesz-w-naszym-kraju-gdzie-sa-zlokalizowane/gh/c7-15192866/2", "category": "zachodniopomorskie", "sub_category": "Gotowe dania i potrawy", "phrase": "Kiszka szwedzka"}