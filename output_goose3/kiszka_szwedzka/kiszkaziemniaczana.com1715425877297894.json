{"meta_description": "Zobacz jak z pomocą kilku składników można zamienić \"zwykłe\" danie z klopsikami, w danie pokazowe. Zaskocz domowników.", "title": "Klopsiki z Ikei z twistem", "content": " • None Najpierw przygotuj klopsiki. W tym celu zmieszaj wszystkie składniki ze sobą: mięso, bardzo drobno pokrojona cebula (można ją wcześniej odrobinę podsmażyć do zeszklenia), bułka (wcześniej namoczona przez chwilę w mleku i odciśnięta), wyciśnięty ząbek czosnku, majonez i przyprawy. Jeśli masa jest zbyt luźna, można dosypać trochę bułki tartej. Całość wyrabiaj przez chwilę dłonią, aby składniki dobrze się połączyły. Teraz przygotuj niewielkie klopsiki. Gdyby masa kleiła się do dłoni, możesz je uprzednio zwilżyć wodą. Gotowe odkładaj na talerz. • None Na dużej patelni rozgrzej odrobinę oleju roślinnego i obsmaż klopsiki ze wszystkich stron. Nie muszą być całkowicie usmażone. Następnie zalej je gorącym bulionem. Jeśli nie jest zbyt słony – dodaj 1 łyżkę sosu sojowego. Duś pod przykrywką, na niewielkim ogniu przez 15 minut. Po tym czasie dodaj musztardę i rozrobioną w niewielkiej ilości wody mąkę. Uważaj, żeby nie było grudek. Sos powinien się ładnie zagęścić. Jeśli tak się nie stało, pogotuj go jeszcze chwilę bez pokrywki, bądź dodaj jeszcze ciut więcej mąki. • None I wydajemy. Ja lubię to danie z tłuczonymi ziemniakami i prostą surówką z mieszanki sałat i oliwy. Pulpeciki polej na talerzu sosem, następnie mlekiem kokosowym – wystarczy dwie łyżki na porcję. Jeśli lubisz, możesz dodać więcej. Następnie posyp tartą skórką z cytryny. Pamiętaj żeby użyć ekologicznego owocu – wcześniej sparzonego. Teraz czas na granata – rozsyp ziarenka wokół i na samą górę dodaj porwane zioła.", "url": "https://www.kiszkaziemniaczana.com/klopsiki-z-ikei-z-twistem/", "category": "zachodniopomorskie", "sub_category": "Gotowe dania i potrawy", "phrase": "Kiszka szwedzka"}