{"meta_description": "Ma swoje święto w Supraślu na Podlasiu, gdzie w okolicach maja odbywają się Mistrzostwa Świata w pieczeniu kiszki ziemniaczanej. Okazuje się, że kultowy przysmak Podlasia ma swoją lokalną odmianę na lubelskim Polesiu. W karcie restauracji Hotelu Drob w Urszulinie debiutuje poleska kiszka ziemniaczana. Jeszcze lepsza od podlaskiej.", "title": "Gdzie na niedzielny obiad? W menu hotelowej restauracji debiutuje kiszka ziemniaczana", "content": "Wykonanie: surowe ziemniaki zetrzeć na małych oczkach, odcisnąć sok do osobnego naczynia. Kiedy się ustoi, zlać wodę, a skrobię, która zebrała się na dnie, dodać do masy ziemniaczanej. Boczek pokroić, podsmażyć razem z cebulą pokrojoną w kostkę. Jajka dodać do startych ziemniaków, wymieszać, dodać podsmażony boczek z cebulą. Doprawić do smaku solą i pieprzem. Napełnić kiszkę masą ziemniaczaną. Piec w piekarniku w 180° przez 1,5 godziny. Całość najlepiej smakuje na drugi dzień, podsmażona na patelni na złoto. Sekret jej wyrobu przekazywany jest z pokolenia na pokolenie. – Liczą się składniki, ale jeszcze bardziej proporcje. Kartofielnaja kołbasa tym się różni od podlaskiej kiszki ziemniaczanej, że surowe ziemniaki kroi się w drobną kostkę, a nie ściera na tarce – tłumaczyła mi dr Maria Góralczyk z Warszawy, tłumaczka i pasjonatka rosyjskiej kuchni. Jak się robi ten przysmak? Obrane ziemniaki kroi się w bardzo drobną kostkę. Miesza z cebulą startą na tarce, dodaje mięso wieprzowe pokrojone w kostkę, doprawia zmielonym listkiem laurowym, gałką muszkatołową, pieprzem i solą. Po napełnieniu jelit kiełbaski gotuje się w wodzie, po zaparzeniu w gorącej wodzie podsmaża na smalcu. Najlepiej smakują z kiszonym ogórkiem, ale także z sosem cebulowym. Przy wejściu do restauracji Hotelu Drob w Urszulinie pojawiła się ostatnio rzeźba św. Franciszka, skrytego w pniu ogromnego drzewa. Św. Franciszka wyrzeźbił dla nas Sylwester Sowa z Włodawy, ze Stowarzyszenia Twórców Kultury Nadbużańskiej we Włodawie. – Wokół hotelu i restauracji mamy rozległy ogród z ciekawymi założeniami. Od lat myślałem o dużej kapliczce. I o św. Franciszku, który jest patronem ekologii. A ponieważ staramy się gotować ekologicznie, to pojawił się św. Franciszek. Stoi dopiero miesiąc, ale ludzie już mówią, że przynosi szczęście. Ja głęboko w to wierzę – mówi Ryszard Drob. Poleska kiszka ziemniaczana to kolejne danie z kanonu poleskiej kuchni, które pojawia się w karcie restauracji. Można tu zjeść Polesiaki (pierogi z ziemniakami i skwarkami), kartacze, żydowskie pierogi kreplach z Włodawy, a nawet tatarskie pierogi z ziemniakami i jajkiem na twardo. Teraz do karty wchodzi poleska kiszka ziemniaczana. Jedliśmy poleską kiszkę ziemniaczaną w dwóch odsłonach. W całości, złocistą i chrupiącą oraz pokrojoną na kawałki i podsmażoną. Osobiście wolimy wersję całościową, ale zapewne znajdą się fani poleskiej kiszki w plasterkach. Tak czy tak farsz jest znakomity. Kiedy podpytywaliśmy panią Marię Drob o recepturę, uśmiechała się tajemniczo. Zdradza tylko, że danie było w jej rodzinie popularne i receptura na rodzinnej tradycji się opiera. Czy różni się nasza, poleska kiszka ziemniaczana od podlaskiej? Farszem, jest inaczej doprawiony, bardziej aromatyczny, zdaje się, że szefowa kuchni dodaje do farszu roztopione wiejskie masło. Z całą pewnością majeranek ustąpił innym przyprawom, których zwyczajowo używa się do wyrobu swojskiej kiełbasy. Wydaje nam się też, że wzorem knyszyńskiej kiszki ziemniaczanej i receptury Roberta Makłowicza, urszulińskie danie robi się z ziemniaków surowych i gotowanych, do farszu dodaje także zmielonego podgardla. Jedno jest pewne: nie trzeba już jechać na Podlasie, by skosztować słynnego dnia.", "url": "https://www.dziennikwschodni.pl/magazyn/poleski-przysmak,n,1000303124.html", "category": "zachodniopomorskie", "sub_category": "Gotowe dania i potrawy", "phrase": "Kiszka szwedzka"}