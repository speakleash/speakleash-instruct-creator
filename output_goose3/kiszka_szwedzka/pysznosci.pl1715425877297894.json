{"meta_description": "Nazwa tego specjału jest podwójnie myląca. Nie ma bowiem nic wspólnego ze skandynawskim krajem, a także z popularną w P…", "title": "Nazwa budzi odrazę, smak zachwyca. Przyrumieniona skórka i dobrze doprawiony farsz", "content": "Nazwa tego specjału jest podwójnie myląca. Nie ma bowiem nic wspólnego ze skandynawskim krajem, a także z popularną w Polsce wędliną z wątroby, krwi i kaszy. Nie zmienia to jednak faktu, że kiszka szwedzka zachwyca smakiem, może być świetną propozycją na grilla. Jak ją przygotować? Jej historia sięga końca XVI wieku, lokowano ją w kwietniu 1590 r. na podstawie decyzji wydanej przez hrabiego Hieronima Gostomskiego von den Schulzen – starosty wałeckiego oraz Jana i Jerzego Hornów. Niedługo później pojawili się tu pierwsi osadnicy z Pomorza, przede wszystkim chłopi narodowości niemieckiej, których podstawę diety zaczęły z czasem stanowić ziemniaki. We wsi funkcjonowała przetwarzająca je na spirytus gorzelnia, ale kartofle przerabiano też na różne smakowite potrawy. Kiszka szwedzka - co to jest? Niegdyś kiszkę wytwarzano ze startych, surowych ziemniaków, kaszy jęczmiennej i ryżu, doprawiano ją cynamonem i majerankiem. Jednak później recepturę zmodyfikowano. Obecnie potrawę, bardzo cenioną przez turystów odwiedzających Szwecję, choćby podczas odbywającego się w czerwcu festynu „Świętojanki”, przyrządza się z surowych i gotowanych ziemniaków, boczku, cebuli, kaszy manny i jajek, nie może w niej zabraknąć także odpowiednich przypraw. Kiszkę szwedzką można spożywać zarówno na ciepło, jak i na zimno, świetnie smakuje w każdej postaci. Znakomicie sprawdzi się także jako wzbogacenie jadłospisu grillowego. Do przyrządzenia kiszki szwedzkiej najlepiej nadają się ziemniaki typu C (bryza, gracja, ibis, tajfun, gustaw, cekin, jutrzenka, jurata, mazur, finezja), mączyste i zawierające szczególnie dużo skrobi, dzięki czemu danie będzie miało optymalną konsystencję oraz puszystość. Jak rozpoznać, że kartofle mają dużo skrobi? Wystarczy wykonać prosty test. Kroimy ziemniaka na pół i pocieramy o siebie obie części. Jeśli będą się sklejały, to znak, że nadają się do przygotowania kiszki. Ziemniaki powinny regularnie gościć w naszej diecie, gdyż są produktem o dużych właściwościach odżywczych. Ich główny składnik stanowi skrobia, która pod wpływem enzymów trawiennych rozkłada się w przewodzie pokarmowym do glukozy – podstawowej substancji energetycznej niezbędnej do życia. Dostarczają także dużo potasu, molibdenu, jodu, chromu, selenu czy fluoru. Kartofle są bardzo bogatym źródłem witaminy C, jednego z najsilniejszych przeciwutleniaczy wzmacniającego odporność organizmu i chroniącego przed szkodliwym działaniem wolnych rodników. W ziemniakach nie brakuje też innych antyoksydantów, zwłaszcza polifenoli. Do wyrobu kiszki szwedzkiej niezbędne będą jelita wieprzowe, które coraz łatwiej kupić w sklepach masarskich, a czasem również supermarketach. Należy je wcześniej kilkakrotnie wypłukać w letniej wodzie, a później pozostawić na minimum 3 godziny w zimnej. Na maszynkę do mięsa zakładamy specjalną nasadkę do nadziewania kiełbas. Naciągamy na nią jelito, zawiązujemy jeden koniec i powoli napełniamy przygotowaną masą. Później dzielimy na mniejsze serdelki, każdy koniec skręcając na przemian kilka razy, by nie rozpadł się w czasie późniejszej obróbki.", "url": "https://pysznosci.pl/kiszka-szwedzka-co-to-jest,6919259719177857a", "category": "zachodniopomorskie", "sub_category": "Gotowe dania i potrawy", "phrase": "Kiszka szwedzka"}