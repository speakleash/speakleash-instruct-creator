{"meta_description": "Kolejny mini ryneczek odbył się w sobotę 3 września br. na osiedlu Wolica w Dębicy. Można było zakupić miody, sery i oscypki oraz inne produkty żywnościowe. Nie zabrakło również otwartych serc na potrzeby innych.", "title": "Miody, oscypki, ciasta i nie tylko na mini ryneczku wolickim", "content": "Kolejny mini ryneczek odbył się w sobotę 3 września br. na osiedlu Wolica w Dębicy. Można było zakupić miody, sery i oscypki oraz inne produkty żywnościowe. Nie zabrakło również otwartych serc na potrzeby innych. Ryneczek miał miejsce na małym boisku znajdującym się przy ul. 23 sierpnia. Na mini ryneczku nie zabrakło: miodów, serów, oscypków, soków naturalnych. Były również: oleje tłoczone na zimno, ciasta i ciasteczka, chleby, owoce, warzywa, rękodzieło. Jak dodaje Katarzyna Rostowska-Machnik – pomysłodawczyni i organizatorka ryneczku: – oprócz produktów było dużo, dużo radości, uśmiechu i rozmów. Kupujący, sprzedający. Gwarno i radośnie. Tak wyglądał ryneczek pod gołym niebem. I wiele otwarty serc na potrzeby innych. Podczas ryneczku koło gospodyń wiejskich „Oaza” z Pustynii postanowiło cały dochód ze sprzedaży swoich pyszności przeznaczyć dla chorej Weroniki, która mimo ciężkiej choroby nowotworowej odwiedziła ryneczek. Sympatyczna i dzielna dziewczyna. Mimo ciężkich chwil w szpitalu – swoim uosobieniem pełnym radości wspiera innych.", "url": "https://wiadomoscidebickie.pl/miody-oscypki-ciasta-i-nie-tylko-na-mini-ryneczku-wolickim/", "category": "zachodniopomorskie", "sub_category": "Miody", "phrase": "Miody dębickie"}