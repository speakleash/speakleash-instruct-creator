{"meta_description": "", "title": "Jarmark Rękodzieła 2016", "content": "Do Jerzmanek przyjedzie ponad 30 wystawców z Gminy Zgorzelec. Zaprezentują najróżniejsze, niepowtarzalne wyroby. Będą i dekoracje, ale będą też przysmaki. Do Jerzmanek przyjedzie ponad 30 wystawców z Gminy Zgorzelec. Zaprezentują najróżniejsze, niepowtarzalne wyroby. Będą i dekoracje, ale będą też przysmaki.  Z przysmaków i nie tylko to „spytkowska gęś nadziewana naleśnikami”, wyroby cukiernicze i oczywiście cała gama rękodzieł z tematyką wielkanocną i nie tylko - palmy, stroiki, pisanki, serwetki koronkowe, świece, biżuteria, wiklina papierowa, decoupage, kompozycje z suszonych kwiatów, witraże wykonane metodą Tiffaniego. Będzie to więc wyjątkowa okazja do nabycia pięknej rzeczy, czy pięknego prezentu. -Rękodzieł tych nie znajdziemy w nowoczesnych centrach handlowych. Są wykonane misternie w zaciszu domowym. Jarmarki są motywacją do tego aby pokazać, wyjąć z szuflady na światło dzienne, to co dla rękodzielników jest cenne. - opowiada Katarzyna Ejsmont. Jarmark Wielkanocny jest oznaką nadchodzących Świąt Wielkanocnych. Każdy kto obchodzi te święta chce przyozdobić swój dom, swoje okno ….. i koszyczki, które wypełnione po brzegi pysznościami i nakryte serwetkami zostaną poświęcone w kościołach w Wielką Sobotę. Na jarmarku będziemy gościć muzyczne zespoły ludowe – Lusatia, Kwiatowianki i Górnołużyckie Błękitne Kamizelki – na ich występy serdecznie zapraszamy!  Pomysł zrodził się wśród mieszkańców wsi Jerzmanki. W 2014 roku był pierwszy jarmark, był to Jarmark Bożonarodzeniowy. Pokazał nam jak duże jest zainteresowanie, jak ludzie potrzebują choć na chwilę uciec od hałaśliwych marketów. Posiedzieć na wiejskiej świetlicy w otoczeniu ciepła, uśmiechu, przyjaznej atmosfery. Rękodzielnikom jest niezmiernie miło gdy ktoś docenia ich pracę, poświęcony czas i co by nie pisać… pokaleczone palce. -Uważam, że jarmarki są bardzo potrzebne, są barwne, kolorowe i napełniają serca radością. Oglądającym, kupującym daje radość, że mogą mieć coś niepowtarzalnego, pięknego. A tym którzy się wystawiają daje motywację do tworzenia czegoś nowego, a pozyskane środki pozwalają na zakup kolejnych materiałów. - opowiada Katarzyna Ejsmont - Niejednokrotnie wyłaniają się samorodne talenty, które prowadzą do tego, że w przyszłości mogą być artystami, czego życzę z całego serca wszystkim rękodzielnikom oraz sobie bo sama jestem witrażystą i wiem ile potrzeba czasu, cierpliwości, pomysłowości żeby powstało coś niepowtarzalnego, jedynego w swoim rodzaju. Współorganizatorem tegorocznego jarmarku jest Gminny Ośrodek Kultury w Zgorzelcu z/s w Radomierzycach, na ich zaproszenie w Jerzmankach gościć będziemy gminne zespoły ludowe: Lusatia z Osieka Łużyckiego, Kwiatowianki z Żarskiej Wsi oraz Górnołużyckie Błękitne Kamizelki z Łagowa. Dzięki GOK udało się dotrzeć do wielu gminnych rękodzielników, którzy do tej pory nie mieli okazji ujawnić swoich talentów. Więcej informacji i zapisy u Katarzyny Ejsmont, tel. 784 566 684", "url": "https://www.zgorzelec.info/news/13239", "category": "dolnośląskie", "sub_category": "Gotowe dania i potrawy", "phrase": "Spytkowska gęś nadziewana naleśnikami"}