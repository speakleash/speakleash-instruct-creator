{"meta_description": "Produkt wpisany na listę produktów tradycyjnych w dniu 2006-04-24\nW kategorii Produkty mięsne\nW województwie woj. małopolskim", "title": "Tuszka gęsi zatorskiej - - Portal Gov.pl", "content": "Gęsi tej rasy objęte są światowym programem (FAO, UNDP) ochrony przed zagładą ginących ras zwierząt gospodarskich. Gęsi w Rodakach hodowane były w latach 50. na bardzo dużą skalę. Prawie w każdym gospodarstwie znajdowało się ich stadko. Pasanie gęsi było zadaniem przypisanym dzieciom. Dlatego też po powrocie ze szkoły dzieci pędziły stada gęsi nad rzekę. Tam gęsi miały szansę na doskonałą kąpiel, nie brakowało im również trawy. Dzieci natomiast bawiły się w wodzie – budowały zapory, robiły sobie kąpieliska i opalały się, a pilniejsze – odrabiały lekcje.", "url": "https://www.gov.pl/web/rolnictwo/tuszka-gesi-zatorskiej", "category": "małopolskie", "sub_category": "Mięso świeże oraz produkty mięsne", "phrase": "Tuszka gęsi zatorskiej"}