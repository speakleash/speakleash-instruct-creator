{"meta_description": "OSP Rodaki, ul. Strażacka 7 32-310 Rodaki", "title": "Koło Gospodyń Wiejskich | Ochotnicza Straż Pożarna w Rodakach", "content": " • Projekt KGW – Rodaki w kadrze dawniej i dzisiaj Organizacja powstała w 1957r. Jej działalność skupia się na krzewieniu kultury ludowej i podtrzymywaniu tradycji oraz starych zwyczajów i obrzędów. Koło liczy 35 członkiń. Średnia wieku ok. 50 lat. Kobiety spotykają się na warsztatach często organizowanych w Rodakach, nabywają umiejętności w dziedzinie haftu, robótek ręcznych, układania bukietów z suchych kwiatów, wykonywania ozdób choinkowych i ozdób związanych z Wielkanocą. Uczestniczą w konkursach kulinarnych, dożynkach, na które przygotowują reprezentacyjny wieniec dożynkowy, uczestniczą we wszystkich imprezach przygotowywanych we wsi Rodaki. Za swoją działalność otrzymały wiele dyplomów i podziękowań oraz nagród. Koło Gospodyń Wiejskich w Rodakach prowadzi wypożyczalnię naczyń. Można wypożyczyć za niewielką odpłatnością: talerze, sztućce, szklanki, literatki, kieliszki itp. Kontakt u pani Eugenii Bretner ul. Strażacka. Tuszka z gęsi zatorskiej jest jednym z naszych regionalnych rodackich produktów, który został 24 kwietnia 2006 roku wpisany na Listę Produktów Tradycyjnych. Gęsi w Rodakach hodowane były od zawsze, w każdym gospodarstwie można było je znaleźć. Każdy starszy mieszkaniec pamięta niesamowitą wrzawę, jaką robiły stada pasących się gęsi, gdy je ktoś wystraszył. Niestety hodowla gęsi w Rodakach od lat siedemdziesiątych zaczęła podupadać. Spowodowane to było rozwojem przemysłu, co wiązało się z systematycznym zanikaniem gospodarstw rolnych. Mam nadzieję, że kiedyś hodowla gęsi, zatorskiej w Rodakach znów stanie się popularna zwłaszcza, że mięso to wyróżnia się znakomitymi wartościami smakowymi i dietetycznymi. Zawiera nikłe ilości cholesterolu. Tłuszcz z gęsi wykorzystywany jest w medycynie ludowej, wytopiony pomaga przy dolegliwościach reumatycznych i przy przeziębieniach. W Rodakach gospodynie domowe posiadają duże tradycje związane z wypiekiem chleba. Aby umiejętności te nie zostały zapomniane w Izbie Regionalnej, która znajduje się w szkole podstawowej został wybudowany piec do wypieku chleba. Piec ten jest oryginalną repliką starych pieców chlebowych, jakie kiedyś były budowane w gospodarstwach domowych. Dzięki niemu będą odbywać się tutaj warsztaty, na których gospodynie z Rodak będą przekazywać swoją wiedzę, o wypieku chleba młodemu pokoleniu. Poniżej zamieszczam przepis na chleb według receptury pani Eugenii Bretner przewodniczącej Koła Gospodyń Wiejskich w Rodakach. Sposób przygotowania: Z podgrzanego mleka, cukru i rozpuszczonych drożdży zrobić rozczyn. Kiedy wyrośnie dodać mąkę, sól, miód i ciepłą wodę. Wyrobić, żeby odchodziło od ręki i zostawić w cieple, aż wyrośnie. Potem wyłożyć na blaszki i zostawić do wyrośnięcia. Posmarować ciepłą wodą i piec około półtorej godziny. Cały czas staramy się poszukiwać nowych regionalnych smakołyków, które to będziemy zamieszczać na tej stronie. Dlatego jeżeli ktoś z mieszkańców Rodak lub okolic ma jakiś oryginalny przepis na jakąś potrawę prosimy o kontakt z nami. W Rodakach istnieje kilka organizacji społecznych, każde z nich stara się w jakiś sposób wykazać przedsiębiorczością. I tak strażacy z OSP Rodaki dzięki projektowi „Druhy zuchy inspirują” uruchomili świetlicę ze stołem bilardowym oraz kawiarenkę internetową, z której mogą korzystać wszyscy mieszkańcy. Koło gospodyń wiejskich natomiast nastawione jest bardziej na działalność z dziedziny artystyczno-kulinarnej. Czyli wykonują różnego rodzaju ozdoby świąteczne przy użyciu bardzo oryginalnych materiałów, wykonują serwetki i obrusy z motywami ludowymi, zajmują się sporządzeniem pieczeni z gęsi zatorskiej czy domowym wypiekiem chleba. Rzeczy te są sprzedawane i prezentowane na różnych imprezach i targach. Na zdjęciach min.Targi Przedsiębiorczości w Olkuszu. Koło prowadzi także wypożyczalnie sprzętów gastronomicznych. Także dzieci ze Szkoły Podstawowej w Rodakach uczą się przedsiębiorczości wykonując np. torby z materiału czy ozdobne świąteczne jajka, które są potem sprzedawane na festynach. Dzięki zaangażowaniu kilku osób w Rodakach realizowanych było kilka projektów, które pomagają naszej miejscowości w ekonomicznym i kulturowym rozwoju. Jednym z takich projektów był nagrodzony przez Fundację Wspierania Wsi projekt „Zielona Gęś w Krainie Białego Puchu”. Zespół istnieje od 1960r. Bierze udział w różnego rodzaju festiwalach, konkursach, przeglądach zespołów ludowych. Stanowi doskonałą oprawę artystyczną wszystkich imprez organizowanych w Rodakach, ale również w innych miejscowościach gminy. Zespół zdobywa wiele nagród i dyplomów dzięki czemu jest dumą Rodak.", "url": "http://osp.rodaki.pl/?page_id=17", "category": "małopolskie", "sub_category": "Mięso świeże oraz produkty mięsne", "phrase": "Tuszka gęsi zatorskiej"}