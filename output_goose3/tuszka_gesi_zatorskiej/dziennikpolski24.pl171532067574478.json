{"meta_description": "KWAŚNIÓW GÓRNY. Wszystko wskazuje na to, że do jedynego w powiecie olkuskim produktu, widniejącego na Liście Produktów Tradycyjnych Małopolski, czyli rodackiej tuszki z gęsi, dołączy kolejny, czyli chleb jurajski, wypiekany w piekarni \"Patrycja i Paweł\" w Kwaśniowie Górnym. Jej szefowa Zofia Rydzyk rozpoczęła starania o wpisanie produktu na listę.", "title": "Chleb i promocja", "content": "Obecnie na liście, jako jeden z 24 produktów, znajduje się tuszka gęsi zatorskiej, wpisana przez stowarzyszenie \"Jurajska Wioska Rodaki\". Gdyby dołączył do nich chleb z piekarni pani Zofii, gmina Klucze mogłaby pochwalić się drugim produktem tradycyjnym na liście. Podczas jednego ze spotkań mieszkańcy gminy postanowili się wówczas wzajemnie zdopingować i poszukać kolejnego produktu. Długo szukać nie musieli. - Z tym zamiarem nosiłam się już od pewnego czasu. Wpisanie chleba na listę mogłoby być dobrym sposobem promocji naszego powiatu. Kiedy jeżdżę na targi po całym kraju, widzę, jak powiaty z różnych stron kraju są dumne z tego, co mają, odbierają nagrody i wyróżnienia, więc dlaczego i nie my? - mówi Zofia Rydzyk. Chleb przyniósł piekarni tytuł Polskiego Producenta Żywności, przyznanego podczas Międzynarodowych Targów \"Polagra Food\", jakie odbywały się w Poznaniu. (GOR)", "url": "https://dziennikpolski24.pl/chleb-i-promocja/ar/1471580", "category": "małopolskie", "sub_category": "Mięso świeże oraz produkty mięsne", "phrase": "Tuszka gęsi zatorskiej"}