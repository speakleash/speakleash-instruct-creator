{"meta_description": "", "title": "Kraina Sanu na Targach w Rzeszowie – Stowarzyszenie Kraina Sanu", "content": "W niedzielę 1 września w Rzeszowie już po raz 5 odbyły się Targi Lokalnych Grup Działania z terenu Województwa Podkarpackiego. Głównym organizatorem targów był Samorząd Województwa Podkarpackiego, natomiast współorganizatorami byli Urząd Miasta Rzeszowa i Polskie Radio Rzeszów. Podczas tegorocznych targów 24 Lokalnych Grup Działania miało możliwość zaprezentowania produktów tradycyjnych jak i rękodzielniczych wytwarzanych na terenach swoich grup działania. Organizatorzy postanowili urozmaicić tegoroczne targi o dodatkową kategorię pn. „Nasza Muzyka i śpiewanie”, w ramach której Krainę Sanu reprezentowała Kapela Ludowa z Gniewczyny Trynieckiej. W kategorii „Najlepsze stoisko” Stowarzyszenie „Kraina Sanu” – LGD reprezentowane było przez siedmiu wystawców. Bronisława Bajor z Pigan zaprezentowała m.in. swoje produkty lokalne które są wpisane na listę produktów tradycyjnych : gościnnik chlebowy , chleb wiejski wypiekany na liściach kapusty. Największym powodzeniem wśród odwiedzających stoisko, cieszył się chlebek wiejski posmarowany smalczykiem dyniowym z dodatkiem jabłek. Nie zabrakło smakołyków dla smakoszy słodkości : sernik orzechowy , placek kokosowo- orzechowy , kapuśniaczki i kaszaczki w cieście francuskim, które przygotowała Mariola Drapała z Sieniawy. Najmłodsi zwiedzający zasmakowali szarlotki ,grzebyków sieniawskich oraz paluszków cukrowych Marii Tasior z Sieniawy. Rogaliki z nadzieniem owocowym, cygańskie pierniki przygotowała Elżbieta Hejnosz z Pigan. Nowością na tegorocznych targach były ręcznie wytwarzane czekoladki miodowe Nataszy Leban z Morawska. Miody z pasieki i wyroby pszczelarskie z Gospodarstwa rolno – pasiecznego z Morawska cieszyły się ogromnym powodzeniem. Niewątpliwie interesującą częścią wystawy był pokaz rzeźbiarstwa przez Krzysztofa Dziamary z Tryńczy. Targi jak co roku, są doskonałą okazją do promocji produktów kulinarnych oraz dziedzictwa kulturowego obszaru Stowarzyszenia LGD „Kraina Sanu”.", "url": "http://www.krainasanu.pl/2448", "category": "podkarpackie", "sub_category": "Wyroby piekarnicze i cukiernicze", "phrase": "Gościnnik chlebowy"}