{"meta_description": "Golonkę zawsze zamawiam w karczmie jak jestem na urlopie w górach. Tak mam w zwyczaju :) Jedak od czasu do czasu przyrządzam ją też w domu. Wybieram", "title": "Golonka z kapustą zasmażaną", "content": "Golonkę opaliłam z wystających włosków nad palnikiem. Umyłam. Wsadziłam do garnka, dodałam warzywa, liście i ziele angielskie i zalałam wodą. Nastawiłam na gotowanie. Gotowałam do miękkości golonki na średnim ogniu. W tym czasie nastawiłam kapustę. Kapustę przelałam delikatnie wodą i posiekałam odrobinę. Na patelni roztopiłam pokrojoną w kostkę słoninkę i zrumieniłam na niej pokrojoną cebulę. Na to wyłożyłam kapustę, dodałam liść i ziele. Przykryłam pokrywką i dusiłam do miękkości. W razie potrzeby podlewałam wodą. Pod koniec kiedy kapusta była już miękka przyprawiłam ją solą, pieprzem i kminkiem. Kapusta w konsystencji delikatnie rozsypywała się. Woda z kapusty ma odparować przed końcem gotowania. Kiedy golonka już się ugotowała wyciągnęłam ją z wywaru i przełożyłam na blachę do pieczenia wyłożoną pergaminem. Posypałam odrobinę przyprawą do golonki i piekłam w 180 stopniach pod przykryciem przez ok. 30 minut. Po tym czasie zdjęłam całkiem pokrywkę i polałam golonkę piwem. Piekłam już bez przykrycia ok 20 minut do zarumienienia się. Dodatek piwa sprawił, że skórka nabrała pięknego złoto brązowego koloru i stała się chrupka, oczywiście wpłynęło również na smak :) Jak już golonka pięknie się zarumieniła wyciągnęłam ją z piekarnika i podawałam z kapustą zasmażaną, musztardą i chrzanem.", "url": "https://smaker.pl/przepisy-dania-glowne/przepis-golonka-z-kapusta-zasmazana,175950,pieprzyczfantazja.html", "category": "łódzkie", "sub_category": "Gotowe dania i potrawy", "phrase": "Golonka z kapustą zasmażaną"}