{"meta_description": "Szukacie pomysłu na szybki obiad z kapustą kiszoną? Jeśli nie macie czasu na długie gotowane bigosu, to dobrze trafiliście.", "title": "Pyszna kapusta zasmażana, idealna do żeberek czy golonki. Smakuje jak u babci dzięki 1 składnikowi", "content": "Bigos to danie szlachetne. Przez to jego gotowanie wymaga dużo czasu, dużo skupienia i całkiem sporo wysiłku. Zdarza się, że na takie przedsięwzięcia dzień jest po prostu za krótki. Co wtedy? Zwłaszcza, gdy w lodówce zalega wiaderko lub opakowanie kapusty kiszonej. Nie ma powodów do obaw. Pamiętacie kapustę zasmażaną waszych babć? Świetnie pasuje do mięsa - żeberek czy golonki. Taką kapustę przygotujecie nie tylko z kiszonki, ale także ze świeżej, białej główki. W takim wydaniu będzie oczywiście mniej kwaśna, ale też całkiem smaczna. Skoro mówimy o kapuście zasmażanej, nie sposób ominąć kwestię zasmażki. To właśnie ona nadaje typową konsystencję temu daniu. Wykorzystajcie sposób na tradycyjną zasmażkę. Na suchej patelni rozpuście tłuszcz, podsmażcie mąkę i poczekajcie, aż całość zacznie wrzeć. Taką mieszankę dodajcie do swojej kapusty, a wasze danie w mig stanie się nieco gęstsze. Dokładnie tak jak trzeba! Smak waszej zasmażanej kapuście jak u babci zapewni jeden składnik. Będzie nim oczywiście aromatyczny i niezastąpiony kminek! Kminek dodawany jest do kapusty od lat nieprzypadkowo. Początkowo robiono to nie ze względu na jego smak. Podstawowym powodem dodawania kminku do kapusty w każdym wydaniu były jego właściwości sprzyjające dobremu i poprawnemu trawieniu. Kapusta przygotowana, składniki na zasmażkę odłożone – czas na przygotowanie ekspresowego dania jak u babci! • Kapustę pokrójcie na nieco drobniejsze kawałki, zetrzyjcie do kapusty obraną marchewkę na średnich oczkach. • Gotujcie w garnku kapustę z marchewką po zalaniu wodą. • Gdy kapusta stanie się miękka, przystąpcie do przygotowania zasmażki. • Podsmażcie pokrojony boczek z odrobiną masła, po chwili dodajcie do niego mąkę. • Kiedy zasmażka zacznie bulgotać, wlejcie ją do kapusty i przemieszajcie. • Gdy kapusta zgęstnieje, doprawcie ją wtedy do smaku solą, pieprzem i kminkiem. • Podawajcie z pieczywem, do mięs lub jako osobne danie.", "url": "https://newsy.gotujmy.pl/newsy/pyszna-kapusta-zasmazana-idealna-do-zeberek-czy-golonki-smakuje-jak-u-babci-dzieki-1-skladnikowi-3823-r1", "category": "łódzkie", "sub_category": "Gotowe dania i potrawy", "phrase": "Golonka z kapustą zasmażaną"}