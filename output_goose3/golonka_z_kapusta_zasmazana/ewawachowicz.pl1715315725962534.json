{"meta_description": "", "title": "Golonka w kapuście", "content": "Golonki umyć, osuszyć, opalić nad kuchenką z ewentualnych włosków. Natrzeć solą i pieprzem, po czym zostawić na około pół godziny (jeśli golonka jest peklowana, to pomijamy ten zabieg). Kapustę odcisnąć partiami z nadmiaru soku, lekko przesiekać. W dużym garnku rozgrzać smalec i wrzucić posiekaną w kostkę cebulę. Podsmażyć. Gdy się zezłoci, wrzucić kapustę i zalać bulionem. Dodać liść laurowy, ziele angielskie, jałowiec i kminek. Doprawić solą i świeżo zmielonym pieprzem. Włożyć golonki i zamknąć pokrywą szybkowarową na około 45 minut. Na wolnym ogniu taką potrawę trzeba gotować ponad dwie godziny. Jeśli zbyt ubędzie płynu, można podlać wodą. Gdy golonki zrobią się miękkie i zaczną odchodzić od kości, wyjąć z kapusty i umieścić w naczyniu do zapiekania. Polać piwem i wstawić do piekarniku (230 st. C) na 15-20 minut - po tym czasie skórka powinna zrobić się chrupka. Podawać z kapustą, chrzanem i musztardą. W podobny sposób można też przyrządzić boczek.", "url": "https://ewawachowicz.pl/przepisy,,160.html", "category": "łódzkie", "sub_category": "Gotowe dania i potrawy", "phrase": "Golonka z kapustą zasmażaną"}