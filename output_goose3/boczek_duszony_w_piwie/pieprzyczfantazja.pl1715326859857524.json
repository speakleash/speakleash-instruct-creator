{"meta_description": "Boczek duszony w piwie to pyszne małe co nieco dla lubiących mięso. Ja do nich z pewnością się zaliczam. Fakt, są czasami dni, kiedy wolę zjeść ziemniaki polane sosem bez nawet grama mięsa, albo zjeść brokuła gotowanego na parze. Jednak menu trzeba urozmaicać. A moim przewodnikiem w kuchni są często moje własne kubki smakowe i zamówienia rodziny :)Kiedyś kolega pochwalił się, że przygotowuje przepyszny duszony boczek. Udało mi się wybłagać przepis na to królewskie jedzenie. Okazało się, że przepis nie jest skomplikowany.Tajemnicą w tym wszystkim tylko jest to, że trzeba umieć cierpliwie doczekać do końca aż się boczek udusi.", "title": "Boczek duszony w piwie", "content": "Boczek duszony w piwie to pyszne małe co nieco dla lubiących mięso. Ja do nich z pewnością się zaliczam. Fakt, są czasami dni, kiedy wolę zjeść ziemniaki polane sosem bez nawet grama mięsa, albo zjeść brokuła gotowanego na parze. Jednak menu trzeba urozmaicać. A moim przewodnikiem w kuchni są często moje własne kubki smakowe i zamówienia rodziny 🙂  Kiedyś kolega pochwalił się, że przygotowuje przepyszny duszony boczek. Udało mi się wybłagać przepis na to królewskie jedzenie. Okazało się, że przepis nie jest skomplikowany.Tajemnicą w tym wszystkim tylko jest to, że trzeba umieć cierpliwie doczekać do końca aż się boczek udusi. Boczek pokroiłam w plastry razem ze skórą do 1 cm grubości, podsmażyłam na patelni na dość mocnym ogniu.  Jak już ładnie się podrumienił, podlałam odrobiną wody. Dusiłam przez ok. 30 minut.  Podlałam następnie piwem i dusiłam dalej ok. 20 minut.  Pod koniec duszenia posoliłam i dodałam cebulę pokrojoną w grubsze pół talarki i czosnek obrany z łupinek.  Jeszcze chwilkę dusiłam pod przykryciem a na sam koniec bez przykrycia, by nadmiar płynu odparował.  Przed podaniem oprószyłam pieprzem. Boczek duszony w piwie ma piękny złoty kolor. Smakuje przy tym niesamowicie.  Polecam z dodatkiem pieczywa czosnkowego albo grubą pajdą zwykłego chleba i kiszonym ogórkiem.", "url": "https://pieprzyczfantazja.pl/2018/11/boczek-duszony-w-piwie/", "category": "małopolskie", "sub_category": "Mięso świeże oraz produkty mięsne", "phrase": "Boczek duszony w piwie"}