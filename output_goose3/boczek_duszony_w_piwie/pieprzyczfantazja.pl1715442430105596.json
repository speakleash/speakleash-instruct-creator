{"meta_description": "", "title": "Boczek duszony w piwie", "content": "Kiedyś kolega pochwalił się swoim boczkiem….znaczy się daniem z boczku.  Moja reakcja była dość spontaniczna i cytować nie będę. Dziś napiszę tylko, że udało mi się wybłagać przepis na to królewskie jedzenie. Okazało się…że nie jest skomplikowane. Tajemnicą w tym wszystkim tylko jest to, że trzeba umieć cierpliwie doczekać do końca aż się boczek udusi. Boczek pokroiłam w plastry do 1 cm grubości. podsmażyłam na patelni z odrobina oleju na dość mocnym ogniu. Jak już ładnie się podrumienił, przełożyłam wszystko do garnka z odrobina wody. tak dusiłam przez ok. 30 minut. Podlałam piwem i dusiłam dalej ok. 20 minut. Pod koniec posoliłam i popieprzyłam. Dodałam cebulę pokrojoną w grubsze pół talarki i czosnek. Tak jeszcze chwilkę dusiłam pod przykryciem a na sam koniec bez przykrycia, by nadmiar płynu odparował. Przypomniało mi to jedzenie z czasów świniobicia. Zawsze była świeżyzna z cebulką. Pyszne to było, jednak tamto danie było bez piwa. A piwo tu daje wiele: kolor i smak.", "url": "https://pieprzyczfantazja.pl/2017/03/boczek-duszony-w-piwie-2/", "category": "małopolskie", "sub_category": "Mięso świeże oraz produkty mięsne", "phrase": "Boczek duszony w piwie"}