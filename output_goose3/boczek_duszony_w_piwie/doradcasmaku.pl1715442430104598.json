{"meta_description": "Boczek pieczony w piwie - DoradcaSmaku - ten przepis cieszy się popularnością, sprawdź.", "title": "Boczek pieczony w piwie - DoradcaSmaku.pl", "content": "Boczek starannie umyć i osuszyć papierowym ręcznikiem. Przygotować marynatę: czosnek przecisnąć przez praskę i rozetrzeć z sola, następnie dodać olej, musztardę, majeranek, sok z cytryny, pieprz, paprykę oraz szczyptę tymianku. Sporządzoną marynatą natrzeć dokładnie boczek i odstawić na minimum godzinę do lodówki (a najlepiej na całą noc). Mięso przełożyć do naczynia żaroodpornego i zalać szklanką piwa. Następnie wstawić je do piekarnika nagrzanego do temp. 200 stopni. Piec pod przykryciem ok. 1 godzinę, często podlewając powstającym sosem. Po upływie tego czasu zdjąć pokrywkę i piec dalsze 15-20 minut. Przyrządzoną w ten sposób pieczeń pokroić w plastry. Serwować z musztardą francuską. Udekorować gałązką świeżych ziół.", "url": "https://www.doradcasmaku.pl/przepis-boczek-pieczony-w-piwie-81800", "category": "małopolskie", "sub_category": "Mięso świeże oraz produkty mięsne", "phrase": "Boczek duszony w piwie"}