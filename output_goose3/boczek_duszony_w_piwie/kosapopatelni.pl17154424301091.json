{"meta_description": "Dzisiaj będzie tłusto i smacznie ponieważ mam dla Was boczek pieczony w piwie i miodzie. Tak wiem - jak można cos takiego jeść, zgroza i zgrzytanie zębów. Otóż można i zapewne wielu amatorów takiego dania się znajdzie. Smakuje wyśmienicie zarówno na ciepło, jak i na zimno.", "title": "Boczek pieczony w piwie i miodzie - tłusto, ale pysznie", "content": "Przy okazji poruszę pewną rzecz, która mnie wkurza strasznie, a obecną szczególnie na grupach kulinarnych. Zaglądanie komuś w talerz. Czemu jeśli czegoś nie jesz i świadomie z tego rezygnujesz, ze względów smakowych, poglądowych, wsio ryba jakich – zaczynasz automatycznie krytykować to u innych? Widzę całe zastępy osób, które przeszły na wege lub się odchudzają i stale coś krytykują. „Jak możesz to jeść, to okropne.,.”. Czy ja zaglądam komuś w talerz i mówię, że brukselka czy brokuł, których nie cierpię od urodzenia, są niejadalne? Nie, wręcz robię często przepisy z ich użyciem, bo wiem, że smakują one moim domownikom. To jakaś plaga wręcz. Nie jesz i Ci żal, że inni mogą? Chcesz się tak dowartościować tym, że po nich pojeździsz? Bez sensu to całkiem – ale widać ograniczenia wzmagają frustracje. Ten przepis jest dobrym przykładem wpisu, który pewnie wywoła taką falę krytyki. Walcie śmiało – pozdrawiam środkowym palcem. Nie pasuje Ci, nie Twoje gusta i smaki – trudno, znajdź coś innego, co pasuje Tobie. Opcja szukania na górze strony działa. A tym z Was, którzy lubią takie dania, życzę zwyczajnie smacznego, bo porządny kawał szpyry, to porządny kawał szpyry 🙂", "url": "https://kosapopatelni.pl/boczek-pieczony-w-piwie-i-miodzie-tlusto-ale-pysznie/", "category": "małopolskie", "sub_category": "Mięso świeże oraz produkty mięsne", "phrase": "Boczek duszony w piwie"}