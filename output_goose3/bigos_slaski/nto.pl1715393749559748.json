{"meta_description": "Bigos to tradycyjna potrawa z kapusty i mięsa w kuchni polskiej, litewskiej i białoruskiej. Istnieje wiele sposobów przygotowywania bigosu i jego odmian. Wszystkie jednak opierają się na tych samych głównych składnikach, a różnią się jedynie niektórymi dodatkami. Czym śląski bigos różni się od staropolskiego? Jak zrobić dobry bigos?  Sprawdźcie przepis na bigos po śląsku!", "title": "Przepis na świąteczny bigos po śląsku. Jak zrobić dobry bigos na święta? PRZEPIS, SKŁADNIKI, WYKONANIE", "content": "Bigos to tradycyjna potrawa z kapusty i mięsa w kuchni polskiej, litewskiej i białoruskiej. Istnieje wiele sposobów przygotowywania bigosu i jego odmian. Wszystkie jednak opierają się na tych samych głównych składnikach, a różnią się jedynie niektórymi dodatkami. Czym śląski bigos różni się od staropolskiego? Jak zrobić dobry bigos? Sprawdźcie przepis na bigos po śląsku! - 2 kg kiszonej kapusty, - ½ główki świeżej kapusty pokrojonej w paski (około 1 kg), - ½ kg boczku wędzonego, - 1 kg wieprzowiny (karkówka lub łopatka) - ½ kg wołowiny, - 200 g słoniny (najlepiej wędzonej), - 4 kiełbasy np. Kiełbasy Bergera, - 1 szklanka bulionu, - 4 cebule, - 100 g suszonych grzybów, - 15 wędzonych śliwek (mogą być również suszone), - 2 jabłka winne, - 250 g przecieru pomidorowego, - woda, - przyprawy: sól i pieprz w ziarnach (według uznania), 4 liście laurowe, 6 ziaren ziela angielskiego, 5 ziaren jałowca, 1 łyżeczka kminku, 1 łyżka majeranku, 1 łyżka sproszkowanej słodkiej papryki, czerwone wytrawne wino (1 szklanka). Dodać pokrojoną cebulę i zeszklić. Wszystko przełożyć do większego garnka i postawić na niewielkim ogniu. Kapustę kiszoną odcisnąć, opłukać zimną wodą, pokroić i wrzucić do garnka. Świeżą kapustę pokroić i również wrzucić do garnka. Dodać wino, bulion i przecier pomidorowy. Nie można zapomnieć o mieszaniu. Suszone grzyby zalać niewielką ilością wody na ok. 10 min., aby zmiękły, następnie wraz z tą wodą wlać do bigosu. Dodać liście laurowe, ziele angielskie, ziarna jałowca, ziarna pieprzu. Dodać pokrojone w kostkę jabłka, całe śliwki i resztę przypraw (sól, paprykę słodką, majeranek) i gotować przez ok. 1 godzinę. Jeżeli w trakcie przyrządzania bigosu okaże się, że jest zbyt suchy i zaczyna przywierać do dna, należy dodać szklankę wody. Jeżeli bigos pomimo mieszania delikatnie się przypali – to nic złego – nada mu to dodatkowych walorów i przyjemnego, dymnego posmaku. Gotowy bigos schłodzić i włożyć do lodówki lub chłodnego pomieszczenia. Bigos można odgrzewać wielokrotnie i za każdym razem będzie jeszcze lepszy. Nadmiar bigosu można pasteryzować lub zamrozić. Rada: Pamiętaj – bigos należy często mieszać, aby się zbytnio nie przypalił, a smaki dobrze się przenikały.", "url": "https://nto.pl/przepis-na-swiateczny-bigos-po-slasku-jak-zrobic-dobry-bigos-na-swieta-przepis-skladniki-wykonanie/ar/c6-13724028", "category": "śląskie", "sub_category": "Gotowe dania i potrawy", "phrase": "Bigos śląski"}