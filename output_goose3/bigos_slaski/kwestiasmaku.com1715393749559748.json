{"meta_description": "Bigos to tradycyjna polska potrawa z kapusty i mięsa, można do niego dodać suszone grzyby, śliwki i boczek. Oto najlepszy przepis na bigos z kiszonej kapusty.", "title": "Bigos z kiszonej kapusty", "content": "Nie podchodziłam do gotowania bigosu, bo bałam się, że mi to zwyczajnie nie wyjdzie, a tu miłe zaskoczenie! Wyszedł pyszny, od dziś będę gotować cześciej i bez strachu :-) Bigos to polskie danie jednogarnkowe z kapusty, mięsa i kiełbasy. Z dodatkiem suszonych grzybów i śliwek, często z dodatkiem kwaśnego jabłka. Może być tylko z kiszonej kapusty lub z dodatkiem świeżej białej kapusty. Poniższa receptura to klasyczny przepis na bigos z kiszonej kapusty z dodatkiem kiełbasy wiejskiej, suszonych grzybów i śliwek. Użyłam do niego chudego mięsa wieprzowego z szynki, ale można użyć łopatki wieprzowej jeśli preferujecie aby był bardziej \"treściwy\". Jabłko nie jest konieczne i można je pominąć. Jeśli mamy wiejską, kruchą kiełbasę to po zdjęciu osłonki i pokrojeniu możemy ją dodać bezpośrednio do garnka z bigosem, już bez obsmażania.", "url": "https://www.kwestiasmaku.com/przepis/bigos-z-kiszonej-kapusty", "category": "śląskie", "sub_category": "Gotowe dania i potrawy", "phrase": "Bigos śląski"}