{"meta_description": "Moja babcia robiła w/g tego przepisu ten ser. Zapach odstraszał, a smak wynagradzał uciążliwości zapachowe. Bardzo szybki i smaczny jak dla mnie", "title": "Ser zgliwiały mojej babci", "content": "Ser twarogowy swojski musi zgliwieć tz. dojrzeć zajmuje to parę dni. Proces ten możemy przyśpieszyć posypując ser sodą oczyszczoną, nie koniecznie musimy to zrobić, bo dojdzie bez niej do tego samego stanu, jedynie trwa dłużej.. Twaróg kruszymy w misce, posypujemy sodą lub bez niej, odstawiamy w ciepłe miejsce na kilka dni (2-5 dni) przykrywając miskę ściereczką. Ser będzie miał intensywny zapach i powinien mieć konsystencję ciągliwą. Wpływ na to ma temperatura w pomieszczeniu. Im cieplej tym ser szybciej dojrzewa. Gdy ser jest już zgliwiały, ciągnący przygotowujemy go do smażenia. Ja robię to w kąpieli wodnej, bo się nie będzie przypalać i nie trzeba ciągle mieszać. Do garnka wlewamy wodę, zagotowujemy, nakładamy metalową miskę na niego i rozpuszczamy masło, gdy już się rozpuści przekładamy nasz zgliwiały ser, podgrzewamy mieszając do momentu rozpuszczenia. Dodajemy sól i kminek (jeśli ktoś nie lubi kminku można z niego zrezygnować). Konsystencja sera musi być gładka bez widocznych grudek. Gdy uzyskamy pożądaną masę i ser będzie rozpuszczony, ściągamy miskę z garnka i dodajemy roztrzepane jajko , szybko mieszając. Po dodaniu jajka nie powinno się sera ponownie podgrzewać. Jeszcze ciepły, przelewamy do miseczki . Studzimy lub spożywamy na ciepło. Warto spróbować, jest bardzo smaczny jeżeli taki ser się lubi.", "url": "https://smaker.pl/przepisy-sniadania/przepis-ser-zgliwialy-mojej-babci,192897,wmk.html", "category": "opolskie", "sub_category": "Sery i inne produkty mleczne", "phrase": "Ser domowy smażony z kminkiem, z czosnkiem, bez przypraw"}