{"meta_description": "", "title": "FAN-AGRI s.c.", "content": "Firma FAN-AGRI powstała w 1997 roku, jako spółka cywilna, zajmująca się przetwórstwem rolno-spożywczym, o specjalizacji: produkcja sera domowego o różnych smakach. W naszej ofercie znajdziecie Państwo sery domowe smażone z kminkiem, z cebulą, z czosnkiem oraz sery bez przypraw.  Ser domowy smażony produkowany jest z sera twarogowego chudego i ćwierć tłustego (pochodzącego z mleka naturalnego krowiego), poddanego działaniu kwaśnego węglanu sodu, pasteryzowany, z dodatkiem soli kuchennej i dodatków smakowych (kminku,czosnku) . Ser domowy smażony z kminkiem, czosnkiem, bez przypraw zostały wpisane na Listę Produktów Tradycyjnych w 2005 r. Tradycja i smak naszych produktów została doceniona w licznych konkursach kulinarnych. Możemy poszczycić się główną nagrodą „Perła 2010 ” w krajowym konkursie Nasze Kulinarne Dziedzictwo Smaki Regionów za ser smażony z kminkiem. Logo Opolskie ze smakiem posiadają produkty: ser domowy smażony z kminkiem, ser domowy smażony z czosnkiem, ser domowy smażony bez przypraw, ser domowy w zalewie czosnkowej.", "url": "https://zesmakiem.opolskie.pl/fan-agri-s-c/", "category": "opolskie", "sub_category": "Sery i inne produkty mleczne", "phrase": "Ser domowy smażony z kminkiem, z czosnkiem, bez przypraw"}