{"meta_description": "Jakie są walory zdrowotne sera z kminkiem podają we wpisie specjaliści od producenta sera korycińskiego z kminkiem - Serowar Podlaski. Zapraszamy.", "title": "Ser z kminkiem – walory zdrowotne", "content": " • Dlaczego świeży ser jest uważany za zdrowy? • Gdzie można znaleźć ser z kminkiem? • Jakie są inne rodzaje serów z kminkiem? Podlasie słynie z naturalnej, zgodnej z tradycją produkcji serów. Cechuje je przede wszystkim fakt, iż są to sery wiejskie, tworzone z mleka świeżego, niepasteryzowanego, zgodnie z tradycją sięgającą od kilkudziesięciu (ser gouda, podlaski i inne) do kilkuset lat (np. ser koryciński). Większość wyrabiana jest zgodnie z dawną formułą, która uwzględniała minimalną ilość składników. Od jakiegoś czasu produkuje się jednak sery smakowe i wśród nich znajdują się właśnie sery z kminkiem z Korycina. Ser z kminkiem stanowi więc połączenie 350-letniej tradycji ze smakiem znanym już w starożytnym Rzymie (kmin rzymski o podobnym smaku), a przy tym ma walory zdrowotne. Kminek jest bardzo starą przyprawą stosowaną już w starożytności. Jego specyficzny smak znajduje zarówno wielu zwolenników, jak i przeciwników. Preferencje smakowe zależą jednak najczęściej od przyzwyczajeń z dzieciństwa i ktoś, kto był raczony wówczas tą przyprawą, najczęściej jest skłonny sięgać po produkty ją zawierające. Walory zdrowotne zdają się być przy tym drugorzędne. Należy je jednak zaznaczyć, bo też świadomość dotycząca produktów żywnościowych jest istotna. • składniki występujące niemal we wszystkich produktach: białko, tłuszcze, węglowodany i błonnik (ten w stosunkowo dużej ilości 38,0/0,8 g na 100 gram), Wobec ilości składników mineralnych nie dziwi więc szerokie zastosowanie kminku w medycynie ludowej. Skupiało się ono przy tym na układzie trawiennym. Kminek „od zawsze” stosowano na: wzdęcia, zaparcia, a nawet bóle brzucha. Wynika to, o czym wiemy obecnie, z jego właściwości rozkurczających, a ma wpływ na cały układ pokarmowy. Z aktualnych badań wynika również, że kminek wspomaga pracę woreczka żółciowego (tym samym trawienie), wzmaga perystaltykę jelit, a nawet łagodzi objawy towarzyszące chorobie wrzodowej. Do sera jesteśmy przyzwyczajeni i właściwie nie budzi on skojarzeń prozdrowotnych – wręcz przeciwnie, bo w ostatnich latach, przy tendencji do unikania potraw tłustych, zaczęto zwracać uwagę na dużą zawartość tłuszczu w wielu serach. Jest to jednak trend wynikający nie z dbania o zdrowie, a raczej o sylwetkę i wpisuje się w modę utrzymywania masy ciała na odpowiednim poziomie. Z drugiej strony docenia go wielu sportowców poszukujących zdrowych i naturalnych źródeł białka. Co na to jednak nauka? • histydyny, izoleucyny, leucyny, lizyny, metioniny i cysteiny, fenyloalaniny i tyrozyny (w największych ilościach), treoniny, tryptofany i waliny. Jak wynika z cytowanych badań, sery są niezwykłym źródłem bardzo wielu potrzebnych do życia aminokwasów. W powyższej analizie naukowej brano pod uwagę sery podpuszczkowe, produkowane z mleka niepasteryzowanego do dwóch godzin po udoju – czyli takie same jak ser z kminkiem z Korycina. Wśród znanych serów wpisanych na listę Ministerstwa Rolnictwa i Rozwoju Wsi wpisano pięć serów, w których stosuje się kminek: • ser swojski z Korycina (woj. podlaskie), który występuje z odmianie z kminkiem, • ser topiony na parze z kminkiem, z woj. pomorskiego, • oraz domowy ser parzony z kminkiem, a także ser domowy smażony z kminkiem, czosnkiem, bez przypraw, wywodzące się z woj. opolskiego. Ser z kminkiem znalazł więc swoje miejsce w dziedzictwie kultury. Jego walory zdrowotne niewątpliwie są znaczące, jednak dla koneserów nie przewyższają smakowych. Wobec niewielu miejsc, w których produkuje się te rarytasy, zgodnie z tradycyjnymi recepturami, smakosze mogą mieć pewien problem w ich zdobyciu. Pomaga w tym Internet, gdyż producenci unikalnych serów rozwijają swoją działalność i starają się przekraczać granice gmin, które dawniej były jedynymi miejscami umożliwiającymi ich zakup. Kminek jest bogaty w witaminy, minerały oraz kwasy tłuszczowe, mające korzystny wpływ na układ trawienny, w tym łagodzenie wzdęć i wspomaganie perystaltyki jelit. Dlaczego świeży ser jest uważany za zdrowy? Świeży ser zawiera niezbędne aminokwasy i jest źródłem białka, co czyni go ważnym składnikiem zdrowej diety, szczególnie dla sportowców i osób dbających o sylwetkę. Ser ten łączy w sobie 350-letnią tradycję z walorami smakowymi i zdrowotnymi kminku, będąc przy tym częścią dziedzictwa kulturowego. Gdzie można znaleźć ser z kminkiem? Ser z kminkiem jest produktem regionalnym, jednak dzięki Internetowi można go nabyć nie tylko lokalnie, ale i w sklepach online. Jakie są inne rodzaje serów z kminkiem? Oprócz sera korycińskiego, znane są też ser smażony, topiony na parze, parzony oraz domowy smażony z kminkiem, pochodzące z różnych regionów Polski.", "url": "https://serowarpodlaski.pl/ser-z-kminkiem-walory-zdrowotne/", "category": "opolskie", "sub_category": "Sery i inne produkty mleczne", "phrase": "Ser domowy smażony z kminkiem, z czosnkiem, bez przypraw"}