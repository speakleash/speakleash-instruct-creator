{"meta_description": "", "title": "Podkarpacka Nagroda Gospodarcza", "content": "Zakład powstał w 1991 r jako spółka cywilna, od maja 2003 roku został przekształcony w spółkę z o. o. Zakład położony jest w jednym z najczystszych ekologicznie regionów Polski w woj. podkarpackim. Zakład Mięsny Smak Górno prowadzi działalność w zakresie uboju wieprzowego, rozbioru wieprzowego, wołowego, oraz produkcji pełnego asortymentu wędlin, szynek, wędzonek, wyrobów podrobowych i drobiowych oraz wyrobów garmażeryjnych opartych na tradycyjnych recepturach oraz wyrobów w słoikach. Surowiec do produkcji pochodzi z ekologicznych terenów Podkarpacia i Lubelszczyzny. Zdolność produkcyjna zakładu to około 15 ton wyrobów mięsnych dziennie. Zakład prowadzi sprzedaż w sklepach firmowych, sklepach patronackich oraz dostarcza towar do ponad 600 placówek handlowych. Wysokie walory smakowe produkowanych przez Smak Górno wyrobów pozwalają zaspokoić gusta nawet najbardziej wymagających klientów. Szczególnie dużym zainteresowaniem cieszą się kiełbasy suche i podsuszane takie jak: sucha pieczona z Górna, sucha drobiowa, kiełbasa głogowska i kiełbasa wiejska pieczona z Górna, a od roku także szynka swojska z Górna oraz pozostałe asortymenty z grupy „Wędzonki swojskie z Górna\" tj. schab swojski z Górna, karczek swojski z Górna, polędwiczki swojskie z Górna. Są to produkty tradycyjne produkowane tradycyjną metodą gdzie ze 100 g surowca uzyskujemy 70 g wyrobu, z dodatkiem naturalnych przypraw typu: sól, ziele angielskie, liść laurowy, produkowane tzw. metodą zalewową przez 5 dni, następnie wędzone i pieczone w tradycyjnych wędzarniach. Zakład oferuje całą gamę wędlin tradycyjnych szarych pieczonych oraz konserw tradycyjnych w słojach jak Kiełbasianka z Górna czy Pasztet domowy z Górna, które znajdują coraz szersze grono klientów. Na szczególna uwagę zasługują wysokiej jakości paróweczki „Smakoszki z Górna\" o zawartości 77% mięsa, delikatnym maślanym smaku i lekka nutą wędzenia. Ostatnim hitem produkcyjnym jest nowa linia konserw w słojach pod nazwa \" Podkarpackie skarby\". W tej serii jest 6 asortymentów w nowej szacie graficznej i nowej wygodnej gramaturze 250 g. Zakład Mięsny Smak Górno posiada na chwilę obecną dziesięć produktów wpisanych na listę Produktów Tradycyjnych prowadzoną przez Ministra Rolnictwa i Rozwoju Wsi, są to produkty wytwarzane za pomocą tradycyjnych metod i receptur stosowanych od co najmniej 25 lat, a produkty te to: Schab tradycyjny z Górna, Szynka tradycyjna z Górna, Boczek pieczony z Górna, Studzienina z Górna, Kiełbasianka z Górna, Golonka w słoju z Górna, Boczek w słoju z Górna , Pasztet domowy z Górna , Sucha pieczona z Górna, Wiejska pieczona z Górna. W swojej strategii marketingowej zakład stawia na dalsze wzmocnienie rozpoznawalności marki Smak Górno, wypromowanie produktów wysokiej jakości z linii produktów „Swojskie z Górna\" i \" Podkarpackie Skarby\", co wyróżniać będzie produkty od innych. Stała jakość i wysokie walory smakowe, wywiązywanie się z zamówień, terminowe dostawy to gwarancja dalszej, dobrej i rozszerzającej się współpracy z naszymi klientami. Stałe działania to również poszerzanie nowych rynków zbytu, znajdowanie nowych klientów z naciskiem na klienta masowego. Zakład wyróżnia szczególna dbałość i troska o warunki przechowywania i transportu swoich produktów do klienta, co w połączeniu z długoletnim doświadczeniem doskonale wyszkolonej kadry jest gwarantem najwyższej jakość oferowanych wyrobów. Zakład spełnia najnowsze wymogi sanitarno-weterynaryjne, posiada system Kontroli Jakości HACCP oraz posiada uprawnienia do handlu z państwami członkowskimi Unii Europejskiej. Na dowód że nasze produkty są cenione nie tylko w naszym regionie, była prezentacja naszych produktów w Europarlamencie w końcu marca 2011, gdzie nasze produkty cieszyły się znakomitym powodzeniem.", "url": "https://png.pl/u/index.php?dzial=firmy&edycja=2011&kat=%C5%9AREDNIE%20II&firma=861", "category": "podkarpackie", "sub_category": "Mięso świeże oraz produkty mięsne", "phrase": "Pasztet w słoju tradycyjny z Górna"}