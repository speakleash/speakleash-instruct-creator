{"meta_description": "Przepis na domowy chleb na zakwasie z suszonymi śliwkami Soft. Przepis stworzony przy współpracy z blogerką kulinarną Justyną Dragan.", "title": "Świąteczny chleb na zakwasie z suszonymi śliwkami", "content": "Uśpiony zakwas z lodówki wymieszać z wodą i mąkami w wysokim przeźroczystym naczyniu. Nakryć folią spożywczą, ponakłuwać i pozostawić, aż zakwas co najmniej dwukrotnie zwiększy swoją objętość. Czas będzie się różnić w zależności od temperatury panującej w pomieszczeniu i mocy Waszego zakwasu. U mnie trwało to około 6 godzin. Odważyć 160 g dokarmionego aktywnego zakwasu. Pozostałe 40 g schować ponownie do lodówki- posłuży do kolejnego pieczenia chleba. Odważony zakwas wymieszać z wodą i syropem trzcinowym, następnie dodać wszystkie mąki, ziarna, przyprawy i suszone śliwki pokrojone na mniejsze kawałki. Całość dokładnie wymieszać dłonią (ciasto będzie klejące i gęste). Umyć dłonie i wilgotnymi przełożyć ciasto do keksówki o wymiarach 10×20 cm (lub nieco większej) wysmarowanej masłem/oliwą i dokładnie obsypanej mąką pełnoziarnistą. Wierzch wyrównać zwilżoną w wodzie łyżką, posypać dodatkowym nieprażonym słonecznikiem (2 łyżki). Keksówkę z ciastem pozostawić do wyrastania na kilka godzin, aż chleb urośnie po same brzegi formy (potrwa to 6-10 godzin, w zależności od temperatury i mocy zakwasu).", "url": "http://bakal.pl/przepisy/swiateczny-chleb-na-zakwasie-z-suszonymi-sliwkami/", "category": "małopolskie", "sub_category": "Wyroby piekarnicze i cukiernicze", "phrase": "Chleb świąteczny"}