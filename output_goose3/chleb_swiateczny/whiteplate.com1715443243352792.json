{"meta_description": "", "title": "Chleb świąteczny – White Plate", "content": "W kuchni produkcja idzie pełną parą. Uwielbiam gotować na święta, a zwłaszcza na Boże Narodzenie. Zwykle przypada mi w udziale wypiekanie ciast i chleba, tym razem robię też kilka dań wytrawnych. Na gazie pyrkocze kapusta wigilijna (kapusta świeża, kiszona, jabłka szara reneta, jałowiec, ziele angielskie, ocet malinowy, listki bobkowe, wędzone śliwki…), w misce macerują się w rumie bakalie do keksu, zdążyłam też upiec blaty do tortu ormiańskiego, jednego z najbardziej czaso i pracochłonnych ciast. Mam już pierniki, śledzie, jutro będę robiła makowce i sernik. W Wigilię nigdy nie brakuje u nas domowego chleba. Oprócz standardowego, ulubionego, staram się przygotować coś jeszcze. Bardzo lubię kwas chlebowy, zwany podpiwkiem. Napój mojego dzieciństwa, takie trochę piwo dla dzieci. Właściwie zawsze mam go w lodówce. Od czasu do czasu dodaję go też do różnych wypieków, w tym do chleba. Sprawia, że pieczywo ma lekko słodki, karmelowy smak, a skórka karmelizuje się na ciemnobrązowy, prawie czarny kolor. I o taki efekt mi tu chodziło. Dodałam do niego świąteczne bakalie: wędzone śliwki, orzechy i żurawinę. A wierzch posypałam makiem. I być może to zaskakujące, ale taka kromka idealnie pasuje do śledzia (sprawdziłam!). Chleb świąteczny z bakaliami, na zakwasie i kwasie chlebowym Wszystko dokładnie wymieszać, odstawić pod przykryciem na 12h. 30 g melasy (najlepiej z trzciny cukrowej, ale może być też buraczana) 250 g kwasu chlebowego (do kupienia w sklepie spożywczym, w dziale z napojami) Dodatkowo: otręby żytnie i olej roślinny do posmarowania foremki, jajko roztrzepane z łyżką wody do posmarowania wierzchu chleba, 2 łyżeczki maku do posypania wierzchu Przykryć ściereczką i odstawić do wyrastania aż ciasto wypełni całą blaszkę (trwa to 1-2 h, powoli, ale trzeba koniecznie dać ciastu porządnie wyrosnąć – ). Wyrośnięty chleb posmarować jajkiem i posypać makiem, odstawić jeszcze na 10-15 min, a w tym czasie rozgrzać piekarnik do Wstawić chleb, spryskać ścianki piekarnika wodą. Piec ok. 35-45 minut. Skórka tego chleba bardzo szybko się rumieni, można go więc przykryć aluminiową folią i dopiekać pod nią.", "url": "https://whiteplate.com/2013/12/chleb-swiateczny/", "category": "małopolskie", "sub_category": "Wyroby piekarnicze i cukiernicze", "phrase": "Chleb świąteczny"}