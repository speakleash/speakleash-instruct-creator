{"meta_description": "Najlepszy przepis na wilgotny i super pyszny chleb pszenny na gotowym zakwasie oraz na drożdżach. To wspaniały chleb świąteczny z orzechami włoskimi, suszoną żurawiną oraz suszonymi śliwkami. Gorąco polecam!", "title": "Chleb świąteczny", "content": "Dodatkowy czas: pierwsze wyrastanie - 60 minut oraz drugie wyrastanie przed pieczeniem - 60 minut.   Forma do pieczenia chleba: foremka o wymiarach 10 x 30 cm i wysokości 8 cm.  Szklanka ma u mnie pojemność 250 ml.  Do upieczenia tego niezwykłego chleba użyłam gotowego zakwasu żytniego chlebowego marki Dr. Oetker. Jedna saszetka o wadze 15 gramów w połączeniu z jedną saszetką suszonych drożdży Dr. Oetker wystarczy, by upiec wspaniały chleb z 400-600 gramów mąki. Zakwas żytni jest produktem naturalnym. Możesz go użyć do upieczenia chleba na mące pszennej, żytniej, orkiszowej czy też upiec chleb mieszany, bułki oraz pizzę.  Do dużej, szklanej lub metalowej miski wsyp oba rodzaje mąki pszennej o łącznej wadze 450 gramów. Wsyp łyżeczkę soli oraz łyżeczkę cukru. Wsyp saszetkę drożdży suszonych instant Dr. Oetker o wadze 7 gramów. Kolejno wsyp też jedną saszetkę zakwasu chlebowego żytniego Dr. Oetker o wadze 15 gramów. Wymieszaj dokładnie suche składniki. Do miski z suchymi składnikami wlej 1,5 szklanki lekko ciepłej wody. Będzie to około 370 ml wody. Temperatura wody nie powinna przekraczać 35 stopni. Wlej też dwie łyżki oleju roślinnego lub delikatnej oliwy. Całość wymieszaj dokładnie, do całkowitego połączenia się składników. Otrzymasz dość gęste, klejące ciasto chlebowe.Ciasto przykryj ściereczką bawełnianą lub folią i odstaw do wyrastania na 60 minut. Najlepiej włóż je do lekko nagrzanego piekarnika - temperatura nie wyższa niż 35 stopni. Ciasto na chleb świąteczny wyrośnie po tym czasie trzykrotnie.W trakcie wyrastania ciasta chlebowego możesz przygotować bakalie. Orzechy włoskie łuskane przejrzyj (mogą mieć kawałki skorupek) i pokrusz w dłoniach na mniejsze kawałki. Umieść na suchej patelni. Kawałki orzechów praż na małej mocy palnika przez około 7 minut. Kilka razy poruszaj patelnią, by orzechy uprażyły się z każdej strony.W jednej misce umieść razem 50 gramów uprażonych kawałków orzechów włoskich, 30 gramów suszonej żurawiny oraz 50 gramów suszonych śliwek bez pestek. Śliwki polecam pokroić dodatkowo w cienkie paski.Do ciasta chlebowego po pierwszym wyrastaniu dodaj przygotowane bakalie oraz łyżeczkę kminku (nie mielony). Ciasto dokładnie wymieszaj.Wymieszane ciasto jest gotowe na drugie wyrastanie (przed pieczeniem). Ciasto świąteczne za drugim razem wyrasta już w foremce, w której będzie się piekło. Użyłam foremki o wymiarach 10 x 30 cm i wysokości 8 cm. Możesz użyć takiej samej lub większej foremki do wypieku. Ciasto chlebowe świąteczne jest dość luźne, więc nie należy go piec na płaskiej blaszce.Foremkę wysmaruj od środka olejem lub oliwą i wyłóż ciasto. Ciasta w foremce nie przykrywaj już ściereczką i odstaw do wyrastania na 60 minut. Ciasto chlebowe wyrasta aż pod granicę rantów.Ostrożnie polej wyrośnięte ciasto chlebowe oliwą i obsyp sezamem oraz makiem. Foremkę z gotowym do pieczenia chlebem powoli przełóż do komory piekarnika nagrzanego do 210 stopni. Wybierz środkową półkę z grzaniem góra/dół. Chleb piecz przez 40 minut.Chleb świąteczny możesz wyjąć z piekarnika od razu po upieczeniu. Po kilku minutach możesz go też wyjąć z foremki i odłożyć do przestudzenia na kratkę do studzenia wypieków.", "url": "https://aniagotuje.pl/przepis/chleb-swiateczny", "category": "małopolskie", "sub_category": "Wyroby piekarnicze i cukiernicze", "phrase": "Chleb świąteczny"}