{"meta_description": "", "title": "Przepis na świąteczny chleb z Lipnicy Górnej", "content": "Stowarzyszenie Lipnickie Dary Natury z Lipnicy Górnej (pow. bocheński) w ramach projektu „Sami chleb pieczemy, ideę Zero Waste stosujemy!” dzieli się z nami przepisem na pyszny i zdrowy chleb orkiszowy na drożdżach. Przepis jest banalnie prosty, w zasadzie każdy w domowych warunkach może przygotować znakomite pieczywo na świąteczny stół, ale i nie tylko! Przypomnijmy, że Stowarzyszenie Lipnickie Dary Natury niedawno zakończyło cykl warsztatów plenerowych na Targu Pietruszkowym w Krakowie. Warsztaty dobitnie pokazały, że Polki i Polacy chcą sami piec chleb, a przy tym rośnie zainteresowanie ideą Zero Waste. Według danych GUS, w Polsce marnujemy ok. 4,8 mln ton żywności rocznie. Najczęściej wyrzucamy właśnie pieczywo. Dodajmy, że przeciętny Polak wytworzył średnio 355 kg odpadów komunalnych w 2022 roku. Dlatego zakupy prosto od lokalnych producentów albo samodzielny wypiek są dobrymi metodami, aby ograniczanie odpady (opakowania z produkcji masowej) oraz ślad węglowy ze względu na eliminację transportu na duże odległości. Mąkę, otręby, mąkę żytnią (jeśli dodajemy mąkę żytnią chleb dłużej będzie świeży) i sól wymieszać, wsypać suche drożdże, wymieszać (ze świeżymi drożdżami najpierw należy przygotować rozczyn). W środku zrobić dołek, dodać oliwę, miód, wodę. Dobrze wyrobić rękoma lub mikserem (przez 5 – 10 minut), aż ciasto zacznie odchodzić od brzegów naczynia – na tym etapie może cały czas być klejące (nie dosypywać mąki). Gotowe ciasto podzielić na dwie części i uformować z nich podłużne chleby. Chleby przenieść do wysmarowanych masłem i wysypanych otrębami (lub mąką pszenną) foremek – keksówek o wymiarach 21 x 10 cm, foremek silikonowych nie smarujemy. Wypełnić je do połowy, ciasto wcisnąć w narożniki. Przykryć i pozostawić w ciepłym miejscu do wyrośnięcia i podwojenia objętości (ciasto powinno wyrosnąć po brzegi foremki), około 1 – 1,5 godziny lub nawet dłużej – w miarę potrzeby. Przed pieczeniem wysmarować mlekiem, posypać dodatkami lub nie. Piec w temperaturze 200ºC przez około 40 – 50 minut, aż chleb będzie brązowy i będzie brzmiał głucho po uderzeniu od spodu. Bochenki wyjdą raczej płaskie niż wyrośnięte.", "url": "https://bochnianin.pl/96586/przepis-na-swiateczny-chleb-z-lipnicy-gornej/", "category": "małopolskie", "sub_category": "Wyroby piekarnicze i cukiernicze", "phrase": "Chleb świąteczny"}