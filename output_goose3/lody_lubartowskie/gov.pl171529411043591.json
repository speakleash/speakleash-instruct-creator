{"meta_description": "Produkt wpisany na listę produktów tradycyjnych w dniu 2016-06-15\nW kategorii Produkty mleczne\nW województwie woj. lubelskim", "title": "Lody lubartowskie - - Portal Gov.pl", "content": "Charakterystyczny dla lodów bardzo dobrze wymrożonych. Prawidłowe rozmieszczenie składników oraz odpowiednia tekstura. W zależności od smaku lodów od jasnej, kremowej śmietankowej po ciemną, w zależności od użytych dodatków, np. kakao lub owoców. Aromatyczne, od śmietankowych, poprzez owocowe, w zależności od rodzaju użytych owoców, np. truskawki, maliny, jagody, bądź z dodatkiem kakao. Mrożone desery znane były już w odległych wiekach. Dawniej spożywane były w postaci zmieszanych ze śniegiem lub lodem soków owocowych. Lód wyrąbany z jeziora zabezpieczano przed rozpuszczeniem np. solą, trocinami i przechowywano przez cały rok. Ugotowaną masę lodową przelewano do konwi, kręcono ręcznie aż do zamrożenia. Przepis tradycyjnych lodów lubartowskich oparty jest na recepturze opracowanej przez miejscowych producentów w Ostrowie Lubelskim i stosowany jest z powodzeniem od 1956 r. „Odkąd sięgam pamięcią, a od urodzenia mieszkam w Lubartowie, to ten wyrób był sporządzany, również wiele innych, wykonywanych sposobem tradycyjnym. Na pewno więcej aniżeli od 50 lat” (Wywiad przeprowadzony z mieszkańcami powiatu lubartowskiego). Jako pierwsze lody były sporządzane przez tutejszych cukierników, sposobem bardzo prostym i ręcznie. Służyła do tego specjalna maszynka, lód z pobliskiego jeziora oraz pojemnik na lód. Kręciło się ręcznie, aż do uzyskania jednolitej zamrożonej masy. Od wielu lat lody oparte są na tej samej recepturze, jednak w związku z rozwojem technologii wprowadzone zostały nowe urządzenia. Lody lubartowskie są sporządzane z naturalnych produktów roślinnych i zwierzęcych. Gotowe lody zawierają w swoim składzie mleko, masło, jaja, cukier oraz owoce, np. maliny, truskawki, jagody. Wytwarzane lody są smacznym deserem mrożonym i zawierają dużo składników pokarmowych takich jak: węglowodany, tłuszcze, białko, składniki mineralne, pochodzące z surowców stosowanych do ich produkcji. Lody lubartowskie od początku ich wytwarzania cieszą się popularnością i uznaniem „na stoiskach podczas różnych imprez plenerowych i okolicznościowych. Podawane są też w tradycyjnych domach w mojej miejscowości jako desery na przyjęciach rodzinnych” (Wywiad przeprowadzony z mieszkańcami powiatu lubartowskiego).", "url": "https://www.gov.pl/web/rolnictwo/lody-lubartowskie", "category": "lubelskie", "sub_category": "Sery i inne produkty mleczne", "phrase": "Lody lubartowskie"}