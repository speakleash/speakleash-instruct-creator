{"meta_description": "Grillowanie to nie tylko pyszny, ale także zdrowy sposób na przyrządzanie po-traw. Mięsa z rusztu nie są tłuste, a odpowiednio przygotowane zachowują soczystość. Dobrze przyrządzone mięso urzeka kruchością, chrupkością i niezrównanym smakiem oraz aromatem.", "title": "Przepisy na grilla (Wołowina i Baranina)", "content": "Nikogo nie zaskoczymy pisząc, że o smaku steka decyduje jakość mięsa. W steak-housach, czyli restauracjach specjalizujących się w podawaniu takiego mięsa, króluje wołowina argentyńska oraz wołowina amerykańska. W tych krajach bowiem wołowinę hoduje się wyłącznie z przeznaczeniem na talerz. Polska wołowina to mięso krów mlecznych i jako takie nie dorównuje jakością ras argentyńskich czy amerykańskich.   Co to oznacza w praktyce? Mięso polskich krów ma tendencje do twardnienia podczas obróbki termicznej. Nie znaczy to jednak, że dla polskich miłośników steków oraz adeptów sztuki kulinarnej nie ma ratunku. Kulinarnym leniuchom wystarczy zapewne wycieczka do restauracji, jednak nasz czytelnik szuka czegoś więcej. Zakup wołowiny argentyńskiej w kraju nadwiślańskim jest możliwy, ale wymaga sporego debetu w banku. Jak zatem postępować z polską wołowiną? Niestety, poproszenie pani w mięsnym, by odkroiła słuszną porcję może nie wystarczyć.   Mięso na stek przede wszystkim musi skruszeć. Skruszałe mięso to takie, które legitymuje się około czterotygodniową metryką. Taka wołowina na pewno nie będzie urzekać kolorami, jakimi zwykło się zachęcać klientów do kupowania mięs. Wołowina pod steki winna być lekko brązowa i jednocześnie nieprzesuszona. Praktyka pokazuje, że w mięsnych można dostać wołowinę licząca sobie oko-ło 1 tygodnia, więc powinniśmy ją przetrzymać w domowej zamrażarce około 3 tygodni. Jeśli nie planujemy stekowej uczty aż z takim wyprzedzeniem, będziemy się musieli poratować marynatą bogatą w sok z cytryny i oliwę z oliwek. To nada stekom delikatności, miękkości i soczystości. Należy również pamiętać, że mięso na steki kroimy w poprzek włókien, a każdy kawałek musi spędzić około pół godziny w temperaturze pokojowej nim powędruje na ogień. Marynata jest konieczna jeśli chcemy uratować się przed twardym mięsem. Nie należy jednak z nią przesadzać. Sól, pieprz, oliwa z oliwiek i sok z cytryny w zupełności wystarczą, niechaj mięso smakuje mięsem. Na patelnię czy ruszt mięso powinno trafić odcedzone z marynaty. Zbyt duża ilość tłuszczu i soków może się po prostu spalić. W przypadku patelni zaleca się smażenie steków na suchej powierzchni. W przeciwnym razie mięso może zacząć się dusić. Ruszt zaś należy naoliwić, by mięso doń nie przywarło. Jeśli steki grillujemy na świeżym powietrzu, to węgle należy rozgrzać tak mocno, by nie dało się nad nimi utrzymać dłoni. Patelnie rozgrzewamy tak samo - 5 minut na ostrym ogniu powinno w zupełności wystarczyć. Po wrzuceniu steków na ogień pojawia się podstawowy problem – ile smażyć? Tu nie ma jednoznacznej odpowiedzi. Czas smażenia zależy od pożądanego stopnia wysmażenia. Stek zaś można wysmażyć na kilka sposobów: • None Bardzo krwisty — wysmażany bardzo szybko, do lekkiego zrumienienia z wierzchu. Wewnątrz stek jest chłodny i bardzo czerwony. Szefowie kuchni tak wysmażony stek wrzucają na kilka chwil do piekarnika, bo ogrzać jego wnętrze. • None Krwisty — (52 °C wewnątrz) Z zewnątrz steki są szaro-brązowe, a wewnątrz pełnokrwiste i lekko ciepłe. • None Średnio-krwisty - (55 °C wewnątrz) Środek wnętrza steka urzeka czerwono-różowym kolorem. Jest to standardowy sposób wysmażania mięsa w większości steak-housów. • None Średni — (63 °C wewnątrz) Środek w pełni różowy i gorący. Z zewnątrz stek porządnie wysmażony, brązowy. Niezależnie od tego jaki stopień wysmażenia wybierzemy, są zasady, których złamać nie wolno. Steki wysmażamy po minucie z każdej strony tak, by wyszło równomiernie. Steki nie mogą się stykać, bowiem wówczas zaczną się dusić. A jak sprawdzić czy mięso jest takie, jakie chcemy? Czas smażenia można podać jedynie w stopniu orientacyjnym, bowiem wiele zależy od rozmiaru steka. Na początek więc poszukajmy bardziej uniwersalnych sposobów. Najprostszym i jednocześnie najgorszym sposobem, jest zdjęcie steka z ognia, rozkrojenie go i zbadanie stopnia wysmażenia organoleptycznie. Czemu jest to sposób najgorszy? Jeśli będziemy chcieli stek dosmażyć, to gdy wrzucimy go z powrotem na ogień, wypłyną z niego wszystkie soki. Profesjonalnie jest skorzystać z termometrów. Tu wystarczy zaopatrzyć się w dobry sprzęt i postępować wedle zaleceń producenta. A jak postępują mistrzowie kuchni? Złota zasada kciuka i palca. Stek podczas smażenia staje się stopniowo coraz twardszy. Tej twardości zaś odpowiada napięcie mięśnia pod kciukiem w zależności od tego, który palec z kciukiem zetkniemy. Skala jak nietrudno zgadnąć w tym wypadku jest pięciostopniowa: Uwaga! Nie jest to metoda niezawodna. Wiele zależy od naszego kucharskiego wyrobienia i stażu przy stekowym grillu. Stopnie „pomiędzy” to już tylko kwestia naszego instynktu. Początkujący kucharze mogą jednak zacząć od smażenia na czas. Na początek powinna wystarczyć skala pięciostopniowa. Od kiedy moda na grillowanie przyjęła się w Polsce, polędwica wołowa na ruszcie ustępuje miejsca chyba tylko klasycznym kiełbaskom. To niewątpliwie najpopularniejszy stek w tej części Europy. Podpowiadamy, jak przyrządzić wyborne i urzekające swą prostotą steki z polędwicy wołowej. Po zaopatrzeniu się w odpowiedni kawałek wołowiny przystępujemy do dzieła. Z polędwicy wykrawamy steki (około 2 cm grubości) i nacieramy świeżo zmielonym kolorowym pieprzem oraz oliwą z oliwek. Następnie zawijamy w folię spo-żywczą i wysyłamy na pół godziny do lodówki, by mięso nabrało pikantnego smaku. W tym czasie rozgrzewamy porządnie grill. Oliwimy ruszt, po czym układamy nasze steki i wypiekamy je na najniższym poziomie, po 5-7 minut z każdej strony. Im krócej będziemy wypiekać mięso, tym bardziej krwiste będzie w środku. Uwaga! Przewracając mięso oraz zdejmując je, używamy specjalnych szczypców, bądź dwóch widelców, ale za żadne skarby świata nie nakłuwamy steków! Dzięki temu zabiegowi soki z mięsa trafią wprost do naszych żołądków, a nie na rozżarzone węgle. Gotowe steki układamy na talerzach, solimy dopiero teraz i układamy po płatku masła, może być czosnkowe lub ziołowe, na każdym z nich. Takie steki doskonale uzupełni solidna porcja grillowanych ziemniaków, które można przygotować z cebulą i rozmarynem. Antrykot, czyli stek z oczkiem. Mięso z polędwiczek jest bardzo delikatne, dla-tego nie wymaga wstępnej obróbki. Jednakże z antrykotem, jak i z kolejnymi stekami, może pojawić się problem. Jako się już rzekło, amerykańska kultura barbe-cue ma na swoje poparcie mięso wołowe specjalnie przeznaczone do grillowania, ale u nas może być z tym problem. Nie ryzykując zaserwowania podeszwy z rusztu, zamarynujemy nasze antrykoty. Steki nacieramy zatem porządnie solą i pieprzem, a następnie zalewamy szczodrą porcją marynaty z czerwonego wina, oli-wy, rozgniecionego czosnku i porcji tymianku oraz wysyłamy do lodówki na mini-mum pół godziny, by nabrało smaku oraz skruszało. W tym czasie rozpalamy i porządnie nagrzewamy grill. Steki odsączamy z zalewy, usuwając drobinki czosnku, które na ruszcie mogą się spalić i zgorzknieć. Zamarynowane mięso wędruje na posmarowany uprzednio oliwą ruszt, gdzie nabierze rumieńców. Podpiekamy je z każdej strony po 10 minut. Gotowe steki dekorujemy gałązką tymianku, zaś zgodnie ze złotą zasa-dą mówiącą, że w czym mięso dojrzewało, tym należy je popijać, obok talerza stawiamy kieliszek czerwonego wytrawnego wina. Zbyt ciężko? Nic nie ożywi takiego posiłku lepiej, niż kolorowa sałatka. Co to jest hamburger? W popularnym rozumieniu to buła, która dekoruje na-sze ubrania sałatą, kiszonką, keczupem, musztardą, majonezem, a gdzieś w tym wszystkim kryje się kawałek bliżej niezidentyfikowanego kotleta. Błąd! Klasyczny hamburger to przede wszystkim dobre mięso i choć nie stroni od dodatków, to smakuje o niebo lepiej niż to, co oferują nam fast-foody. Prawdziwy hamburger powstaje z wysokiej jakości zmielonej wołowiny. Jak go przyrządzić? Proste, pod warunkiem, że mamy pod ręką dobrą wołowinę. Mięso wyrabiamy tak jak na kotlety mielone, z tą różnicą, że nie dodajemy jajek, a jedynie masło. Wołowinę doprawiamy wyłącznie pieprzem. Z wyrobionej masy formujemy kotlety pożądanej wielkości, solimy w ostatniej chwili i kładziemy na rozgrzanym, posmarowanym oliwą ruszcie. Sól sprawi, że mięso puści sok, więc solenie w ostatniej chwili zapobiega nadmiernemu wysuszeniu mięsa na grillu. Hamburgery wypiekamy po 5 minut z każdej strony. W tym samym czasie gril-lujemy bułeczki i szykujemy nasze ulubione dodatki. Gotowe mięso wkładamy w pieczywo, uzupełniamy sałatą, pomidorem, cebulką oraz polewamy keczupem lub musztardą. Najlepiej zrobić własne sosy, w czym z pewnością pomoże przedo-statni rozdział naszej książki. Dietetycy złapią się za głowę, ale hamburgery najlepiej smakują z colą! A może skusimy się na upieczenie własnych hamburgerowych bułek? Pod tą orientalną nazwą kryje się szaszłyk z mielonej baraniny. Mielone mięso na patyku może nie brzmi przekonywująco, jednak uważamy, że warto zaskoczyć naszych gości czymś, co jest dobrze znane na Bliskim Wschodzie i jednocześnie jest bardzo łatwe do przygotowania. Po zaopatrzeniu się w mieloną baraninę i zestaw przypraw, przygotowujemy szaszłyki. Mięso wyrabiamy tak jak na kotlety mielone, z jajkiem, solą i pieprzem. Doprawiamy kurkumą, szczyptą szafranu, pietruszką, siekaną i przesmażoną ce-bulką oraz roztartym czosnkiem i jeśli udało nam się kupić, mielonym sumakiem. Tak przygotowane mięso wstawiamy do lodówki na kilka godzin. Gdy już rozpalimy i dobrze rozgrzejemy grill, oblepiamy mięsem szpatułki do szaszłyków i pieczemy na złocisto. Powinno nam to zająć około kwadransa. Tak przygotowane kebaby można obłożyć sałatkami, polać ulubionym sosem oraz zawinąć w chleb typu tortilla. Można także z mięsa uformować kulki, nadziewać je na szpatułki i przekładać paprykami, bakłażanem, cebulą i cukinią. Prawda, że robi wrażenie? Z tak grillowanego mięsa można też przyrządzić kebabczetę.", "url": "https://intelio.eu/blog/post/przepisy-na-grilla-wolowina-i-baranina-.html", "category": "podkarpackie", "sub_category": "Gotowe dania i potrawy", "phrase": "Zrazy z baraniny w sosie własnym"}