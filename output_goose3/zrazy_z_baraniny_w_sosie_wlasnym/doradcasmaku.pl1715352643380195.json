{"meta_description": "Zrazy wieprzowe w sosie własnym - DoradcaSmaku - ten przepis cieszy się popularnością, sprawdź.", "title": "Zrazy wieprzowe w sosie własnym - DoradcaSmaku.pl", "content": "Mięso myjemy, osuszamy ręcznikiem papierowym, następnie rozbijamy na cienkie płaty. Każdy rozbity plaster mięsa oprószamy z obu stron solą i pieprzem, następnie smarujemy z jednej strony musztardą, kładziemy plaster szynki oraz dwa kawałki przekrojonego wzdłuż ogórka. Zwijamy roladkę i związujemy ją nitką, tak aby się nie otworzyła i aby miała ładny kształt. Roladki obtaczamy w dwóch łyżkach mąki. Na patelni lub w rondelku rozgrzewamy olej. Następnie kładziemy roladki i smażymy z każdej ze stron. Gdy mięsko będzie już zrumienione to zalewamy go wodą tak, aby praktycznie całe były przykryte. Dodajemy liście laurowe oraz ziele angielskie i dusimy na małym ogniu przez 40-45 min. Gdy zrazy będą gotowe to wyciągamy je z powstałego sosu i dodajemy do niego majeranek, sól i pieprz do smaku. Pozostałą mąkę mieszamy z 5 łyżkami zimnej wody, wlewamy do niej chochelkę gorącego sosu, mieszamy i wlewamy z powrotem do garnka. Dodajemy słodką śmietankę i zagotowujemy. Podajemy ze zrazami.", "url": "https://www.doradcasmaku.pl/przepis-zrazy-wieprzowe-w-sosie-wlasnym-399028", "category": "podkarpackie", "sub_category": "Gotowe dania i potrawy", "phrase": "Zrazy z baraniny w sosie własnym"}