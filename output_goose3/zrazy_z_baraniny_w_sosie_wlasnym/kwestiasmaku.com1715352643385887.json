{"meta_description": "Udziec jagnięcy. Pieczony udziec jagnięcy z rozmarynem, czosnkiem i winem. Z dodatkiem białego wina i cebuli. Przepis na udziec jagnięcy, jagnięcina. Jagnięcina przepis.", "title": "Pieczony udziec jagnięcy z czosnkiem, czerwoną cebulą i rozmarynem", "content": "Pieczony udziec jagnięcy to dużo dobrego jedzenia całej rodziny. Piekę go zwykle dla gości i na większe imprezy (jeśli tylko dla nas to jest to obiad na dwa dni :-) Wybieram udziec z kością i piekę go w żaroodpornym garnku z pokrywką do czasu aż mięso będzie dobrze wypieczone i miękkie, będzie rozpływało się w ustach i idealnie odchodziło od kości. Mięso przygotowuję z prostymi dodatkami: czosnek, rozmaryn, suszone oregano, czerwona cebula, wino. Z dodatków polecam np. sałatkę z brukselki i suszonej żurawiny. Podczas pieczenia do garnka wkładam też ziemniaki, jeśli się nie zmieszczą to układam je obok na kratce, zawinięte w folię. Gdy chcę mieć dużo sosu do mięsa, dodaję więcej wina. Sos następnego dnia zagęszczam odrobiną mąki ziemniaczanej, dodaję ananasa i podaję udźca w nowej szacie :-)", "url": "https://www.kwestiasmaku.com/kuchnia_polska/jagniecina/udziec_jagniecy_pieczony/przepis.html", "category": "podkarpackie", "sub_category": "Gotowe dania i potrawy", "phrase": "Zrazy z baraniny w sosie własnym"}