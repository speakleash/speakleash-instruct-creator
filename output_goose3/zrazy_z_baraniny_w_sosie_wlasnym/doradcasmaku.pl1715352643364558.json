{"meta_description": "Zrazy wołowe w sosie własnym - DoradcaSmaku - ten przepis cieszy się popularnością, sprawdź.", "title": "Zrazy wołowe w sosie własnym - DoradcaSmaku.pl", "content": "Mięso umyć i pokroić w poprzek włókien na długie kawałki o szerokości około 0,5 cm. Każdy plaster lekko ubić tłuczkiem, oprószyć solą i pieprzem, po czym posmarować z jednej strony musztardą.  Małe ogórki kiszone pokroić na ćwiartki. Cebulę i czosnek obrać , cebulę pokroić na grubsze wiórki, ząbki czosnku w talarki.    Na każdym plastrze mięsa położyć plaster boczku, tak aby mięso na całej powierzchni było przykryte. Na mięsie i boczku ułożyć po kawałku ogórka, cebuli i czosnku. Całość zawinąć razem jak roladkę, na końcu spinając wykałaczką.    Gotowe zrazy usmażyć na rozgrzanym oleju do czasu aż się zrumienią z każdej strony i przełożyć do garnka razem z tłuszczem ze smażenia. Jak wszystkie są już gotowe zalać wodą i gotować na wolnym ogniu przez około 1-1,5 godziny. Po tym czasie zrazy wyjąć z powstałego wywaru. Do wywaru dołożyć ziele angielskie, listek laurowy ,doprawić solą i pieprzem.  Na patelni rozpuścić masło dodać mąkę ,lekko podsmażyć. Do zasmażki dodać powoli trochę sosu z gotowania zrazów ,mieszając aby dokładnie połączył się z mąką. Po dodaniu kilku łyżek ,przelać całość do garnka i gotować jeszcze przez chwilę dobrze mieszając, tak aby nie potworzyły się grudki.", "url": "https://www.doradcasmaku.pl/przepis-zrazy-wolowe-w-sosie-wlasnym-353802", "category": "podkarpackie", "sub_category": "Gotowe dania i potrawy", "phrase": "Zrazy z baraniny w sosie własnym"}