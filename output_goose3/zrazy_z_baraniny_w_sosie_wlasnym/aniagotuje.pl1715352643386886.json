{"meta_description": "Najlepszy i bardzo prosty przepis na pulpety w sosie pomidorowym. Miękkie pulpety wieprzowe podawane z aromatycznymi pomidorami oraz makaronem i tartym serem smakują cudownie. To świetny pomysł na obiad!", "title": "Przepis na pulpety w sosie pomidorowym", "content": "Za każdym razem możesz je podać inaczej. Takie pulpety świetnie smakują z makaronem, kaszą gryczaną lub pęczakiem. Jeśli planujesz jeszcze surówkę, to idealna będzie surówka Colesław lub moja ulubiona surówka z czerwonej kapusty . Delikatne i soczyste! Takie są właśnie moje idealne pulpety w sosie pomidorowym . Pulpeciki wieprzowe w lekkim sosie pomidorowym robię błyskawicznie. To jeden z lepszych pomysłów na obiad dla całej rodziny! Szklanka ma u mnie pojemność 250 ml.   Do zrobienia pulpetów w sosie pomidorowym potrzebujesz również około 10 łyżek oleju roślinnego do smażenia oraz dowolne świeże zioła do ułożenia na pulpetach. Polecam bazylię, oregano, natkę pietruszki lub koperek.   Pulpeciki wieprzowe smakują świetnie podane z dowolnym makaronem i posypane dodatkowo twardym, tartym serem. Polecam sery typu parmezan.  Pół kilograma łopatki wieprzowej lub karkówki zmiel na drobnych oczkach w maszynce do mielenia mięsa. Jeśli masz maszynkę, to zmiel od razu cebulę i ugotowanego ziemniaka. Jeśli nie masz maszynki, to cebulę bardzo drobno posiekaj a ziemniaka ugnieć tłuczkiem lub przepuść przez praskę. Do miski z mięsem dodaj surowe jajko, sól, pieprz oraz zioła prowansalskie.  Masę mięsną pod pulpety bardzo dokładnie wymieszaj.Przygotuj sobie czysty blat, dużą deskę lub stolnicę. W niewielkiej miseczce umieść 3 łyżki mąki. Dłońmi formuj kule mięsa wielkości orzecha włoskiego. Każdą kulkę obtaczaj w mące i odkładaj na deskę. W ten sposób przygotuj sobie wszystkie pulpety wieprzowe. U mnie wychodzi równo 20 pulpetów.Do osobnej miski wlej szklankę bulionu. Może to być wywar warzywny lub szklanka bulionu odlanego z rosołu. Dodaj też szklankę przetartych pomidorów bez skórki. W sezonie polecam obrane i posiekane świeże pomidory. Zimą najlepsza będzie passata z butelki lub pomidory przecierane z puszki lub kartonu. Do sosu dodaj też cukier i oregano.Nagrzej dużą i głęboką patelnię - u mnie średnica 28 cm. Wlej olej. Na patelni układaj obok siebie pulpety. Na mojej patelni zmieściły się wszystkie mięsne kulki. Odczekaj 2 minuty zanim przewrócisz pulpety na drugą stronę. Używaj do tego szczypiec. Pulpety powinny się podsmażać na średniej mocy palnika. Drugą stronę również podsmażaj 2 minuty. Na patelnię wlej kolejno przygotowany wcześniej sos pomidorowy. Pulpety w sosie pomidorowym gotuję na patelni jeszcze 20 minut. Bez przykrycia i na małej mocy palnika.W trakcie gotowania pulpecików na patelni możesz ugotować makaron lub kaszę. Ja wybieram zazwyczaj makaron typu spaghetti. Gotuję go w osolonym wrzątku około jedną minutę dłużej niż zlecone jest na opakowaniu.Gotowe pulpety w sosie pomidorowym układam na porcjach makaronu i posypuję świeżymi, siekanymi ziołami. Moje dzieci sięgają jeszcze po tarty parmezan. Dwadzieścia pulpetów wieprzowych wystarczy na pięć sporych porcji obiadowych.Bardzo gorąco polecam też mój przepis na pyszne roladki schabowe z serem i szpinakiem.Smacznego.", "url": "https://aniagotuje.pl/przepis/pulpety-w-sosie-pomidorowym", "category": "podkarpackie", "sub_category": "Gotowe dania i potrawy", "phrase": "Zrazy z baraniny w sosie własnym"}