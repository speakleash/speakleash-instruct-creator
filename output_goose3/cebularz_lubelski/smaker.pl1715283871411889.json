{"meta_description": "Cebularze królują na Lubelszczyźnie. Można je spotkać w niemal każdej piekarni. Są przygotowywane z puszystego ciasta drożdżowego, zwieńczone cebulką", "title": "Prawdziwy cymes ze wschodu. Zrobisz za grosze, rodzina będzie zachwycona", "content": "Cebulę obieramy z łupin i kroimy w kostkę. Do małego garnka wlewamy 1,5 l wody i gotujemy. Pokrojoną cebulę obgotowujemy przez około 2-3 minuty, następnie odcedzamy i przekładamy do miseczki. Zabieramy się za ciasto drożdżowe. Do dużej miski kruszymy drożdże. Dodajemy łyżeczkę cukru, ciepłe mleko i 4 łyżki mąki. Składniki mieszamy. Miskę przykrywamy ściereczką i odstawiamy na około 15-20 minut w ciepłe miejsce. Do dużej miski przesypujemy pozostałą część mąki. Dodajemy łyżeczkę soli. Następnie wlewamy wyrośnięty zaczyn. Zagniatamy ciasto. W trakcie wyrabiania ciasta dodajemy 3 łyżki oleju. Ciasto na cebularze wyrabiamy przez około 20-30 minut. Powinno być dobrze napowietrzone i pod koniec ugniatania powinno odchodzić od dłoni i miski.", "url": "https://smaker.pl/przepisy-przekaski/przepis-cebularz-lubelski,1946293,smaker.html", "category": "lubelskie", "sub_category": "Wyroby piekarnicze i cukiernicze", "phrase": "Cebularz lubelski"}