{"meta_description": "Cebularze lubelskie to chrupiące bułeczki z ciasta drożdżowego. Wypełnione po brzegi aromatycznym farszem  z cebuli i maku. Najlepiej smakują zaraz po upieczeniu. Bułeczki są mięciutkie, puszyste, po prostu doskonałe.", "title": "Cebularz lubelski", "content": "Cebularze lubelskie to chrupiące bułeczki z ciasta drożdżowego. Wypełnione po brzegi aromatycznym farszem z cebuli i maku. Najlepiej smakują zaraz po upieczeniu. Bułeczki są mięciutkie, puszyste, po prostu doskonałe. Nadzienie najlepiej przygotować dzień wcześniej. Pokrojoną w grubą kostkę cebulę wrzuć do wrzącej wody i gotuj na płycie grzewczej przez ok. 2 minuty, odcedź. Cebulę wymieszaj z makiem, olejem i solą. Wystudź i umieść na całą noc w lodówce. Przygotuj ciasto. W misie robota kuchennego umieść mąkę, suche drożdże. Dodaj resztę składników i wyrób ciasto, by było gładkie i elastyczne. Odstaw przykryte do wyrośnięcia na około godzinę. Ciasto powinno podwoić swoją objętość. Wyrośnięte ciasto podziel na 12 równych części i uformuj kulki. Następnie rozwałkuj na płaskie placuszki. Bułeczki wyłóż na blachę wyłożoną papierem do pieczenia. Na środek każdej bułeczki wyłóż nadzienie cebulowe. Przykryj ściereczką i odstaw na ok. 60 minut do ponownego wyrośnięcia. Piecz w piekarniku przez ok. 25 minut w temperaturze 180ºC. Drodzy użytkownicy, informujemy, że nie możemy Was zapewnić, że publikowane opinie pochodzą od konsumentów, którzy korzystali z przepisu.", "url": "https://akademiasmaku.pl/przepis/cebularz-lubelski,4938", "category": "lubelskie", "sub_category": "Wyroby piekarnicze i cukiernicze", "phrase": "Cebularz lubelski"}