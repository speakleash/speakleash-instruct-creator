{"meta_description": "W naszej bazie nie brakuje przepisów na genialne dania regionalne. Jedną z takich perełek kulinarnych są bez wątpienia …", "title": "Cebularze lubelskie z tego przepisu wychodzą za każdym razem. Na jednym na pewno się nie skończy", "content": "Już od samego patrzenia można natychmiast zgłodnieć Cebularze lubelskie z tego przepisu wychodzą za każdym razem. Na jednym na pewno się nie skończy Cebularze lubelskie z tego przepisu wychodzą za każdym razem. Na jednym na pewno się nie skończy W naszej bazie nie brakuje przepisów na genialne dania regionalne. Jedną z takich perełek kulinarnych są bez wątpienia cebularze lubelskie. Jak je zrobić? Śpieszę z odpowiedzią! Jak już sama nazwa cebularzy sugeruje, tym razem zajmiemy się kuchnią Lubelszczyzny. Można znaleźć tu wiele smacznych dań i wypieków, które łączą w sobie dobrze znane smaki oparte na lokalnych produktach. Odwiedzając te regiony, warto spróbować lubelskich pierogów z kaszą gryczaną, gęstego gulaszu forszmak czy też kaczki po zamojsku. Oczywiście opisując tę kuchnię, nie sposób nie wspomnieć o kultowych cebularzach. Zaczęli piec je Żydzi z Lublina, a z biegiem czasu przysmak ten stał się popularny w innych częściach regionu. Dziś wielu turystów odwiedzając Lubelszczyznę, chce skosztować właśnie tej perełki kulinarnej. Warto dodać, że placki drożdżowe z dodatkiem smażonej cebuli i maku zostały wpisane w 2007 roku na listę produktów tradycyjnych w kat. \"wyroby piekarnicze i cukiernicze w województwie woj. lubelskim.\" Krok 1. Pracę nad przepisem rozpoczynam od przygotowania rozczynu do przyszłych cebularzy. W tym celu łączę ze sobą pokruszone drożdże, cukier, ciepłe mleko oraz 4 łyżki mąki. Następnie w misce robota kuchennego zaczynam wyrabiać ciasto na bazie: jajka, oleju, gotowego rozczynu oraz mąki. Krok 2. Gotowe ciasto przekładam następnie do miski z dodatkiem oleju roślinnego. Produkt ten rozprowadzam przy pomocy kuchennego pędzelka. Ciasto na koniec przykrywam czystą ściereczką i odstawiam w ciepłe miejsce do wyrośnięcia na 1,5 godziny. Krok 3. Po 90 minutach dzielę ciasto na mniejsze elementy. Z każdego takiego kawałka formuję kulkę i układam ją na blaszce wyłożoną papierem do pieczenia. Przygotowane w ten sposób placki ponownie przykrywam i odstawiam do wyrośnięcia. Tym razem na 20 minut. Krok 4. W międzyczasie przygotowuję farsz do cebularzy. W tym celu na dobrze rozgrzanej i natłuszczonej patelni podsmażam obrane i pokrojone na mniejsze kawałki cebule. Krok 5. Kiedy warzywa stają się miękkie i nabierają złocistych rumieńców, na patelnię wrzucam sól oraz mak. I to wszystko, farsz jest już gotowy! Krok 6. Wracam do pracy z ciastem drożdżowym. W każdym elemencie robię dodatkowe wgłębienie przy pomocy okrągłej foremki. Następnie smaruję wszystkie kawałki roztrzepanym jajkiem, po czym wypełniam każde wgłębienie farszem z patelni. Krok 7. Cebularze na koniec trafiają do rozgrzanego piekarnika na 20 minut. Urządzenie w tym czasie ma pracować w temp. 170 stopni Celsjusza.", "url": "https://pysznosci.pl/cebularze-lubelskie-z-tego-przepisu-wychodza-za-kazdym-razem-na-jednym-na-pewno-sie-nie-skonczy,6996648318388992a", "category": "lubelskie", "sub_category": "Wyroby piekarnicze i cukiernicze", "phrase": "Cebularz lubelski"}