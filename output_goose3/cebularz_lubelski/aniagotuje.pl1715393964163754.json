{"meta_description": "Sprawdzony przepis na cebularz. Cebularze są łatwe w przygotowaniu. Cudownie pachną i świetnie smakują. Doskonałe zarówno same jak i z dodatkami. Sprawdź!", "title": "Cebularz", "content": "Sprawdzony przepis na cebularz . Cebularze są łatwe w przygotowaniu. Cudownie pachną i świetnie smakują. Doskonałe zarówno same jak i z dodatkami. Polecam! Dodatkowy czas: godzina na wyrastanie ciasta + 30 minut na wyrastanie bułek przed pieczeniem.  Szklanka ma u mnie pojemność 250 ml. Cebularze to pyszne bułki pieczone na drożdżach z dodatkiem cebuli. Najpyszniejsze są świeżutkie, prosto z pieca. Składniki na ciasto umieść w misce. Mieszanka mleka z wodą mogą być ciepłe, zaś masło miękkie lub roztopione i przestudzone. Zagnieć ciasto. Powinna powstać zwarta, elastyczna kula. Ciasto zostaw w misce. Przykryj ściereczką lub ręcznikiem papierowym i odstaw na godzinę w ciepłe, nieprzewiewne miejsce. Ja bardzo często włączam piekarnik na 40 stopni. Chwilę go nagrzewam i do takiego ciepłego pieca wkładam ciasto do wyrośnięcia. W tym czasie obierz cebule i pokrój je w piórka. Podsmażaj na oleju, na średniej mocy palnika nawet do 30 minut. Co jakiś czas mieszaj cebulę przy pomocy drewnianej łyżki. Nie dolewaj więcej oleju. Odstaw patelnię na bok do wystudzenia cebuli. Po godzinie ciasto wyłóż na obsypany mąką blat. Dłońmi rozwałkuj na sznurek. Podziel na 5 równych kawałków. Z każdego uformuj kule i lekko rozciągnij ją na kształt gniazda do średnicy około 10 cm. Po środku powstanie wgłębienie. Umieść w nim łyżkę podsmażonej cebuli. Blaszkę wyłóż papierem do pieczenia. Papier posmaruj olejem. Układaj bułeczki w odstępach minimum 3 cm z każdej strony. Ponownie przykryj ściereczką lub ręcznikiem papierowym i odstaw w ciepłe miejsce na 30 minut. Blaszkę z bułkami umieść na środkowej półce w piekarniku z opcją grzania góra/dół. Cebularze bez maku Piecz 30 minut w piekarniku nagrzanym do 180 stopni. Można je wyjąć z pieca od razu po upieczeniu. Porada: Przed pieczeniem cebularze można posypać makiem.", "url": "https://aniagotuje.pl/przepis/domowe-cebularze-bez-maku", "category": "lubelskie", "sub_category": "Wyroby piekarnicze i cukiernicze", "phrase": "Cebularz lubelski"}