{"meta_description": "Cebularz. Cebularze. Przepis na cebularze. Tradycyjny przepis na lubelskie cebularze - drożdżowe bułki z cebulą i makiem.", "title": "Cebularze", "content": "O tak dobrego cebularza trudno jest nawet w lubelskich sklepach i piekarniach. Sekret w ich wyjątkowym smaku tkwi zarówno w samej recepturze ciasta drożdżowego jak i w sposobie przygotowania cebuli. Najlepiej przygotować ją dzień wcześniej, obgotować we wrzącej wodzie, aby była miękka i delikatnie słodka. Historia cebularzy sięga czasów króla Kazimierza Wielkiego. Wywodzą się z kuchni żydowskiej. Pierwsze cebularze zaczęli wypiekać Żydzi z lubelskiego Starego Miasta, później receptura rozpowszechniła się na całą Lubelszczyznę. Po wojnie cebularze zaczęli piec polscy rzemieślnicy. Do dnia dzisiejszego cebularze stanowią w lubelskim jeden z najbardziej znanych i lubianych przysmaków regionalnych. Od kwietnia 2007 roku Cebularz Lubelski trafił na listę produktów tradycyjnych. Polecam jeść jeszcze ciepłe, prosto z piekarnika i koniecznie posmarowane lekko solonym masłem.", "url": "https://www.kwestiasmaku.com/kuchnia_polska/drozdzowe_wypieki/cebularze/przepis.html", "category": "lubelskie", "sub_category": "Wyroby piekarnicze i cukiernicze", "phrase": "Cebularz lubelski"}