{"meta_description": "Cebularze to wypiekane od lat w Lublinie i okolicach pszenne bułki z cebulą. Znajdziesz tu prosty przepis, dzięki któremu łatwo zrobisz je w domu!", "title": "Cebularz - prosty i tradycyjny przepis na lubelski przysmak", "content": "Cebularz to pochodzące z Lubelszczyzny okrągłe placki-bułki z ciasta drożdżowego pokrytego farszem z cebuli. Już w średniowieczu cebularze były wypiekane przez zamieszkujących Lublin Żydów. Prosta i tania w przygotowaniu receptura z czasem upowszechniła się na całej Lubelszczyźnie i nieodłącznie kojarzy się z tym regionem. Przed II Wojną Światową były one wypiekane głównie przez piekarnie należące do Żydów oraz sprzedawane na ulicach wprost z noszonych na ramionach koszyków. Cebularz Lubelski od kilku lat posiada chronione oznaczenie geograficzne i nazwę pochodzenia. Obecnie tylko cztery piekarnie w regionie mogą wypiekać Cebularze Lubelskie, znajdziemy tu jednak wiele cebulaków, cebulatorów i innych podobnych do cebularza wyrobów piekarniczych, których tradycja i sposób przygotowywania przekazywane są z pokolenia na pokolenie. Receptury nieco się od siebie różnią, w jednych używana jest woda, w innych mleko, w jednych do ciasta dodawane jest jajko, w innych nie. Jest jednak jedna cecha, która łączy wszystkie cebularze, cebulaki i cebulatory – jest to użycie odpowiedniej, słodkiej odmiany cebuli. Dziś zapraszamy Was do przetestowania naszego przepisu na cebularze, dzięki któremu łatwo przygotujecie go we własnych domach. Wpis jest częścią serii kuchnie świata, w ramach której pokazujemy Wam przepisy przywiezione z różnych zakątków świata. Niestety, kuchnia polska nie posiada jeszcze swojego działu, a przepisy z naszego kraju znajdziecie w dziale kuchnie świata – pozostałe kraje. W dziale tym znajdziecie przepisy na inne ciekawe wyroby piekarnicze – podkarpackie proziaki czy gruzińskie chaczapuri adżarskie. przepis na popularną na Lubelszczyźnie bułkę z cebulą • None Przygotowania rozpoczynamy od zrobienia zaczynu drożdżowego. Do kubeczka lub innego naczynia wlewamy 200 mililitrów ciepłej wody w której rozpuszczamy łyżeczkę cukru oraz 20 gramów świeżych drożdży. Woda powinna mieć temperaturę nieco niższą niż 40 stopni. Temperaturę można wyczuć palcem, jeśli włożymy go do szklanki i woda będzie ciepła, ale nie będzie nas parzyć i będziemy mogli utrzymać palec w wodzie, oznacza to, że temperatura jest odpowiednia. • None Dodajemy łyżkę z przygotowanej wcześniej mąki i dokładnie mieszamy tak, aby nie powstały grudki. • None W misce, w której będziemy ugniatać ciasto robimy zagłębienie z mąki, do którego przelewamy przygotowany roztwór, przykrywamy ściereczką i pozostawiamy na 15-20 minut aby drożdże wystartowały. • None Do przygotowania farszu na cebularz potrzebne będą dwie średnie cebule (ok. 300 gramów), dwie łyżki maku niebieskiego (ok. 20 gramów) oraz łyżka oleju roślinnego (ok. 10 ml). Do farszu najlepiej użyć łagodnych odmian cebuli o słodkim smaku. tzw. cebul cukrowych. Cebule cukrowe zazwyczaj są białe, a przy ich krojeniu nie uronimy nawet jednej łzy. • None Cebulę myjemy i kroimy w dość grubą kostkę. • None Farsz możemy przygotować w dwóch wersjach, tradycyjnej bez obróbki cieplnej i nieco mniej tradycyjnej, ale według mnie lepszej z wcześniejszą obróbką cieplną. W wersji tradycyjnej pokrojoną cebulę wrzucamy do miski i posypujemy łyżeczką soli, a następnie pozostawiamy, aż do momentu w którym będziemy nakładać farsz na cebularze. • None Po odlaniu wody należy do cebuli dodać łyżeczkę oleju roślinnego oraz trzy łyżeczki maku i wszystko dokładnie wymieszać. • None W niektórych przepisach cebulę wcześniej się podsmaża lub gotuje. W oryginalnych cebularzach farsz nie jest jednak poddawany wcześniejszej obróbce termicznej, a jego smak wynika z doboru delikatnej odmiany cebuli. W takim przypadku pokrojoną w kostkę cebulę wrzucamy na patelnię, na której wcześniej rozgrzewamy łyżkę oleju. Cebulę od razu posypujemy 1/2 łyżeczką soli i karmelizujemy przez kilkanaście minut do osiągnięcia ładnego brązowego koloru. • None Cebulę, gdy jest jeszcze gorąca mieszamy ją z makiem i odstawiamy w misce do momentu, aż będzie nam potrzebna. • None Po 15 minutach zaczyn powinien już wystartować. Jeśli ciasto będziecie ugniatać ręcznie to od razu dodajcie do niego masło, które najlepiej jest wcześniej rozpuścić oraz sól. • None Jeśli będziecie ugniatać ciasto za pomocą robota masło dodajcie dopiero, gdy składniki połączą się w jedną kulkę. Masła w takim wypadku nie trzeba wcześniej rozpuszczać, ale dobrze jeśli będzie miało temperaturę pokojową. • None Ciasto ugniatamy przez około 8-12 minut, aż będzie dość jednolite i nie będzie przyczepiać się do rąk. • None Odkładamy do miski, w której będzie wyrastać. Ciasto foliujemy aby nie dostało się do niego powietrze i odstawiamy na około 1 godzinę w temperaturze pokojowej. • None Po tym czasie ciasto powinno podwoić swoją objętość. Przerzucamy je na stolnicę i dzielimy na 4-6 równych porcji (w zależności od tego jak duże chcemy cebularze) • None Ja ciasto dzielę na 4 porcje z których formuje kulki. • None Poszczególne kawałki ciasta formujemy (najlepiej za pomocą rąk) w płaskie placki po około pół centymetra grubości i kładziemy na blaszce i papierze do pieczenia. Na obwodzie ciasto może być nieco grubsze. Jest to tzw. wieniec. • None Farsz możemy również wymieszać z niewielką ilością żółtego sera lub suchej mozzarelli. Ważne przy tym, aby sera nie było zbyt dużo, bo to cebula ma dominować w daniu. Pamiętajcie przy tym, że w TRADYCYJNYCH CEBULARZACH NIE UŻYWA SIĘ SERA. • None Przygotowane cebularze ponownie foliujemy i odkładamy do kolejnego wyrośnięcia na około 45 minut, aby jeszcze trochę podrosły, dzięki czemu nie będą twarde lecz fajne i puszyste. • None Po podrośnięciu, brzegi cebularzy smarujemy wymieszaną mieszanką jednego jajka oraz łyżki mleka, dzięki czemu po upieczeniu będą miały one ładny kolor. • None Wkładamy nasze cebularze do piekarnika nagrzanego na 180 stopni (grzanie góra-dół bez termoobiegu) i pieczemy przez około 20 minut. • None Po około 20 minutach nasze cebularze powinny być już gotowe! • None Cebularze najlepiej jeść ciepłe. Można wtedy posmarować je odrobiną masła. Jeśli nie zjecie ich od razu, to możecie zjeść je później po podgrzaniu w mikrofalówce lub na zimno. • None Na Lubelszczyźnie podawane są zazwyczaj bez dodatku keczupu. W moich stronach cebulatory podawane były zazwyczaj z keczupem – czy go użyjecie pozostawiam więc waszej decyzji!", "url": "https://roadtripbus.pl/cebularz/", "category": "lubelskie", "sub_category": "Wyroby piekarnicze i cukiernicze", "phrase": "Cebularz lubelski"}