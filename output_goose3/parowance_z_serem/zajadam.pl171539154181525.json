{"meta_description": "W większości na blogu gościły bardziej wytrawne smaki farszu. Tym razem przepis na pierogi w wersji na słodko, czyli pierogi z nadzieniem serowym.", "title": "Pierogi z serem - przepis", "content": "Były już różne rodzaje pierogów – ruskie, z mięsem czy grzybami. W większości na blogu gościły bardziej wytrawne smaki farszu. Tym razem przepis na pierogi w wersji na słodko, czyli pierogi z nadzieniem serowym. Miękkie, elastyczne ciasto, a do tego słodki farsz z waniliową nutą – spróbujesz raz, a będziesz do nich na pewno wracać. Pierogi z serem możesz podawać ze swoimi ulubionymi dodatkami. Najczęściej pierogi na słodko zajadam posypane mielonym cynamonem. • None Ser umieść w misce i rozgnieć dokładnie za pomocą widelca. Dodaj żółtko, cukier, cukier waniliowy. Całość dokładnie wymieszaj, tak by uzyskać jednolitą masę. • None W misce umieść przesianą mąkę, dodaj jajko, masło, sól. Stopniowo dodawaj odpowiednią ilość wody, aby składniki się połączyły. Zagnieć do uzyskania miękkiego, gładkiego ciasta. • None Ciasto podziel na dwie części. Każdą z nich rozwałkuj na cienki placek. Za pomocą szklanki wykrój z ciasta kółka. • None Na środku każdego z nich umieść farsz. Pierogi złóż na pół, dokładnie zlep brzegi i dociśnij za pomocą widelca. • None W garnku zagotuj wodę z dodatkiem soli i partiami wkładaj pierogi. Gotuj na niewielkim ogniu przez około 3 minuty od wypłynięcia pierogów. • None Ugotowane wyciągaj za pomocą łyżki cedzakowej i przełóż na talerz.", "url": "https://www.zajadam.pl/pierogi/pierogi-z-serem", "category": "lubelskie", "sub_category": "Gotowe dania i potrawy", "phrase": "Parowańce z serem"}