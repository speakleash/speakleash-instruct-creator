{"meta_description": "Kluski na parze z serem - DoradcaSmaku - ten przepis cieszy się popularnością, sprawdź.", "title": "Kluski na parze z serem - DoradcaSmaku.pl", "content": "Na początku zrób zaczyn w bardzo dużym garnku: wszystkie składniki muszą być ciepłe, żeby ciasto wyrosło. Podgrzej mleko do temperatury pokojowej, dodaj cukier, tyle samo mąki( ok 15 dag) i ciepłe drożdże. Całość rozetrzyj. Przykryj ściereczką i zostaw do wyrośnięcia. Następnie dodaj resztę składników (mąka, jaja, sól, masło).Ciasto wyrabiaj aż będzie odchodziło od ręki i ponownie zostaw do wyrośnięcia. Kiedy ciasto będzie gotowe wyłóż je na stolnicę posypaną mąką, i rozdziel na małe części, formuj je na kółka. Zrób masę serową: Do miseczki wsyp ser, dodaj żółtka, cukier waniliowy, cukier puder do smaku. Całość bardzo dokładnie wymieszaj, spróbuj czy masa nie jest mało słodka, jeżeli tak jest dodaj cukier puder. Do każdego kółka nałóż łyżeczką trochę masy serowej, rozciągnij je i dokładnie zaklej. Zagotuj wodę w dużym garnku i nałóż na nie sito. Gdy woda będzie wrzała kluski nakładaj na sitko i szczelnie przykryj. Gotuj je tak na parze przez około 10 minut a następnie polej roztopionym masłem i posyp cukrem. Smacznego:):):)", "url": "https://www.doradcasmaku.pl/przepis-kluski-na-parze-z-serem-267429", "category": "lubelskie", "sub_category": "Gotowe dania i potrawy", "phrase": "Parowańce z serem"}