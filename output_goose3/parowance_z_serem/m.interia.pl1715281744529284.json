{"meta_description": "", "title": "\"Ewa gotuje\": Pampuchy z serem i miętą - Mobilna INTERIA w INTERIA.PL", "content": "Ewa Wachowicz w 308. odcinku programu przygotowuje pampuchy z serem i miętą. Poznaj ten niezwykły i bardzo słodki przepis!  Drożdże pokruszyć do miski. Dodać cukier i łyżkę mąki. Wymieszać i odstawić. Do ciepłego mleka wrzucić masło i też odstawić. Zrobić farsz. Do zmielonego sera wybić jajko. Wsypać cukier i budyń, dodać miękkie masło oraz posiekaną miętę. Wymieszać i wstawić do lodówki. Mąkę przesiać do miski, połączyć z zaczynem, wybić jajka. Posolić. Wlać przestudzone mleko z masłem. Wymieszać łyżką, wyrobić ręką. Gdy ciasto zacznie odchodzić od dłoni, przykryć ściereczką i zostawić do wyrośnięcia. Urwać kawałek ciasta, uformować płaski placuszek, nałożyć farsz i skleić. Ułożyć na blasze do pieczenia, wyłożonej papierem (kłaść sklejeniem do dołu). Część bułeczek od spodu oprószyć mąką, ułożyć na ściereczce, naciągniętej na garnek z wrzątkiem. Poczekać chwilę, by pampuchy jeszcze podrosły. Bułki ułożone na blasze posmarować roztrzepanym jajkiem i upiec na złoty kolor w temp. 180 st. C. Pampuchy ułożone na ściereczce przykryć i uparować. Podawać z kleksem kwaśnej śmietany i borówkami ze słoika. SKŁADNIKI • ½ - mąki • 250 ml - mleka • 5 dag - masła • 2 - jajka • szczypta soli • zaczyn drożdżowy  DO PODANIA • borówki zasypane cukrem (w słoiku) • śmietana  DODATKOWO • jajko do posmarowania bułeczek  NADZIENIE • ½ kg - sera białego • 1 - jajko • ¾ szklanki - cukru • 1 łyżka - budyniu waniliowego • 5 dag - masła • kilka listków mięty  ZACZYN • 4 dag - drożdży • 10 dag - cukru • 1 łyżka - mąki", "url": "https://m.interia.pl/wideo/video,vId,3017881", "category": "lubelskie", "sub_category": "Gotowe dania i potrawy", "phrase": "Parowańce z serem"}