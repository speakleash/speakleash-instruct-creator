{"meta_description": "Produkt wpisany na listę produktów tradycyjnych w dniu 2008-12-03 w kategorii Napoje w woj. mazowieckim.", "title": "Piwo z Ciechanowa - - Portal Gov.pl", "content": "Piwo Porter – przejrzysty i klarowny płyn, na powierzchni utrzymuje się gęsta, puszysta, beżowa piana o strukturze drobnopęcherzykowej. Przybiera kształt naczynia, w którym się znajduje. Piwo Porter – bardzo złożony i harmonijny. Piwo stosunkowo wytrawne o delikatnej słodyczy i wyraźnej goryczce z nutami kawowo-karmelowymi. Alkohol słabo wyczuwalny. Piwo dostarcza organizmowi łatwo przyswajalne cukry, białka, a także sole mineralne. Chmiel posiada właściwości antyseptyczne, uniemożliwiające rozwój wielu bakterii chorobotwórczych. Dzięki niskiej zawartości sodu może być spożywane przez osoby stosujące dietę bezsolną. Piwo to pobudza pracę nerek, zapobiega tworzeniu się kamieni nerkowych, a także obniża napięcie nerwowe. Napój ten orzeźwia i pobudza apetyt.", "url": "https://www.gov.pl/web/rolnictwo/piwo-z-ciechanowa", "category": "mazowieckie", "sub_category": "Napoje (alkoholowe i bezalkoholowe)", "phrase": "Piwo z Ciechanowa"}