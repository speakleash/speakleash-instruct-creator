{"meta_description": "", "title": "Katalog piw", "content": "Browar Ciechan Sp. z o.o.    Jesli jesteś zainteresowany(a) publikacją wizytówki tego producenta / importera napisz do nas za pomocą Jesli jesteś zainteresowany(a) publikacją wizytówki tego producenta / importera napisz do nas za pomocą formularza kontaktowego Ciechan Wyborne Niepasteryzowane to piwo tradycyjne, niepasteryzowane, świeże po prostu naturalne.  Zakupione w Carrefour za 3.69, szata butelki ( brąz z intensywną zielenią i srebrem ). Po wlaniu do pokala z cienkiego szkła piana utrzymuje się długo i osadza na ściankach. Zapach wilgotnej piwnicy i chmielu, ale pozytywny nie odrzuca. Smak goryczkowaty i lekko wodnisty w końcówce, ale z powracającą goryczką chmielową. Odpowiednio schłodzone sprawia przyjemność w piciu. Ogólnie oceniam na 8/10, kiedyś powrócę.  Piwo uwarzone przez Browar Ciechan z Ciechanowa. Kolor: Bursztynowy o mocno opalizującej klarowności, piana jest dość gęsta i kremowa, opadając pozostawia przyjemny osad na ściankach naczynia.  Zapach: w swoim aromacie piwo mocno chmielowe, z wyraźnie zaznaczonymi nutami żywicznymi i owoców tropikalnych.  Smak: Mocno orzeźwiający, chmielowy, wyraźnie owocowe, wyczuwalne nuty cytrusowe, owoców marakui, mango, ananasa oraz żywiczne.  Dostępne w butelkach zwrotnych o pojemności 500 ml.  Piwo o smaku malinowym uwarzone przez Browar Ciechan z Ciechanowa. Kolor: Malinowy. Zapach: Dominująca nuta świeżych, naturalnych malin, w tle lekka słodowość. Smak: Wyraźnie naturalny smak malin przy jednoczesnym delikatnym akcencie goryczki chmielowej. Piwo dopracowane i wyważone pod względem słodkości. Dostępne w butelkach zwrotnych o pojemności 500 ml.  Browar Ciechan prezentuje piwo Chocolate Baltic Porter - specjalną limitowaną edycję piwa, która ukazuje się z myślą o wielbicielach piwa Ciechan Porter, stanowiącego jego bazę.  Chocolate Baltic Porter to ciemne piwo w stylu porter bałtycki wzbogacone o aromat czekoladowy. Cechą charakterystyczną Portera z czekoladą jest długi 350-dniowy okres leżakowania podczas którego nabrał on unikatowego profilu aromatyczno-smakowego, złożonego ze zbalansowanej, palonej goryczy z czarną kawą i gorzką czekoladą oraz wyczuwalnych palonych słodów. Piwo zawiera 9,0% alkoholu obj. i 22,0% ekstraktu wag. Całość rozlaliśmy w butelki o pojemności 330 ml i zapakowaliśmy w dwa ozdobne kartony, które doskonale pasują na prezent dla bliskich.  Treściwość i szlachetność tego gatunku powoduje, że jest to doskonałe piwo deserowe - w sam raz do świątecznych smakołyków.  [opis producenta, fb]  Ciechan Eksportowe to klarowny filtrowany lager który zawiera 6,0 % alkoholu i ekstrakt brzeczki podstawowej 12,1 %, jest pasteryzowane z 5-cio miesięcznym okresem przydatności do spożycia. Ciechan Eksportowe ma wyeksponowany zapach chmielowy, w smaku jest łagodnie słodowe z delikatna goryczką i ma przyjemnie złotą barwę.  Dostępne w zwrotnych butelkach o pojemności 500 ml.  Najnowszy produkt z Browaru w Ciechanowie to dopiero początek piwnych premier jakie latem 2017 roku ujrzą światło dzienne ze strony Browarów Regionalnych Jakubiak.", "url": "https://ocen-piwo.pl/Browar_Ciechan_Sp._z_o.o.,1", "category": "mazowieckie", "sub_category": "Napoje (alkoholowe i bezalkoholowe)", "phrase": "Piwo z Ciechanowa"}