{"meta_description": "Towarzystwo Turystów Przyrodników i Krajoznawców, Turystyka poza utartymi szlakami", "title": "Towarzystwo Turystów Przyrodników i Krajoznawców - Piwo z Ciechanowa i romantyzm lub odwrotnie", "content": "Towarzystwo Turystów Przyrodników i Krajoznawców zaprasza na wycieczkę z cyklu \"Piwo z Ciechanowa i romantyzm lub odwrotnie.\" w programie: Browar Ciechan + degustacja oraz Muzeum Romantyzmu w Opinogórze Browar w Ciechanowie został założony w 1864 r. Przez pierwsze miesiące swojego istnienia należał do rodziny Wilichów. W latach 1864-1875 przeszedł na własność rodziny Żebrowskich, która następnie odsprzedała go warszawskiemu przemysłowcowi i piwowarowi szkockiego pochodzenia Karolowi Machlejdowi. Z czasem wspólnikiem Machlejda został Maurycy Blumenthal. Obaj współwłaściciele zbudowali nowoczesny zakład, który rozbudowywano do końca lat 90. XIX wieku. Nosił on wówczas nazwę Browar Gambrinus. W 2004 roku browar w Ciechanowie przyjął nazwę Browar Ciechanów, w 2007 roku zmienił ją na Browar Ciechan. 2010: Piwo Roku 2009 dla Ciechana Miodowego według Bractwa Piwnego Opinogóra - W miejscowości znajduje się niewielki neogotycki pałac Krasińskich, zbudowany w 1843 przez gen. Wincentego Krasińskiego, ojca poety Zygmunta, który był siedzibą ordynacji opinogórskiej. W podziemiach pobliskiego kościoła znajdują się groby członków rodziny, w tym również poety. W dworze obecnie znajduje się muzeum romantyzmu.", "url": "https://ttpik.pl/tajemnice-warszawy-i-mazowsza/162-piwo-z-ciechanowa-i-romantyzm-lub-odwrotnie", "category": "mazowieckie", "sub_category": "Napoje (alkoholowe i bezalkoholowe)", "phrase": "Piwo z Ciechanowa"}