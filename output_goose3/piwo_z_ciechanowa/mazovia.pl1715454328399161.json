{"meta_description": "", "title": "Piwo z Ciechanowa - Witryna", "content": "Piwo dostarcza organizmowi łatwo przyswajalne cukry, białka, a także sole mineralne. Chmiel posiada właściwości antyseptyczne, uniemożliwiające rozwój wielu bakterii chorobotwórczych. Dzięki niskiej zawartości sodu może być spożywane przez osoby stosujące dietę bezsolną. Piwo to pobudza pracę nerek, zapobiega tworzeniu się kamieni nerkowych, a także obniża napięcie nerwowe. Napój ten orzeźwia i pobudza apetyt.  Tradycja produkcji piwa w Ciechanowie sięga XIII wieku. Zachowały się tam do dnia dzisiejszego historyczne pomieszczenia i urządzenia technologiczne, co ułatwiło odtworzenie procesu leżakowania i fermentacji. Tradycyjne procesy warzenia gwarantują niepowtarzalny aromat, klarowność i smak piwa. Obecnie w Ciechanowie warzy się różne rodzaje piw nawiązując do ciechanowskiej tradycji, między innymi: porter, jasne pełne – wyborne, jasne mocne niepasteryzowane, pszeniczne oraz miodowe. Wszystkie te piwa produkowane są według tradycyjnych metod przy zachowaniu starych receptur.  Dzięki doskonałej jakości i oryginalnemu smakowi piwa z Ciechanowa szybko zdobyły uznanie na rynku. Świadczą o tym liczne nagrody przyznane na największych branżowych konkursach i wystawach europejskich. Renomę doceniali jurorzy między innymi w takich metropoliach jak Neapol, Madryt, Londyn, Paryż, Moskwa czy Odessa.    Adres:  Browar Ciechan Sp. z o.o.  ul. Jana Kilińskiego 8  06-400 Ciechanów  e-mail: iochenkowska@ciechan.com.pl  Nr tel. 515 171 416; (023) 673 45 45", "url": "https://mazovia.pl/pl/bip/zalatw-sprawe/rolnictwo/lista-produktow-tradycyjnych/napoje-alkoholowe-i-bezalkoholowe/piwo-z-ciechanowa.html", "category": "mazowieckie", "sub_category": "Napoje (alkoholowe i bezalkoholowe)", "phrase": "Piwo z Ciechanowa"}