{"meta_description": "", "title": "Browar Ciechan", "content": "Browar Ciechan to polski, najstarszy browar z XIX wieku na północnym Mazowszu, położony nad Łydynią w sąsiedztwie Zamku Książąt Mazowieckich w Ciechanowie. Browar ten założony został w 1864 roku. Nie jest owocem rewolucji, a jednym z tych tradycyjnych, warzących niemal wyłącznie klasyczne, od bardzo lekkich piw do mocnych typu porter. Tradycja warzenia sięga XIII wieku, a w archiwach znajduje się dokument zapłaty podatku noszący datę 1526 roku, który poświadcza długie tradycje tego miejsca. Opisy historyczne Browaru pozycjonują go nad rzeką w miejscowości Rudne (dziś część Ciechanowa) w bezpośredniej bliskości młyna i łaźni. Istnienie Browaru książęcego związana była z istnieniem i funkcjonowaniem zamku Księcia Janusza. Powstanie zamku datuje się na XIII wiek. Do obecnych czasów jako jeden z nielicznych w Polsce warzy swoje piwa przy użyciu naturalnego procesu fermentacji w otwartych kadziach. W latach 90-tych browar przeszedł modernizację. Wprowadzono wówczas nowe rozwiązania linii technologicznych, wyeliminowano całkowicie kontakt wytwarzanego piwa ze stalą czarną i miedzią, rozbudowano i zmodernizowano warzelnię, wydział tanków pośredniczących oraz rozlew piwa. Utworzono także własne laboratorium mikrobiologiczne. Przed prywatyzacją, Browar w Ciechanowie był częścią Browarów Warszawskich, od których większość akcji wykupiła Braun Union. Austriacy 31 marca 2001 roku zamknęli ciechanowski Browar. Na przestrzeni lat, w ciechanowskim browarze często po raz pierwszy w Polsce warzono nowe style piwa. Także po tym, jak Browar Ciechan w 2002 roku trafił w ręce Marka Jakubiaka, browar wielokrotnie kreował trendy na rynku. W 2004 roku uwarzono pierwsze piwo Miodowe, portfolio poszerzało się o nowe gatunki piw oraz likiery i whisky. W 2022 roku najstarsza beczka będzie miała swój jubileusz. W ciągu ostatnich dwudziestu lat działania stał się dobrze prosperującym, zrównoważonym browarem z wieloma nagrodami na swoim koncie. Browar Ciechan jest raczej niewielki i logistycznie niecodzienny. To kompleks kilku budynków, co stanowi wyzwanie dla większej produkcji trunków. Typowa zabudowa i architektura mazowiecka, która jest otwarta dla zwiedzających, a wiele miejsc to ciekawostki i lekcja historii. Na zwiedzających czeka oglądanie kadzi, basenów z drożdżami, czy moment konfekcjonowania. Największe wrażenie robią zdecydowanie otwarte kadzie, gdzie warzy się piwo przy użyciu naturalnego procesu fermentacji. To naprawdę coś niecodziennego i można to zobaczyć na żywo. Browar Ciechan oprócz tradycji posiada zespół, który z pasją warzą, destylują trunki, to miejsce po prostu posiada duszę.", "url": "https://www.agroindustry.pl/index.php/2022/01/21/browar-ciechan/", "category": "mazowieckie", "sub_category": "Napoje (alkoholowe i bezalkoholowe)", "phrase": "Piwo z Ciechanowa"}