{"meta_description": "Ciechanów odgrywający w średniowieczu ważną rolę, na brak piwa nigdy nie narzekał. Podobnie było w czasach Rzeczypospolitej szlacheckiej, gdy w miejscowej farze odbywały się sejmiki – wtedy warzone i sprzedawane", "title": "Ciechanów. Browar. Spróbuj złocistego trunku", "content": "Ciechanów odgrywający w średniowieczu ważną rolę, na brak piwa nigdy nie narzekał. Podobnie było w czasach Rzeczypospolitej szlacheckiej, gdy w miejscowej farze odbywały się sejmiki – wtedy warzone i sprzedawane tu piwo miało wielu nabywców. Panowie szlachta dobre piwo zawsze mieli w poszanowaniu. Mazowszu do Bawarii pewnie daleko, lecz należy podkreślić, że ma silną pozycję w polskim browarnictwie. Miłośnik piwa znajdzie tu najwięcej działających browarów, które co prawda z trudem opierają się przewadze wielkich koncernów, ale oferują to, co w piwie najcenniejsze – niepowtarzalny smak i tradycję. Nic lepiej nie oddaje znaczenia piwa w życiu Mazowszan jak dawna piosenka: Gród nad Łydynią, odgrywający w średniowieczu ważną rolę, na brak piwa nigdy nie narzekał. Podobnie było w czasach Rzeczypospolitej szlacheckiej, gdy w miejscowej farze odbywały się sejmiki – wtedy warzone i sprzedawane tu piwo miało wielu nabywców. Panowie szlachta dobre piwo zawsze mieli w poszanowaniu. Piwo zapewne lubił wypić jeden z najsłynniejszych okolicznych mieszkańców – Zygmunt Krasiński, pan na Opinogórze, którego ojciec (generał Wincenty Krasiński) był wszak właścicielem jednego z ciechanowskich browarów. Wizytówką miasta i największą jego atrakcją, która nawet pojawiła się na etykietach tutejszego piwa, jest gotycki zamek, mieszczący się tuż obok browaru, a wzniesiony na początku XV wieku, za czasów księcia Janusza I Starszego. Budowla jest charakterystyczna dla Mazowsza – to jeden z typowych nizinnych zamków mazowieckich, wzniesionych przez budowniczych krzyżackich. Popadł ostatecznie w ruinę, kiedy wraz z tą częścią Mazowsza znalazł się w zaborze pruskim. Tutejszy browar szczyci się mianem najstarszego w Polsce zakładu, czynnego do dziś. Produkował niegdyś sławnego pilznera i piwo bawarskie, piwa te wysoko miał cenić sam Józef Piłsudski. Początki fabryki, stojącej dziś na miejscu browaru, sięgają roku 1864. Wówczas zakład należał do Marianny i Franciszka Żebrowskich, potem rodziny Wilichów, by wreszcie w latach 1876–1878 stać się własnością Karola Machlejda i Maurycego Blumenthala (pod nazwą Browar Gambrinus). Pierwszy pochodził z rodziny szkockich emigrantów (McLeodów), drugi zaś był znanym żydowskim kupcem z Warszawy. Rozwijający się prężnie zakład w 1919 roku wszedł w skład potężnej spółki piwnej – Zjednoczonych Browarów Warszawskich Haberbusch i Schiele S.A. Rok po tym do Ciechanowa zawitali czerwonoarmiści. Choć bawili tu tylko siedem dni, to zostawili po sobie zniszczenia jak po siedmiu latach. Co ważne, wypili całe piwo. W niczym to jednak nie przeszkodziło ciechanowskiemu browarowi stać się jednym z największych zakładów, a warzonemu tu piwu o  wdzięcznej nazwie „Krzepiak Machlejda” – jednym z najlepszych w II RP. Z tego okresu pochodzi także logo zakładu: dwu osiłków dźwigających beczkę z dewizą „W jedności siła”. Wskutek nacjonalizacji po II wojnie światowej browar włączono do Warszawskich Zakładów Piwowarskich. Liczne modernizacje pozwalały utrzymać jakość tutejszego piwa na wysokim poziomie; ciechanowskiego fulla nagradzano jeszcze w latach 90. Na niewiele się to jednak zdało w obliczu postępującej konsolidacji rynku. W 1996 roku Brau Union kupił browar i pięć lat potem zakończył produkcję. Opuszczony zakład odkupił w 2002 roku Marek Jakubiak – właściciel spółki Gambrynus. Po kryzysie w 2004 roku i konflikcie z Żywcem o markę „Królewskie” browar w Ciechanowie znów wyszedł na prostą. Browar znajduje się w samym centrum miasta. Bardzo dobrze widać browarniane zabudowania i bramę z napisem „Ciechan niepasteryzowany prosto z browaru”. Nad wejściem zawieszono niegdyś cztery wyobrażenia (rewersy i awersy) medali przyznanych tutejszym produktom przez władze carskie w 1885 roku. Browar produkuje kilka gatunków piwa: mocne, wyborne, porter, miodowe, pszeniczne, stout. Cztery ostatnie szczególnie są godne polecenia, a zwłaszcza ciechanowski stout – piwo ciemne górnej fermentacji (alk. 5,4% obj., ekstr. 14,0% wag.). Godne uwagi jest też niepasteryzowane piwo „Mocne” (alk. 7,0% obj., ekstr. 14,1% wag.). Wszystkich gatunków produkowanych obecnie można spróbować w mieszczącym się tuż przy bramie browaru stylowym pubie „Ciechan”, a latem w położonym po drugiej stronie ulicy miłym ogródku.", "url": "https://turystyka.wp.pl/ciechanow-browar-sprobuj-zlocistego-trunku-6044245568541313a", "category": "mazowieckie", "sub_category": "Napoje (alkoholowe i bezalkoholowe)", "phrase": "Piwo z Ciechanowa"}