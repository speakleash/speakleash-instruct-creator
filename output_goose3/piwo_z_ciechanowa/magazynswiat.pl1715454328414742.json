{"meta_description": "", "title": "Browar w Ciechanowie", "content": "Najstarszy browar Mazowsza  Browar w Ciechanowie jest małym browarem z XIX wieku położonym nad Łydynią w sąsiedztwie Zamku Książąt Mazowieckich. Jest to jeden z nielicznych browarów w Polsce, który warzy swoje piwa przy użyciu naturalnego procesu fermentacji w otwartych kadziach. Na przestrzeni lat w ciechanowskim browarze często po raz pierwszy w Polsce warzono nowe style piwa. Także po tym, jak Browar Ciechan w 2002 roku trafił w ręce Marka Jakubiaka, browar wielokrotnie kreował nowe trendy na rynku. Uznanie i miano gwiazdy wśród piw niszowych zdobył Ciechan Wyborny, przyczyniając się do powstania mody na piwa niepasteryzowane. Rozszerzeniem pojęcia niepasteryzowane jest wprowadzone i spopularyzowane przez Browar Ciechan określenie piwa nieutrwalone, które w swojej definicji zawiera brak utrwalania oraz mikrofiltracji, która mimo braku pasteryzacji, jest procesem wyjaławiającym piwo. W 2004 roku rozszerzono ofertę o Porter oraz pierwsze w Polsce piwo Miodowe, produkowane przy użyciu wyłącznie naturalnego miodu z polskich pasiek. Ciechan Miodowe dokonało rewolucji na rynku piwnym, zdobywając serca rzeszy zwolenników złocistego trunku bez intensywnej chmielowej goryczki. W ciągu kolejnych lat portfolio rozszerzono o Pszeniczne, napój bezalkoholowy Krzepiak, Porter o ekstrakcie 22 BLG i Lagerowe. Kolejne produkty są odpowiedzią na zapotrzebowanie klientów na naturalne piwa otrzymywane tradycyjnymi metodami i warzone bez chemicznych utrwalaczy. Browar Ciechan z roku na rok notuje zwiększenie zainteresowania konsumentów oraz zapotrzebowanie na obecność w sklepach wielkopowierzchniowych, przy zachowaniu około 80% sprzedaży małych sklepów osiedlowych zaopatrywanych przez własny kanał dystrybucji. Uznanie dla jakości jest corocznie doceniane wieloma nagrodami w konkursach konsumenckich. W Plebiscycie Browar.biz Browar Ciechan był wielokrotnie honorowany tytułem Browar Roku. W 2012 roku Bractwo Piwne przyznało Browarowi Ciechan tytuł Browaru X-lecia jako najbardziej utytułowanemu w ciągu ostatniej dekady. Dla każdego… coś dobrego  Dziś w portfolio Browaru Ciechan znajdziemy piwa: Wyborne, Miodowe, Pszeniczne, Lagerowe, Mocne, IPA, Porter o ekstrakcie 22 BLG, Shandy, napój bezalkoholowy Krzepiak oraz Porterówkę. W dębowych beczkach leżakuje także whisky wyprodukowana na bazie ciechanowskiego portera. W krajobraz Ciechanowa wpisał się już mocno Pub Ciechan serwujący dania oraz przekąski do piwa. Ten klimatyczny pub znajduje się w zabytkowych piwnicach Browaru Ciechan. Browar Ciechan można zwiedzać  Goście odwiedzający Browar Ciechan mają okazję zobaczyć polskiej produkcji śrutownik do słodu z 1927 roku. Znajdują się tam także szklane butelki z grawerowanymi napisami z 1912 roku. Prawdziwą gratką dla zwiedzających jest możliwość oglądania procesu produkcji whisky. Niewiele osób wie, że whisky można zrobić na bazie piwa. W ciechanowskim browarze do destylacji wykorzystywane jest rzadko spotykane urządzenie, tzw. alembik, który jest wykonany z miedzi i stali nierdzewnej. Destyluje się w nim przefermentowaną brzeczkę piwną, z której powstaje destylat – składnik mocnej, wytrawnej Porterówki, sprzedawanej w limitowanych seriach. Duże wrażenie na zwiedzających robi przepiękna leżakownia z dębowymi beczkami. „Powstaje interaktywne Muzeum Browarnictwa w Ciechanowie z restauracją oraz klubem pod nazwą Stara Leżakownia, które będą nawiązywały do piwowarskich tradycji. Wystrój obiektu będzie związany z piwem, przewidziane są m.in. siedziska z tanków z piwem. Cały czas będzie można też zwiedzać Browar Ciechan. Dla uczczenia polskich tradycji piwowarskich chcemy stworzyć możliwość zwiedzania muzeów przy browarach regionalnych (w Grupie BRJ funkcjonuje już niezwykłe muzeum w browarze w Lwówku Śląskim, kolejne powstaje w podkrakowskim browarze w Tenczynku) i połączyć je w trasę turystyczną dla wszystkich zainteresowanych historią browarnictwa. Turystyka piwna w Polsce się rozwija, a wszystkie nasze browary są odtwarzane w poszanowaniu dawnych tradycji piwowarskich, powstałe w nich muzea będą więc ukoronowaniem ich wspaniałej historii” – mówi Irmina Ochenkowska, wiceprezes Grupy BRJ. Browary w Ciechanowie, Lwówku Śląskim, Bojanowie, Tenczynku i Biskupcu to obiekty o ciekawej historii i pięknej architekturze. Wykorzystanie w nich dawnej myśli technicznej – często rewolucyjnej na ówczesne czasy – i unikatowych urządzeń browarniczych jest potwierdzeniem, że piwowarstwo w Polsce było niegdyś potęgą i jest naszą narodową tradycją. W browarach Grupy BRJ są warzone piwa regionalne, często niepasteryzowane i nieutrwalone w żaden inny sposób, a także związane z historią browarów piwa tradycyjne wytwarzane według odtworzonych receptur. Ciechan na Foksal  Ciechan na Foksal to pierwszy w Polsce lokal firmowy Grupy Browary Regionalne Jakubiak, gdzie można kosztować piw ze wszystkich browarów wchodzących w skład tej największej grupy piwowarskiej z całkowicie polskim kapitałem, w tym właśnie Browaru Ciechan – flagowego browaru Grupy BRJ, prekursora piw niepasteryzowanych, który zapoczątkował też modę na piwa miodowe. Restauracja Ciechan na Foksal – z ogródkiem piwnym jest ważnym punktem na gastronomicznej mapie Warszawy. Można skosztować tu zarówno piw lanych z beczki, jak i butelkowych: pełnej palety marek z browarów Grupy BRJ – Ciechan, Lwówek, Bojanowo i Tenczynek. Serwuje się tu nie tylko paletę piw naturalnych, ale również menu oparte o wykwintne dania i koktajle przygotowywane na bazie piwa. Szef kuchni poleca menu z szerokim wachlarzem potraw i przekąsek do piwa. Wśród autorskich propozycji restauracji znajdują się: Burger Ciechana, żeberka pieczone w piwie Ciechan Miodowe, kiełbasa smażona w piwie Ciechan Porter, golonka duszona w piwie Bojan Wielkopolskie, czy też karkówka marynowana w piwie Tenczynek Marcowe. „Ciechan na Foksal to miejsce, w którym piwo pije się paletami – można zamówić u nas paletki piwa z sześcioma różnymi pokalami. W restauracji znajduje się 16 kranów, z których lejemy piwa regionalne z browarów Ciechan, Lwówek, Bojanowo i Tenczynek. Właśnie u nas odbywają się premiery piwnych nowości Browarów Regionalnych Jakubiak” – mówi Aneta Jakubiak, odpowiadająca za projekt Ciechan na Foksal z ramienia Grupy BRJ – i dodaje: „W naszej restauracji odbył się m.in. pierwszy Warszawski Festiwal Piwa Regionalnego, podczas którego goście mogli smakować piwo wszystkimi zmysłami, zagłębić się w tajniki receptur, podszkolić piwny savoir-vivre oraz poznać nowe smaki potraw z piwem i do piwa. Chcemy edukować, promować kulturę picia piwa, stąd warsztaty, m.in. sensoryczne, prowadzone przez ekspertów z branży. Ciechan na Foksal, ul. Foksal 18 w Warszawie  Czynne codziennie od 1200 do 200, tel. +48 798 703 410  www.ciechan.com.pl/foksal", "url": "https://magazynswiat.pl/19845/polska-browar-w-ciechanowie.html", "category": "mazowieckie", "sub_category": "Napoje (alkoholowe i bezalkoholowe)", "phrase": "Piwo z Ciechanowa"}