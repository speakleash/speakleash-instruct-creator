{"meta_description": "", "title": "Coraz więcej lubelskich przysmaków na liście / Aktualne wiadomości z Polski, informacje rolnicze z kraju, wydarzenia / Agropolska", "content": "Na prowadzoną przez ministerstwo rolnictwa Listę Produktów Tradycyjnych z Lubelszczyzny trafiływ ostatnim czasie \"napój żniwiarza\", podcos, kiełbasa swojska biłgorajska, chleb weselny, pierogi z bobem i mięsem, baleron i boczek wędzony. Aromatyczny, orzeźwiający, naturalny i zdrowy kompot z rabarbaru i mięty zwany \"napojem żniwiarza\" trafił m.in. ostatnio na ministerialną Listę Produktów Tradycyjnych.    To przykład dziedzictwa kulturowego i kulinarnego wsi Perkowice położonej w woj. lubelskim. To typowo rolniczy teren, gdzie ten napój znany jest od lat. \"Przygotowywany jest zawsze w okresie późno-wiosennym i letnim, kiedy dostępne są świeży rabarbar oraz mięta. Większość składników do przygotowania napoju pochodzi z przydomowych ogrodów, zaś miód z okolicznych pasiek. Przygotowanie napoju polega na odpowiednim zaparzeniu mięty i ugotowaniu pokrojonych łodyg rabarbaru. Po przecedzeniu oba wywary łączy się, dodaje miód, a następnie chłodzi\" - brzmi opis produktu. Przysmaki z całej Europy w Lublinie, czyli Europejski Festiwal Smaku 7 września rozpoczął się w Lublinie Europejski Festiwal Smaku 2016. Jest to już ósma edycja wydarzenia pokazującego różnorodne oblicza kultury - od muzyki przez obraz i słowo, aż do stołu i kulinariów. Tegoroczna edycja... Jak wspominają mieszkańcy wsi, napój powstawał w czasie żniw w większych ilościach, a jego temperaturę obniżano przez spuszczanie baniek do studni. Chętnie spożywano go także m.in. podczas wesel. Teraz napitek też jest przygotowywany, szczególnie latem, ale i w innych porach roku można go posmakować, bo rabarbar jest pasteryzowany lub mrożony, a mięta suszona.Na prowadzoną przez ministerstwo rolnictwa Listę Produktów Tradycyjnych trafiły w ostatnim czasie także inne wyroby z województwa lubelskiego. To m.in.: podcos (gęsta masa z kapusty, kaszy jęczmiennej/pęczaku z koprem i szczypiorkiem), kiełbasa swojska biłgorajska, Korowaj - chleb weselny z Paszenek, pierogi z bobem i mięsem z Dobryniowa, baleron wędzony i boczek wędzony z Wisznic.Ta ofensywa sprawiła, że Lubelszczyzna ma już w tym prestiżowym wykazie zarejestrowane 173 wyroby i zajmuje trzecie miejsce za Małopolską i Podkarpaciem. - Nasz potencjał żywnościowy jest naprawdę wielki. Mieszkamy przecież w regionie, który słynie z produkcji płodów rolnych. Krótka droga \"z pola na stół\" sprzyjała od zawsze rozkwitowi lubelskiego rzemiosła kulinarnego - podkreśla Grzegorz Kapusta, wicemarszałek województwa.", "url": "https://www.agropolska.pl/aktualnosci/polska/coraz-wiecej-lubelskich-przysmakow-na-liscie,2833.html", "category": "lubelskie", "sub_category": "Wyroby piekarnicze i cukiernicze", "phrase": "Korowaj-chleb weselny z Paszenek"}