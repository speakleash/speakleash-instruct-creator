{"meta_description": "", "title": "Przepis na domowy smalec na pajdę i na okrasę. Ma mnóstwo mięsa i kilka niespodzianek, ale uważaj na majeranek", "content": "Więcej przepisów na swojskie smakołyki znajdziesz na naszej stronie głównej Gazeta.pl Smalec jest bardzo przydatny w kuchni i chociaż wciąż dbają spory nad tym, czy faktycznie jest zdrowszy niż inne tłuszcze, czy nie, trzeba przyznać się przed samym sobą, że czasem po prostu mamy nieodpartą ochotę na wiejską pajdę ze smalcem lub szare kluchy obficie okraszone skwarkami. Dziś mamy dla was przepis na prawdziwy wiejski smalec, w którym nie brakuje mięsa, boczku i skwarków, ale także cebuli, czosnku i uwaga... suszonych śliwek. Taki smalec jest naszą odpowiedzią na ukrytą tęsknotę za swojskim jadłem, ale niepozorny błąd może zepsuć cały smak smarowidła. Jeśli dodasz majeranek, gdy tłuszcz się gotuje, zioło się spali, a smalec stanie się gorzki i nawet zaklęcia podlaskich szeptuch go nie uratują. Domowy smalec na pajdę i okrasę - przepis z mnóstwem pyszności • Przygotuj większy garnek, najlepiej z grubym dnem. Słoninę pokrój w drobną kostkę, przełóż do garnka i na bardzo wolnym ogniu wytop całość, aż zaczną pojawiać się złote skwarki. • Kiedy słonina się wytapia, na zimnej patelni połóż boczek pokrojony w kostkę i również powoli go wytop. Następnie dodaj do słoniny. • Z kiełbasy zdejmij osłonkę i również chwilę ją przesmaż, najlepiej na tej samej patelni, na której wytapiał się boczek. Łopatkę i karkówkę także pokrój dość drobno i przesmaż je chwilę, by zamknęło włókna - powinno \"dojść\" w gorącym smalcu. • Cebulę także drobno pokrój i zeszklij na patelni po boczku i kiełbasie. Dodaj do smalcu i zamieszaj. Suszone śliwki pokrój w cienkie paski, dołóż do smalcu. Dodaj sól, pieprz oraz liście laurowe i ziele angielskie. Gotuj na bardzo wolnym ogniu, aż cebula i mięso zaczną się wręcz rozpadać. • Smalec zdejmij z ognia i pozostaw na kilka minut, by nieco przestygł. Następnie dodaj majeranek, oregano - jesli używasz oraz czosnek przeciśnięty przez praskę. Wymieszaj dokładnie i przelej do dzbanków lub foremek. • Kiedy smalec stężeje, już możesz smarować nim domowy chleb.", "url": "https://haps.pl/Haps/7,167251,29535444,przepis-na-domowy-smalec-na-pajde-i-na-okrase-ma-mnostwo-miesa.html", "category": "kujawsko-pomorskie", "sub_category": "Oleje i tłuszcze (masło, margaryna itp.)", "phrase": "Szary smalec"}