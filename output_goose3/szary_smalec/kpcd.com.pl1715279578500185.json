{"meta_description": "", "title": "Smalec po kujawsku", "content": "Nie ma w naszym regionie festynu bez stoisk z pajdami chleba wysmarowanymi grubą warstwą smalcu. Dawniej, by świąteczne stoły ugięły się pod potrawami mięsnymi, w okresie przed Wielkanocą, a także przed Bożym Narodzeniem, w zagrodach wiejskich urządzano świniobicie. Gospodynie dbały, by żadna część ubitej trzody się nie zmarnowała. Skutecznym sposobem zachowywania tłuszczu zwierzęcego stało się przetapianie słoniny na gęstą masę do smarowania. Żeby przedłużyć świeżość smalcu, w kujawskim przepisie nie dodaje się do niego cebuli, za to przyprawia czosnkiem, pieprzem i majerankiem. Smalec najlepiej smakuje w klasycznym wydaniu – na grubej kromce wiejskiego chleba, w obowiązkowym towarzystwie kiszonego ogórka. W naszym województwie produkuje się również inne warianty smalcu: Członkinie Koła Gospodyń Wiejskich w Brzozowie nieopodal Kijewa Królewskiego i Chełmna od lat wytwarzają smarowidło ze słoniny i boczku z dodatkiem lubczyku: Jak przystało na krajową stolicę gęsiny, można tu również spróbować wersji drobiowej, wytwarzanej przez lokalne zakłady:", "url": "https://kpcd.com.pl/2022/03/21/smalec-kujawski/", "category": "kujawsko-pomorskie", "sub_category": "Oleje i tłuszcze (masło, margaryna itp.)", "phrase": "Szary smalec"}