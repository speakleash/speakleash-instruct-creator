{"meta_description": "", "title": "Lubuskie Centrum Produktu Regionalnego | Gospodarstwo Rolne – Ryszard Kapica", "content": "Pan Ryszard Kapica z Drzecina wypieka swój chleb w przedwojennych piecach, chleb jest pieczony według starej receptury, w sposób tradycyjny. Pan Kapica swój chleb piecze od 2005 roku. To rodzinna tradycja przekazywana z pokolenia na pokolenie. Tradycja zapoczątkowana jeszcze na zachodzie Ukrainy, przez prababcię Ryszarda Paulinę. Później chleb ten piekła jego babcia Anna, która po wojnie przywiozła recepturę na zachód Polski. Tradycję podtrzymywała mama Pana Ryszarda – Irena i przekazała ją synowi, który produkcją swojskiego chleba zajmuje się do dziś. Chleb Pana Ryszarda Kapicy zdobył wiele nagród na lokalnych i regionalnych konkursach kulinarnych. Otrzymał też dwie nagrody na poznańskich targach Polagra Food, w 2013 i w 2016 roku.Dziś Ryszard Kapica pieczeniem naturalnego chleba zajmuje się hobbystycznie. Organizuje specjalne pokazy pieczenia, na które przyjeżdżają ludzie nie tylko z Polski.", "url": "https://lcpr.pl/portfolio/ryszard-kapica/", "category": "lubuskie", "sub_category": "Wyroby piekarnicze i cukiernicze", "phrase": "Chleb ze starego pieca"}