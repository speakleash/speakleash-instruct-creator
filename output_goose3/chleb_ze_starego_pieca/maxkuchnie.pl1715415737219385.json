{"meta_description": "Funkcjonalne meble kuchenne i sprzęt AGD ➤ Cenne wskazówki i porady eksperckie ➤ AGD i wyposażenie każdej kuchni. Przykładowe inspiracje i nowości rynkowe. Sprawdź!", "title": "Świeży chleb prosto z… twojej kuchni", "content": "Chrupiące, świeże, pachnące pieczywo a przy tym tylko z naturalnych, doskonałych składników. Czy to jest jeszcze możliwe w dzisiejszych czasach? Tak i co więcej, może powstawać w twojej własnej kuchni. Wszystko za sprawą automatu do wypiekania chleba. Jak u babci Wypiekacze do chleba wprawdzie nie są obecnie tak popularne jak blendery czy tostery, ale powinny zajmować jedno z głównych miejsc w niejednej kuchni. Ich zalety docenią przede wszystkim wielbiciele domowych wypieków, rodem z babcinego starego pieca, zdrowej żywności, ekologicznego podejścia do żywienia. Wypiekacze pozwalają bowiem nie tylko piec doskonałe pieczywo, ale i komponować własne wypieki stosownie do gustu, posiadanych w danej chwili składników lub po prostu chwilowej ochoty. Domowa piekarnia Automaty do pieczenia chleba pozwalają przede wszystkim oszczędzać czas i pieniądze. Nie będziesz już musiał codziennie biegać do piekarni czy sklepu po świeże pieczywo, skoro będzie ono czekać na ciebie w kuchni. Upieczenie chleba jest dziecinnie proste – wystarczy wsypać do automatu pożądane składniki i włączyć odpowiedni program, a wypiekacz resztę pracy wykona za nas. Specjalne mieszadło odpowiednio wymiesza składniki i wyrobi ciasto, po czym urządzenie dostosowując odpowiednia temperaturę, upiecze chleb. Kupujemy wypiekacz Na rynku jest wiele różnych urządzeń tego typu. Jak więc wybrać najlepszy? Co wziąć pod uwagę podczas zakupów? Oto krótka ściąga. • Materiał. Ma wpływ nie tylko na niezawodność pracy i czas, przez jaki urządzenie będzie nam służyło. Podczas pracy wypiekacz nagrzewa się do wysokiej temperatury, jednak obudowa powinna pozostawać chłodna lub tylko lekko ciepła. Dlatego tworzywo, z jakiego zbudowane jest urządzenie jest niezwykle ważne. Najczęściej na rynku można spotkać wypiekacze wykonane z tworzywa sztucznego, stali nierdzewnej lub aluminium. Jeśli zależny nam tym, by obudowa w dużym stopniu nie przepuszczała temperatury z wnętrza urządzenia, wybierzmy model ze specjalną termoizolacyjną obudową. Pozwoli ona zachować zewnętrzne ścianki automatu zimne, co niewątpliwie będzie wielką zaletą urządzenia w domu, w którym mieszkają małe dzieci. Warto zwrócić też uwagę na wykończenie wypiekacza wewnątrz - wszystkie elementy, w tym pojemnik na ciasto, mieszadło powinny być pokryte specjalną nieprzywierającą powłoką, która nie tylko umożliwi szybkie i łatwe pieczenie, ale i usprawni czyszczenie urządzenia. • Moc . To jeden z najważniejszych parametrów wszystkich urządzeń kuchennych. Wpływa bowiem na ich sprawność, dlatego jeśli zamierzasz piec domowe pieczywo codziennie, zainwestuj w wypiekacz o mocy minimum 800 W. Gwarantuje to niezawodność automatu, przekłada się też na siłę mieszadła, które w takim wypadku poradzi sobie nawet z ciężkimi i twardymi ciastami. Jeśli natomiast twoje pieczenie będzie raczej sporadyczne, zastanów się nad wypiekaczem o nieco niższej mocy, nawet oscylującej w granicach 600 W. • Programy . Ilość i rodzaje programów zastosowanych w wypiekaczu wpływa z pewnością na komfort jego użytkowania. Im jest ich więcej, tym więcej różnorodnych rodzajów pieczywa możemy przyrządzić. Jednak przed wyborem konkretnego urządzenia, zastanówmy się, jak często planujemy domowe wypieki, nie potrzebny nam bowiem będzie wypiekacz z 15 czy 18 programami, jeśli zamierzamy piec pieczywo raz na tydzień. Zwykle najbardziej praktyczny jest program podstawowy, dzięki któremu upieczesz tradycyjny chleb, ale warto zastanowić się też nad innymi programami, tj. do wypiekania bagietek, do szybkiego wypieku, czy przygotowywania i pieczenia ciast. Co ciekawe, dobry wypiekacz nie tylko upiecze wyśmienity chleb, ale pozwoli też wyrobić ciasto na pizze, makaron a nawet pierogi. • Funkcje dodatkowe . Warto zwrócić uwagę na dodatkowe opcje wypiekacza, które mogą okazać się bardzo przydatne podczas codziennego użytkowania tj. możliwość ustawienia wielkości pieczonego pieczywa, regulacja stopnia opiekania skórki czy funkcja opóźnionego startu. Bardzo praktyczne jest też okienko w górnej pokrywie, przez które możemy kontrolować proces pieczenia, sygnał dźwiękowy informujący o możliwości dosypania do cista dodatkowych składników (ziaren, rodzynków, ziół), czy automatyczne podtrzymywanie ciepła, dzięki czemu urządzenie będzie podgrzewać • Wyposażenie . Najbardziej podstawowe modele wypiekaczy do chleba wyposażone są zwykle w jedną komorę i mieszadło do mieszania ciasta. Jednak jeśli planujemy częste pieczenie lub piekarnicze eksperymenty, dobrze jest zainwestować w nieco bardziej zaawansowane urządzenia. Na rynku bowiem można spotkać wypiekacze z dwoma mieszadłami (są mocniejsze od modeli z jednym mieszadłem) lub dwoma komorami, co umożliwi jednoczesne pieczenie dwóch, nawet różnej wielkości chlebów. Wyjmowana forma z kolei pozwoli szybko i łatwo oczyścić sprzęt po skończonym pieczeniu.", "url": "https://www.maxkuchnie.pl/artykuly/sprzet-agd/swiezy-chleb-prosto-z-twojej-kuchni-383.html", "category": "lubuskie", "sub_category": "Wyroby piekarnicze i cukiernicze", "phrase": "Chleb ze starego pieca"}