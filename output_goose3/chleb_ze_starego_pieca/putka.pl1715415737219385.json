{"meta_description": "", "title": "Co zrobić z czerstwego chleba - trend zero waste - Putka", "content": "Nikt nie lubi wyrzucać jedzenia, a już w szczególności chleba. Co można zrobić z czerstwym pieczywem, by jeszcze je wykorzystać? Sprawdź przepisy na smaczne i oryginalne przekąski z podeschniętego chleba i bułek. Co zrobić ze starego chleba i czerstwych bułek? Trend no waste to nie tylko moda na niewyrzucanie jedzenia, ale również sposób na oszczędzanie. Dobrze wpisuje się on również w polską tradycję. Nasze mamy i babcie, zamiast wyrzucać suche pieczywo, dodawały je do kotletów, robiły z niego grzanki do zupy i bułkę tartą albo przysmażały kromki na patelni. Oto najciekawsze przepisy na obiady i przekąski z wykorzystaniem wczorajszego pieczywa: Chleb czosnkowy to popularna przystawka w restauracjach, którą z łatwością możesz przygotować w domu zarówno ze świeżego, jak i podeschniętego chleba. Idealnie komponuje się z pomidorami, bazylią i mozzarellą. Jest doskonałym dodatkiem do sałatek. A do tego naprawdę łatwo go zrobić. Najpierw przygotuj masło czosnkowe. Miękką kostkę (nie z lodówki) połącz z resztą składników – dwoma ząbkami czosnku, solą i pieprzem oraz suszonymi pomidorami, oregano albo bazylią, szczypiorkiem czy koperkiem. Zioła nie tylko dodadzą aromatu twoim grzankom, ale również sprawią, że będą ciekawiej wyglądać na talerzu. Kromki starego chleba (może być pszenny, razowy, orkiszowy, bezglutenowy, a nawet żytni) posmaruj gotową mieszanką i umieść je w rozgrzanym do 200°C piekarniku na 5-10 minut. Możesz też przypiec pieczywo na złoty kolor na grillu. Wystarczy 12-15 kromek przyschniętego chleba, by wykonać szybką obiadową zapiekankę dla całej rodziny. Pieczywo pokrój w drobną kostkę i podsmaż je na oleju. • Ubij 2 jajka z 2 łyżkami śmietany i dodaj do nich ulubione przyprawy – zioła prowansalskie, sól i pieprz, słodką lub słoną paprykę w proszku. • W naczyniu żaroodpornym ułóż chleb. Na niego połóż ulubione składniki – szynkę, pieczarki, paprykę i pomidory, a nawet pieczonego kurczaka z wczorajszego obiadu. • Zalej wszystko ubitymi jajkami i przykryj startym żółtym serem lub pokrojoną w plastry białą mozzarellą. Piecz ok. 20 minut w piekarniku rozgrzanym do 180°C. Pieczywo, które utraciło swoją świeżość możesz wykorzystać nie tylko jako grzanki do kremu z warzyw, ale wręcz stworzyć z niego całą zupę. Wystarczy kilka składników: Skrojoną cebulę podsmaż na dnie garnka, na dwóch łyżkach oliwy. Gdy się zeszkli, dorzuć do niej posiekany czosnek i porwany na kawałki lub pokrojony w kostkę chleb. Niech całość smaży się około 5 minut. Po tym czasie zalej składniki bulionem warzywnym i po zagotowaniu, zmniejsz ogień pod garnkiem. Pozostaw zupę na gazie na około 15 minut. Gdy będzie już gotowa, zmiksuj ją blenderem do gładkiej konsystencji. Dopraw wszystko pieprzem i solą do smaku, po wierzchu posyp natką pietruszki. Zostało Ci trochę czerstwego chleba? Możesz dorobić jeszcze grzanki. Knedle z czerstwych bułek to doskonały dodatek do gulaszu lub pieczonego mięsa z sosem. Są puszyste i lekkie, a do tego szybko się je robi (zaledwie 30 minut). Do ich wykonania potrzebujesz: • 8 przyschniętych kajzerek lub dowolnych bułek albo po prostu mały bochenek pszennego chleba (wystarczy 450 g); Najpierw pokrój pszenne pieczywo na cienkie kromki i włóż je do miski. Zalej je mlekiem i odstaw na godzinę do nasiąknięcia. Pokrój cebulę w kostkę i podsmaż ją na oleju lub maśle, tak by się zeszkliła. Przestudź i dodaj do chleba wraz z natką pietruszki, jajkami i solą. Wszystko wyrób za pomocą widelca na w miarę jednolitą masę. Dosyp dwie łyżki bułki tartej (jeśli masa jest bardzo rzadka, dodaj więcej, nawet do 5 łyżek). Posyp dłonie mąką i uformuj kulki (mniej więcej wielkości orzecha włoskiego). Gotowe knedelki wrzucaj do osolonej, wrzącej wody i gotuj ok. 10-12 minut (do wypłynięcia). Możesz je także przygotować na parze. Kluski podawaj polane skwarkami lub z dowolnym gęstym sosem. Żółty ser, aromatyczna długo dojrzewająca szynka i jajko sadzone, to angielski przepis na udane śniadanie. Kto by pomyślał, że te składniki można połączyć akurat z Chałką? Nie od dziś jednak wiadomo, że smaki słodkie i słone dobrze się ze sobą komponują. Wypróbuj nietuzinkowe połączenie i zaskocz swoich domowników. • Usmaż jajka sadzone na patelni. Możesz posypać je z wierzchu solą, pieprzem lub ulubionymi ziołami (oregano, bazylią, szczypiorkiem). • Na bułki połóż po plasterku szynki (może być również wędzony boczek) i sera. • Piecz do czasu, aż ser się stopi. Oczywiście, jeśli jesteś tradycjonalistą, możesz wykorzystać do tostów w stylu angielskim też Bułkę Wrocławską, chleb tostowy, Bagietkę Szefa lub zwykłe Kajzerki. Kwas chlebowy to idealny napój na upały, który nie tylko zaspokaja pragnienie i syci, ale również uzupełnia zapotrzebowanie na mikroelementy (zupełnie jak izotoniki). By zrobić go w domu potrzebujesz ok. 1 kg starego chleba (najlepiej razowca). Pokrojone przyschnięte kromki włóż do kamiennego naczynia, zalej 7 litrami wrzątku i przykryj gazą. Pozostaw w temperaturze pokojowej na całą dobę. Po tym czasie odcedź chleb. Dodaj drożdże (40 g) utarte wraz z cukrem (wystarczy 1 łyżka). Rozpuść jeszcze ok. 20 g cukru w wodzie i dolej do naczynia. Pozostaw na kolejną dobę. Po tym czasie znów przecedź napój i rozlej go do małych słoików lub butelek. Odstaw na kolejne 24 godziny. Kwas będzie gotowy, gdy na jego powierzchni pojawi się pianka. W sumie przygotowanie napoju trwa 3 dni. Czerstwe bułeczki i chleb możesz wykorzystać także do zrobienia deserów lub pysznego słodkiego śniadania. Zaskoczą twoich gości i domowników, a jednocześnie będziesz miał poczucie, że w twoim domu nic się nie marnuje. To słodkie danie pochodzące z Hiszpanii (podawane tradycyjnie w Wielkim Tygodniu) jest ulepszoną wersją tostów z mlekiem i jajkiem. Przygotowuje się je szybko i niezwykle łatwo (w mniej niż 30 minut). Może być podawane zarówno na ciepło (zaraz po zdjęciu z patelni), jak i na zimno. Torrijas wykonuje się z czerstwych bułek pszennych, ale równie dobrze do przygotowania grzanek możesz wykorzystać przyschniętą słodką chałkę lub bułkę owsianą. Pieczywo musi być pokrojone na kawałki o grubości mniej więcej 1,5-2 cm. Takie kromki zamacza się przez około 5-10 minut w specjalnie „podrasowanym” mleku, podgrzanym wcześniej z cynamonem i skórką z pomarańczy (możesz także dodać do niego trochę wanilii). Gdy pieczywo już porządnie nim nasiąknie, obtacza się je w bułce tartej i smaży na złoty kolor na oleju. Po tym, jak grzanki staną się rumiane, warto wyłożyć je na ręcznik papierowy, by odsączyć nadmiar tłuszczu. Torrijas można także dodatkowo obtoczyć w cukrze. Czerstwą Chałkę możesz wykorzystać do zrobienia szybkich słodkich placuszków bananowych. Do ich wykonania będziesz potrzebować: • 3-4 jajka (w zależności od ich wielkości), Podeschłą chałkę zmiel na bułkę tartą. Białka z jajek ubij z cukrem waniliowym na gęstą pianę. Gdy będzie już sztywna, wlej do niej żółtka. Dodaj też startego na dużych oczkach banana (możesz go zetrzeć wprost do miski z pianą), proszek do pieczenia i kilka łyżek zmielonej chałki. Powoli wszystko wymieszaj, tak by masa nie straciła puszystości. Jeśli konsystencja będzie zbyt płynna, dodaj więcej tartej chałki. Jeśli nie masz jej wystarczająco dużo możesz uzupełnić przepis zwykłą bułką tartą, zmielić suchą kajzerkę, lub inną bułkę. Smaż placuszki na płytkiej patelni do naleśników. Najlepsze wyjdą na maśle, ale możesz też przygotować je na oleju. Kładź nie za duże kleksy z masy łyżką (dzięki temu równomiernie się usmażą i nie będą surowe w środku i spieczone na zewnątrz). Nie spuszczaj placków z oka, są gotowe niemal błyskawicznie i łatwo można je przypalić Bardzo prosty przepis, na szybkie, zdrowe i pożywne śniadanie, które możesz przygotować dosłownie w 15 minut. Weź kilka wczorajszych kromek chałki, pokrój je w kostkę i podsmaż na rumiany kolor na patelni (najlepsze wychodzą na maśle). Gdy grzanki będą już gotowe, wyłóż je na talerz z ręcznikiem papierowym tak, by pozbyć się nadmiaru tłuszczu. Po odsączeniu możesz też posypać wszystko cynamonem lub cukrem wanilinowym. Wkrój do miseczki na sałatkę jabłka, banany, kiwi. Dodaj cząstki mandarynek, maliny i borówki amerykańskie. Możesz włączyć do przepisu każdy rodzaj owoców, jaki tylko Ci się wymarzy. Wymieszaj składniki z grzankami. Polej wszystko jogurtem naturalnym albo miodem. Możesz dodać także ulubione orzechy. Grzanki z chałki warto wykorzystać także w sałatkach na słono, choćby w połączeniu z arbuzem, kozim serem, rukolą i sosem musztardowo-miodowym.", "url": "https://www.putka.pl/ksiega-inspiracji/co-zrobic-z-czerstwego-chleba-trend-no-waste/", "category": "lubuskie", "sub_category": "Wyroby piekarnicze i cukiernicze", "phrase": "Chleb ze starego pieca"}