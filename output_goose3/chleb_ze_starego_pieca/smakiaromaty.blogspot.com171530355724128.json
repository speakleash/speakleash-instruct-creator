{"meta_description": "", "title": "Drugie życie chleba czyli 'Chleb z chleba'", "content": "Pomimo pieczenia chleba w domu, zawsze pozostają mi jakieś resztki pieczywa z którymi nie bardzo wiem co zrobić... a nauczona przez mamę - chleba nie wyrzucam! Kiedyś (fajne to były czasy:)) wśród moich sąsiadów było sporo 'hodowców' kur, świń a nawet krów. Dziwne to, zważywszy fakt, ze mieszkam w jednym z największych miast polskich.:) Wszystkie pozostałości chlebowe lądowały u zwierzyny i nic się nie marnowało. Teraz nie ma komu dać chleba, bo nawet biedni go nie zabierają (chyba jednak nie głodni skoro chlebem gardzą). Są jeszcze zawsze głodne nadodrzańskie kaczki, które można poczęstować chlebem - tu kolejny problem bo Kaja też lubi chleb - niełatwo więc rzucać go ptakom... :) Tak więc pozostałe kawałki chleba suszę i wykorzystuję np do upieczenia 'chleba z chleba'. Polecam wszystkim, którzy tak jak ja, nie wiedzą co począć z resztkami pieczywa.  Polecam!          CHLEB Z CHLEBA  /duży bochen ok 1300 g/    Najpierw przygotować suchy chleb i zrobić zaczyn drożdżowy.    * 270 g czerstwego chleba (u mnie pszenno-żytni na zakwasie)  Zalać zimną wodą i odstawić do napęcznienia na ok 1 godzinę. Osączyć z wody i dobrze odcisnąć w dłoniach. Chleb powinien być wilgotny ale nie mokry.    zaczyn drożdżowy  * 3 łyżki mąki chlebowej  * 30 g drożdży  * 100 ml wody  * szczypta cukru  Wymieszać, przykryć i odczekać 15 minut.    ciasto chlebowe:  * zaczyn drożdżowy  * odciśnięty, rozdrobniony czerstwy chleb  * 540 g mąki pszennej chlebowej  * 1 pełna łyżeczka soli  * 1/2 łyżeczki cukru  * ok 150-200 ml wody    Wszystkie składniki wymieszać i wyrobić ciasto (ok 5 minut) dolewając wodę partiami, ciasto nie powinno być luźne, powinno mieć zwartą konsystencję. Miskę z ciastem przykryć wilgotną ściereczką i odstawić w ciepłe miejsce na ok 60-90 minut do wyrośnięcia. Kiedy ciasto podwoi objętość wyjąć na stolnicę, lekko zagnieść i uformować bochenek. Z podanych proporcji wychodzi duży bochen, ale można też upiec dwa mniejsze chleby. Włożyć do wysypanego mąką koszyka - zlepieniem do góry - przykryć ściereczką. Po ok 1 godzinie chleb powinien urosnąć i wypełnić cały koszyk.  W czasie wyrastania nagrzać piekarnik z kamieniem (lub suchą blachą) do temp 220stC.   Wyłożyć chleb na łopatę z papierem do pieczenia lub wysypaną semoliną. Wsunąć chleb do nagrzanego piekarnika. Spryskać wnętrze wodą lub wrzucić na dno kilka kostek lodu.   Po 20 minutach zmniejszyć temperaturę do 200stC. Dopiec jeszcze przez 20-30 minut. Chleb wystudzić na kratce. Smacznego!            Chleb jest najsmaczniejszy jeśli użyjemy resztek chleba na zakwasie, jednak każdy inny - byle czerstwy - też się tu sprawdzi.. Chleb jest łatwy do zrobienia, nie wymaga specjalnych umiejętności W zależności od rodzaju resztek, chleb będzie pszenny, pszenno-żytni lub jeszcze inny. Ja piekę chleb na kamieniu ale można upiec go także na blasze.Polecam!/duży bochen ok 1300 g/Najpierw przygotować suchy chleb i zrobić zaczyn drożdżowy.* 270 g czerstwego chleba (u mnie pszenno-żytni na zakwasie)Zalać zimną wodą i odstawić do napęcznienia na ok 1 godzinę. Osączyć z wody i dobrze odcisnąć w dłoniach. Chleb powinien być wilgotny ale nie mokry.zaczyn drożdżowy* 3 łyżki mąki chlebowej* 30 g drożdży* 100 ml wody* szczypta cukruWymieszać, przykryć i odczekać 15 minut.ciasto chlebowe:* zaczyn drożdżowy* odciśnięty, rozdrobniony czerstwy chleb* 540 g mąki pszennej chlebowej* 1 pełna łyżeczka soli* 1/2 łyżeczki cukru* ok 150-200 ml wodyWszystkie składniki wymieszać i wyrobić ciasto (ok 5 minut) dolewając wodę partiami, ciasto nie powinno być luźne, powinno mieć zwartą konsystencję. Miskę z ciastem przykryć wilgotną ściereczką i odstawić w ciepłe miejsce na ok 60-90 minut do wyrośnięcia. Kiedy ciasto podwoi objętość wyjąć na stolnicę, lekko zagnieść i uformować bochenek. Z podanych proporcji wychodzi duży bochen, ale można też upiec dwa mniejsze chleby. Włożyć do wysypanego mąką koszyka - zlepieniem do góry - przykryć ściereczką. Po ok 1 godzinie chleb powinien urosnąć i wypełnić cały koszyk.W czasie wyrastania nagrzać piekarnik z kamieniem (lub suchą blachą) do temp 220stC.Wyłożyć chleb na łopatę z papierem do pieczenia lub wysypaną semoliną. Wsunąć chleb do nagrzanego piekarnika. Spryskać wnętrze wodą lub wrzucić na dno kilka kostek lodu.Po 20 minutach zmniejszyć temperaturę do 200stC. Dopiec jeszcze przez 20-30 minut. Chleb wystudzić na kratce. Smacznego!", "url": "http://smakiaromaty.blogspot.com/2014/02/drugie-zycie-chleba-czyli-chleb-z-chleba.html", "category": "lubuskie", "sub_category": "Wyroby piekarnicze i cukiernicze", "phrase": "Chleb ze starego pieca"}