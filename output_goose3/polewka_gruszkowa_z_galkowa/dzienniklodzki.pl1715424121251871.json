{"meta_description": "", "title": "Gałkowska polewka gruszkowa (gmina Koluszki) [VIDEO]", "content": "Suszone gruszki myjemy i moczymy w wodzie przez kilka godzin. Następnie przekładamy je do garnka, zalewamy wodą i gotujemy aż do miękkości. Po ugotowaniu gruszki trzeba przetrzeć przez sito. Polewkę doprawiamy mąką i śmietaną. Możemy też dodać trochę soli. Polewkę podajemy z tłuczonymi ziemniakami, polanami tłuszczem i skwarkami. W przeszłości zupa gruszkowa była gotowana głównie w porze jesiennej i stanowiła świetny dodatek do ziemniaków. W książce gospodyń wiejskich z 1927 roku znajdujemy przepis na zupę zarówno z owoców suszonych, jak i świeżych. Czytamy w nim, że można dodać również jabłka, a wszystko razem osłodzić.", "url": "https://dzienniklodzki.pl/galkowska-polewka-gruszkowa-gmina-koluszki-video/ar/c11-14025419", "category": "łódzkie", "sub_category": "Gotowe dania i potrawy", "phrase": "Polewka gruszkowa z Gałkowa"}