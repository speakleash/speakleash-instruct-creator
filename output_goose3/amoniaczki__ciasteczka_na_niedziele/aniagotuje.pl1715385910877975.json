{"meta_description": "Amoniaczki to bardzo proste ciasteczka, które zawsze wychodzą. Przepis jest stary i sprawdzony a ciastka bardzo puchate i smaczne. To wypiek idealny do podania do kawy, herbaty lub gorącego kakao. Zapraszam!", "title": "Amoniaczki", "content": "Ciasteczka amoniaczki to bardzo ciekawy pomysł na szybkie i proste ciastka. Przepis jest sprawdzony a ciastka zawsze się udają i pięknie wyrastają. Polecam je piec nawet na Święta. Szklanka ma u mnie pojemność 250 ml.  Z podanej ilości składników wyszło mi 36 ciasteczek o średnicy około 6 cm.   Pieczenie: 180 stopni, środkowa półka z opcją pieczenia góra/dół.  Czas pieczenia: około 10 minut. Kalorie policzone zostały na podstawie użytych przeze mnie składników. Jest to więc orientacyjna ilość kalorii liczona na podstawie produktów, których użyłam w danym przepisie. Licząc kalorie nie uwzględniłam dodatku w postaci posypki z cukru o grubej rafinadzie.  W jednej misce lub na stolnicy umieść razem: 1,5 szklanki mąki pszennej np. tortowej, czyli około 250 gramów mąki; 50 gramów miękkiego lub lub ziemnego, ale drobnej pokrojonego masła, czyli 1/4 klasycznej kostki o wadze 200 gramów; 4 łyżki śmietany kwaśnej 18 %, czyli około 70 gramów śmietany; całkowicie płaską łyżeczkę amoniaku spożywczego; 4 czubate łyżki cukru pudru, czyli około 80 gramów cukru; żółtko jajka (białko odłóż na potem, do posmarowania ciastek przed pieczeniem). Ze składników wyrób jednolite ciasto.  Porada: Śmietanę można zastąpić jogurtem naturalnym w tej samej ilości lub zwykłym mlekiem. Mleka dajemy wówczas około 70 ml. Do ciasta można też dodać odrobinę ulubionego olejku lub wanilii.   Ciasto zawiń w folię spożywczą, przezroczystą lub umieść w szklanej misce z zamknięciem i odłóż na godzinę do lodówki. Po tym czasie ciasto wyłóż na obsypany mąką blat lub stolnicę i rozwałkuj dość cienko, czyli na placek o grubości do 5 mm. Używając ulubionych foremek o średnicy około 5-6 cm wycinaj kształty.  Ciasteczka układaj obok siebie w niewielkich odstępach na blaszce wyłożonej papierem do pieczenia. Każde ciasteczko posmaruj z wierzchni odrobiną lekko ubitego białka, które zostało z szykowania ciasta na amoniaczki, oraz posyp odrobiną cukru np. o grubszej rafinadzie.Formę z ciasteczkami wstaw do piekarnika nagrzanego do 180 stopni. Środkowa półka z grzaniem góra/dół. Czas pieczenia to około 10 minut, do wyrośnięcia i zarumienienia ciastek. Ciasteczka amoniaczki można wyjmować z piekarnika od razu po upieczeniu. Po kilku minutach warto przełożyć je na kratkę do studzenia wypieków. W ten sposób upiecz wszystkie blaszki z ciastkami.Po przestudzeniu polecam zawinąć je w papier śniadaniowy a następnie w zwykłą torbę lub woreczki śniadaniowe i przechowywać np. w chlebaku. Domowe ciasteczkapolecam piec również na Święta. Będą bardzo smaczne podane do kawy, herbaty lub do kubka z gorącym kakao. Jakie są Twoje ulubione ciasteczka? Ja bardzo lubię magdalenki.  Smacznego!", "url": "https://aniagotuje.pl/przepis/amoniaczki", "category": "pomorskie", "sub_category": "Wyroby piekarnicze i cukiernicze", "phrase": "Amoniaczki - ciasteczka na niedzielę"}