{"meta_description": "Lubelscy producenci żywności nagrodzeni na tegorocznych tarach „Polagra-Food” w Poznaniu prezentowali dziś w restauracji Graf-Marina swoje produkty.", "title": "Nasza żywność doceniona w Polsce", "content": "– Mamy się czym pochwalić i dlatego chcemy pokazać mieszkańcom naszego regionu produkty z Lubelszczyzny, które robią furorę w Polsce – mówi Tomasz Makowski, z Urzędu Marszałkowskiego w Lublinie. Tytuł „Perły 2009” otrzymała szynka nadwieprzańska produkowana przez GS SCh „Baranów”, chleb kodeński razowy żytni wytwarzany przez Zofię Sacharczuk oraz forszmak lubelski będący specjalnością restauracji Graf Marina. Tytuł „Polskiego Producenta Żywności 2009” powędrował do GS SCh „Ludwin” za chleb ludwiński oraz do Wytwórnia wafli Henryka Budy z Żukowa II za „Waflowe Kreacje”. – Firmę prowadzą z żoną od 1980 roku, czyli od czasów, gdy nic nie było w sklepach – mówi Henryk Buda (na zdjęciu). – Dziś mamy już naprawdę dobrą markę na rynku. Nasze wafle są nie tylko smaczne, ale też – dzięki niskiej zawartości glutenu – bardzo zdrowe.", "url": "https://kurierlubelski.pl/nasza-zywnosc-doceniona-w-polsce/ar/c3-10326402", "category": "lubelskie", "sub_category": "Mięso świeże oraz produkty mięsne", "phrase": "Szynka nadwieprzańska"}