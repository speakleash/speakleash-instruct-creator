{"meta_description": "Toruńskie pierniki to 700 lat tradycji. Zależnie od tego, na jakich źródłach będziemy się opierać, różnie będzie przedstawiona ich historia. W tym artykule wyjaśnimy Wam, jak to wyglądało naprawdę. Podpowiemy również jak samodzielnie upiec te pachnące przyprawami słodkości ...", "title": "Toruńskie pierniki na Święta — historia oraz przepis", "content": "Toruńskie pierniki to 700 lat tradycji. Zależnie od tego, na jakich źródłach będziemy się opierać, różnie będzie przedstawiona ich historia. W tym artykule wyjaśnimy Wam, jak to wyglądało naprawdę. Podpowiemy również jak samodzielnie upiec te pachnące przyprawami słodkości. Niestety musimy Was zmartwić. Pierniki nie zostały wymyślone w Toruniu. Podobne wypieki pojawiły się już w czasach starożytnych. W jednej z rzymskich książek kucharskich napisanej przez Apicjusza znajduje się przepis na tak zwany miodownik z pieprzem. Jego receptura jest bardzo bliska tej, z której wypiekane są dzisiejsze pierniki. Podobno był to jeden z przysmaków cesarza Nerona. W późniejszym czasie przepis odszedł w zapomnienie. Jak podają historycy, do Torunia receptura na korzenne wypieki dotarła wraz z pierwszymi niemieckimi osadnikami. Najwcześniejsze wzmianki o toruńskich piernikach pochodzą z 1380 roku. Prawdopodobnie właśnie w tym czasie piekarz Mikołaj Czan, obok wypieku chleba zajmował się również wypiekaniem korzennych ciasteczek. Tak się to właśnie zaczęło. Sposobów na wypiekanie pierników jest naprawdę wiele. Toruńskie piekarnie mają własne receptury i pilnie ich strzegą. Na szczęście są również ogólnodostępne przepisy, z których może skorzystać każdy. Jeden z nich poniżej. • przyprawy: 4 łyżeczki mielonego cynamonu; łyżka kakao; płaska łyżeczka kardamonu; pół łyżeczki: imbiru, czarnego pieprzu, kolendry, anyżu i goździków (możesz również użyć gotowej mieszanki do pierników, wybierz taką, która nie ma w składzie mąki i cukru) Masło, miód, cukier oraz wszystkie przyprawy dodaj do rondelka i podgrzewaj kilka minut. Cały czas mieszaj, uważaj, żeby się nie zagotowało. Kiedy cukier będzie roztopiony lub prawie roztopiony zestaw rondelek ze źródła ciepła. Mąkę z sodą (oraz ewentualną solą) przesiej do miski i wbij jajko. Następnie dodaj lekko ciepłą zawartość rondelka. Wyrób ciasto do połączenia składników w jednolitą masę. Powinno być gładkie, lśniące i dobrze odchodzić od dłoni. Ciasto zawiń w folię spożywczą i włóż do lodówki na 2 do 3 godzin. Po schłodzeniu wyjmij ciasto z lodówki. Dużą blachę, tą z piekarnika wyłóż papierem do pieczenia. Włącz piekarnik. Temperaturę ustaw na 170 stopni. Następnie urwij kawałek ciasta, podsyp mąką i rozwałkuj na placek o grubości około 2 mm. Wykrawaj pierniczki przy pomocy ulubionych foremek. Wycięte pierniczki ułóż na blachę. Zachowaj między nimi odstępy, bo trochę urosną. Piecz je około 10 minut. Wyjmij je, kiedy uznasz, że są złotobrązowe. Powtarzaj te kroki, aż skończy Ci się ciasto. Po upieczeniu i przestudzeniu pierniczki będą twarde i chrupiące. To normalne, z czasem zmiękną. Żeby przyśpieszyć ten proces, możesz włożyć je do puszki ze skórką jabłka lub pomarańczy. Z podanych składników powstanie około 50 pierniczków. Na wypiekanie pierników zawsze jest dobry czas, ale szczególnie polecamy je w okolicy Tłustego Czwartku oraz Świąt Bożego Narodzenia. Korzenny zapach od razu wprowadzi Was w dobry nastrój, a rodzinne dekorowanie pierników może być doskonałą zabawą. Mamy nadzieje, że wasze dzieło będzie pyszne. Smacznego! I oczywiście zapraszamy do nas na toruńskie pierniki. Legenda o piernikarzu i jego córce Katarzynie", "url": "https://rentoom.pl/torunskie-pierniki-na-swieta-historia-oraz-przepis/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Pierniki z Torunia"}