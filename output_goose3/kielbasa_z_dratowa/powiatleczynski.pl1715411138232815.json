{"meta_description": "", "title": "Powiatowy Jarmark Produktu Lokalnego w Łęcznej | Powiat Łęczyński", "content": "W ostatnią sobotę września, na placu przy Starostwie Powiatowym w Łęcznej, zgromadzili się producenci, rękodzielnicy, a także rzemieślnicy. Mieszkańcy powiatu mogli skosztować regionalnych potraw od lokalnych wytwórców, w tym m.in. wina z mniszka lekarskiego z Dąbrowy, kiełbasy tradycyjnej z Dratowa, ekologicznych serów z Ludwinowa, a także pomidorów szklarniowych z Popław. O kulinarne smaki zadbały również KGW Ciechanki Krzesimowskie oraz KGW Ludwiczanka. Nie zabrakło również stoisk rękodzielniczych, na których swoje wyroby oferowali uczestnicy Warsztatów Terapii Zajęciowej w Janowicy, członkowie Klubu Senior+ w Bogdance, członkowie Klubu Kordonek z Łęcznej, a także Pani Marta Mankiewicz i Pani Ewa Zaborska. Na najmłodszych uczestników czekała przejażdżka bryczką lub na kucyku, a także darmowy dmuchaniec. Ponadto na stoisku sołectwa Ciechanki stacjonowali wolontariusze Załogi Czarusia, którzy oferowali wyroby rękodzielnicze, malowanie twarzy, doczepianie kolorowych warkoczyków, popcorn, a także regionalne przysmaki. Dochód ze sprzedaży w całości został przekazany na leczenie chłopca. Podczas Jarmarku gościliśmy TVP3 Lublin w naszym jesiennym studio plenerowym. O historii łęczyńskich jarmarków opowiedzieli Krzysztof Niewiadomski Starosta Łęczyński wraz z Moniką Bogusz Dyrektor Powiatowej Biblioteki Publicznej w Łęcznej. Potencjał turystyczny powiatu łęczyńskiego był tematem rozmowy z Anetą Wójcik Prezes Stowarzyszenia Agroturystycznego oraz Anną Rutkowską właścicielką gospodarstwa agroturystycznego w Wólce Cycowskiej. Michał Woźniak Radny Rady Powiatu Łęczyńskiego, a także rolnik wraz z Pawłem Serejem właścicielem gospodarstwa ogrodniczego w Popławach przybliżyli obraz rolnictwa w naszym regionie. W studio gościliśmy także Martę Mankiewicz, która opowiedziała o swojej pasji do szydełkowania. Swoją historią związaną z rozpoczęciem działalności podzielił się również Piotr Janociński producent ogrodzeń. Powiatowy Jarmark Produktu Lokalnego był współfinansowany ze środków LW Bogdanka. O strategii działania, współpracy instytucji z samorządem łęczyńskim mówili Seweryn Szwarocki Dyrektor ds. Strategii i Zrównoważonego Rozwoju LW Bogdanka wraz z Michałem Pelczarskim Wicestarostą Łęczyńskim. Organizatorem Jarmarku Produktu Lokalnego w Łęcznej był Powiat Łęczyński we współpracy z LW Bogdanka S.A.", "url": "https://powiatleczynski.pl/2022/09/28/powiatowy-jarmark-produktu-lokalnego-w-lecznej/", "category": "lubelskie", "sub_category": "Mięso świeże oraz produkty mięsne", "phrase": "Kiełbasa z Dratowa"}