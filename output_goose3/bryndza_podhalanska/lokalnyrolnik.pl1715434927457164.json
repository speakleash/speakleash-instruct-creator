{"meta_description": "Bryndza podhalańska to miękki ser podpuszczkowy, o białym zabarwieniu, biało-kremowym lub z lekkim odcieniem seledynowym. Smak bryndzy można zakwalifikować jako intensywny, słony i pikantny, z czasem przechodzący w ostry, ale może być też odrobinę kwaśny. Ser bryndza podhalańska ma konsystencję pasty, chociaż czasami m", "title": "Bryndza owcza 200g", "content": "Bryndza podhalańska to miękki ser podpuszczkowy, o białym zabarwieniu, biało-kremowym lub z lekkim odcieniem seledynowym. Smak bryndzy można zakwalifikować jako intensywny, słony i pikantny, z czasem przechodzący w ostry, ale może być też odrobinę kwaśny. Ser bryndza podhalańska ma konsystencję pasty, chociaż czasami można spotkać również bryndzę delikatnie ziarnistą lub grudkowatą. Bryndza podhalańska jest pierwszym polskim produktem, który został wpisany w rejestr chronionych nazw pochodzenia. Poza tym, że bryndza ma niepowtarzalny smak, to posiada również wysokie walory zdrowotne. Bez wątpienia sekret tego sera tkwi w mleku, z którego jest produkowany. Smak mleka owiec nierozerwalnie z wiąże się ze zjadanymi przez te zwierzęta charakterystycznymi gatunkami niektórych roślin endemicznie występujących na górskich terenach, gdzie są wypasane. W serze bryndza znajduje się wiele cennych składników mineralnych oraz witamin, które zbawiennie wpływają na nasz organizm. Fosfor i wapń mineralizują kości, zapobiegają osteoporozie, osteomalacji u osób dorosłych oraz krzywicy u dzieci. Poza tym produkt ten jest cennym źródłem witamin rozpuszczalnych w tłuszczach, m.in. witamina A i E, oraz witamin C, B6 i B12. Dostarcza również pokaźne ilości magnezu, który zapobiega skurczom mięśni oraz wspomaga odporność organizmu na stres.", "url": "https://lokalnyrolnik.pl/products/bryndza-owcza-200g", "category": "małopolskie", "sub_category": "Sery i inne produkty mleczne", "phrase": "Bryndza podhalańska"}