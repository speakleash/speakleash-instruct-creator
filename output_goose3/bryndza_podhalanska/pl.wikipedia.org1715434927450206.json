{"meta_description": "", "title": "Bryndza podhalańska – Wikipedia, wolna encyklopedia", "content": "Bryndza podhalańska (owczy twaróg) – miękki ser podpuszczkowy z mleka owczego[1]; tradycyjny wyrób spożywczy wyrabiany na Podhalu. Ma intensywny, słony smak, biały kolor i zazwyczaj konsystencją przypomina pastę, chociaż istnieją również warianty ziarniste lub grudkowate[2]. Bryndza podhalańska jest pierwszym polskim produktem spożywczym, który został zarejestrowany jako regionalny przez Komisję Europejską. W Unii Europejskiej może być wytwarzany tylko w określonym regionie Polski[3].", "url": "https://pl.wikipedia.org/wiki/Bryndza_podhala%C5%84ska", "category": "małopolskie", "sub_category": "Sery i inne produkty mleczne", "phrase": "Bryndza podhalańska"}