{"meta_description": "Pierwszy polski produkt, zarejestrowany w KE w 2007 r. \r\n Bryndza podhalańska jest jednym z najbardziej znanych polskich regionalnych produktów.", "title": "Bryndza podhalańska - Podhale - Produkty tradycyjne i regionalne - portal informacyjny", "content": "Miękki ser podpuszczkowy, wytwarzany na Podhalu z mleka owczego lub z mleka owczego z domieszką mleka od krowy polskiej czerwonej. Ser ma lekko pikantny, ostry i słonawy smak. Łatwo rozsmarowuje się na chlebie. Wyrabiany jest w bacówkach w czasie letniego wypasu owiec. Tradycje wytwarzania bryndzy sięgają XVI wieku i są związane z kulturą wędrujących wzdłuż Karpat pasterzy wołoskich. Bryndza jest jednym z najbardziej znanych polskich regionalnych produktów. Jak dotąd (w 2009 r.) tylko 4 producentów otrzymało świadectwa jakości potwierdzające zgodnośc wytwarzania z zadeklarowaną specyfikacją. Wkrótce postaramy się podać kto wytwarza tę prawdziwą bryndzę podhalańską ! Na zdjęciach poniżej Kazek Furczoń pionier rejestracji europejskiej oscypka, bryndzy podhalańskiej i redykołki i jego wyrobu bryndza podhalańska ze \"starym\" znakiem ChNP (obecnie znak jest taki sam, ale czerwony).", "url": "http://www.old.produkty-tradycyjne.pl/bryndza-podhalanska.html", "category": "małopolskie", "sub_category": "Sery i inne produkty mleczne", "phrase": "Bryndza podhalańska"}