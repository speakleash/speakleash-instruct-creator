{"meta_description": "Nalewka śliwkowa - idealna gdy zawita jesień. Chyba nikogo nie trzeba przekonywać, że zarówno przepis na nalewkę śliwkową na wódce czy spirytusie", "title": "Nalewka śliwkowa - idealna gdy zawita jesień", "content": "Chyba nikogo nie trzeba przekonywać, że przepis na nalewkę śliwkową na wódce czy spirytusie co sezon znajdą swoich licznych zwolenników. Znakomita forma rozgrzania na długie jesienno - zimowe wieczory, doskonała na domowe spotkania z przyjaciółmi czy oryginalny i własnoręcznie robiony prezent. To tylko nieliczne zastosowania tej mikstury. Doskonale wpasuje się ona w Wasz domowy barek, więc śmiało możecie ją również użyć jako baza do koktajli. Dodatkowym atutem jest to, że jest smaczna i słodka, a owoce można zebrać z własnego ogrodu lub kupić bardzo tanio w sezonie podobnie jak na nalewkę truskawkową, o której pisaliśmy już wcześniej. Jeżeli korzystaliście z naszego przepisu to wiecie jakie to proste i smaczne zarazem. Dziś czas na nalewkę śliwkową. Sprawdźcie, jak samemu przygotować ten wyjątkowy trunek w prosty sposób. Na początek drylujecie wcześniej umyte śliwki. Pamiętajcie, aby nie wyrzucać wszystkich pestek, gdyż użyjecie ich do waszej nalewki. Zastanawiacie się pewnie dlaczego?! Czemu pestki?! Niektórzy z Was pewnie wiedzą wydzieli się kwas pruski inaczej cyjanowodór (potencjalnie niebezpieczna substancja). Nie martwcie się, ilość użytych pestek z pewnością nie zaszkodzi Wam w żadnym stopniu, lecz pozwoli nada naszej nalewce głębi smaku. Jest to bardzo ważne, jeżeli chcecie uzyskać efekt końcowy taki jak w przepisie. Wrzucacie około 1,5 kg umytych, świeżych i wydrylowanych śliwek razem z pestkami, goździkami oraz cynamonem do dużego słoja (około 4-5 litrów). Czas nadać Waszej miksturze mocy, wlewacie wiec do słoja wódkę i spirytus. Całość pozostawiacie w zamknięciu na 2 miesiące. Pamiętajcie o przemieszaniu Waszego \"eliksiru\" co kilka dni aby zwiększyć jego jakość. Po tym czasie cedzicie Waszą nalewkę, a pozostałe owoce zalewacie syropem cukrowym i pozostawiacie na kolejne 2 tygodnie. Następnie znowu cedzicie owoce i oba płyny łączycie ze sobą. Tak powstałą własnoręcznie nalewkę butelkujecie. Nic tak nie rozgrzewa w jesienno-zimowy wieczór jak kieliszeczek nalewki. Jak ogromną satysfakcję będziecie mieli z degustowania tego trunku gdy pomyślicie o tym, że przyrządziliście ją własnoręcznie. Dzięki temu prostemu przepisowi, uzupełnicie swój domowy barek o tak ciekawy i smaczny trunek jakim jest nalewka śliwkowa. Przetrwacie z nią każdą, nawet najbardziej mroźną zimę! Pamiętajcie, że jest to również świetny pomysł na podziękowanie Waszym gościom na weselu. Możecie przelać ją również w mniejsze buteleczki i przekazać weselnikom na swojej uroczystości. Jest to wspaniały ukłon w ich stronę oraz gwarancja, że będą o Was pamiętać w momencie kosztowania jej z najbliższymi ????", "url": "https://oryginalnybar.pl/nalewka-sliwkowa-idealna-gdy-zawita-jesien/", "category": "łódzkie", "sub_category": "Napoje (alkoholowe i bezalkoholowe)", "phrase": "Nalewka śliwkowa z Marianowa"}