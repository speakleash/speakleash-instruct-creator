{"meta_description": "placki, przepisy na placki, placki ziemniaczane", "title": "Placki ze szpyrkami", "content": "to choć raz odwiedził „Zajazd u Kubiczka” w Wiśle wie o czym mowa, bowiem takie właśnie danie figuruje w tamtejszym menu jako danie regionalne. Pierwszy spróbował go mój mąż podczas naszego pierwszego pobytu w Wiśle kilka lat temu i bardzo mu posmakowało, chociaż do tej pory nie był miłośnikiem placków ziemniaczanych. Danie jest niezwykle proste, a jednocześnie bardzo smaczne i sycące. Szpyrki to nic innego jak usmażone skwarki z mięsa wieprzowego, podawane osobno do placków ziemniaczanych. Niezwykle sympatyczny właściciel wspomnianego zajazdu tak o nas wówczas dbał, że kupił nasze serca i żołądki. Od kilku już lat jesteśmy jego stałymi bywalcami. Z każdym rokiem danie zyskiwało nowego zwolennika wśród członków naszej rodziny, aż w końcu postanowiłam je sama zrobić w domu. Obrać ziemniaki i zetrzeć na tarce. Przełożyć na sitko ustawione nad miseczką i lekko odcisnąć. Przełożyć do drugiej miski. Z miseczki nad, którą były odcedzane ziemniaki, zlać wodę, a osadzoną na dnie skrobię ziemniaczaną dodać do ziemniaków. Do utartych ziemniaków dodać jeszcze jajka, mąkę, sól i pieprz. Wszystko dokładnie wymieszać.", "url": "https://aronia-wiemcojem.blogspot.com/2011/03/placki-ze-szpyrkami.html", "category": "śląskie", "sub_category": "Gotowe dania i potrawy", "phrase": "Placki z blachy ze szpyrkami lub z wyrzoskami"}