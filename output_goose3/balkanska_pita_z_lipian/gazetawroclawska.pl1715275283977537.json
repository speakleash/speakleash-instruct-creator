{"meta_description": "Są takie dania i produkty spożywcze, które wytwarzane są od wielu lat na Dolnym Śląsku. Jeśli tradycja ich przygotowania nie zmieniła się przez minimum ćwierć wieku, można postarać się o wciągnięcie ich na Listę Produktów Tradycyjnych. Wiecie czym są Begle, Śląskie Niebo albo Gandżabur? Przeczytajcie!", "title": "Sery, mięsa, wypieki o dziwnych, niecodziennych nazwach. Oto Lista Produktów Tradycyjnych Dolnego Śląska. Znasz je?", "content": "Te dolnośląskie potrawy zostały wpisane na Listę Produktów Tradycyjnych. Niektóre ich nazwy trzeba dodatkowo \"rozszyfrować\". Sprawdź co oznaczają! Są takie dania i produkty spożywcze, które wytwarzane są od wielu lat na Dolnym Śląsku. Jeśli tradycja ich przygotowania nie zmieniła się przez minimum ćwierć wieku, można postarać się o wciągnięcie ich na Listę Produktów Tradycyjnych. Wiecie czym są Begle, Śląskie Niebo albo Gandżabur? Przeczytajcie! Narodowościowy tygiel - tak w skrócie można określić Dolny Śląsk. Wpływ na jego kulturę, sztukę czy architekturę mieli m.in. Czesi, Niemcy, Żydzi, Polacy, Ormianie. Dziś podobny wpływ wywierają przybyłe tu mniejszości, np. Białorusini, Ukraińcy czy Gruzini. Każda z tych nacji wniosła lub wnosi coś od siebie. Tak od wieków kształtowała się niepowtarzalna dolnośląska kuchnia. Sprawdźcie jakie potrawy i napoje są na liście. W galerii wyjaśniamy najdziwniejsze nazwy: Podróżując po Dolnym Śląsku, warto spróbować regionalnych przysmaków. Niektóre dostaniemy wyłącznie z wybranych regionach naszego województwa. Nazwa niemal każdej z nich określa skąd dana potrawa się wywodzi lub gdzie została \"zarejestrowana\". Obecnie na liście znajdują się 52 produkty. O wciągnięcie tradycyjnej potrawy na listę można się postarać. Co to oznacza? - Na Listę Produktów Tradycyjnych mogą zostać wpisane produkty, których jakość lub wyjątkowe cechy i właściwości wynikają ze stosowania tradycyjnych, tzn. wykorzystywanych od co najmniej 25 lat, metod produkcji, stanowiące element dziedzictwa kulturowego regionu, w którym są wytwarzane oraz będące elementem tożsamości społeczności lokalnej - czytamy na Portalu Województwa Dolnośląskiego. O tym czy dany produkt zostanie wpisany na listę decyduje Minister Rolnictwa i Rozwoju Wsi. Lista nie ma charakteru certyfikatu europejskiego czy państwowego, a więc wpisane na nią potrawy nie są chronione prawem. - Lista Produktów Tradycyjnych służy wyłącznie zbieraniu i rozpowszechnianiu informacji związanych z wytwarzaniem produktów tradycyjnych. Z wpisem produktu na Listę Produktów Tradycyjnych nie jest związana ochrona nazwy oraz kontrola zgodności produkcji z zadeklarowaną metodą wytwarzania - czytamy dalej na portalu.", "url": "https://gazetawroclawska.pl/sery-miesa-wypieki-o-dziwnych-niecodziennych-nazwach-oto-lista-produktow-tradycyjnych-dolnego-slaska-znasz-je/ar/c7-15735479", "category": "dolnośląskie", "sub_category": "Gotowe dania i potrawy", "phrase": "Bałkańska pita z Lipian "}