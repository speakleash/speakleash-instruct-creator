{"meta_description": "Przedstawiamy przepis na pysznego Burka z mięsem. Pochodzący z terenów Turcji burek obecnie bardziej rozpowszechniony jest na Bałkanach. Życzymy smacznego", "title": "Przepis na Burek z mięsem", "content": "Każdy kto chociaż raz odwiedził Bałkany próbował bądź słyszał o burku. Burek to rodzaj placka z ciasta filo (lub yufka) wypełnionego nadzieniem z mięsa mielonego, białego sera lub szpinakiem. Nazwa pochodzi od tureckiego czasownika bur-, oznaczającego: zawijać, zakręcać. W Chorwacji spotkaliśmy się z kilkoma sposobami zawijania ciasta. Chcąc przypomnieć sobie smak tego bałkańskiego fast food’a postanowiliśmy przygotować go samemu. Jak na pierwszy razwyszedł nam znakomicie, tzn. taki jaki zapamiętaliśmy z Chorwacji. Burek jest bardzo sycący, jednakże jest również potrawą bardzo kaloryczną. Dlatego minie trochę czasu zanim przygotujemy go ponownie. W sieci znajdziemy wiele przepisów na burka różniących się między sobą składnikami, dlatego postanowiliśmy spisać nasz przepis i podzielić się nim z Wami, by i nam w przyszłości nie umknął. Burek z mięsem, przygotowany według przepisu otrzymanego w Chorwacji. Porcja dla 4 osób: Czas przygotowania: 1 godzina Czas pieczenia: 20 minut Kalorie: 250 kalorii/100g, Siekamy drobno cebulę, i podsmażamy ją na małej ilości oleju. Po zrumienieniu dodajemy do niej mięso mielone. Do mięsa i cebuli wyciskamy czosnek, przyprawiamy bazylią i oregano oraz dodajemy sól i pieprz. Po przygotowaniu odstawiamy mięso do wystygnięcia. Do wymieszanej z solą wody wsypujemy stopniowo mąkę i wyrabiamy do uzyskania jednolitej masy. Gotowe ciasto dzielimy na pół. Jedną część dzielimy na 8-10 kawałków (w zależności od wielkości blachy, im większa tym mniej kawałków), natomiast drugą część ciasta przykrywamy by nam nie wyschła. Podzielone kawałki ciasta wałkujemy bądź rozciągamy (jak ciasto na pizzę) do momentu uzyskania przeźroczystego arkusza. Gotowy arkusz ciasta odkładamy na blachę bądź inne miejsce. Wcześniej roztopionym masłem smarujemy wierzchnią część arkusza i kładziemy na nią kolejny kawałek ciasta, pamiętając by samych brzegów cista nie smarować masłem. Nieposmarowane brzegi sklejamy z poprzednią warstwą. Czynność powtarzamy do uzyskania 8-10 warstw. Po położeniu mięsa bierzemy odłożoną na początku drugą połówkę ciasta i również dzielimy ją na 8-10 kawałków. Powtarzamy wyżej opisaną czynność tworzenia i układania arkuszy ciasta. Gotowego Burka wkładamy na ok. 20 minut do piekarnika nagrzanego do 250 stopni (przy piecykach z termoobiegiem temperatura ma wynosić ok 230 stopni). Po wyjęciu z piekarnika, lekko skrapiamy wierzch wodą i przykrywamy na ok. 5 minut folią bądź ściereczką.", "url": "https://crolove.pl/przepis-na-burek-z-miesem/", "category": "dolnośląskie", "sub_category": "Gotowe dania i potrawy", "phrase": "Bałkańska pita z Lipian "}