{"meta_description": "", "title": "Pularda mazowiecka - Witryna", "content": "Pularda to młoda kura tuczona w celu uzyskania delikatnego i kruchego mięsa. Do pierwszej połowy dwudziestego wieku powszechnie hodowano pulardy, na wsiach, po dworach i siedzibach ziemskich. „Tuczenie drobiu delikatnieyszą żywnościączyli iak nazywaią pulardowanie jest karmienie onego z większym zastosowaniem (…) sztucznego karmienia, które (…) dopełnia siędelikatnieyszym i droższym pokarmem. (…) mięso (…) staie się w pulardowaniu bardzo białe , delikatne i prawie rozpływa się w ustach. W tym sposobie tuczenia drób musi być kastrowany, czyli kapłoniony, co wiele przyczynia się tak do delikatnego smaku mięsa, iak do przysporzenia masy ciała („Izys Polska czyli dziennik umiejętności, wynalazków, kunsztów i rękodzieł”, Warszawa 1820, s. 501,502) Znakomite potrawy sporządzano z mięsa pulard jeszcze w początkach dwudziestego wieku. „Farsz czyli figatele: siekanina to z cielęciny, kapłuna, mięsa wołowego(…) jaj do tego przydawszy i masła, gałki muszkatołowej, imbieru, pieprzu (…) nadziewa się tem siekaniem: cielęce mostki, prosięta, kapłuny, pulardy (Ł. Gołębiowski „Domy i dwory” Warszawa 1830s.53) Pulardy stanowiły swoisty środek płatniczy.„Prócz czynszu w pieniądzach równie kmieć jak zagrodnik oddawali do dworu kapłony i jaja” (J. Moraczewski „Dzieje Rzeczpospolitej Polskiej” Tom IV, Poznań 1863, s. 84) Radziwiłłów, wykonując historycznie rolę wsi służebnej m.in. dla pałacu Radziwiłłów w pobliskim Nieborowie zaopatrywał kuchnię pałacową w produkty miejscowych upraw i hodowli. Hodowla drobiu i przygotowywanie potraw na bazie mięsa drobiowego należała do tradycji rodzinnej wspominają mieszkańcy. Z kur przeważały zielononóżki. Kapłonowania dokonywali albo sami hodowcy jeśli przeszli wcześnie specjalny kurs lub przyuczeni do tego fachowcy wędrujący od zagrody do zagrody. W gospodarstwie rolnym w Radziwiłłowie Mazowieckim kontynuowana jest tradycja kapłonienia kurcząt. Zabieg wykonywany jest przez lekarza weterynarii. Kapłonieniu poddawane są hodowane tam kurczęta (kilkutygodniowe kurki) rasy zielononóżki kuropatwianej. Pulardy karmione są naturalnymi paszami: ziarnami zbóż „Jęczmień, pszenica, albo gotowane otręby (…) nie zła jest tatarka” (K. Kluk „Zwierząt domowych i dzikich, (…) początki i gospodarstwo” tom II O ptastwie , Warszawa 1779, s 130) Od kilu lat pulardy stały są w Radziwiłłowie przedmiotem hodowli i obrotu. Cieszą się uznaniem konsumentów. Nawiązanie do dawnej tradycji kulinarnej Mazowsza, miejscowe pasze, warunki przyrodnicze Puszczy Bolimowskiej oraz wyniesione z poprzedniej epoki doświadczenie i tradycja czyni pulardę mazowiecką przedmiotem stale rosnącego popytu.", "url": "https://mazovia.pl/pl/bip/zalatw-sprawe/rolnictwo/lista-produktow-tradycyjnych/produkty-miesne/pularda-mazowiecka.html", "category": "mazowieckie", "sub_category": "Mięso świeże oraz produkty mięsne", "phrase": "Pularda mazowiecka"}