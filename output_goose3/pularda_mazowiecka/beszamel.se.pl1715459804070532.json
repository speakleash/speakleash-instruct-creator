{"meta_description": "Pularda to młoda kura kapłoniona  i specjalnie hodowana na mięso. To także nazwa staropolskiej potrawy. Pularda ma delikatne i niezwykle smaczne mięso, cenione ...", "title": "Pularda: co to jest?", "content": "Pularda: co to jest? Pularda to młoda kura kapłoniona i specjalnie hodowana na mięso. To także nazwa staropolskiej potrawy. Pularda ma delikatne i niezwykle smaczne mięso, cenione przez smakoszy. Polecamy przepis: Pieczona pularda Polecamy również: Kapłon, co to jest? „Pulardą nazywa się kura kapłoniona, którey się iaiecznik wybiera, aby stała się niepłodną, a tym samym tłuścieyszą. Bez wątpienia mięso iey zdrowe, smacznieysze, strawnieysze, i posilnieysze iest, iak od całej kury. Rzecz cała czyni się iak u kapłona” pisał polski przyrodnik ks. Jak Krzysztof Kluk w drugim tomie O ptastwie swego dzieła „Zwierząt domowych i dzikich, (…) początki i gospodarstwo” wydanym w 1779. Pularda była znana i popularna w kuchni staropolskiej. W czasach, gdy nie znano jeszcze brojlerów kapłonienie kurcząt było jedyną metodą uzyskania bardzo umięśnionego i tłustego drobiu. Pularda to młoda, nierozwinięta płciowo kura, której usunięto jajniki, tuczona w określony sposób celem uzyskania delikatnego i kruchego mięsa. Potrawę przygotowaną na bazie jej mięsa, także nazywa się pulardą. Najsmaczniejsze są kury o wadze 1,2–1,5 kg, bite w wieku 9-10 tygodni. Ich mięso jest delikatne, marmurkowato przerośnięte tłuszczem. Skóra jest zabarwiona żółto ze względu na grubszą warstwę podskórnej tkanki tłuszczowej. Po II wojnie światowej zakazano kapłonienia (kastrowania) kur. Od roku 2008 dopuszczone jest kapłonienie tylko pod znieczuleniem. Kury na pulardy hodowane są w wolnym wybiegu i specjalnie karmione. Pulardę najczęściej piecze się w całości, nadziewaną, z wieloma dodatkami.", "url": "https://beszamel.se.pl/porady/jak-zrobic/pularda-co-to-jest-aa-EFL5-E87x-moD1.html", "category": "mazowieckie", "sub_category": "Mięso świeże oraz produkty mięsne", "phrase": "Pularda mazowiecka"}