{"meta_description": "Świeży miód gryczany od Kulmy 2023! Świeży zbiór miodu gryczanego dostępny! Ilość ograniczony - pierwszy zbiór dla największych fanów miodu gryczanego. Waga: 700g Miód Gryczany - miłość i nienawiść Miód gryczany to miód specyficzny. Dla jednych najlepszy i ten jedyny, dla drugich jest trudny w odbiorze. Nietypowy smak oraz zapach sprawiają, że ma rzeszę", "title": "Miód gryczany - Miód od Kulmy", "content": "Miód gryczany to miód specyficzny. Dla jednych najlepszy i ten jedyny, dla drugich jest trudny w odbiorze. Nietypowy smak oraz zapach sprawiają, że ma rzeszę fanów, oraz tych drugich;) Skrajne emocje, które wzbudza, powodują ciekawość i chęć spróbowania. Zalecamy aby przygodę z miodem gryczanym zacząć od mniejszego wariantu słoika! Smak i zapach to jedno. Bogaty skład oraz prozdrowotne właściwości miodu gryczanego to druga kwestia. Miód ten zdecydowanie zalecany jest osobom prowadzącym aktywny tryb życia. Duża zawartość rutyny, która pomaga przyswajać witaminę C, zapewni odpowiednie wsparcie dla budowania odporności naszego organizmu. Zalecany jest również w rekonwalescencji osób starszych, dlatego że wspomoże odbudowę układu odpornościowego. Miód gryczany otrzymał przydomek „przedłużacza życia”. Prawdopodobnie dlatego, że duża zawartość rutyny, nie tylko pomaga przyswajać witaminę C, ale również reguluje przepuszczalność ścianek włosowatych naczyń krwionośnych, tym samym przeciwdziałając miażdżycy. Rutyna w miodzie gryczanym występuje w największej ilości ze wszystkich miodów. Specyficzny smak miodu gryczanego potrafi nie tylko podkreślać smak, ale również dominować. Stąd miód gryczany chętnie znajdzie swoje miejsce w eksperymentach w kuchni. Aby w pełni rozkoszować się jego niecodziennym smakiem, możemy go również wyjadać prosto ze słoika! Miód gryczany rozlewany był na bieżąco, dzięki czemu w swoim składzie zawiera dużo pyłków oraz zachował wszystkie cenne właściwości tego miodu. Kupując miód od Kulmy, bezpośrednio wpływasz na nasze środowisko. Dzięki temu  mamy środki do działania i zakładania nowych pasiek oraz siłę do opieki nad  pszczołami, które dzielnie zapylają pola, lasy i łąki Doliny Cybiny.", "url": "https://miododkulmy.pl/produkt/miod-gryczany/", "category": "lubelskie", "sub_category": "Miody", "phrase": "Miód gryczany godziszowski"}