{"meta_description": "Miody gryczane to jedne z najbardziej wartościowych miodów o wyrazistym smaku i bardzo silnym aromacie. Przekonaj się i zamów Miód Gryczany w największym miodowym sklepie swiatmiodow.pl", "title": "Miód gryczany z polskich pasiek - sklep internetowy", "content": "Domyślne Nazwa produktu od A do Z Nazwa produktu od Z do A Od najniższej ceny Od najwyższej ceny Od najnowszego produktu Gdy Prosiaczek stwierdził, że „szczęściem powinno się dzielić z innymi”, Kubuś Puchatek natychmiast podsunął przyjacielowi baryłkę ulubionego miodku. W końcu miód to nie tylko zdrowa alternatywa dla cukru, lecz również szczęście w najczystszej postaci! Choć oferta Świata Miodów obejmuje dziś ponad 10 000 naturalnych i ekologicznych produktów, wszystko zaczęło się od miłości do miodu. Jednym z naszych bestsellerów jest miód gryczany, który wyróżnia się charakterystyczną barwą – od ciemnego brązu, przez ciemnoherbaciany odcień, aż po kolor brunatny. Jeśli szukasz małych radości w codziennym pośpiechu, spraw sobie przyjemność i wybierz słoik po brzegi wypełniony czystym szczęściem! Miód gryczany to jeden z najpóźniejszych miodów, który zbiera się dopiero pod koniec lipca. Czym cechuje się miód gryczany? Jego atrybutem jest ciemny kolor, który pozwala odróżnić go od innych produktów pszczelich. Oprócz ciemnobrązowego koloru wyróżnia się on również silnym aromatem kwiatów gryki i ostrym, lekko piekącym smakiem. To właśnie dlatego miód gryczany jest tak chętnie wybierany do przygotowywania miodowych ciast i wypieków. Po skrystalizowaniu miód staje się jaśniejszy od patoki i nabiera niejednolitej, gruboziarnistej konsystencji. Jako jeden z najzdrowszych produktów pszczelarskich miód gryczany od lat znajduje swoje zastosowanie w codziennej diecie Polaków. W miodzie gryczanym kryje się mnóstwo wartościowych składników, takich jak magnez, żelazo, jod, fosfor, cynk, miedź, nikiel, kobalt, enzymy oraz witaminy B1, B2, C i PP. Miód gryczany ma wiele właściwości zdrowotnych – od wsparcia układu krwionośnego, przez korzystny wpływ na włosy i skórę, aż po regenerację organizmu. Dzięki wysokiej zawartości żelaza miód gryczany sprawdza się jako składnik diety przeciw anemii i może być stosowany w trakcie leczenia niedokrwistości. Czy wiesz, że miód gryczany bywa niekiedy nazywany miodem podeszłego wieku? Ta specyficzna nazwa wiąże się z wysoką zawartością rutyny, czyli organicznego związku chemicznego z grupy flawonoidów, który pozyskuje się m.in. z gryki i perełkowca japońskiego. Rutyna wykazuje właściwości antyoksydacyjne oraz wspiera słuch, wzrok, pamięć i koncentrację, dlatego to właśnie miód gryczany polecany jest osobom starszym, choć zawarta w nim rutyna jest również mile widziana podczas sesji na studiach czy wytężonej pracy umysłowej. Warto więc wprowadzić do naszego życia i diety troszeczkę zdrowej rutyny, sięgając regularnie po miód gryczany! Jeśli chcesz, żeby miód gryczany dobrze działał, musisz wiedzieć, jak go efektywnie stosować. Ważna jest regularność: najlepsze efekty można osiągnąć, spożywając ok. 2-3 łyżeczki dziennie. Jeśli dodajesz go do herbaty, pamiętaj, by temperatura napoju nie przekraczała 40°C – w innym przypadku miód gryczany straci swoje właściwości lecznicze. Naszym ulubionym sposobem spożywania miodu gryczanego jest rozpuszczanie 1 łyżeczki miodu w szklance letniej wody. Taką mieszankę przygotuj wieczorem i wypij rano, około pół godziny przed pierwszym posiłkiem. Ten codzienny rytuał wzmocni Twoją odporność i doda Ci sił do działania – w końcu nic tak nie pobudza, jak słodki miodek z samego rana! Choć miód gryczany wyróżnia się unikalnymi właściwościami i jest chętnie wybierany przez osoby w każdym wieku, nie wszyscy mogą cieszyć się jego zaletami. Przeciwwskazania dotyczą przede wszystkim osób uczulonych na produkty pszczele oraz niemowląt. Duże zainteresowanie budzi spożywanie miodu gryczanego przez diabetyków. Miód gryczany a cukrzyca: jak to wygląda w praktyce? Spożywanie miodu gryczanego w niewielkich ilościach jest dopuszczalne u osób z cukrzycą typu II – taki wybór należy jednak skonsultować z lekarzem lub dietetykiem. Jeśli Twój lekarz wyrazi zgodę, pamiętaj, by w euforii nie spałaszować całego słoiczka z płynnym szczęściem naraz! Najlepiej mieszać miód z wodą lub zjadać z produktami o niskim indeksie glikemicznym. Polska to kraina mlekiem i miodem płynąca, gdzie regionalne miody z dumą otwierają listy produktów tradycyjnych. Podczas gdy bursztyn nazywany jest złotem Bałtyku, miód to złoto będące darem polskiej ziemi. Jednak każdy miód gryczany jest inny, a na jego smak – podobnie jak na smak wina czy kawy – wpływa bioróżnorodność otoczenia. Wybierając lokalne miody, odkrywasz unikalne nuty charakterystyczne dla konkretnego regionu. Udaj się w kulinarną podróż, sięgając po miód gryczany drahimski z powiatu drawskiego oraz inne regionalne miody, które starannie wybraliśmy z ofert polskich pasiek. Sięgnij po idealny dodatek do ciasta, herbaty lub mleka i rozsmakuj się w lokalnych miodach bez wychodzenia z domu!", "url": "https://www.swiatmiodow.pl/miod-gryczany", "category": "lubelskie", "sub_category": "Miody", "phrase": "Miód gryczany godziszowski"}