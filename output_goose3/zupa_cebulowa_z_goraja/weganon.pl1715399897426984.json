{"meta_description": "", "title": "ZUPA CEBULOWA Z GORAJA", "content": "Zupa cebulowa z Goraja, należy do kanonu 7 najlepszych zup województwa lubelskiego. Najbardziej znana we Francji. Tam ma swoje wysokie podium wśród innych zup. Mało, kto wie, że u nas znana już była przed Bitwą pod Grunwaldem. Komu zawdzięczamy jedną z najlepszych zup? Zdecydowanie Żydom zamieszkującym Goraj. Pisał o nich w swoich opowiadaniach Singer, chociażby „Szatan w Goraju”. Znana już była XVII wieku. W oryginale najpierw długo gotowano kości wieprzowe (Żydzi na gęsinie). Następnie do wywaru dodawano marchew, pietruszkę, seler i duże ilości cebuli. Powoli gotowano, aż warzywa będą miękkie i się same rozpadną. Doprawiano solą, pieprzem, czasem majerankiem. Obowiązkowo podawana z grzankami z chleba żytniego. Mieszkańcy Goraja to prawdziwi specjaliści w uprawie cebuli. Doczekali się nawet określenia Cebularze. W mojej wersji nie ma wywaru z kości. W takim razie, jak nadać podobnego smaku? Wystarczy do gotowej zupy dodać lubczyku, kozieradki i kminku. Te przyprawy działają cuda. Zupa nabiera głębokiego i lekko mięsnego smaku. Polecam zupę szczególnie na chłodne dni. Jest niezwykle rozgrzewająca i przede wszystkim niebiańsko smaczna – 3 spore marchewki  – 1 korzeń pietruszki  – 1 mały seler  – 10 średnich cebul  – około 2 litry wody  – 2 liście laurowe  – 6 ziaren ziela angielskiego  – 1 łyżeczka mielonej kozieradki  – łyżka majeranku  – 1 łyżeczka lubczyku  – ½ łyżeczka mielonego kminku  – sól i pieprz do smaku  – kilka kromek chleba żytniego – wszystkie warzywa pokroić w grubą kostkę. Zalać wodą, dodać liście laurowe, ziele angielskie i 1 łyżeczkę soli  – zupę gotować, aż warzywa będą miękkie i zaczną się rozpadać  – wyjąć liść laurowy i ziele. Całość dokładnie zmiksować  – dodać przyprawy, doprawić do smaku solą i pieprzem  – chleb pokroić w kostkę i podsmażyć na oleju  – wlać zupę do talerza i posypać grzankami", "url": "https://weganon.pl/zupa-cebulowa-z-goraja/", "category": "lubelskie", "sub_category": "Gotowe dania i potrawy", "phrase": "Zupa cebulowa z Goraja"}