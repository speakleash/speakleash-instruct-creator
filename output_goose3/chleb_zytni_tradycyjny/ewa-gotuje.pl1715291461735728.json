{"meta_description": "Tradycyjny i najprostszy przepis na chleb żytni na zakwasie. Smakuje jak z najlepszej piekarni i do tego bez grama chemii. Chrupiący, pulchny, wyrośnięty i wilgotny.", "title": "Najprostszy chleb żytni na zakwasie", "content": "Tradycyjny i najprostszy przepis na chleb żytni na zakwasie. Smakuje jak z najlepszej piekarni i do tego bez grama chemii. Chleb z mąki żytniej na zakwasie jest chrupiący, pulchny, wyrośnięty, wilgotny i przede wszystkim pyszny. Nie pęka podczas pieczenia, nie kruszy się i udaje za każdym razem oczywiście pod warunkiem, że zrobisz dokładnie krok po kroku jak w moim opisie. Podczas pieczenia chleba przede wszystkim najważniejsze są detale. Czas pieczenia: 60 minut. Piękny zapach w całym domu nie do opisania. Żadne ciasto nie pachnie tak jak tradycyjny domowy chleb. Użyłam oczywiście opisany we wcześniejszym wpisie ten domowy zakwas na chleb. Ilość porcji: 1 lub 2 chleby w 2 keksówkach o wymiarach 12cm x 24 cm, wysokość 7cm. Piekę 2 chleby, bo jest tak smaczny, że zawsze za szybko znika i szkoda energii na 1 chleb. Zachowuje świeżość przez minimum 7 dni. Przechowuję go w woreczku śniadaniowym. • 300 g tego zakwasu na chleb (około 275 ml) • 150 g tego zakwasu na chleb (około 140 ml) Będziesz potrzebować: wagi kuchennej, szklanki, miski, keksówki, woreczka śniadaniowego, ściereczki. W internecie jest bardzo dużo niesprawdzonych, ze złymi proporcjami i nie dokładnie opisanych przepisów na żytni chleb na zakwasie. Wiele osób zraża się do jego pieczenia. Chleb żytni jest kapryśny, ale jeśli wykorzystasz opisany przeze mnie zakwas oraz zrobisz dokładnie jak opisuję, to gwarantuję sukces w postaci pysznego domowego wypieku. Używam dojrzałego, aktywnego zakwasu dokarmianego poprzedniego dnia, trzymanego w ciepłym miejscu. Odmierzam potrzebną ilość zakwasu na chleb i wlewam do większego naczynia /w moim przypadku kubek 750ml/. Wlewam 250 ml wody i całość mieszam. Powstaje nam zaczyn z zakwasu. To jest bardzo ważny krok, dzięki któremu zakwas będzie równomiernie rozcieńczony i ciasto pięknie wyrośnie. Pozostałą część zakwasu dokarmiam mąką z wodą i odstawiam na 1 dobę w ciepłym miejscu do nabrania wielkości i siły na następny wypiek. Jeśli w najbliższych dniach planuję kolejne pieczenie chleba to trzymam go w ciepłym miejscu, jeśli nie planuję piec w najbliższych dniach chleba, to chowam zakwas do lodówki.", "url": "https://www.ewa-gotuje.pl/najprostszy-chleb-zytni-na-zakwasie-id2796.html", "category": "lubelskie", "sub_category": "Wyroby piekarnicze i cukiernicze", "phrase": "Chleb żytni tradycyjny"}