{"meta_description": "Kociewska zupa szczawiowa i bómbómy z dekla to dania, którymi może się poszczycić nasz region. Niedawno - dzięki staraniom regionalistki i propagatorki kuchni kociewskiej, zostały wpisane przez...", "title": "Tczew - Kociewska zupa szczawiowa i bómbómy z dekla docenione - Wiadomości - Aktualności", "content": "Kociewska zupa szczawiowa i bómbómy z dekla to dania, którymi może się poszczycić nasz region. Niedawno - dzięki staraniom regionalistki i propagatorki kuchni kociewskiej, zostały wpisane przez Ministerstwo Rolnictwa i Rozwoju Wsi na swojej liście produktów tradycyjnych. od lat nie próżnuje i działa na rzecz regionu. Włącza się m. in. w organizację przygotowywanego w Subkowach seminarium \"O jeściu na Kociewiu\", gdzie na nowo odkrywa się kulinarne bogactwo tego regionu. Organizuje również warsztaty kulinarne. Jest także autorką publikacji kulinarnych - \"Pory roku na Kociewiu\" czy \"Kociewie na talerzu\". Ta ostatnia publikacja jest jedną z nielicznych pozycji promujących cenne wartości kulinarne Kociewia. Zawarto w niej walory dawnych potraw jednej z wsi powiatu tczewskiego - Lignów Szlacheckich. Książka jest przewodnikiem, który przybliży zależność między porami roku, świętami kościelnymi i ludowymi, a wspomnienia mieszkańców udowodnią, że kuchnia kociewska wcale nie jest nudna, lecz nierozłącznie związana z codziennym życiem ludzi zamieszkujących ten region.Autorka od 2012 roku zabiegała o wpisanie dań na ministerialną listę - kociewska szczawiowa wciąż jest przygotowywana w wielu domach, a bómbómy z dekla to kociewska nazwa cukierków domowych lub karmelków smażonych na patelni.", "url": "https://www.tcz.pl/index.php?p=1,47,0,wiadomosci&item=79bdd25b0fffabba&title=Kociewska-zupa-szczawiowa-i-bombomy-z-dekla-docenione", "category": "pomorskie", "sub_category": "Wyroby piekarnicze i cukiernicze", "phrase": "Bómbómy z dekla"}