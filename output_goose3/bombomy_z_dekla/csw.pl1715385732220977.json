{"meta_description": "", "title": "Kuchnia kociewska dla każdego – konferencja zamknęła realizację zadania sfinansowanego ze środków unijnych | Powiat Świecki", "content": "Regionaliści, wykładowcy akademiccy, nauczyciele, uczniowie, przedstawiciele samorządów instytucji kultury i organizacji pozarządowych… Ponad 50 osób uczestniczyło we wczorajszej konferencji popularno-naukowej “Kuchnia kociewska dla każdego”. Było to już ostatnie działanie realizowanie w ramach projektu “Kuchnia kociewska dla każdego, czyli zachowanie dziedzictwa lokalnego obszaru Kociewia”, które Powiat Świecki realizował dzięki środkom pozyskanym z Unii Europejskiej. Prelegentki pochodzące z trzech powiatów kociewskich przybliżyły gościom szeroko pojętą tematykę dziedzictwa Kociewia. I tak mogliśmy posłuchać dr hab. Marię Pająkowską-Kensik (regionalistka, profesor UKW w Bydgoszczy), która przedstawiła wykład Smaki i smaczki ukryte w kociewskich słowach; dr Izabela Chudzyńska (WSG Bydgoszcz, antropolog jedzenia) opowiedziała o Tradycyjnej kuchnia od “kuchni” – czyli jak powstają regionalne potrawy. Następnie Gabriela i Ewa Firgon (właścicielki Karczmy “Pod Wygodą” w Suminie) mówiły o Dziedzictwie Kulinarnym na Kociewiu, a Mirosława Gołyska (Przewodnicząca KGW Belno) w ciekawiej rozmowie z Piotrem Kończewskim wspominała Smaki swojego dzieciństwa, czyli jak to się na Kociewiu jada(ło). O jesciu na Kociewiu – fefernuski, grochowinki, bómbómy z dekla i inne smakowitości opowiedziała Krystyna Gierszewska (Prezes Stowarzyszenia Kociewskie Forum Kobiet). Konferencję zakończyło wystąpienie Iwony Karolewskiej (Sekretarz Powiatu Świeckiego) o Koszyku Smaków Powiatu Świeckiego. Konferencja była transmitowana online, aby jak najwięcej osób mogło skorzystać z przedstawionych prelekcji. Powiat umieścił nagranie na swoim kanale YT W związku z zakończeniem działań dotyczących operacji pn. „Kuchnia kociewska dla każdego, czyli zachowanie dziedzictwa lokalnego obszaru Kociewia” składamy podziękowania wszystkim, którzy zaangażowali się w ich realizację. Dzięki współpracy udało się wydać książkę zawierającą 25 przepisów na tradycyjne dania kuchni kociewskiej. Operacja pn. „Kuchnia kociewska dla każdego, czyli zachowanie dziedzictwa lokalnego obszaru Kociewia” mająca na celu wzmocnienie rozwoju społeczno-gospodarczego obszaru LGD do końca 2023 roku poprzez zachowanie dziedzictwa lokalnego obszaru Kociewia dzięki wydaniu książki kucharskiej, współfinansowana jest ze środków Unii Europejskiej w ramach działania „Wsparcie dla rozwoju lokalnego w ramach inicjatywy LEADER” Programu Rozwoju Obszarów Wiejskich na lata 2014-2020.", "url": "https://www.csw.pl/aktualnosci/dla-mieszkanca/2021/12/17/kuchnia-kociewska-dla-kazdego-konferencja-zamknela-realizacje-zadania-sfinansowanego-ze-srodkow-unijnych/", "category": "pomorskie", "sub_category": "Wyroby piekarnicze i cukiernicze", "phrase": "Bómbómy z dekla"}