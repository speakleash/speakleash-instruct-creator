{"meta_description": "Potrawy wielkanocne to jedna z tradycji świąt Wielkiej Nocy. Tego dnia na polskich stołach króluje żur biały, ciepłe kiełbasy, jajka, lukrowa babka,", "title": "Co się je na Wielkanoc w Polsce? Sprawdź tradycyjne potrawy z twojego województwa", "content": " • Co się je na Wielkanoc w Małopolsce? • Co się je na Wielkanoc na Śląsku? • Co się je na Wielkanoc na Podlasiu? • Co się je na Wielkanoc w Wielkopolsce? • Co się je na Wielkanoc na Kaszubach? • Co się je na Wielkanoc na Podkarpaciu? • Co się je na Wielkanoc na Pomorzu i Kujawach? Co się je na Wielkanoc w Małopolsce? W Małopolsce charakterystyczną potrawą wielkanocną pochodzącą ze wsi Lanckorona jest korzonówka, nazywana również chrzanówką. Jak sama nazwa wskazuje, jest to gęsta zupa na bazie chrzanu z dodatkiem wędlin oraz jajek. Sprawdź także: Babka cytrynowa - prosty przepis na wilgotną i puszystą babkę wielkanocną Krzonówka jest bardzo prostym w przygotowaniu daniem wielkanocnym. Starty chrzan, szynkę, jajo, czosnek oraz koper należy gotować w garnku, a następnie zagęścić śmietaną lub mąką. Według tradycji chrzanówkę przygotowywano po pozostałościach z wielkanocnego śniadania. Ta zupa wielkanocna idealnie skomponuje się z pajdą świeżego chleba. Innym, świątecznym daniem wielkanocnym jest strząska - nazwa pochodzi od wstrząśniecia wszystkimi składnikami tego dania. Strząskę przygotowuje się ze świeżych wędlin, jaj, utartego chrzanu oraz przypraw. Na koniec całość zalewamy roztworem z wody i octu. Strząskę jedzono na śniadanie wielkanocne. Co się je na Wielkanoc na Śląsku? Popularnym, wielkanocnym daniem serwowanym na Śląsku jest murzin wielkanocny. Nazwa ta określa dobrze wypieczony chleb z chrupiącą skórką i kawałkami szynki w środku. Dawniej chleb pieczono w specjalnym piecu, gdzie brytfannę z tym daniem wielkanocnym wystawiano na rozgrzanym drewnie. Na chleb opadał popiół z rozgrzanego drewna, nadając mu charakterystyczną, czarną barwę. Na Śląsku, oprócz murzina, można skosztować innych dań wielkanocnych tj. buchty, czyli małych, drożdżowych bułeczek ze słodkim nadzieniem lub bez. Na słodko jada się również strucle z makiem bądź serem albo kołacze. Jeśli chodzi o wielkanocne dania wytrawne, to warto wspomnieć o święcelniku, którego wkładało się do koszyczka wielkanocnego. Święcelnik to ciasto chlebowe nadziewane wędzonką lub kiełbasą. Nietypowym daniem wielkanocnym serwowanym na Śląsku jest babka wielkanocna wypiekana z mąki pszennej i ziemniaczanej z dodatkiem majonezu. Co się je na Wielkanoc na Podlasiu? Wielkanoc na Podlasiu słynie z czerwonego barszczu przygotowanego z kiszonych buraków oraz zalewajki z grzybami. Innym, popularnym daniem wielkanocnym tego regionu jest pascha wykonana na bazie twarogu. To słodkie danie wielkanocne smakiem przypomina wszystkim znany sernik. Ser na paschę jest gotowany na zimno, mielony oraz odciskany. Następnie dodaje się do niego śmietanę, masło, wanilię, żółtka oraz miód. Paschę można urozmaicić poprzez dodanie bakalii, owoców, orzechów czy czekolady - wedle uznania. Co się je na Wielkanoc w Wielkopolsce? Wielkanocna kuchnia wielkopolska to mięsa w różnej postaci. Takim charakterystycznym daniem wielkanocnym jest studzienina, czyli nic innego jak zimne, wieprzowe nóżki z octem i przyprawami. W tym regionie Polski serwuje się również cielęcinę z czosnkiem, która jest bardzo aromatycznym daniem świąt wielkanocnych. Co się je na Wielkanoc na Kaszubach? Wielkanoc na Kaszubach świętowana jest podczas zajadania się zylcem, czyli zimnymi nóżkami. To wielkanocne danie przygotowywano ze świeżego, zapeklowanego mięsa jako przekąskę pomiędzy pozostałymi potrawami. Popularnym daniem wielkanocnym Kaszub jest również prażnica, która może być przyrządzana zarówno na mięsie, jak i na rybach. Prażnica na węgorzu jest uznawana za tradycyjne danie tego regionu. Co się je na Wielkanoc na Podkarpaciu? Handzlowska serwatka wielkanocna to główna potrawa na Wielkanoc w województwie podkarpackim. To wielkanocne danie podawane jest zarówno na ciepło, jak i na zimno - cechuję się płynną konsystencją o smaku lekko kwaśnym, chrzanowym, z nutą wędzonki. Taką serwatkę należy przygotować parę dni przed Wielkanocą poprzez kiszenie jej w glinianym garnku wraz ze skórką chleba. Co się je na Wielkanoc na Pomorzu i Kujawach? Wielkanoc na Pomorzu i Kujawach zaczyna się od jajek smażonych na słoninie. Na obiad podaje się kujawską szynkę z wędzoną kością. Taką wieprzową szynkę pekluje się, gotuje, a następnie piecze w rękawie. Po upieczeniu tej wielkanocnej potrawy nabija się ją goździkami, nadając oryginalnego aromatu. Słodką przystawką wielkanocną jest kujawiok - babka drożdżowa przygotowywana z ciasta drożdżowego z rodzynkami, posypana cukrem pudrem lub polana lukrem. Ciekawostką jest to, że kiedyś kujawiok traktowany był jako wytrawne danie wielkanocne smarowane masłem, podawane z szynką. Na zmarszczki, przebarwienia i uporczywe wypryski. Ten olej działa jak drogi kosmetyk » Sekretne składniki siostry Anastazji. Oto co dodaje do surówki z kapusty »", "url": "https://smaker.pl/informacje-co-sie-je-na-wielkanoc-wielkanocne-menu-w-roznych-regionach-polski,1960991,a,.html", "category": "podkarpackie", "sub_category": "Gotowe dania i potrawy", "phrase": "Handzlowska serwatka wielkanocna"}