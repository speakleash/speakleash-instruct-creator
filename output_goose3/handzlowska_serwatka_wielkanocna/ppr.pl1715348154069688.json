{"meta_description": "Ogólnopolski Program Promocyjny „Doceń polskie” Na świątecznym stole królują tradycyjnie białe kiełbasy, jaja, żurek, babki, serniki oraz mazurki. Dowiedz się jakie wielkanocne potrawy przyrządza się w innym regionach i odmień swój ...", "title": "Inspiracje na śniadanie wielkanocne | ppr.pl", "content": "Na świątecznym stole królują tradycyjnie białe kiełbasy, jaja, żurek, babki, serniki oraz mazurki. Dowiedz się jakie wielkanocne potrawy przyrządza się w innym regionach i odmień swój stół wielkanocny.Wielkanoc nie tylko białą kiełbasą stoi! Znasz doskonale potrawy wielkanocne z Twojego regionu? Przekonaj się co jada się w innych częściach Polski! Sięgnijmy po kulinarny dorobek naszych przodków przygotowując wielkanocne potrawy. Poeksperymentujmy w kuchni, a na wielkanocnym stole pojawią się nieznane wcześniej rarytasy.- W święta konsumenci sięgają po pieczone szynki, żurek (lub barszcz biały), pasztety, wędzonki, a także oczywiście jajka i słodkie wypieki, ale niekwestionowaną królową wielkanocnego stołu jest biała kiełbasa. Produkt ten cieszy się dużą popularnością w całym kraju, choć w każdym regionie przygotowuje się go i podaje nieco inaczej - mówi Celina Nierodkiewicz, członkini Loży Ekspertów Ogólnopolskiego Programu Promocyjnego „Doceń polskie”. Celem przedsięwzięcia jest promowanie najwyższej jakości żywności produkowanej przez polskich wytwórców. Zasiadający w Loży eksperci oceniają wszystkie zgłoszone wyroby i podejmują decyzję które z nich zasługują na zdobycie certyfikatu „Doceń polskie”.- Tradycyjnie, wyrób ten nie powinien być peklowany. W gotowym wyrobie, przez osłonkę, powinniśmy zauważyć naturalne przyprawy, między innymi majeranek. Wygląd to nie wszystko - biała kiełbasa ma intensywny smak będący efektem stosowania nie tylko majeranku, ale także czosnku - przypomina C. Nierodkiewicz. - Wędlin i mięs, zwłaszcza tych które chcemy podać w święta, nie warto kupować w przypadkowych miejscach; sięgajmy po wyroby sprawdzonych producentów - radzi ekspert programu „Doceń polskie”.Wielkanocne potrawy regionalne- jak sama nazwa wskazuje, pochodząca z Kujaw potrawa jest przygotowywana głównie z okazji Świąt Wielkanocnych. Całą szynkę wieprzową z golonką należy zapeklować w solance, a następnie ugotować i zapiec. Szynka na wierzchu poprzecinana jest w „kratkę”, a po upieczeniu nabita goździkami. Danie o słonym smaku z aromatem goździkowo-laurowym.- wielkanocna baba drożdżowa; ciasto drożdżowe z rodzynkami o charakterystycznym stożkowym, karbowanym kształcie, posypane cukrem pudrem, bądź polane białym lukrem. Dawniej kujawskie gospodynie do baby dodawały szafran dla wzmocnienia jej żółtej barwy. Co ciekawe, do śniadania podawano również babę drożdżowa, którą jadano posmarowaną masłem, chrzanem, z szynką lub kiełbasą.- Od wielu lat w województwie świętokrzyskim w gminie Raków gospodynie na Wielkanoc piekły dzionie, czyli kiszkę upieczoną w naturalnym jelicie wieprzowym lub wołowym. Potrawa wyglądem przypomina kiszkę pasztetową. Dzionie rakowskie na końcach są spięte szpilą drewnianą lub wełnianą przędzą.jest głównym daniem śniadania wielkanocnego na Podkarpaciu; to klarowny płyn podawany na ciepło lub zimno, o smaku lekko kwaśnym, maślanym, z wyczuwalnym smakiem tartego chrzanu i wędzonki. Na kilka dni przed świętami, należy przygotować serwatkę; trzeba odstawić ją do ukiszenia w glinianym garnku oraz dodać skórki z chleba. Serwatkę po ukiszeniu powinno się podgrzać i zlać bez nagromadzonego się na dnie osadu. Następnie, po ponownym podgrzaniu, trzeba dodać pokrojony chrzan, kiełbasę, wędzony boczek oraz jajka.jest tradycyjną potrawą wielkanocną przyrządzaną na południu Polski, głównie w Małopolsce. To gęsta zupa z chrzanem, z dodatkiem wędlin i jajek. Jej nazwa pochodzi od głównego składnika zupy, jakim jest chrzan (w pobliżu Sułkowic dawniej mówiło się „krzan” albo „krzon”). Według tradycji do powstania zupy wykorzystywano pozostałości po śniadaniu wielkanocnym z poświęconych potraw.to wypiek wielkanocny pochodzący ze Śląska Cieszyńskiego. Murzin to dobrze wypieczony chleb z zarumienioną skórką, w którego środku znajdują się kawałki wędzonki i szynki. Przypuszcza się, że potrawa swą nazwę zawdzięcza sposobowi wypieku. Dawniej ciasto było wypiekane w „piekarszczoku” (piecu na chleb). Brytfankę z ciastem stawiano na rozżarzone drewno, przy dokładaniu drewna popiół się unosił i opadał na ciasto, nadając mu ciemny, niemal czarny kolor. Nazwa może również wywodzić się od ciemnego koloru ciasta, które wyrabiane było z nieczyszczonej, ręcznie mielonej na żarnach oraz przesiewanej na sitach mąki pszennej razowej z otrębami.to nieodzowny element Świąt Wielkanocnych w województwie lubuskim; tradycyjny wypiek górali czadeckich. Chleb Bukowiński to pszenne, drożdżowe pieczywo w kształcie walca. Paska wielkanocna jest bardzo strojna (z elementami warkoczy, kogutków, ptaszków).to danie wielkanocne goszczące na terenach Małopolski (Siedliszowice, gm. Żabno). Nazwa potrawy wynika wprost ze sposobu jej przyrządzania - tj. dokładnego wymieszania (wstrząśnienia) wszystkich składników. Podstawę dania stanowią pokrojone wędliny, jaja z dodatkiem utartego chrzanu oraz przypraw - głównymi składnikami dania są produkty znajdujące się w wielkanocnej święconce. Wszystkie składniki zalewa się roztworem wodno-octowym.to specjał wielkanocny z Mazowsza. Do jej przyrządzenia używano wyłącznie ciasta chlebowego żytniego. Przysmak swój specyficzny smak i aromat zawdzięcza zakwasowi chlebowemu, który przenika w głąb szynki. Potrawa swym wyglądem zewnętrznym przypomina tradycyjny chleb żytni; na przekroju widoczna jest szynka opleciona ciastem., przygotowywany na Święta Wielkiej Nocy przez mieszkańców Krzeszowa (woj. podkarpackie), który jest podawany w Wielką Sobotę na śniadanie do barszczu. Ser ma smak lekko kwaśny, a w zależności od dodanych przypraw, można w nim wyczuć posmak np. kminku czy majeranku. Dawniej, ser przygotowywano poprzez ogrzanie zsiadłego mleka, które następnie należało przelać do worka w celu odcieknięcia serwatki. Następnie do sera dodawało się kminek lub majeranek. Końcowym etapem było włożenie go do woreczka oraz ściśniecie w prasie. Ser suszono na powietrzu.spożywano w kuchni kaszubskiej m.in. na Wielkanoc. Te danie jest prostym sposobem na wykorzystanie głowizny, nóżek oraz podgardla. Zylc był przygotowywany po uboju ze świeżego, zapeklowanego mięsa i spożywany na zimno jako zakąska.* * *Ogólnopolski Program Promocyjny „Doceń polskie”www.docenpolskie.plwww.blog.docenpolskie.plCelem programu „Doceń polskie” jest promocja wysokiej jakości produktów spożywczych dostępnych na polskim rynku. Ich selekcją, oceną i przyznaniem certyfikatu „Doceń polskie” zajmuje się piątka specjalistów zawodowo związana z żywnością i technologią żywienia, która tworzy Lożę Ekspertów. Zasiada w niej m.in. reprezentant Ministerstwa Rolnictwa i Rozwoju Wsi, a także członkowie Fundacji Klubu Szefów Kuchni.Twórca programu „Doceń polskie” jest także organizatorem projektu BlogerChef (blogerchef.pl) – innowacyjnego przedsięwzięcia skierowanego do blogerów kulinarnych. Celem projektu jest propagowanie wspólnego gotowania wśród pasjonatów kuchni, którzy swoją wiedzą i przepisami dzielą się w Internecie. Dzięki ogólnopolskiemu konkursowi, warsztatom i pokazom kulinarnym, blogerzy mają okazję do spotkań, poznawania nowych miejsc i produktów, wymiany doświadczeń, nauki oraz dobrej zabawy.* * *", "url": "http://www.ppr.pl/rozmaitosci/do-wiary-nie-do-wiary/inspiracje-na-sniadanie-wielkanocne-189272", "category": "podkarpackie", "sub_category": "Gotowe dania i potrawy", "phrase": "Handzlowska serwatka wielkanocna"}