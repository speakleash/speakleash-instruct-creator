{"meta_description": "", "title": "WIELKANOCNA ZUPA CHRZANOWA", "content": "Na wielkanocnym stole, nie może zabraknąć zupy. W zależności od regionu Polski będzie to: barszcz biały, czerwony, żur czy zupa chrzanowa. Intensywnie doprawione, z dodatkiem mięsa, białej kiełbasy i oczywiście jajek. To nimi rozpoczyna się wielkanocne śniadanie. Ma rozgrzewać po porannej rezurekcji. Dojadana jest przez cały dzień. Najlepsza następnego W kuchni regionalnej możemy spotkać różne zupy chrzanowe, o różnych nazwach. Sodra, krzonówka, krzonica, święcelina, chranówka, chrzanica, trzęsionka, krzon czy chrzon. Najpopularniejsza to sułkowicka krzonówka z Małopolski. Znana jest od ponad 100 lat. Przygotowana na bazie mięs, wędlin wędzonych i serwatki. Inna małopolska zupa to krzonówka orawska, która przygotowuje się na bazie kwasu z kiszonej kapusty. Inna zupa, a raczej w formie chłodnika, w której znajdziecie chrzan to handzlowska serwatka wielkanocna z Podkarpacia. W województwie łódzkim to oborowska zupa chrzanowa. Lanckorońska chrzanowa jest również na serwatce. Podawana jest z ugotowanymi ziemniakami. Niektóre zupy chrzanowe, podawane są w formie chłodników. W takim razie, jak przygotować 100% roślinną chrzanową, by była aromatyczna? Nie zastosujemy to wędzonych mięs czy wędlin. Oczywiście możemy dodać sławnej papryki wędzonej, ale nie chcemy przecież otrzymać zupy o barwie czerwonej czy burej. Z pomocą przychodzi sól wędzona. Możecie ją dostać w różnych marketach i sklepach eko. Moja zupa jest na bazie esencjonalnego wywaru warzywnego i zakwasu na żur. Na koniec po ugotowaniu dodaję tarty chrzan. Po jego dodaniu nie wolno już gotować zupy. Całość zaprawiam śmietanką sojową, sporą ilością majeranku i podaję z bezjajecznymi kulkami, pokrojonymi kotletami sojowymi i roślinną kiełbasą – tarty chrzan do smaku (każdy dobierze sobie ilość), przepis TU  – śmietana sojowa do zabielenia (przepis TU)  – dowolna wędlina roślinna  – bezjajeczne kulki (przepis TU)  – koperek, natka pietruszki lub szczypiorek do posypania – do garnka włożyć pokrojone w mniejsze kawałki marchewki, pietruszkę, selera, pora, cebulę oraz pozostałe składniki wywaru. Zalać wodą i gotować na małym ogniu przez 2 godziny. Włożyć kotlety i pozostawić na 30 minut. Wyjąć i pokroić w paski  – wywar odcedzić (z warzyw można zrobić pastę na pieczywo)  – dodać zakwas i zagotować  – wyłączyć grzanie, dodać pokrojone kotlety sojowe, do smaku chrzan (ma być wyczuwalny), zabielić śmietaną, doprawić do smaku solą wędzoną i majerankiem  – podawać z kulkami, roślinną wędliną i zieleniną", "url": "https://weganon.pl/wielkanocna-zupa-chrzanowa/", "category": "podkarpackie", "sub_category": "Gotowe dania i potrawy", "phrase": "Handzlowska serwatka wielkanocna"}