{"meta_description": "Ser HRABINY, Ślesiński dojrzewający 6 miesięcy ze Spiżarni Hrabiny Potulickiej. w kategorii > SERY KORYCIŃSKIE, ŚLESIŃSKIE, PODPUSZCZKOWE, DOJRZEWAJĄCE", "title": "Ser HRABINY, Ślesiński dojrzewający 6 miesięcy ze Spiżarni Hrabiny Potulickiej.", "content": "Ser kroimy w kawałki w formie trójkąta z tzw. \"KRĄŻKA/BOCHENKA\", KTÓRY CAŁY MOŻE WAŻYĆ NAWET 3KG. Zamawiając prosimy wybrać wagę oraz ilość kawałków. Można także złożyć indywidualne zamówienie na cały lub połowę krążka. Wtedy jednak NAJLEPIEJ prosimy o kontakt telefoniczny lub o wpisanie tego w uwagach do zamówienia, a my skontaktujemy się z Państwem i ustalimy to indywidualne zamówienie. Sery najlepiej serwować w postaci trójkątów lub w plastrach. Są doskonałe jako przekąska szczególnie z dodatkiem żurawiny, borówki, czy innych półwytrawnych konfitur. Idealnie wzbogacają każde przyjęcie jako przekąska dla koneserów win i piw kraftowych. Ser Hrabiny (dojrzewający 6 miesięcy) jest wytwarzany zgodnie ze starą recepturą serowarską, która nakazuje warzenie sera z pełnotłustego mleka krowiego pochodzącego prosto z udoju. Aby uzyskać prawdziwy, wiejski ser do mleka dodajemy tylko podpuszczkę, sól oraz kultury bakterii mlekowych. Potem pozwalamy mu spokojnie dojrzewać przez minimum sześć miesięcy w piwnicach folwarcznych. Unikalny klimat naszej dojrzewalni sprawia, że w tym czasie nabiera on szlachetnego smaku oraz intensywnego aromatu. Składniki: mleko, sól, kultury bakterii, podpuszczka. Przetwory mleczne z naszej serowarni nie zawierają konserwantów, mleka w proszku, barwników ani innej chemii spożywczej. Dojrzewanie przedłuża trwałość, a smak z czasem robi się bardziej wyrazisty, gdyż ser cały czas dojrzewa. Przechowywać w lodówce.  Na czas transportu produkt jest zapakowany próżniowo \"vacum\". Kilka słów o naszych przyjaciołach z \"GOSPODARSTWA ROLNEGO ŚLESIN\": Podobnie, jak w przypadku wędlin rozszerzamy asortyment i rekomendujemy sprawdzone i naturalne produkty naszych przyjaciół z GOSPODARSTWA ROLNEGO ŚLESIN - Sery Ślesińskie ze SPIŻARNI Hrabiny Potulickiej, która symbolizuje lokalną tradycję wyrobu wiejskich specjałów i przywołuje oryginalne smaki z przełomu XIX i XX wieku. Ser Ślesiński wyrabiany jest zgodnie z dawną recepturą ze świeżego, niepasteryzowanego mleka, pochodzącego prosto od ślesińskich krów. Przetwory mleczne z tej serowarni nie zawierają konserwantów, mleka w proszku, barwników ani innej chemii spożywczej i dzięki temu mamy gwarancję najwyższej jakości. Tradycja hodowli krów oraz przetwórstwa mleka w Ślesinie jest ściśle związana z rozwojem folwarku i liczy sobie blisko 200 lat. Już za czasów Hrabiny Potulickiej znajdowała się tutaj mleczarnia, w której wytwarzano znane w całej okolicy przetwory mleczne takie jak domowe masło, śmietana oraz sery. Świadectwem i spadkobiercą tej tradycji jest dziś rzemieślnicza serowarnia, która mieści się w dawnych zabudowaniach folwarcznych. W niedużym budynku, w sąsiedztwie obór znajdują się urządzenia do warzenia prawdziwego wiejskiego sera, który wytwarzany jest tak jak dawniej ze świeżego mleka krowiego zaraz po udoju. Prawdziwą perełką gospodarstwa jest dojrzewalnia. Urządzono ją w liczących ponad sto lat piwnicach folwarcznej stodoły, która została wybudowana w 1890 roku, a jej konstrukcja i kształt zachowały się do dzisiaj. Architektura piwnicy to dowód perfekcji ówczesnych budowniczych. Ściany liczącej blisko 300 m2 piwnicy wykonane są z kamienia polnego, a strop tworzą masywne sklepienia kolebkowe wykonane z czerwonych cegieł. Wchodząc do środka mamy wrażenie, że jesteśmy w podziemiach średniowiecznej warowni. W dojrzewalni znajduje się labirynt regałów, gdzie na brzozowych deskach komfortowo leżakują nasze sery. Panująca tutaj wilgotność oraz temperatura tworzą idealne warunki do dojrzewania serów, które regularnie są pielęgnowane przez serowara. Mleko pozyskiwane jest tylko z własnej hodowli i dlatego jesteśmy pewni jego jakości co pozwala wytwarzać sery z mleka niepasteryzowanego i dzięki temu sery odróżniają się smakiem i jakością od wielu innych producentów.   Proces w pełni odwzorowuje tradycyjną recepturę, w której mleko wzbogacamy odpowiednimi szczepami bakterii, które decydują o oczekiwanej jakości sera. Tak przygotowane mleko ścinane jest naturalną podpuszczką w kotle serowarskim w którym powstałe ziarno serowarskie. Po odsączeniu można dodać też zioła, które wzbogacą smak. W kotle serowarskim następuje mieszanie i rozdrabnianie oraz powolne odsączenie serwatki. Następnie ręcznie w formach serowarskich układamy i prasujemy tak aby ziarna zbiły się w jednolitą masę. Uformowane w ten sposób główki sera wędrują do kąpieli solankowej. Zabieg ten stanowi naturalną formę konserwacji sera. Ponadto sól, wnikając w głąb sera sprawia, że jego smak staje się bardziej wyrazisty. Na zakończenie uwarzony i odpowiednio uformowany ser wędruje do dojrzewalni, w której ma zapewnione odpowiednie warunki do leżakowania. Ser Ślesiński można jeść już po kilku dniach leżakowania. Jest wówczas miękki i trochę wilgotny. Ma biały lub delikatnie kremowy kolor, ale już zachwyca aksamitnym smakiem. Dłuższe leżakowanie sprawia, że ser staje się zwarty i bardziej suchy. Jednocześnie z upływem czasu ser nabiera ostrzejszego smaku i zapachu, a jego kolor staje się żółtawy. Produkowane są również sery długo-dojrzewające posiadające osobliwy orzechowy smak szczególnie polecany koneserom serów. Nasi przyjaciele ze Ślesina podobnie, jak my wierzą, że lepsze jedzenie to lepsze życie. Dziękujemy, że kupujecie mądrze i zdrowo czerpiąc z lokalnych, polskich tradycji, co wspiera rozwój małych, rodzimych społeczności.", "url": "https://www.zakiszeni.sklep.pl/pl/p/Ser-HRABINY%2C-Slesinski-dojrzewajacy-6-miesiecy-ze-Spizarni-Hrabiny-Potulickiej./124", "category": "mazowieckie", "sub_category": "Sery i inne produkty mleczne", "phrase": "Ser ziemny z Kornicy"}