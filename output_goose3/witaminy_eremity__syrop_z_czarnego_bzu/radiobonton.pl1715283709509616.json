{"meta_description": "Na 104,9 fm powraca program Dobre bo Lubelskie. Poznacie w nim kolejne produkty tradycyjne i regionalne ujęte w katalogu W krainie lubelskich produktó...", "title": "Dobre bo Lubelskie", "content": "Jako region cieszymy się nie zniszczoną przez przemysł przyrodą, co więcej - Lubelskie to województwo typowo rolnicze stąd też występuje u nas całe mnóstwo tradycyjnych produktów spożywczych. Jak czytamy we wstępie przewodnika: W publikacji znajdą Państwo kulinarne odzwierciedlenie lubelskich tradycji. Przepisy przekazywane z pokolenia na pokolenie, niejednokrotnie w rodzinnym gronie, potrawy wykonywane według tradycyjnych receptur są bowiem jednymi z istotnych elementów promowania walorów kulturowych regionu. Możemy być dumni z licznych nagród i wyróżnień, które uzyskują producenci regionalnych potraw. Doceniają je także turyści, którzy odwiedzając województwo lubelskie, podziwiają go także dosłownie „od kuchni”. Różnorodność kulinarnych tradycyjnych potraw w regionie to pokłosie min ścierania się różnych kultur i nacji. Ukraińska, żydowska, niemiecka te kulinarne tradycje są bardzo wyraźnie widoczne na kulinarnej mapie województwa i właśnie w tym programie to wykażemy. Nie będziemy jednak skupiać się tylko na kulinariach, bowiem znajdziecie tu również informacje na temat tego jak trafić do katalogu ze swoją tradycyjną potrawą. Konsekwencją wpisu będzie możliwość rejestracji nazwy produktu jako chronionej nazwy pochodzenia, chronionego oznaczenia geograficznego lub gwarantowanej tradycyjnej specjalności. W tym tygodniu w programie poznacie min Witaminy Eremity - syrop z czarnego bzu, Wafle tortowe, czy Szyneczkę z karpia z Pustelni. Zapraszamy codziennie o 9.15 i 17.05", "url": "https://www.radiobonton.pl/artykul/386,dobre-bo-lubelskie", "category": "lubelskie", "sub_category": "Napoje (alkoholowe i bezalkoholowe)", "phrase": "Witaminy Eremity – syrop z czarnego bzu"}