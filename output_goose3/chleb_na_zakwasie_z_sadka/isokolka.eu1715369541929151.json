{"meta_description": "Chleb na zakwasie z Sadka został wpisany na Listę Produktów Tradycyjnych prowadzoną przez Ministra Rolnictwa i Rozwoju Wsi. To kolejny przysmak regionalny z gminy Dąbrowa Białostocka (po klinku dąbrowskim) który został w ten sposób wyróżniony.", "title": "Chleb na zakwasie z Sadka wpisany na prestiżową listę", "content": "Chleb na zakwasie z Sadka został wpisany na Listę Produktów Tradycyjnych prowadzoną przez Ministra Rolnictwa i Rozwoju Wsi. To kolejny przysmak regionalny z gminy Dąbrowa Białostocka (po klinku dąbrowskim) który został w ten sposób wyróżniony. - Kolejny przysmak - dzięki Fundacji Biebrzańskiej - jest na Liście Produktów Tradycyjnych. Po klinku dąbrowskim przyszedł czas na \"chleb na zakwasie z Sadka\" z gminy Dąbrowa Białostocka. Jego producentem jest Józef Strójkowski z Sadka - poinformował nas Michał Matyskiel, prezes Fundacji Biebrzańskiej. Procedura wpisywania produktów na listę nie jest wcale taka prosta. Należy m.in. udokumentować, że przysmak taki był wykonywany od dawna na tym terenie. Jednym z głównych celów powstania listy jest promocja i rozpowszechnianie informacji o produktach wytwarzanych tradycyjnymi, historycznie ugruntowanymi metodami, po to, aby następnie móc je skuteczniej promować także za granicą. Pierwszym produktem umieszczonym na liście - w lipcu 2005 roku - był pierekaczewnik - pieróg, który jest specjalnością mieszkających na tych ziemiach Tatarów. W 2009 r. pierekaczewnik został zarejestrowany w UE jako Gwarantowana Tradycjna Specjalność. Wśród smakołyków z powiatu sokólskiego wpisanych na ministerialną listę są także ser koryciński swojski i kumpiak podlaski.", "url": "https://isokolka.eu/dabrowa-bialostocka/8395-chleb-na-zakwasie-z-sadka-wpisany-na-prestizowa-liste", "category": "podlaskie", "sub_category": "Wyroby piekarnicze i cukiernicze", "phrase": "Chleb na zakwasie z Sadka"}