{"meta_description": "", "title": "Przepis na chleb żytni na zakwasie - Putka", "content": "Chleb żytni na zakwasie jest kwintesencją tradycyjnego i sycącego pieczywa, które idealnie wpisuje się zarówno w pożywne śniadania, jak i dodające energii kolacje. Mamy dla Ciebie prosty przepis na chleb na zakwasie! Podstawą każdego żytniego chleba na zakwasie jest… zakwas, oczywiście. Przygotowanie zakwasu jest stosunkowo proste, a przepis na podstawowe ciasto żytnie opiera się na umiejętnym połączeniu zaledwie czterech składników: mąki, wody, soli i zakwasu. Do ciasta na chleb możesz wrzucić dowolne dodatki, przede wszystkim ulubione ziarna czy chrupiące pestki. Każdy zakwaszony chleb wyróżnia się rewelacyjnym smakiem i prozdrowotnymi właściwościami. Chcesz spróbować upiec swój pierwszy chleb na zakwasie? Skorzystaj z naszych rad i prostego przepisu, a jeśli coś pójdzie nie tak – pamiętaj o ofercie doskonałych chlebów żytnich i pszenno-żytnich PUTKA! Chcesz zrobić pyszny domowy chleb żytni na zakwasie? Musisz zacząć od zrobienia zakwasu! Jest kluczowym składnikiem każdego szlachetnego, mięsistego i lekko kwaskowatego w smaku chleba. Pieczywo na zakwasie pozostaje świeże przez długi czas, zdecydowanie deklasując w tej kategorii większość wypieków drożdżowych. Jak działa zakwas? W maksymalnie naturalny sposób zastępuje w przepisie drożdże, a co za tym idzie – jest odpowiedzialny za wyrastanie i pulchność ciasta na chleb. Do przygotowania zakwasu potrzebujesz tylko mąki (najlepiej żytniej) i wody oraz czasu i cierpliwości. Mąka połączona z letnią przegotowaną wodą w proporcjach 1:1 stopniowo fermentuje, a Twoim zadaniem jest regularne dokarmianie hodowanego w ciepłym miejscu i pod przykryciem zakwasu. Hodowla trwa zazwyczaj 5 dni, podczas których młody zakwas staje się dojrzałym i gotowym do użycia zakwasem. To naprawdę nie jest skomplikowane! Znajdziesz w nim instrukcję krok po kroku, dzięki której z sukcesem zrobisz swój pierwszy (i każdy kolejny!) zakwas! Twój zakwas dojrzał i pięknie wyrósł? Doskonale! Czas zgromadzić pozostałe składnik na chleb. Potrzebne Ci będą: Twój pierwszy chleb może być najprostszym bochenkiem, z idealnie jednolitą konsystencją i chrupiącą skórką. Nic jednak nie stoi na przeszkodzie, by podkręcić podstawowy przepis i dodać do niego ziarna słonecznika, siemię lniane lub pestki dyni. Jeśli nie masz pomysłu na chrupiącą kompozycję – zainspiruj się chlebami żytnimi PUTKA. Do naszego Chleba Gruboziarnistego dodajemy dużą ilość ziaren żyta oraz nasiona słonecznika i siemienia lnianego. W Chlebie Magnat królują z kolei nasiona słonecznika w towarzystwie pestek dyni. Dodatki w postaci ziaren, nasion i pestek sprawiają, że chleby zyskują na wyrazistości. Wzrasta również ich wartość odżywcza, dzięki czemu jeszcze lepiej i jeszcze smaczniej wpisują się w sycące śniadania i pożywne kolacje. Zanim zabierzesz się do pracy przygotuj wiklinowy koszyk, durszlak lub najzwyklejszy koszyczek na pieczywo. To w nich wyrobione przez Ciebie ciasto będzie wyrastało. Jeżeli do pieczenia chleba planujesz użyć prostej keksówki lub dowolnej formy ze stali nierdzewnej – ciasto po wyrobieniu przełożysz bezpośrednio do nich. To jest ten moment! Podwiń rękawy i możesz zacząć działać! Jesteśmy przekonani, że pyszny chleb może być prosty w przygotowaniu. Oto nasz ulubiony przepis na domowy chleb na zakwasie z krótkim czasem przygotowania! • Wsyp mąkę do miski i dodaj sól – wymieszaj do połączenia się sypkich składników. • Zrób w mące dziurkę i wlej wodę – wymieszaj składniki drewnianą łyżką lub szpatułką. • Jeżeli zdecydowałaś/eś się na dodanie do ciasta ziaren, nasion lub pestek – zrób to teraz. • Wyrabiaj ciasto rękoma przez maksymalnie kilka minut (ciasta na chleb żytni nie lubią długiego wyrabiania!) – najpierw w misce, potem na stolnicy. • Ciasto przenieś do naczynia, w którym będzie wyrastało. Jeżeli będziesz piec chleb na blaszce – przełóż je do wiklinowego koszyka, durszlaka lub koszyczka na pieczywo. Jeżeli będziesz piec chleb w keksówce lub foremce – przełóż ciasto bezpośrednio do nich. • Przykryj ciasto ściereczką i odstaw w ciepłe miejsca. Czas wyrastania wynosi najczęściej 4-5 godzin (do podwojenia objętości). • Ciasto możesz naciąć ostrym nożem lub żyletką – nie jest to konieczne w przypadku chlebów pieczonych w formach, ale wskazane w przypadku chlebów pieczonych na blaszce. • Wyrośnięte ciasto włóż do piekarnika nagrzanego do około 220-230° • Obniż temperaturę piekarniku do około 210°C i piecz chleb przez kolejne 40 minut. Gotowe! Wyłącz piekarnik, zdejmij chleb z blaszki lub wyjmij chleb z formy i połóż go na kratce, by mógł odparować. Twój chleb żytni będzie miał naturalny szaro-brązowy kolor, zwarty miąższ i lekko kwaskowaty smak. Chleby żytnie na zakwasie, ale również chleby pszenno żytnie na zakwasie, są bogatym źródłem makro i mikroelementów. Naturalna i powolna fermentacja zakwasu pozwala bowiem na zachowanie wielu wartościowych składników, takich jak kwas foliowy, biosterole czy β-glukany. Ponadto w procesie fermentacji kwasowej ciasta na chleb wytwarzają się witaminy z grupy B, a usuwane są potencjalnie szkodliwe związki (przede wszystkim toksyny pleśni). Każda kromka podbija kubki smakowe ponadczasowym smakiem oraz dostarcza Ci bezcennego błonnika, który skutecznie reguluje pracę jelit. Więcej informacji o wartościach odżywczych chlebów na zakwasie znajdziesz w naszym wpisie: Rodzaje chleba – jaki jest najzdrowszy? Nie masz czasu lub cierpliwości, bądź jednego i drugiego? Nic straconego! W ofercie PUTKA znajdziesz szeroki wybór doskonałych chlebów żytnich z rozmaitymi dodatkami.", "url": "https://www.putka.pl/ksiega-inspiracji/przepis-na-chleb-zytni-na-zakwasie/", "category": "podlaskie", "sub_category": "Wyroby piekarnicze i cukiernicze", "phrase": "Chleb na zakwasie z Sadka"}