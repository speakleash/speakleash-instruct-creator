{"meta_description": "BURACZANY MAJONEZ: Obrane i pokrojone buraki, obrane ząbki czosnku oraz pozostałe składniki oprócz majonezu wymieszaj w metalowej misce • Przykryj folią aluminiową i piecz 60 minut w piekarniku nagrzanym do temperatury 180°C • Ostudź i blenduj do uzyskania jednolitej masy • Dodaj majonez i dobrze wymieszaj. BURACZANA SZUBA: Ugotuj osobno obrane buraki, marchewki oraz ziemniaki i…", "title": "WĘDZONY WĘGORZ GOTOWANY W WINIE", "content": "BURACZANY MAJONEZ: Obrane i pokrojone buraki, obrane ząbki czosnku oraz pozostałe składniki oprócz majonezu wymieszaj w metalowej misce • Przykryj folią aluminiową i piecz 60 minut w piekarniku nagrzanym do temperatury 180°C • Ostudź i blenduj do uzyskania jednolitej masy • Dodaj majonez i dobrze wymieszaj. BURACZANA SZUBA: Ugotuj osobno obrane buraki, marchewki oraz ziemniaki i odstaw do ostudzenia • Pokrój wszystkie warzywa w kostkę i dopraw solą, cukrem oraz pieprzem • Dodaj buraczany majonez i dobrze wymieszaj • Posiekaj i dodaj cebulę szczypiorową, szczypiorek i koperek. GOTOWANY WĘDZONY WĘGORZ: Odetnij głowy, przekrój ryby wzdłuż na pół i usuń skórę oraz ości • Zachowaj ości i grzbiet • Pokrój rybę na porcje o wadze 60-70 g i wędź 5-7 minut w piecu do wędzenia (użyj drewna lipowego) • Przelej wino do dużego garnka i zagotuj • Dodaj bulion, ości, liście laurowe, pieprz, sok z cytryn, dopraw solą oraz cukrem i gotuj pół godziny na średnim ogniu • Przecedź przez drobne sitko • Przelej płyn z powrotem do garnka, dodaj musztardę i wędzonego węgorza • Gotuj na małym ogniu 20-23 minuty, od czasu do czasu mieszając • Przełóż ugotowaną rybę do pojemnika i zredukuj sos do połowy jego objętości • Rozprowadź skrobię w zimnej wodzie i wlewaj powoli do sosu, ciągle mieszając • Gotuj kolejne 3-4 minuty, a następnie dopraw • Zalej węgorza gorącym sosem i włóż na 24 godziny do lodówki do marynowania. SPOSÓB PODANIA: Ułóż buraczaną szubę na połowie talerza • Podgrzej węgorza i połóż na szubie • Dodaj buraczany majonez i udekoruj gotowanymi przepiórczymi jajkami.", "url": "https://foodandfriends.pl/przepisy/wedzony-wegorz-gotowany-w-winie/", "category": "lubuskie", "sub_category": "Produkty rybołówstwa, w tym ryby", "phrase": "Węgorz parowany po rybacku"}