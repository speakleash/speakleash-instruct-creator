{"meta_description": "O tym, że ziemia lubuska płynie nie tylko winem, świadczą liczne imprezy spod znaku dobrego jedzenia. Wakacje to czas, kiedy jest ich najwięcej.", "title": "Sandacz i pierogi a na deser babka - Archiwum Rzeczpospolitej", "content": "O tym, że ziemia lubuska płynie nie tylko winem, świadczą liczne imprezy spod znaku dobrego jedzenia. Wakacje to czas, kiedy jest ich najwięcej. – Nasze województwo jest tyglem kulturowym, który oznacza także tygiel w jadłospisie – mówi Elżbieta Anna Polak, marszałek województwa lubuskiego. – Pamiętam, kiedy na liście lubuskich produktów tradycyjnych było tylko pięć pozycji, dziś jest już 58. A może być jeszcze więcej. To ogromny sukces, który pokazuje, że region jest niezwykle bogate w smaki i aromaty. Wśród specjałów, które na liście produktów tradycyjnych Ministerstwa Rolnictwa reprezentują województwo lubuskie, są dania rybne, m.in. wojnowska ryba na kwaśno czy węgorz parowany po rybacku. Ich obecność tam nie dziwi, bo Lubuskie nazywane jest krainą pięciuset jezior. Na 9. Święto Karpia zaprasza w tym roku Osiecznica w powiecie krośnieńskim. Będzie to już kolejna impreza spod znaku ryby w tej części lubskiego: w czerwcu w porcie rzecznym w Krośnie Odrzańskim odbyło się Rybobranie. Podczas osiecznickiego święta, które odbędzie się 13 sierpnia przeprowadzony zostanie konkurs na najlepszą potrawę z karpia. Będzie można tam posmakować zupy rybnej po osiecznicku, a także karpia wędzonego, z rusztu i...", "url": "https://archiwum.rp.pl/artykul/1315837-Sandacz-i-pierogi-a-na-deser-babka.html", "category": "lubuskie", "sub_category": "Produkty rybołówstwa, w tym ryby", "phrase": "Węgorz parowany po rybacku"}