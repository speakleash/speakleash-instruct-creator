{"meta_description": "", "title": "Siemieniotka-zupa wigilijna", "content": "Gotujemy litr wody i wrzucamy do niej konopie. Gotujemy je aż do popękania ziaren. Teraz czeka was niełatwa praca, czyli przetarcie przez sito ziaren. Powinna wam zostać w garnku gęsta, szara zawiesina.   Jeśli uporaliście się z przecieraniem, zagotujcie pół litra wody i wrzućcie do niej pokrojoną w kostkę cebulę. Pogotujcie ją przez dwie minuty. Całość połączcie z szarą zawiesiną z konopi. Doprawcie według uznania solą i pieprzem. Kaszę jaglaną najpierw trzeba zmielić (np w młynku do kawy). Kasza jaglana służy do zagęszczenia zupy. Używacie jej tak, jak używa się mąki. Do kubeczka lejecie 1/4 wody i wsypujecie łyżkę mąki jaglanej. Do gotującej się zupy wlewacie zagęszczacz jaglany i doprowadzacie do wrzenia. Zupa jest gotowa.  Siemieniotkę je się wsypując na talerz kaszę gryczaną (ilość dowolna), nalewając zupę i dodając kilka łyżek mleka.  Zupa ma kolor zupełnie niekonsumpcyjny - szary. Ale jest aksamitna w smaku i absolutnie wyjątkowa. .Jedzona raz w roku i na dodatek przekazywana z pokolenia na pokolenie.", "url": "https://www.przyslijprzepis.pl/przepis/siemieniotka-konopianka", "category": "opolskie", "sub_category": "Gotowe dania i potrawy", "phrase": "Siemieniotka"}