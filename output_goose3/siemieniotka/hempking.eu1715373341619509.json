{"meta_description": "Siemieniotka to śląska zupa z konopi. Jeśli chciałbyś spróbować alternatywnego smaku tej zupy - sprawdź przepis na blogu HempKing!", "title": "Siemieniotka - śląska zupa z konopi - przepis", "content": "Siemieniotka, to zupa z konopi, która jest tradycyjną śląską zupą, podawaną podczas kolacji wigilijnej. Tak, dokładnie! Teraz już mniej popularna, zastąpiły ją inne zupy, jednak w niektórych rejonach tego województwa, wciąż można ją spotkać. Zwłaszcza w miejscach, gdzie tradycje wciąż są żywe. Mamy dla Was przepis na przepyszną siemieniotkę, do której potrzebujecie składników z naszego sklepu! Zanim zdradzimy Wam przepis na tę pyszną zupę z konopi, przyjrzyjmy się nieco jej tradycji. Pierwsze wzmianki o siemieniotce datują na XIX wiek! To tradycyjna wigilijna potrawa podawana na Śląsku. Siemieniotka, czyli zupa z konopi, dla wielu z nas dzisiaj może wydawać się dziwna, ale kiedyś w Polsce konopie mogły rosnąć dosłownie pod płotem każdego gospodarstwa. A że nasiona konopi są pożywne i zawierają mnóstwo dobrych składników, taka zupa z konopi była doskonałym, postnym posiłkiem! A przygotowanie siemieniotki? Bajecznie proste! Może nawet prostsze od barszczu, grzybowej czy rybnej zupy, tak często podawanych podczas świątecznych wieczerzy. Do przygotowania zupy z konopi potrzeba dosłownie kilku składników i jest ona bardzo łatwa w przygotowaniu. Na początku musimy przygotować tzw. mleczko konopne. Po przepłukaniu wrzątkiem, nasiona konopi zalewamy ok. 2 litrami wody i gotujemy, aż popękają łuski. Zajmie to około godzinę. Po tym czasie odcedzamy nasiona i przeciskamy miękkie już nasiona konopi przez sito do wywaru. Powinien wypłynąć z nich biały płyn, a na sicie zostać powinny resztki nasion. Czynność należy powtarzać tak długo, aż z nasion zostaną same łupiny. Następnie dolewamy mleko, zagęszczamy mąką, dodajemy przyprawy. Zupę należy zagotować, cały czas mieszając, by nie wykipiała oraz by nie przypaliła się. Tuż przed samym podaniem siemieniotki, dodajemy do niej masło. Zupę z konopi tradycyjnie podaje się z kaszą zwykłą lub gryczaną.", "url": "https://hempking.eu/pl/siemieniotka-slaska-zupa-z-konopi-przepis/", "category": "opolskie", "sub_category": "Gotowe dania i potrawy", "phrase": "Siemieniotka"}