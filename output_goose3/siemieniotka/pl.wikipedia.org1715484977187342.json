{"meta_description": "", "title": "Siemieniotka – Wikipedia, wolna encyklopedia", "content": "Siemieniotka (także: konopionka, siemieniec, siemieniatka, siemiotka, siemionka, siemianka, siemieniucha, konopiotka, konopianka) – zupa z nasion (siemienia) konopi. Na Śląsku, w Małopolsce[2][3][4] i Wielkopolsce[5] tradycyjnie spożywana w wigilię Bożego Narodzenia. Gospodynie na Śląsku miały najczęściej własny, każda nieco odrębny przepis na siemieniotkę. Zupę podawano z gotowaną na sypko kaszą gryczaną (którą nazywano na Śląsku tatarczaną lub pogańską) albo z grzankami. Według wierzeń ludowych potrawa ta miała moc leczniczą – uważano, że chroni przed świerzbem i wrzodami.", "url": "https://pl.wikipedia.org/wiki/Siemieniotka", "category": "opolskie", "sub_category": "Gotowe dania i potrawy", "phrase": "Siemieniotka"}