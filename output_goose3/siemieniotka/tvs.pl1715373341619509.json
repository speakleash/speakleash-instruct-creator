{"meta_description": "Siemieniotka - jednych odpycha, inni nie wyobrażają sobie kolacji wigilijnej bez niej. Jak przyrządzić tą tradycyjną świąteczną zupę?", "title": "Siemieniotka. Co to jest i jak zrobić to wigilijne danie?", "content": "Siemieniotka – jednych odpycha, inni nie wyobrażają sobie kolacji wigilijnej bez niej. Jak przyrządzić tą tradycyjną świąteczną zupę? Siemieniotka to zupa z nasion konopi. Na Śląsku, w Małopolsce i Wielkopolsce tradycyjnie spożywana w wigilię Bożego Narodzenia. Kiedy byłam małą dziewczynką nie lubiłam tej zupy – źle wyglądała, źle pachniała, no i pełno w niech cebuli! Lata mijały i coraz bardziej przekonywałam się do tego wigilijnego dania, bez którego teraz nie wyobrażam sobie świątecznej kolacji. Każda gospodyni na Śląsku ma swój własny odrębny przepis na siemieniotkę – więc każda jest inna. Zupę podaje się z kaszą gryczaną. Według wierzeń ludowych potrawa ta miała moc leczniczą – uważano, że chroni przed świerzbem i wrzodami. A oto przepis na siemieniotkę mojej mamy: Na początku musimy przygotować tzw. mleczko konopne. Po przepłukaniu wrzątkiem, nasiona konopi zalewamy ok. 2 litrami wody i gotujemy, aż popękają łuski. Zajmie to około godzinę. Po tym czasie odcedzamy nasiona i przeciskamy miękkie już nasiona konopi przez sito do wywaru. Powinien wypłynąć z nich biały płyn, a na sicie zostać powinny resztki nasion. Czynność należy powtarzać tak długo, aż z nasion zostaną same łupiny. Robimy zasmażkę, ale nie z mąki – tylko kaszy jaglanej. Zmielić kaszę jaglaną na pyłek. Zalać kaszę wodą, wymieszać i wlać do zupy. W tym samym czasie dodajcie do zupy cebulę (dalej gotując, aż cebula będzie miękka). Przyprawcie solą i pieprzem według uznania.", "url": "https://tvs.pl/informacje/siemieniotka-co-to-jest-i-jak-zrobic-to-wigilijne-danie/", "category": "opolskie", "sub_category": "Gotowe dania i potrawy", "phrase": "Siemieniotka"}