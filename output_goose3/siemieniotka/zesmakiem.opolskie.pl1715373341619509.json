{"meta_description": "", "title": "Siemieniotka", "content": "Do dzisiaj w śląskich domach siemieniotka jest podawana podczas wieczerzy wigilijnej, a przepis na tę potrawę jest przekazywany z pokolenia na pokolenie. Ta świąteczna zupa według wierzeń miała dawać siłę i powodzenie. Kiedyś gotowanie tej zupy trwało cały dzień, ponieważ jej sporządzenie wymagało własnoręcznego przygotowania mąki z kaszy jaglanej, następnie bardzo długo gotowano ziarna konopi w osłodzonej i posolonej wodzie. Konopie opłukać i sparzyć wrząca wodą. Wodę zlać i wlać ok. 2 litrów przegotowanej ciepłej wody. Gotować ok. godzinę. Kiedy ziarenka zaczną pękać i będzie widać białą zawartość nasion, wodę ponownie zlać (ale wywaru nie wylewać), a nasiona przecedzić. Odcedzone nasiona lekko rozmiażdżyć i przecisnąć przez gęste sitko, a by uzyskać zawiesiste mleczko. Do gęstego mleczka konopnego wlać wywar, który został po gotowaniu konopii, mleko, śmietankę, masło i cukier. Na koniec zagęszczamy mąką roztrzepaną w niewielkiej ilości wywaru. Mieszamy siemieniotkę i gotujemy kilka minut. Doprawiamy do smaku solą. Zupę można podawać z wcześniej ugotowaną kaszą jęczmienną lub jaglaną. Wpis na LPT: 14 maja 2007 r. w kategorii Gotowe dania i potrawy.  Wnioskodawca: Gabriela Kania, Stare Budkowice, gm. Murów.", "url": "https://zesmakiem.opolskie.pl/siemieniotka-2/", "category": "opolskie", "sub_category": "Gotowe dania i potrawy", "phrase": "Siemieniotka"}