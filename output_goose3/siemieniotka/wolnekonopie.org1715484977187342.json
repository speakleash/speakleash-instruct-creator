{"meta_description": "", "title": "SIEMIENIOTKA - TRADYCYJNA ŚLĄSKA ZUPA Z KONOPI", "content": "Pani Małgorzata Derdzińska, laureatka konkursu „Po śląsku, czyli po naszemu” w 2003 r. pokazuje jak szybko i łatwo zrobić tradycyjną śląską zupę z nasion konopi siewnych. Dawniej Siemieniotka gościła na śląskich stołach w każdą wigilijną wieczerzę. Zupa przygotowana z 250 gram łuskanych nasion konopi wystarczy dla 8-10 osób zasiadających przy wigilijnym stole. Przygotowanie:  Cebulę należy pokroić, podsmażyć na maśle w garnku, zalać wodą. Dodać do tego siemię konopne. Gotować parę minut, aż nasiona zmiękną. Do śmietany dodać łyżkę mąki, wymieszać, całość wlać do garnka. Gotować jeszcze chwilę, zmiksować blenderem. Podawać z ulubioną kaszą. Ołuszczone siemię konopne jest źródłem bardzo dobrze przyswajalnego przez człowieka białka i niezbędnych nienasyconych kwasów tłuszczowych Omega3 i Omega6 w idealnej proporcji – zdrowych tłuszczy, których nasz organizm samodzielnie nie jest w stanie wyprodukować. Dlatego, zalecamy jeść siemieniotkę znacznie częściej niż tylko raz do roku w Wigilię. A dzięki temu, że nasiona są ołuszczone, przygotowanie siemieniotki zajmuje teraz zaledwie 15 minut!", "url": "https://wolnekonopie.org/2018/03/siemieniotka-tradycyjna-slaska-zupa-konopi/", "category": "opolskie", "sub_category": "Gotowe dania i potrawy", "phrase": "Siemieniotka"}