{"meta_description": "Siemieniotka z kaszą jęczmienną: gotować nasiona konopi, odlewając wodę kilka razy, aby pozbyć się smaku goryczy. Kiedy nasiona konopi zaczną pękać należy je odcedzi", "title": "Siemieniotka z kaszą jęczmienną - Śląskie. Informacja Tur...", "content": "Gotować nasiona konopi, odlewając wodę kilka razy, aby pozbyć się smaku goryczy. Kiedy nasiona konopi zaczną pękać należy je odcedzić i ucierać drewnianą pałką na sitku, przelewając wodą, aby uzyskać mleczko. Powstałe mleczko zagotować z wodą i główką cebuli. Wygotowaną cebulę wyjąć, a do mleczka dodać słodką śmietanę. Przyprawić pieprzem, solą i cukrem. Zupę podawać z kaszą jęczmienną uprażoną. Nazwa potrawy pochodzi od głównego składnika: konopi lnianych czyli siemienia lnianego. Stare, wigilijne danie śląskie. Według wierzeń ludowych potrawa ta miała magiczną moc dzięki dużej ilości zawartych w niej ziaren. Potrawa została sporządzona przez Koło Gospodyń Wiejskich z Dąbrowy Górniczej-Tucznawy podczas I Festiwalu Śląskie Smaki, który odbył się w 2006 r. w Ogrodzieńcu.", "url": "https://www.slaskie.travel/dish/15255/siemieniotka-z-kasza-jeczmienna", "category": "opolskie", "sub_category": "Gotowe dania i potrawy", "phrase": "Siemieniotka"}