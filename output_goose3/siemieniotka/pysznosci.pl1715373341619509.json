{"meta_description": "Siemieniotka, zwana także konopiotką, jest specyficzną w smaku (nieco gorzkawą) zupą, którą w śląskich domach podaje si…", "title": "Kuzynka ze Śląska postawiła na wigilijnym stole zamiast barszczu. Wszyscy byli zaskoczeni", "content": "Kuzynka ze Śląska postawiła na wigilijnym stole zamiast barszczu. Wszyscy byli zaskoczeni Kuzynka ze Śląska postawiła na wigilijnym stole zamiast barszczu. Wszyscy byli zaskoczeni Siemieniotka, zwana także konopiotką, jest specyficzną w smaku (nieco gorzkawą) zupą, którą w śląskich domach podaje się podczas wieczerzy wigilijnej. Bazą tego tradycyjnego dania są ziarna konopi. Ponadto dawniej do zupy dodawano własnoręcznie mieloną mąkę z kaszy jaglanej, która jeszcze mocniej podbiła gorzki smak. Mówi się, że to potrawa, którą albo się kocha, albo nienawidzi. Siemieniotka (konopiotka) należy do najsłynniejszych śląskich zup świątecznych. Pierwsze wzmianki o tej potrawie pochodzą już z 1887 roku, a znaleźć je można w czwartym rozdziale opracowania \"Lud rolniczo-górniczy z okolic Sławkowa\" autorstwa Stanisława Ciszewskiego. Dawniej wierzono, że siemieniotka zapewniała powodzenie i pomyślność tym, którzy ją jedzą. Siemieniotka jest tradycyjną potrawą wigilijną na Śląsku (a także w niektórych częściach Małopolski Wielkopolski). Głównym jej składnikiem są nasiona konopi siewnej. Przygotowanie konopiotki niegdyś trwało cały dzień. Przede wszystkim dlatego, że gospodynie własnoręcznie wyrabiały mąkę z kaszy jaglanej, którą zagęszczano zupę (i podbijano gorzki smak). Ponadto bardzo długo trwało gotowanie ziaren konopi. Niezwykłe dania z wigilijnego stołu Świętego Mikołaja. Ależ to musi być pyszne Nasiona konopi najpierw należy moczyć w zimnej wodzie, najlepiej przez dobę. Następnie gotuje się je na małym ogniu. Po tym należy odlać wodę z gotowania, a same nasiona przetrzeć przez gęste sito, by oddzielić łuski. Do uzyskanego płynu dodaje się mleko i gotuje jeszcze kilka minut, stale mieszając. Zupa siemieniotka jest potrawą, która ma wiele wariantów i każda rodzina na Śląsku ma swój własny przepis. Niektórzy używają do niej siemienia lnianego zamiast konopnego, inni dodają śmietanę, masło, cebulę, cynamon lub migdały.", "url": "https://pysznosci.pl/kuzynka-ze-slaska-postawila-na-wigilijnym-stole-zamiast-barszczu-wszyscy-byli-zaskoczeni,6971227257956896a", "category": "opolskie", "sub_category": "Gotowe dania i potrawy", "phrase": "Siemieniotka"}