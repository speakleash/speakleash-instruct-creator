{"meta_description": "smaczne pierogi", "title": "pierogi z suszonymi śliwkami...", "content": "Mąkę przesiewamy na stół dodajemy szczyptę soli, robimy w środku dołek i wlewamy łyżkę roztopionego masła. Powoli wlewamy też wodę. Ilość dodanego płynu będzie zależała od wilgotności mąki; dolewamy tyle, ile zabierze mąka. Rozrabiamy aż powstanie jednolite, gładkie ciasto. Dobrze wyrobione ciasto powinno być elastyczne, gładkie. Pozostawiamy je na pół godziny przykrywając ściereczką. W tym czasie śliwki i rodzynki zalewamy ciepła wodą, odstawiamy na 10 minut, a następnie odcedzamy i mieszamy z miodem. Ciasto dzielimy je na dwie części i wałkujemy na grubość 2 mm. Z ciasta wykrajamy szklanką krążki, na środek nakładamy farsz i dokładnie zlepiamy brzegi, wrzucamy pierogi do gotującej, posolonej wody, po wypłynięciu gotujemy około 2 minut. W rondelku topimy masło dodajemy trochę miodu i soku z cytryny. Pierogi podajemy polane słodkim sosem.", "url": "https://smaker.pl/przepisy-dania-glowne/przepis-pierogi-z-suszonymi-sliwkami,110400,izaa-a.html", "category": "małopolskie", "sub_category": "Gotowe dania i potrawy", "phrase": "Pierogi z suszonymi śliwkami"}