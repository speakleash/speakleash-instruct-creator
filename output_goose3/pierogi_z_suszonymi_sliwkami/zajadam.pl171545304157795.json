{"meta_description": "", "title": "Pierogi z suszonymi śliwkami", "content": "Kolejną moją propozycją na wigilijny stół są pierogi. Tym razem w wersji na słodko z nadzieniem z suszonych śliwek. Pamiętam je z dzieciństwa jako jeden z ulubionych świątecznych przysmaków. Pierogi są bardzo proste do wykonania – suszone śliwki są wcześniej namoczone i krótko gotowane, z dodatkiem kory cynamonu. Przygotowując pierogi korzystałam ze sprawdzonego przepisu na ciasto z dodatkiem jajka. Pierogi serwuję z masłem i bułką tartą. • None Suszone śliwki umieść w małym garnku, wlej wodę (tak, by przykryła owoce). Dodaj cukier, korę cynamonu. Zagotuj, następnie zmniejsz ogień i gotuj przez około 10 minut, do miękkości owoców. • None W misce umieść przesianą mąkę, dodaj masło, jajko i sól. Stopniowo dodawaj odpowiednią ilość wody, aby składniki się połączyły. Zagnieć do uzyskania gładkiego, miękkiego ciasta. • None Ciasto podziel na dwie części, każdą z nich rozwałkuj na cienki placek. Za pomocą szklanki wykrój z ciasta kółka. • None Na środku każdego umieść śliwki, pierogi złóż na pół i dokładnie zlep brzegi. • None W garnku zagotuj wodę i partiami wkładaj pierogi.Gotuj na niewielkim ogniu przez około 3 minuty od wypłynięcia pierogów.", "url": "https://www.zajadam.pl/boze-narodzenie/pierogi-z-sliwkami", "category": "małopolskie", "sub_category": "Gotowe dania i potrawy", "phrase": "Pierogi z suszonymi śliwkami"}