{"meta_description": "Pierogi z suszonymi śliwkami - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Pierogi z suszonymi śliwkami - przepis", "content": "Masło kroimy na mniejsze kawałki, wkładamy do miski i zalewamy wrzątkiem. Dodajemy sól i nasionka z laski wanilii. Mieszamy i odstawiamy na ok. 10 minut, żeby masło całkiem się rozpuściło. Dodajemy mąkę i dokładnie mieszamy ciasto za pomocą rózgi, aż składniki się połączą. Tak przygotowaną masę wyrabiamy chwilę dłońmi i odstawiamy do wystygnięcia. Śliwki pokrojone w cienkie paseczki przesmażamy na maśle na rozgrzanej patelni. Dodajemy sok i skórkę z pomarańczy oraz cynamon.  Mieszamy i smażymy całość, aż śliwki nasiąkną sokiem. Nadzienie przekładamy do miseczki, odstawiamy i studzimy. Do wystudzonego ciasta dodajemy żółtka utarte delikatnie z cukrem pudrem i zagniatamy całość na desce oprószonej mąką. Jeśli masa jest zbyt klejąca, dodajemy odrobinę mąki – aż do uzyskania zwartej konsystencji. Ciasto dzielimy na pół, a każdą połowę rozwałkowujemy na desce na grubość ok. 3-4 mm. Za pomocą wycinaka wykrawamy z ciasta kółka, które nadziewamy porcją farszu, składamy na pół i delikatnie sklejamy na brzegach. Połowę masła rozpuszczamy na rozgrzanej patelni. Dodajemy cukier, przesmażamy chwilę i dodajemy mączkę migdałową. Smażymy okrasę do uzyskania rumianego koloru. Wodę delikatnie solimy i zagotowujemy w garnku. Wrzucamy pierogi i gotujemy ok. 6-7 minut (powinny wypłynąć na wierzch). Ugotowane pierogi przekładamy na sitko, odstawiamy na chwilę, by odparowały, i układamy pionowo, w równych odstępach na talerzu. Jeśli chcemy podać pierogi później, hartujemy je zimną wodą.", "url": "https://kuchnialidla.pl/pierogi-z-suszonymi-sliwkami", "category": "małopolskie", "sub_category": "Gotowe dania i potrawy", "phrase": "Pierogi z suszonymi śliwkami"}