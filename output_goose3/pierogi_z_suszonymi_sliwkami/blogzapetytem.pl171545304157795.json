{"meta_description": "", "title": "Pierogi z suszonymi śliwkami", "content": "Ostatnio pytałam Was na Facebooku jakie mniej znane potrawy serwujecie na wigilię. Dość często pisaliście o pierogach z suszoną śliwką, a że robiłam akurat pierogi z grzybami i zostało mi ciasto, postanowiłam spróbować i tego dania. Tym bardziej że wykonanie jest bardzo proste i szybkie. No i mieliście racje, są mega pyszne, aż dziwne, że nigdy wcześniej o nich nie słyszałam. Kto jeszcze nie próbował, to bardzo polecam! *** Przygotowujemy ciasto: na stolnicę przesiewamy mąkę. Do małego garnka wlewamy wodę, dodajemy masło i gotujemy do momentu, aż tłuszcz się rozpuści. Mąkę mieszamy z ciepłą wodą z masłem, dodajemy jajko i zagniatamy elastyczne ciasto. Jeżeli ciasto będzie zbyt klejące możemy dodać trochę więcej mąki, ale nie za dużo żeby nie było problemu ze sklejaniem pierogów *** *** Suszone śliwki przekładamy do miseczki, zalewamy gorącą wodą i odkładamy na 10 minut *** *** Po tym czasie śliwki odcedzamy na sitku *** *** Odkrawamy kawałek ciasta i cieniutko rozwałkowujemy. Za pomocą szklanki wycinamy kółeczka. Na każdym kółku kładziemy śliwkę *** *** W dużym garnku zagotowujemy wodę z łyżką oliwy i partiami wrzucamy pierogi. Każdą porcję pierogów gotujemy dwie minuty od momentu wypłynięcia *** *** Pierogi wyjmujemy za pomocą łyżki cedzakowej i przekładamy na płaski talerz. W rondelku stapiamy masło, dodajemy miód oraz cukier waniliowy, mieszamy do rozpuszczenia *** • PRZEPISY NA PYSZNE I EFEKTOWNE CIASTA KLIKNIJ TUTAJ • IMPREZOWE HITY! POMYSŁY NA PRZEKĄSKI, DANIA I PRZYSTAWKI KLIKNIJ TUTAJ TO MOŻE RÓWNIEŻ CIĘ ZAINTERESOWAĆ:", "url": "https://blogzapetytem.pl/2023/12/23/pierogi-z-suszonymi-sliwkami/", "category": "małopolskie", "sub_category": "Gotowe dania i potrawy", "phrase": "Pierogi z suszonymi śliwkami"}