{"meta_description": "", "title": "Wigilijne pierogi z suszoną śliwką", "content": "Nie wyobrażam sobie kolacji Wigilijnej bez pierogów z suszoną śliwką. Kto jeszcze takich nie robił to bardzo polecam i doradzam użyć bardzo dobrej jakości śliwek. • Ciasto:  2 szklanki mąki pszennej  pół małej łyżeczki soli  około 1 szklanka ciepłej wody    Dodatkowo:  20 dag suszonych śliwek  masło do polania  sól do gotowania  woda do gotowania  mąka pszenna do posypania stolnicy Wigilijne pierogi z suszoną śliwką - jak zrobić?   Sposób przygotowania: • Ciasto: Z podanych składników stopniowo wlewając ciepłą wodę zagniatamy mięciutkie ciasto. Możemy nie potrzebować całej wody. Ciasto odstawiamy na pół godziny żeby odpoczęło. • Po tym czasie ciasto wałkujemy na posypanej mąką stolnicy i za pomocą szklanki wykrawamy krążki, nakładamy śliwkę ( jeżeli śliwki są duże można przekroić je na pół ) i zlepiamy formując pierogi. • Tak przygotowane pierogi gotujemy w osolonej wodzie przez około 5 minut od wypłynięcia na powierzchnię. Ugotowane odcedzamy. Polewamy stopionym masłem i podajemy. Smacznego. Do pierogów najlepiej użyć śliwek bardzo dobrej jakości. Szklanka do odmierzania składników o pojemności 250 ml. Z przepisu wychodzi około 35- 40 pierogów w zależności jak cienko rozwałkujemy ciasto. Twoja przeglądarka nie obsługuje Flash-a, Silverlight-a ani HTML5. Wybierz plik(i) Możesz przeciągać obrazy, aby zmienić ich kolejność. Pierwszy zostanie użyty jako obraz główny. Musisz być zalogowany do serwisu, aby dodać zdjęcie", "url": "https://www.przyslijprzepis.pl/przepis/wigilijne-pierogi-z-suszona-sliwka", "category": "małopolskie", "sub_category": "Gotowe dania i potrawy", "phrase": "Pierogi z suszonymi śliwkami"}