{"meta_description": "", "title": "Pierogi z suszonymi śliwkami", "content": "Śmietanę wlać na patelnię i doprowadzić do wrzenia. Redukować na wolnym ogniu przez ½ godziny, co jakiś czas mieszając. Gdy zacznie gęstnieć, pilnować, by się nie przypaliła – powinna przypominać bułke tartą usmażoną na maśle. Mąkę przesiać na stolnicę. Wlać trochę gorącej wody i delikatnie wymieszać nożem. Taki zabieg to zaparzanie – dzięki niemu ciasto będzie sprężyste. Gdy powstaną kluchym wybić jajko. Wlać oliwę. Ponownie wymieszać nożem. Następnie rękoma wyrobić ciasto. W razie potrzeby podsypać mąką. Przykryć miską i zostawić w spokoju na 15 minut. Po tym czasie rozwałkować na oprószonej mąką stolnicy. Pokroić na kwadraty. Na każdy nałożyć suszoną śliwkę, do której wcześniej wcisnąć uprażony migdał. Krawędzie skleić. Pierogi ugotować w osolonym wrzątku. Minutę po wypłynięciu zahartować w zimnej wodzie, a następnie odcedzić na sicie.", "url": "https://ewawachowicz.pl/przepisy,,1486.html", "category": "małopolskie", "sub_category": "Gotowe dania i potrawy", "phrase": "Pierogi z suszonymi śliwkami"}