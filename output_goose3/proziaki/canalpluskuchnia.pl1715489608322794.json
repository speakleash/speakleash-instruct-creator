{"meta_description": "Zobacz inspirujące przepisy i programy mistrzów kuchni z całego świata! CANAL+ KUCHNIA to pierwszy polski kanał kulinarny tworzony dla wszystkich, którzy lubią jeść i gotować.", "title": "Proziaki - CANAL+ KUCHNIA", "content": "Zaczynamy od przygotowania ciasta na proziaki. W misce łączymy ze sobą jaja i kefir, dodajemy sól i cukier i część mąki. Za pomocą widelca lub łyżki łączymy ze sobą składniki. Ciasto będzie lejące i klejące, ale tak ma być. Pozostałą część mąki przesypujemy na stolnicę i przekładamy luźne ciasto. Delikatnie wyrabiamy dalej, ale niezbyt długo. Ciasto powinno być bardzo mięciutkie. Rozwałkowujemy na grubość ok. 1,5-2 cm i wykrawamy krążki. Przykrywamy je ściereczką i odstawiamy. Rozgrzewamy patelnię i układamy na niej podrośnięte krążki ciasta na proziaki. Zmniejszamy gaz i „pieczemy” bułeczki po ok. 4-5 minut z każdej strony.", "url": "https://www.canalpluskuchnia.pl/przepisy/proziaki", "category": "podkarpackie", "sub_category": "Wyroby piekarnicze i cukiernicze", "phrase": "Proziaki"}