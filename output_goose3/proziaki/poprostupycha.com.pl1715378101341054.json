{"meta_description": "Proziaki to nasze regionalne placuszki z Podkarpacia, które przygotowuje się na sodzie. Są niezwykle proste i szybkie do przygotowania!", "title": "Proziaki - - Podkarpackie placki na sodzie", "content": "Proziaki to nasze regionalne “placki na prozie“, czyli na sodzie. Są niezwykle proste i szybkie do przygotowania! Wystarczy tylko kilka tanich składników, aby je zrobić. Pochodzę z Podkarpacia i u nas często je przygotowała babcia. Ich smak pamiętam do dziś! Domowe proziaki smażymy na suchej patelni na małym ogniu, dzięki czemu nie wychodzą na zewnątrz spalone, a w środku surowe. Placki mają wtedy czas na podrośnięcie na patelni (najlepsza będzie do tego patelnia z nieprzywierającą powierzchnią). Proziaki najbardziej mi smakują z masłem czosnkowym, ale można je także serwować na słodko z ulubioną konfiturą (tylko wtedy trzeba do ciasta dodać mniej soli (1/2 łyżeczki), a nieco więcej cukru (1 łyżeczka).", "url": "https://poprostupycha.com.pl/przepis/proziaki/", "category": "podkarpackie", "sub_category": "Wyroby piekarnicze i cukiernicze", "phrase": "Proziaki"}