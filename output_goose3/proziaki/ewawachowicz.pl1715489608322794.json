{"meta_description": "", "title": "Bułeczki sodowe, czyli proziaki", "content": "Mąkę przesiać do miski z solą i sodą. Posłodzić. Wlać maślankę lub zsiadłe mleko. Wymieszać i wyrobić. Przełożyć na posypaną mąką stolnicę i rozwałkować na grubość około 1 cm. Używając szklanki lub pierścienia wykroić krążki. Resztki ciasta skleić i ponownie rozwałkować, po czym wyciąć kolejne placuszki. Krążki ułożyć na desce, przykryć ściereczką i odstawić na 15 minut w ciepłe miejsce. Po tym czasie upiec na suchej patelni o grubym dnie, obracając mniej więcej co 1-2 minuty. Proziaki będą gotowe po 10-12 minutach. Można je też upiec w piekarniku (12-18 minut w temp. 190-200 st. C). Są też przepisy, wedle których ciasta nie należy wyrabiać a jedynie bardzo delikatnie wymieszać. Wówczas pojedyncze porcje wykładamy na omączoną deskę i nadajemy im nieregularny kształt (kwadratów, prostokątów lub trójkątów). Ciasto powinno być wilgotne i „lejące”, jak też nie musi wyrastać.", "url": "https://ewawachowicz.pl/przepisy,,1382.html", "category": "podkarpackie", "sub_category": "Wyroby piekarnicze i cukiernicze", "phrase": "Proziaki"}