{"meta_description": "", "title": "Proziaki czyli błyskawiczne pieczywo bez drożdży i zakwasu", "content": "Proziaki to małe chlebki, które swą nazwę (i smak) zawdzięczają prozie, czyli sodzie oczyszczonej. U mojej babci robiło się je na żeliwnej płycie pieca, ja z wiadomych przyczyn piekę je na suchej patelni. Proziaki mogą być alternatywą dla zwykłego chleba i ratunkiem, gdy ani w domu ani w sklepie nie ma drożdży, a skończyło się nam pieczywo. W dawnych czasach (wyobraźcie sobie teraz sielską wieś anielską na Podkarpaciu) proziaki robiono wtedy, gdy zabrakło chleba (a chleb pieczono raz w tygodniu lub rzadziej). Historia zatoczyła koło i oto znów nastał czas, kiedy w domu brakuje pieczywa, a wyjście do sklepu nie jest takie oczywiste. Zamiast mąki orkiszowej można użyć oczywiście pszennej (w przepisie oryginalnym jest jasna pszenna). Z przepisu wychodzi dużo proziaków, więc jeśli nie jesteście akurat rodziną wielodzietną podzielcie składniki na pół. • Ciasto przełożyć na stolnicę, odrywać niewielkie kawałki i wałkować na grubość ok. 1 cm. (Ewentualnie podsypywać mąką do wałkowania). • Placki piec na suchej, mocno nagrzanej patelni na małym płomieniu. Przewracać kilkakrotnie, aż będą mocno przyrumienione. Smakują fantastycznie z masłem czosnkowym, ale można je jeść także na słodko z dodatkiem dżemu.", "url": "https://www.julitabator.pl/proziaki-czyli-blyskawiczne-pieczywo-bez-drozdzy-i-zakwasu/", "category": "podkarpackie", "sub_category": "Wyroby piekarnicze i cukiernicze", "phrase": "Proziaki"}