{"meta_description": "Żeberka w miodzie i pomidorach - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Żeberka w miodzie i pomidorach - przepis", "content": "Żeberka wkładamy do zimnej wody, dodajemy liść laurowy, pieprz w ziarnach, ziele angielskie i jedną łyżkę soli. Zagotowujemy i gotujemy ok. 20 minut. Wyjmujemy mięso z wywaru, studzimy (wywar możemy wykorzystać np. do zupy). Przygotowujemy marynatę. Cebulę kroimy i przesmażamy na rozgrzanym na patelni oleju, aż się zeszklą. W sporej misce mieszamy miód, ketchup, ostudzone cebule i przyprawy. Do marynaty wkładamy ostudzone żeberka i mieszamy tak, żeby każdy kawałek mięsa pokryć marynatą. Zostawiamy w lodówce na minimum godzinę.  Piekarnik nagrzewamy do 180°C. Następnie wyjmujemy mięso na blaszkę i wstawiamy do piekarnika. Pieczemy, aż żeberka się zarumienią, ok. 1,2-1,5 godziny.", "url": "https://kuchnialidla.pl/zeberka-miodowo-pomidorowe", "category": "lubuskie", "sub_category": "Gotowe dania i potrawy", "phrase": "Żeberka z dzika w pomidorach z miodem"}