{"meta_description": "Składniki (na 4 porcje):", "title": "Żeberka miodowo-musztardowe", "content": "Żeberka w miodzie i musztardzie to niezwykle popularne danie, które przypadnie do gustu zapewne bardziej męskim podniebieniom, aniżeli kobiecym. Takie żeberka podaję najczęściej z dodatkiem surówki na bazie kapusty i pieczonych ziemniaków. Wypróbujcie koniecznie i zapomnijcie na chwilę o liczeniu kalorii 😉 Żeberka dzielimy na porcje. W miseczce mieszamy miód, musztardę, oliwę, majeranek, słodką i ostrą paprykę, ocet winny, czosnek, pieprz. Żeberka przyprawiamy solą, następnie wkładamy do marynaty i odkładamy do lodówki na minimum 1 godzinę. Najlepiej by mięso marynowało się 12 godzin. Mięso wyjmujemy lodówki na 30 minut przed pieczeniem. Układamy je na blasze. Wkładamy do piekarnika nagrzanego do 180 stopni (bez termoobiegu). Pieczemy przez około 1 godzinę i 15-30 minut, aż mięso będzie miękkie. W trakcie pieczenia obracamy mięso kilkakrotnie i smarujemy pozostałą marynatą. Pod koniec można włączyć termoobieg, by żeberka bardziej się zrumieniły. Żeberka podałam z lekką surówką z młodej kapusty oraz z pieczonymi ziemniakami. Żeberka możecie także przygotować na ogrodowym grillu.", "url": "https://filozofiasmaku.pl/2013/05/30/zeberka-miodowo-musztardowe/", "category": "lubuskie", "sub_category": "Gotowe dania i potrawy", "phrase": "Żeberka z dzika w pomidorach z miodem"}