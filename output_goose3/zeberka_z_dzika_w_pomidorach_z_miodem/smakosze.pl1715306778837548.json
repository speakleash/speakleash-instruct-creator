{"meta_description": "Ciężko wyobrazić sobie lepszy obiad po ciężkim dniu pracy niż soczyste pieczone żeberka. Jednym z najlepszych sposobów na ich przygotowanie, jest upieczenie ich w pomidorowo-miodowym sosie z dużą ilością intensywnych przypraw. Poniższa propozycja jest dodatkowo prosta i szybka, dlatego nawet najbardziej zabiegane osoby mogą jej spróbować. Żeberka wieprzowe są prawdziwym rarytasem, który na naszych stołach gości stosunkowo często. Delikatne i soczyste mięso potrafi smakować tak dobrze, że ślinka cieknie na samą myśl. Z pewnością zachwycisz i zaskoczysz swoich domowników kunsztem kulinarnym, decydując się zrobić na obiad żeberka w miodzie i pomidorach. Kwaśne pH pomidorów wpływa na delikatność i soczystość mięsa, a silny smak umami pozwala zwiększyć intensywność żeberek. Miód z kolei równoważy wszystko słodyczą i dodatkowo karmelizuje się od wysokiej temperatury, wytwarzając chrupiącą skórkę na powierzchni wieprzowiny.", "title": "Wymieszaj go z miodem, zalej żeberka i zapiecz. Wyjdą mięciutkie, wyraziste, a mięso samo odejdzie od kości", "content": "Ciężko wyobrazić sobie lepszy obiad po ciężkim dniu pracy niż soczyste pieczone żeberka. Jednym z najlepszych sposobów na ich przygotowanie, jest upieczenie ich w pomidorowo-miodowym sosie z dużą ilością intensywnych przypraw. Poniższa propozycja jest dodatkowo prosta i szybka, dlatego nawet najbardziej zabiegane osoby mogą jej spróbować. Żeberka wieprzowe są prawdziwym rarytasem, który na naszych stołach gości stosunkowo często. Delikatne i soczyste mięso potrafi smakować tak dobrze, że ślinka cieknie na samą myśl. Z pewnością zachwycisz i zaskoczysz swoich domowników kunsztem kulinarnym, decydując się zrobić na obiad żeberka w miodzie i pomidorach. Kwaśne pH pomidorów wpływa na delikatność i soczystość mięsa, a silny smak umami pozwala zwiększyć intensywność żeberek. Miód z kolei równoważy wszystko słodyczą i dodatkowo karmelizuje się od wysokiej temperatury, wytwarzając chrupiącą skórkę na powierzchni wieprzowiny. Z żeberek na początku usuń błonę znajdującą się po chudszej stronie. Podziel żeberka na kawałki zawierające po 2-3 kości i podsmaż je na złoty kolor przez kilka minut na patelni. Nie usuwaj z nich tłuszczu, ponieważ to on gwarantuje soczystość oraz dobry smak. Cebule obierz ze skórki i pokrój w grubsze plasterki. Naczynie żaroodporne wysmaruj tłuszczem. Na dnie ułóż grubą warstwę cebuli. W miseczce wymieszaj ze sobą przecier pomidorowy, miód, sok z cytryn, wodę, 3 łyżki oleju oraz wszystkie przyprawy. Zalej mięso gęstą mieszanką i dokładnie wmasuj ją w każdy kawałek. Przełóż żeberka do naczynia żaroodpornego. Możesz schować go w tym momencie do lodówki na całą noc i upiec następnego dnia. Piekąc żeberka od razu, wstaw je do pieca nagrzanego do 180 stopni Celsjusza na około półtorej godziny, przewracając w tym czasie mięso dwukrotnie. Smacznego. Jeśli masz ochotę na więcej ciekawych informacji ze świata kulinariów, zajrzyj na naszą stronę. Z tego artykułu dowiesz się, jak zrobić tradycyjną kiszkę ziemniaczaną. Ten tekst wyjawia sposób na nietypową wątróbkę smażoną w cieście.", "url": "https://smakosze.pl/zachwycajaco-soczyste-zeberka-w-oblednym-pomidorowym-sosie-z-miodem-ks-230122", "category": "lubuskie", "sub_category": "Gotowe dania i potrawy", "phrase": "Żeberka z dzika w pomidorach z miodem"}