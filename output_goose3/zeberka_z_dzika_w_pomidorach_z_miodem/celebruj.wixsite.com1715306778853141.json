{"meta_description": "", "title": "Żeberka z dzika: pikantne", "content": "Z chudym, acz pokaźnych rozmiarów przeciwnikiem rozprawiłam się jakiś czas temu. Było to starcie ostateczne. Mortal kombat – powiedziałby gracz. Przyznam jednak, że mimo usposobienia dobrej wróżki nie zawsze postępowałam fair play. Zdarzyło się raz, że za bardzo mu dosoliłam. Innym, biedak padł z wycieńczenia. Był jakiś mizerny... Bez wody, tłuszczu. Maltretowany przy pomocy wysokiej temperatury. Nie pojawił się na podium. Nie dostał medalu, dyplomu ani nawet gratulacji. Gdyby ten kawał mięcha potrafił mówić. Cóż, nie zdziwiłabym się, gdyby po grze wstępnej przeszedł do hiphopowych ripost bez cenzury. Bowiem zwierz ten, to godny przeciwnik, który wymaga szacunku i szczególnego traktowania. To nie jakaś tam świnia z hodowli, która nie wybiera pokarmu i żyje pod czyjeś dyktando. Jeżeli zapewnisz mu sanatoryjne warunki na Twój talerz trafi wykwintna, a zarazem banalna w przygotowaniu potrawa, która zdecydowanie pobudzi kubki smakowe. Zaręczam, że nie powstydzisz się rozesłać zaproszeń na niedzielny obiad.", "url": "https://celebruj.wixsite.com/celebruj/single-post/2017/02/09/%C5%BCeberka-z-dzika-pikantne", "category": "lubuskie", "sub_category": "Gotowe dania i potrawy", "phrase": "Żeberka z dzika w pomidorach z miodem"}