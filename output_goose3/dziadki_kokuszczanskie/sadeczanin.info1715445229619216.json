{"meta_description": "A niechaj narodowie wżdy postronni znają, iż Piwniczanie nie gęsi, iż swój garnek mają - chciałoby się parafrazować Mikołaja Reja, wielkiego polskiego wieszcza, którego potomek Mikołaj Rey zasiadał w jury pierwszego prawdziwie regionalnego konkursu Smaki znad Popradu. Kto i co zaprezentował?", "title": "Smaki znad Popradu: oceniać gotujących to jednak ciężka praca [WIDEO]", "content": "Konkurs to wspólne dziecko Miejsko Gminnego Ośrodka Kultury w Piwnicznej-Zdroju i miejscowej restauracji „Czarna owca”. Jego głównym celem jest propagowanie i pielęgnowanie wielkiego dzieła całych pokoleń znad Popradu, czyli tutejszej kuchni. Było smakowicie, zdrowo, swojsko i kolorowo. Było wszystko to, co na talerzu jest potrzebne – naturalne, regionalne składniki i serce kucharza. Kto i z jakim produktem, jaką potrawą się zgłosił? Wymieńmy nazwiska i nazwy smakowitości. Agnieszka Jeżowska - deska serów, Peter Gumulak - Kotlikovv Gulas, Renata Gumulakowa - ser krowi – KORBACZE, Bohdan Krajewski - nalewki: bzinka, pigwówka, Tadeusz Kluska - jagnięcina z rożna, Agnieszka Rzeźnik - miody, Danuta Kulig - placek pasterski z boczkiem i cebulą, Zofia Cieślikowska - moskaliki z pastą z bryndzy oraz fuczki z kapustą z sosem, Kokuszka – koło gospodyń - dziadki kokuszczańskie i tyrtula, Anna Wnęk - pierogi łomniczańskie, Sabina Sztuczka - kwaśnica na żeberkach, oponki, paszteciki z grzybami, przetwory domowe, Stowarzyszenie „Nasz Dom” - rogaliki drożdżowe z konfiturą borówkową, Lidia Grucela - kluseczki z tartych ziemniaków z mięsem w sosie własnym i keczup z cukinii, Małgorzata Polańska-Kubiak - „bzinka z kumoskom”, kiszone rydze, Marcelina Kubiak - nalewka BABCYNA CETYNA, Maria Smyda - chleb ze smolcem, Magda Izworska - wino wieloowocowe, Józefa Ortyl - chleb ziołowy, konfitura śliwkowo-dyniowa, Emilia Ortyl - wino RUBUS-CERASUS 2018 (wiśniowo-malinowe), Halina Gumulak - borowiki marynowane. Zobacz też: Stary Sącz: koguciki znów rozdane. Rękodzielnicy jak zwykle niezrównani [WIDEO] Kto oceniał?  Wspominamy już Mikołaj Rey - podróżnik kulinarny, smakosz, znawca francuskiej tradycji kulinarnej, prezenter telewizyjny, Eugeniusz Mientkiewicz - dziennikarz i smakosz, propagator rzemieślniczego serowarstwa w Polsce, Łukasz Klesyk - znawca i piewca mocnych alkoholi, dziennikarz i krytyk kulinarny, Marcin Lorek - winiarz, producent cydrów i wędlin patron i lider projektu „Ogień”, kolektywu gastronomicznego organizującego weekendową plenerową restaurację, Zbigniew Kmieć - restaurator, smakosz ekspert winiarski i znawca produktów kulinarnych Europy Środkowej, Jan Buczek - szef kuchni restauracji Czarna Owca w Piwnicznej-Zdroju. To skład jury profesjonalistów. Do oceny zaproszeni też zostali reprezentanci samorządu i mediów: burmistrz Dariusz Chorużyk, przewodniczący rady Adam Musialski oraz niżej podpisana Ewa Stachura z portalu Sądeczanin.info. Dziś werdyktu zdradzać nie możemy, musimy zaczekać z tym do niedzieli, czyli do V Festivalu Czarnej Owcy. Ale ręczymy w imieniu wszystkich jurorów, że to był prawdziwy zaszczyt i ogromna przyjemność spotkać się ze strażnikami kulinarnych tradycji. Wszyscy razem i każdy z osobna zasługują na wielkie ukłony. Zobaczcie naszą relację filmową i rozmowę z jedną ze specjalistek od nalewek, tych na smak, i tych na zdrowie.", "url": "https://sadeczanin.info/telewizja-kultura-edukacja-religia/smaki-znad-popradu-oceniac-gotujacych-jednak-ciezka-praca-wideo", "category": "małopolskie", "sub_category": "Gotowe dania i potrawy", "phrase": "Dziadki kokuszczańskie"}