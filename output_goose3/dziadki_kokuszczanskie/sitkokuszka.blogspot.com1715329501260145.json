{"meta_description": "", "title": "Stowarzyszenie Inicjatyw Twórczych Kokuszka", "content": "Wielkimi krokami zbliża się koniec roku 2012, co czyni dobrą okazje do podsumowania całorocznej działalności naszego stowarzyszenia. W pierwszej kolejności pragniemy złożyć najserdeczniejsze życzenia wszystkim mieszkańcom naszej pięknej wsi z okazji zbliżających się Świąt Bożego Narodzenia i Nowego Roku. Po drugie chcemy podziękować członkom naszego stowarzyszenia za włożony trud i zaangażowanie we współpracę z SIT Kokuszka. W tym celu odbyło się już uroczyste wręczenie pamiątkowych koszulek z logo stowarzyszenia. Koszulki otrzymali członkowie, a także osoby zaangażowane w prace porządkowe oraz remontowe boiska szkolnego i placu zabaw. Rozpoczęcie prac jest niewątpliwie jednym z naszych największych tegorocznych sukcesów. Ważnym wydarzeniem były także Dożynki Gminne, które odbyły się 8 sierpnia na stadionie Ogniwa Piwniczna. Licznie zgromadzona publiczność mogła zasmakować specjałów kulinarnych, wysłuchać koncertów oraz uczestniczyć w różnego rodzaju konkursach. Jak zwykle najwięcej emocji wzbudził konkurs na najładniejszy wieniec tradycyjny, W tym miejscu pragniemy podziękować pani Grażynie Skoczeń, która z artystyczną precyzją wykonała wieniec reprezentujący naszą wieś.", "url": "http://sitkokuszka.blogspot.com/2012/12/", "category": "małopolskie", "sub_category": "Gotowe dania i potrawy", "phrase": "Dziadki kokuszczańskie"}