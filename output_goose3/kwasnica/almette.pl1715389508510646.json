{"meta_description": "", "title": "Kwaśnica na jagnięcinie", "content": "Kwaśnica łączy ze sobą intensywny wywar mięsny z przyjemnym kwaskowatym smakiem kapusty. Kojarzy się z wycieczkami na Podhale i można ją zjeść w niemal każdej restauracji. Nie wymaga dużo pracy, ważne jednak, by przygotować ją na bazie świeżych i jakościowych składników. W moim przepisie przygotowana jest na żeberkach jagnięcych, ale możesz też użyć żeberek wieprzowych, świeżych i wędzonych dla głębszego smaku. W wersji wege przygotuj wywar warzywny z dodatkiem wędzonych śliwek i dużej ilości przypraw. Kwaśnicę można zjeść z ziemniakami albo, jak w mojej wersji, z dodatkiem „moskoli”, czyli góralskich placków przygotowanych na bazie ugotowanych ziemniaków, mąki i soli. Tradycyjnie wypiekane były na kuchennej blasze. W domu możesz je smażyć na patelni, albo upiec w piekarniku. • Do garnka z wodą włóż żeberka z jagnięciny i zagotuj wodę. • Dodaj posiekaną kapustę i ząbki czosnku do garnka, wymieszaj i gotuj ok. 30 min. • Po tym czasie dopraw do smaku solą i pieprzem. • Zrób moskole. Ugotowane i przeciśnięte przez praskę ziemniaki wymieszaj z mąką, solą i ewentualnie z jajkiem (opcjonalnie). • Smaż na rozgrzanej patelni bez tłuszczu na złoty kolor, odwracając je kilka razy. • Jeszcze ciepłe moskole posmaruj serkiem Almette z ziołami i podaj je z kwaśnicą.", "url": "https://www.almette.pl/przepis/kwasnica-na-jagniecinie/", "category": "śląskie", "sub_category": "Gotowe dania i potrawy", "phrase": "Kwaśnica"}