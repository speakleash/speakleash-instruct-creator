{"meta_description": "Zupa zaliczana do tradycyjnej kuchni góralskiej, ale znana w całej Polsce. W niektórych regionach modyfikowana, doprawiana zgodnie z gustem mieszkańców, zawsze jednak bazująca na kiszonej kapuście.", "title": "Kwaśnica - jak zrobić tradycyjną zupę kuchni góralskiej?", "content": "Kwaśnica zwana też w łagodniejszej wersji kapuśniakiem (z dodatkiem marchewki) posiada wielu amatorów. Gotując ją, możemy wkupić się w ich łaski.Każdy spędzający urlop w górach zetknął się z kwaśnicą, tradycyjną zupą z mocno kiszonej kapusty, gotowaną na wędzonych żeberkach. Jej smak i aromat są niepowtarzalne, chociaż w różnych regionach Polski powielane. Można jednak pokusić się o jej przygotowanie w domu, szczególnie jeśli tęsknimy za tym smakiem i jest to jedna z naszych ulubionych zup. Pamiętajmy, że tradycyjna kwaśnica podhalańska nie zawiera innych warzyw poza ziemniakami. To wersje regionalne, wzbogacając ją o włoszczyznę, stworzyły chociażby kapuśniak. • Surowe żeberka kroimy na kawałki z 1 kością. Przygotowujemy w dużym garnku 1,5 litra wody. Dodajemy ząbek czosnku i 2–3 ziarenka ziela angielskiego. Wkładamy pokrojone żeberka i gotujemy delikatnie 45 minut od momentu wrzenia. Boczek można też wcześniej pokroić i podsmażyć na patelni, aż trochę się wytopi i w takiej postaci dodać do zupy razem z wytopionym tłuszczem • Wędzone żeberka kroimy w paski, a boczek kroimy w kostkę. Dodajemy do gotujących się żeberek • Po 20 minutach dodajemy pokrojone w kostkę ziemniaki i gotujemy przez następne 20 minut. Doprawiamy majerankiem, kminkiem i liściem laurowym. Solimy według uznania • Dodajemy kiszoną kapustę i wodę z kapusty. Gotujemy całość, aż mięso będzie zupełnie miękkie. Powinno to zająć 20–30 minut Kwaśnicę na Podhalu serwuje się gorącą z kawałkami żeberek oraz z pieczywem, najlepiej grubo krojonym chlebem. Doskonale syci głód po wędrówce lub rozgrzewa w chłodniejszym czasie. Dobra kwaśnica powinna być mocno kwaśna, zaś tłuszcz z mięsa powinien przegryźć się przez kwas kapusty. Osoby niezbyt lubiące bardzo kwaśne dania mogą lekko doprawić kwaśnicę cukrem. Z kolei aromat wędzonki i kapusty podkreślić można, dodając jeszcze nieco suszonych grzybów podczas gotowania. Kapusta kiszona, z której przygotowuje się kwaśnicę podhalańską, to prawdziwa skarbnica zdrowia. Zawiera bogactwo witamin z grupy B, C, A, E, K, a także magnez, fosfor, wapń i potas. Jest również źródłem błonnik, przyspieszającego metabolizm i zapewniającego sytość. Dania z kiszonej kapusty są zatem wystarczająco sycące, dlatego spożywając je łatwiej utrzymać prawidłową wagę ciała. Kwaśnica tym samym to doskonały obiad jednogarnkowy, który nie potrzebuje już kolejnych dań. W okresie jesiennym i zimowym potrafi doskonale rozgrzać, nasycić, dodać energii i wzmocnić odporność. W zdrowej, oszczędnej kuchni o to właśnie chodziło. Ponadto jak każda potrawa z kapusty kwaśnica ma to do siebie, że po każdym odgrzaniu smakuje coraz lepiej. Zachwyca aromatem wędzonki, jest nadal cudownie kwaśna i rozgrzewa.", "url": "https://gotowanie.onet.pl/przepisy/kwasnica-zupa-kuchni-goralskiej-przepis/2r7zb99", "category": "śląskie", "sub_category": "Gotowe dania i potrawy", "phrase": "Kwaśnica"}