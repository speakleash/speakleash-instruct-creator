{"meta_description": "Pyszna i aromatyczna kwaśnica z kapustą kiszoną z marchewką, wędzonymi żeberkami i boczkiem. Rozgrzewająca i mocno kwaśna.", "title": "Góralska kwaśnica z kapustą kiszoną", "content": "Po szaleństwach na śniegu, a jeszcze bardziej gdy przemoczony i zziębniety wracasz do domu, najwspanialej smakuje gorąca, wręcz wrząca kwaśnica - przyjemne ciepło rozgrzeje każdego zmarzlucha. Hu-hu-ha! Kwaśna i wędzona zupa z kapusty z dodatkiem żeberek i boczku to idealne danie na zimowe dni. Świetnie sprawdzi się także, jeśli masz ochotę na coś kwaśnego i pożywnego. Taką góralską kwaśnicę możesz także przygotować wcześniej i przechowywać zapasteryzowaną w słoikach. Dzięki temu będziesz miała pod ręką ciepły posiłek gdy braknie Ci czasu na przygotowanie obiadu. Przepis na góralską kwaśnicę z kapustą kiszoną z marchewką 1. Surowe żeberka umyj i pokrój na części. Włóż do sporego garnka, zalej zimną wodą, posól i zagotuj. Następnie zmniejsz ogień i gotuj przez ok. 45 minut pod przykryciem. 2. Wędzone żeberka także podziel na części. Dołóż do gotującej się zupy, dodaj obrane ząbki czosnku, liście laurowe, 4 ziarna ziela angielskiego, pieprz i łyżkę kminku. Boczek pokrój w kostkę i częściowo wytop, podsmażając na patelni. Dodaj do zupy razem z całym słoikiem kiszonej kapusty z marchewką Ogródek Dziadunia. Można użyć też kapusty kiszonej z grzybami leśnymi lub bez dodatków. 3. Gotuj na wolnym ogniu, aż kapusta i mięso będą miękkie. Na koniec dołóż pokrojone w kostkę i ugotowane osobno w osolonej wodzie ziemniaki. Podawaj gorące, mocno gorące, by genialnie rozgrzewało...", "url": "https://ogrodekdziadunia.pl/goralska-kwasnica-z-kapusta-kiszona/24-148", "category": "śląskie", "sub_category": "Gotowe dania i potrawy", "phrase": "Kwaśnica"}