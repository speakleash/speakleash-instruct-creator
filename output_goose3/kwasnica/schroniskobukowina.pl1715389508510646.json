{"meta_description": "Uwielbiasz tradycyjną polską kuchnię? Z pewnością zasmakuje Ci kwaśnica - przepis, który u nas znajdziesz, pozwoli Ci odtworzyć jej prawdziwy góralski smak. Sprawdź go!", "title": "Kwaśnica. Przepis, który pozwoli Ci na zrobienie w domu tej oryginalnej!", "content": "Kwaśnica. Przepis, który pozwoli Ci na zrobienie w domu tej oryginalnej! Zupa kwaśnica to danie, którego koniecznie trzeba spróbować, będąc w górach. Prawdziwa kwaśnica jest bardzo kwaśna i zawiera w sobie sporą dawkę mięsa. To połączenie naprawdę doskonale ze sobą współgra! Koniecznie wypróbuj nasz przepis na kwaśnicę, która zaskoczy swoim smakiem każdego z domowników. Zupa kwaśnica to danie, którego koniecznie trzeba spróbować, będąc w górach. Prawdziwa kwaśnica jest bardzo kwaśna i zawiera w sobie sporą dawkę mięsa. To połączenie naprawdę doskonale ze sobą współgra! Koniecznie wypróbuj nasz przepis na kwaśnicę, która zaskoczy swoim smakiem każdego z domowników. 1. Co musi zawierać kwaśnica? 2. Skąd wziąć składniki do kwaśnicy? 3. Kwaśnica – przepis prosto z gór 4. Z czym podawać kwaśnicę? 5. Twoja kolej na zmierzenie się z tym przepisem! Pewnie niejednokrotnie słyszałeś o tej zupie, ponieważ jest tradycyjnym podhalańskim daniem. Teraz możesz odtworzyć ją w domu! Mamy dla Ciebie przepis na kwaśnicę – tradycyjny, ze starannie wybranymi mięsami i naturalnie kiszoną kapustą. Pokochasz go tak, jak my! Co musi zawierać kwaśnica? Przepis na smak jest prosty! Nasz przepis na kwaśnicę łączy w sobie dwa kluczowe elementy: dużą ilość mięsa, które łączymy z kwaśną kiszoną kapustą. Mimo że jest to zupa, to sprawdzi się idealnie jako jednodaniowy obiad – jest bardzo sycąca i smaczna. Jej przygotowanie jest mało skomplikowane, a smaku nie można porównać z niczym innym. Ponieważ to góralska kwaśnica, przepis zawiera składniki, jakich sami używamy w kuchni, a zatem m.in. wędzone żeberka, które dodają całości dymnego posmaku i aromatu. Z kapustą tworzą duet idealny, któremu nie oprze się żaden smakosz kuchni polskiej. Znasz różnicę między kwaśnicą a kapuśniakiem? Tylko na pozór to jedno i to samo danie! Musisz wiedzieć, że kwaśnica jest zdecydowanie dużo kwaśniejsza od kapuśniaku. Ten szczegół ma duże znaczenie, jeśli nie przepadasz za kwaśnymi daniami – wtedy bezpieczniejszym wyborem jest kapuśniak. Przeczytaj również: Przepis na jagnięcinę, która rozpływa się w ustach Góralska kwaśnica powinna być przygotowana z jak najlepszych składników: świeżych żeberek wieprzowych, naturalnie pysznej kapusty kiszonej oraz przypraw. Bez tego nie ma mowy o tym, by danie się udało. Zastanawiasz się, gdzie zdobyć najlepsze produkty, dzięki którym przepis z pewnością wyjdzie? Oczywiście z czystym sumieniem możemy polecić te dostępne w sklepie Schroniska Smaków, które możesz zamówić bezpośrednio do swojego domu. Jeżeli nie masz ochoty na gotowanie lub najpierw wolisz sprawdzić smak kwaśnicy, a potem go odtworzyć, mamy coś dla Ciebie – gotowa kwaśnica Magdy Gessler także jest dostępna w sklepie! Już nie przedłużamy! Jak zrobić kwaśnicę? Przepis prosto z Bukowiny czeka na Ciebie poniżej! • żeberka wieprzowe surowe – 1 kg • żeberka wieprzowe wędzone – 0,5 kg • boczek wędzony – 0,2 kg • kapusta kiszona – 0,7 kg • sok z kiszonej kapusty (pozostały po kiszonej kapuście) – do smaku • ziemniaki – 10 sztuk • marchewka – 2 sztuki • pietruszka korzeń – 1 sztuka • cebula – 1 sztuka • suszone borowiki – 5 sztuk • liść laurowy – 3 sztuki • ziele angielskie – 3 sztuki • majeranek suszony – 2 łyżeczki • sól, pieprz – do smaku • woda • masło – 1/5 kostki • mąka pszenna – 2–3 łyżki 1. Żeberka umyj, pokrój na mniejsze części (po 2 żebra w porcji). Wstaw do garnka i zalej zimną wodą – użyj ok. 5 litrów. Gotuj na małym ogniu z dodatkiem łyżeczki soli, ziela angielskiego i liści laurowych bez przykrycia przez 1 godzinę. 2. Namocz suszone grzyby we wrzątku, a po upływie 15 minut dodaj do mięsa i gotuj dalej tak jak w punkcie 1. 3. W międzyczasie pozbądź się szumowin – szarej piany powstającej podczas gotowania mięsa. Później obierz i pokrój ziemniaki w kostkę, a następnie dodaj je do gotującego się mięsa. Zetrzyj marchewkę i pietruszkę na tarce, po czym podsmaż je na patelni na łyżeczce oleju; dodaj do ziemniaków. Gotuj, aż ziemniaki się ugotują, ok. 15–20 minut. 4. Cebulę przekrój na pół i opal na palniku. Dodaj do zupy, dopiero gdy będzie w części przypalona i czarna. 5. Pokrój boczek lub inną wędzonkę w kostkę i podsmaż na patelni; dodaj do zupy. 6. Gdy ziemniaki będą ugotowane, dodaj kapustę kiszoną. Pamiętaj, aby wcześniej odcisnąć ją z nadmiaru soku i pokroić na drobno. Gotuj całość przez 30 minut. Dopraw do smaku, nie zapominając o majeranku! W razie potrzeby dodaj kilka łyżek soku z kapusty kiszonej, by zakwasić zupę. 7. Na koniec przygotuj zasmażkę: na patelni rozpuść masło, dodaj mąkę. Dokładnie wymieszaj, smaż przez kilka sekund, a następnie podlej patelnię z zasmażką wywarem z zupy. Gdy zasmażka się zahartuje, wlej całość do garnka z zupą i dokładnie wymieszaj. Kwaśnica będzie wyśmienicie smakowała z różnym dodatkami. Doskonale sprawdzi się tutaj pajda świeżego wiejskiego chleba na zakwasie. Nie jesz chleba? Połącz kwaśnicę i świeżo ugotowane ziemniaczki, utłuczone i polane tłuszczem ze skwarkami z cebulki i wędzonki. Jako dodatek do kwaśnicy świetnie sprawdzą się przeróżne placuszki, np. przygotowane wcześniej przez nas moskole. Sama kwaśnica jest bardzo sycąca, więc dobrym pomysłem jest także… zjedzenie jej bez żadnych dodatków. Twoja kolej na zmierzenie się z tym przepisem! Przepis na góralską kwaśnicę może wydawać się pracochłonny, ale tak naprawdę jak w przypadku większości zup roboty nie ma w nim za dużo – przez większość czasu danie gotuje się samo, wystarczy mu tylko trochę gazu lub prądu i czas. Jeżeli nie masz czasu na przygotowanie kwaśnicy z naszego przepisu, sprawdź gotową wekowaną kwaśnicę Magdy Gessler ze Spiżarni Schroniska Smaków. Jest naprawdę znakomita!", "url": "https://schroniskobukowina.pl/blog/kwasnica-przepis", "category": "śląskie", "sub_category": "Gotowe dania i potrawy", "phrase": "Kwaśnica"}