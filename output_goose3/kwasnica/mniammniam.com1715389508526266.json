{"meta_description": "Sprawdzony przepis na kwaśnica - góralska zupa na wędzonych żeberkach - najlepszy przepis od MniamMniam.com 😋 Smacznie, szybko i tanio.", "title": "Kwaśnica - góralska zupa na wędzonych żeberkach - najlepszy przepis tradycyjny", "content": " • Surowe żeberka umyj i osusz. Pokrój na kawałki z 1 żeberkiem. Włóż do dużego garnka i zalej wodą. Dodaj sól i zagotuj. Łyżką cedzakową usuń szumy. Zmniejsz ogień i gotuj 40-45 minut pod przykryciem. • Wędzone żeberka pokrój na kawałki z jednym żeberkiem. Boczek pokrój w kostkę. • Ziemniaki obierz, pokrój w kostkę i przełóż do miski z zimną wodą, aby nie ściemniały. • Żeberka i boczek dodaj do wywaru z surowych żeberek. • Dodaj ziele angielskie, liście laurowe, czosnek i suszone grzyby. Dopraw świeżo mielonym czarnym pieprzem, majerankiem i kminkiem. Wymieszaj i gotuj pod przykryciem ok. 20-25 minut. • Dodaj kapustę kiszoną. Wymieszaj i gotuj 30-35 minut, aż kapusta będzie miękka. Aby Twoja kwaśnica była przepyszna, pamiętaj, aby użyć dobrych składników. Najważniejsza jest kapusta kiszona. Właśnie kiszona, a nie kwaszona. Kwasznie polega na sztucznym i szybkim kiszeniu. Z dodatkiem różnych chemicznych składników powstaje kapusta kwaszona, która nie jest ani kwaśna, ani smaczna. A do tego może wywołać nie pożądane skutki uboczne w układzie pokarmowym. Unikaj jej jak ognia.Kapusta kiszona to prawdziwa skarbnica zdrowia :) Taka kapusta to cenne źródło witamin z grupy B, C, A, E, K oraz magnezu, fosforu, wapnia i potasu. Znajdziesz w niej także błonnik, który przyspiesza metabolizm i zapewnia sytość. A dzięki niemu łatwiej jest utrzymać prawidłową wagę ciała :)Możliwe, że zastanawiasz się, czy kwaśnica to nie to samo co znany i lubiany kapuśniak. Otóż do kapuśniaka dodaje się marchewkę, a w kwaśnicy prym wiedzie kwaśny smak kapusty kiszonej. I to jest zasadnicza różnica między tymi dwiema zupami.W tej kwaśnicy głównym składnikiem jest oczywiście kapusta kiszona. Zupa gotowana jest na wywarze z żeberek surowych i wędzonych. Znajdziesz tu także wędzony boczek i delikatny grzybowy aromat. Swoją robotę robią tu też przyprawy jak kminek, majeranek, pieprz, ziarenka ziela angielskiego, liście laurowe... Wszystko razem tworzy absolutnie przepyszną zupę prosto z gór. Sekretem kwaśnicy jest to, że nawet jak postoi jeden czy dwa dni, to będzie jeszcze lepsza :)Przepis tradycyjny na kwaśnicę nie jest skomplikowany, choć zajmuje chwilę. Większość czasu to gotowanie i dokładanie po kolei różnych składników. Jednak czasu gotowania należy przestrzegać, aby kwaśnica była po prostu przepyszna :)Kwaśnica to przepyszna góralska zupa, która może gości na Twoim stole bez względu na okazję. Smak i aromat kwaśnicy na pewno przypadnie do gustu Twojej rodzine :)", "url": "https://www.mniammniam.com/kwasnica-goralska-zupa-na-wedzonych-zeberkach-najlepszy-przepis-tradycyjny", "category": "śląskie", "sub_category": "Gotowe dania i potrawy", "phrase": "Kwaśnica"}