{"meta_description": "Jeden z kierowców, jadąc wczoraj w nocy przez Ostrowy Baranowskie, zauważył opartego o płot starszego mężczyznę. Powiedział on, że wyjechał...", "title": "Staruszek wyjechał na grzyby... Znaleziono go w nocy we wsi Ostrowy Baranowskie", "content": "W niedzielę (06.08), około godziny 21.30, dyżurny kolbuszowskiej policji otrzymał telefoniczny sygnał o potrzebującym pomocy starszym mężczyźnie. Dzwonił kierowca, który powiadomił, że jadąc przez Ostrowy Baranowskie zauważył opartego o płot mężczyznę, a obok niego rower. Staruszek powiedział, że wyjechał na grzyby, ale zabłądził. Twierdził również, że słabo się czuje. Zgłaszający wezwał pomoc. Na miejsce przyjechali policjanci z Posterunku w Majdanie Królewskim. Z seniorem był utrudniony kontakt, był wyziębiony. Mundurowi wraz ze zgłaszającym udzielili mu pomocy podając posiłek i ogrzewając go. 84-letniego mieszkańca powiatu tarnobrzeskiego do szpitala zabrała karetka pogotowia ratunkowego. Policjanci apeluje, aby przed wyprawą na grzybobranie zadbać o bezpieczeństwo.", "url": "https://kolbuszowalokalnie.pl/staruszek-wyjechal-na-grzyby-znaleziono-go-w-nocy-we-wsi-ostrowy-baranowskie/", "category": "lubelskie", "sub_category": "Gotowe dania i potrawy", "phrase": "Baranowskie grzyby"}