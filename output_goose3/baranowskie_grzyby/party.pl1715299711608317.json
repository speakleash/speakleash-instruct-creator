{"meta_description": "Prawdziwki rosną latem w lasach iglastych, liściastych i mieszanych, w zaciemnionych miejscach. Grzyby najlepiej wykręcać z ziemi lub ścinać nożykiem.", "title": "Jak zbierać prawdziwki w lesie: gdzie i kiedy rosną borowiki szlachetne", "content": "Borowiki rosną w czerwcu i lipcu (czasami w sierpniu) w okolicy dębów. Na grzybobranie najlepiej wybrać się tuż po deszczu. Mając wątpliwości, czy znaleziony grzyb jest jadalny, warto upewnić się sprawdzając w atlasie grzybów. Prawdziwki, czyli borowiki szlachetne, można gotować, smażyć, marynować oraz suszyć. Borowiki dobrze smakują jako dodatek do mięs, ryb, makaronów i kasz. Przed wybraniem się na grzybobranie warto zapoznać się z gatunkami grzybów jadalnych, niejadalnych oraz trujących. Pomocny może okazać się atlas grzybów w wersji książkowej lub elektronicznej, np. jako aplikacja w telefonie. Bardzo ważna w czasie zbierania grzybów jest pewności, że grzyb jest jadalny. Jeśli jej nie mamy, lepiej go nie zrywać. Borowik szlachetny i borowik szatański są do siebie bardzo podobne i łatwo o pomyłkę. Podstawowe informacje o prawdziwku: gdzie rośnie i kiedy Prawdziwek rośnie przeważnie w czerwcu i lipcu. Grzybów można szukać w lasach iglastych, liściastych oraz mieszanych, w zaciemnionych miejscach np. porośniętych mchem. Borowiki często rosną w okolicach świerków lub dębów. Prawdziwki występują najliczniej, kiedy jest wilgotno. Pora dnia do zbierania w zasadzie nie ma znaczenia. Grzybiarze często wybierają się do lasu z samego rana, ale najczęściej dlatego, żeby zdążyć przed innymi zbieraczami. Na grzybobranie najlepiej ubrać się wygodnie i praktycznie, najlepiej w długie spodnie i bluzkę z długim rękawem. • Grzybów nie wyrywa się „na siłę”. Wystarczy delikatnie odchylić ściółkę i kręcić trzonem grzyba, aż „wyskoczy” z ziemi. • Warto zaopatrzyć się w nożyk do ścinania grzybów zakończony pędzelkiem. Takie połączenie pozwala od razu oczyścić grzyby z piasku lub liści. Nożyk jest przydatny, gdy grzyby mają na tyle silny korzeń, że nie da się go „wykręcić” (jak w punkcie 1). • Po lesie najlepiej chodzić powoli. Warto nawet kilkakrotnie wracać w miejsca, w których już się było. Do lasu warto zabrać ze sobą wodę oraz jedzenie, np. kanapki. • Maślak żółty: jak obierać grzyby i przyrządzić z nich sos krok po koku. • Marynowane grzyby: przepis na grzyby w occie z miodem, papryką i owocami jałowca.", "url": "https://party.pl/porady/gdzie-i-kiedy-rosna-prawdziwki-jak-zbierac-grzyby-105830-r1/", "category": "lubelskie", "sub_category": "Gotowe dania i potrawy", "phrase": "Baranowskie grzyby"}