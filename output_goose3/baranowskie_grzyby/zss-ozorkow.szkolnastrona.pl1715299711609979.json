{"meta_description": "", "title": "Zespół Szkół Specjalnych w Ozorkowie - Skarby jesieni – grzyby.", "content": "Jesień kojarzy nam się z pluchą, deszczem, ale ma ona też swoje piękniejsze oblicze. To pora roku, podczas której królują przede wszystkim aromatyczne grzyby. Grzyby, gdyż o nich tutaj mowa, to podstawowy składnik polskiej kuchni, goszczący na naszych stołach od wielu wieków. Często niedoceniane, nie muszą być wcale niezdrowe i ciężko strawne. Wszystko zależy od sposobu ich przyrządzania. Jesienią miłośnicy grzybobrania na pewno nie mogą narzekać. Jeśli tylko trochę popada, to lasy stają się pełne tych skarbów. Prawdziwki czy podgrzybki to prawdziwe rarytasy wśród grzybów. Jesienią wyrastają również opieńki i maślaki. Są świetnym elementem potraw, np. przepysznych grzybów ze śmietaną. Możemy z nich przygotować również przetwory, które idealnie sprawdzą się podczas całego roku. Wspaniale też smakują kanie i rydze.", "url": "https://zss-ozorkow.szkolnastrona.pl/index.php?c=article&id=907", "category": "lubelskie", "sub_category": "Gotowe dania i potrawy", "phrase": "Baranowskie grzyby"}