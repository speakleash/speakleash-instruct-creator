{"meta_description": "XIV Wielkie Grzybobranie \n\n     29.08.2019 | Marta Baranowska \n\n     \n         \n             \n         \n     \n\n\n\n\n         \n                 \n                     \n                   ...", "title": "XIV Wielkie Grzybobranie", "content": "Za nami kolejne, czternaste już spotkanie na Stadionie Leśnym w Długosiodle. Za nami kolejne, czternaste już spotkanie na Stadionie Leśnym w Długosiodle – IV Wielkie Grzybobranie odbyło się w ubiegłą, upalną niedzielę 11 września. W poszukiwaniu leśnych skarbów jesieni ze Stadionu Leśnego wyruszyło 15 drużyn wśród nich aktorzy, samorządowcy, dziennikarze, oraz mieszkańcy i goście. Drużynę aktorów reprezentowali: Kazimierz Mazur- senior, Kazimierz Mazur- junior, Waldemar Obłoza oraz Małgorzata Kosik. Ogółem zebrano blisko 154 kg grzybów. Miano Najpiękniejszego grzyba grzybobrania otrzymała rodzina Koźlarzy czerwonych (0,26 kg) znaleziona przez Eugeniusza Szymaniaka. Leśnicy z Nadleśnictwa Wyszków zapraszali do rywalizacji w licznych konkursach, zarówno dla dzieci jak i dla dorosłych m.in. „Spacer Drwala\" oraz „Ścieżki leśnego poszukiwacza przygód\". Największym zainteresowaniem wśród dzieci cieszyła się gra „Przyjaciel Puszczy Białej\", gdzie można było m.in. rozpoznawać grzyby występujące w naszych lasach. Powodzeniem cieszyła się także ekspozycja szkód od zwierzyny w lasach oraz ich sprawców- zwierząt leśnych udostępnionych dzięki uprzejmości Nadleśnictwa Krynki . Koła Łowieckie rywalizowały w konkursie na najsmaczniejszą potrawę myśliwską, natomiast sołectwa- na najsmaczniejszą potrawę z grzybami.    W tym samym czasie na scenie czekały liczne atrakcje- Koncert Młodzieżowej Orkiestry Dętej OSP w Wyszkowie, Występ Chóru Przyjacielskiego Leśno- Nauczycielskiego a także Koncert muzyki myśliwskiej w wykonaniu Zespołu Sygnalistów „AKTEON\". Tłumnie zgromadzili się zainteresowani pokazem psów myśliwskich oraz ptaków szponiastych wykonanym przez Agatę Bielowską.", "url": "https://wyszkow.warszawa.lasy.gov.pl/wydarzenia/-/asset_publisher/1M8a/content/xiv-wielkie-grzybobran-2", "category": "lubelskie", "sub_category": "Gotowe dania i potrawy", "phrase": "Baranowskie grzyby"}