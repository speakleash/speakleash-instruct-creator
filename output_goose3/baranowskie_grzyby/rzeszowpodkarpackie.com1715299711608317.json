{"meta_description": "Publikujemy sprawdzone miejsca na udane grzybobranie w podkarpackim. Zobacz gdzie na Podkarpaciu rośnie najwięcej grzybów.", "title": "Grzyby na Podkarpaciu? - Sprawdzamy gdzie na Podkarpaciu rośnie najwięcej grzybów", "content": "Dla wielu z nas leśna wędrówka połączona z grzybobraniem, to stały punkt letniego weekendowania. W niektórych latach z lasu wracamy z pełnymi koszykami, a niekiedy zdarza się, że z trudnością znajdujemy raptem kilka egzemplarzy. Jednak idąc na grzyby, niezależnie od sezonu, warto mieć na uwadze kilka prostych zasad, dzięki którym zwiększymy szansę na znalezienie wyjątkowych okazów. Ogólnie mówiąc grzyby lubią wilgotne i zacienione miejsca, dlatego jeśli lato jest suche, takich właśnie miejsc należy szukać. W końcu powiedzenie \"rosnąć jak grzyby po deszczu\" nie wzięło się znikąd. Jednak od tej reguły są też wyjątki. Niektóre gatunki grzybów lubują półcień, a nawet miejsca nasłonecznione. Są to grzyby, które rosną w symbiozie z różnymi gatunkami drzew, co również będzie dla nas ważną poszlaką w drodze do pełnego koszyka. W czasie deszczowej pogody wybierajmy miejsca bardziej suche i ciepłe, gdyż tam i tak ziemia będzie nasycona sporą ilością wilgoci, która w słońcu mocno wydziela się do powietrza i tworzy idealny dla grzybów klimat. W lasach rzadkich grzyby często występują w pobliżu drzew po stronie północnej. Czy można zatem z góry założyć w jakich miejscach nazbieramy najwięcej grzybów? Podczas sezonu grzybowego idealnym miejscem na grzyby są lasy górskie, a dokładniej ich niskie partie. Tam dłużej utrzymuje się wilgoć, a dla grzybów to idealne środowisko. Na Podkarpaciu takich idealnych miejsc nie na grzyby brakuje. W dalszej części artykułu wymienimy podkarpackie lasy, do jakich najlepiej udać się na grzybobranie. Miejsca, na które warto zwrócić uwagę, aby wrócić z koszykiem pełnym grzybów Grzyby najczęściej występują przy zbiornikach wodnych, w słabo nasłonecznionych częściach lasu, pod gałęziami, w wąwozach i przy drzewach, a także w mchu i na środku rzadko uczęszczanej łąki leśnej. Polując na borowiki warto szukać w zacienionych miejscach na poboczach, porośniętych sosnami i mchem lub wrzosem. Według leśników borowika można znaleźć też tam gdzie rosną muchomory. Jeśli już trafimy na borowika, warto przejrzeć dokładnie jego najbliższą sąsiedztwo, bo często zdarza się, że nieopodal rosną też inne. Jeśli zbieramy grzyby w lesie iglastym, zwracajmy też uwagę na kupki igliwa. Zbierając grzyby często spotykamy je obok drzew. Występują nawet zależności między gatunkiem drzewa a rodzajami grzybów jakie przy danym gatunku rosną. Wszystko za sprawą zjawiska mikoryzy, inaczej współzależności między korzeniami roślin, a strzępkami grzybów. Polega to na tym, że grzyby podczas rozkładu uwalniają do gleby pierwiastki pokarmowe, które drzewa wykorzystują do zwiększania zasięgu swoich korzeni. Natomiast korzenie drzew zaopatrują grzyby w niezbędne aminokwasy, cukry i substancje organiczne. Tak więc jest to zależność korzystna dla obu organizmów. Wiedząc już na czym polega zależność grzybów od drzew, warto skojarzyć konkretny rodzaj grzyba z gatunkami drzew przy których najczęściej rosną: • koźlarze lubią się z sosnami, brzozami, grabami, leszczynami i topolami Nie od dziś wiadomo, że świeże grzyby prosto z lasu nie postoją zbyt długo, jeśli nie zostaną odpowiednio zabezpieczone. Jednak czy suszenie grzybów nie eliminuje ich wartościowych składników? Sprawdźmy to! Grzyby mogą zawierać znaczące ilości mikro i makroelementów oraz witamin. Grzyby świeże dostarczają witaminy B2 oraz C, a także błonnik i żelazo. Zawierają też niewielkie ilości magnezu, białka i witaminy B1. Grzyby suszone ze względu na niską ilość wody zawierają więcej magnezu i żelaza, niż ich świeże odpowiedniki. Zatem zarówno grzyby świeże jaki i suszone mają swoje zastosowanie. Świeże grzyby uzupełnia dietę w witaminy i błonnik, a grzyby suszone zasilą organizm składnikami mineralnymi i białkiem roślinnym. Ważne: Wadą grzybów jest to, że magazynują one metale ciężkie. Nie należy w związku z tym spożywać ich zbyt często, a jednorazowo nie więcej niż 200 - 300 g. Zawierają też spore wartości chityny, przez co są ciężkostrawne. Nie powinny więc znajdować się w jadłospisie dzieci.", "url": "https://rzeszowpodkarpackie.com/grzyby-podkarpacie/", "category": "lubelskie", "sub_category": "Gotowe dania i potrawy", "phrase": "Baranowskie grzyby"}