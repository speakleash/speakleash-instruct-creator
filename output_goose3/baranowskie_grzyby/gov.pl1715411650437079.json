{"meta_description": "W dniu 17 września 2021 roku na Listę Produktów Tradycyjnych zostały wpisane w kategorii: Gotowe dania i potrawy: „Baranowskie grzyby” .", "title": "Baranowskie grzyby - - Portal Gov.pl", "content": "Przyjmuje kształt naczynia, w którym się znajduje Zależy od ilości dodanych składników i wielkości naczynia, w którym się znajduje Kolor zależy od aktualnie występujących grzybów. Od pomarańczowego - kurki, kozaki, zielonego - gąska czy brązowego, jasno brązowego lub w odcieniach koloru cappuccino - podgrzybki, borowiki Grzyby po ugotowaniu mają konsystencję kleistą, mięsistą i miękką Danie ma smak grzybowy z aromatycznym, intensywnym oraz wyjątkowym zapachem charakterystycznym dla produktów pochodzących z lasu Gmina Baranów ma bogaty i zróżnicowany krajobraz, który obfituje w lasy iglaste, liściaste oraz mieszane. Właśnie w tych lasach w okresie letnio-jesiennym można spotkać różnorodność i obfitość grzybów jadalnych cenionych wśród mieszkańców. Społeczeństwo Baranowa przekazywało przez pokolenia przepis na danie z wykorzystaniem wspomnianych grzybów, znane pod nazwą: „baranowskie grzyby”. Od wielu tysięcy lat grzyby wykorzystywane są przez człowieka w gospodarstwie domowym. Są doskonałym przysmakiem wzbogacającym walory smakowe i aromatyczne potraw. Na potrawy należy przeznaczać jeden rodzaj grzybów, gdyż dopiero wtedy można ocenić ich smak. Chodź potrawy z grzybów opisało wiele autorek książek kucharskich, sposób ich przyrządzania jest zbliżony. W ich przyrządzaniu stosuje się wszystkie znane procesy termiczne takie jak gotowanie, smażenie, duszenie i zapiekanie. Przepisy dotyczące baranowskich grzybów można odnaleźć między innymi na kartach ksiąg kulinarnych lub pozyskać z przekazów ustnych. Mimo mijających lat mieszkańcy Baranowa dbają o zachowanie tradycji przyrządzając różnego rodzaju grzyby w oparciu o przekazywane z pokolenia na pokolenie receptury i zapiski. Przygotowanie tego dania jest proste i bardzo szybkie. W jego skład wchodzą takie składniki jak: świeżo zebrane grzyby leśne (lub mrożone, przechowane po sezonie występowania), cebula, czosnek oraz olej. Grzyby należy oczyścić i umyć, a następnie obgotować w osolonej wodzie. Kolejnym etapem jest pokrojenie ostudzonych grzybów, cebuli oraz czosnku. Ilość i proporcja użytych składników dodawane są według uznania. W kolejnym kroku należy rozgrzać olej na patelni i podsmażyć cebulę z czosnkiem. Po chwili można dodać grzyby do pozostałych warzyw na patelni i dusić je razem pod przykryciem około 15 min. W końcowym etapie należy doprawić potrawę solą i pieprzem według własnych preferencji. Tak przygotowane danie z baranowskich grzybów jest gotowe do spożycia nawet z samym chlebem np. żytnim tradycyjnym z Baranowa, jak również może być pysznym uzupełnieniem obiadu w dowolnej interpretacji (dodając ziemniaki, kaszę czy ryż). Danie z grzybów może być podawane również, jako dodatek do: drobiu, dziczyzny, pieczeni, niektórych potraw rybnych, kapusty, bigosu i wielu innych staropolskich potraw. Ponadto grzyby według tego przepisu można zapasteryzować (min. pół godziny) i cieszyć się nimi poza sezonem. Przedstawiona propozycja podania baranowskich grzybów pozwoli uzyskać szlachetny aromat oraz niepowtarzalny smak, który pozostanie na długo w pamięci po jego skonsumowaniu.", "url": "https://www.gov.pl/web/rolnictwo/baranowskie-grzyby", "category": "lubelskie", "sub_category": "Gotowe dania i potrawy", "phrase": "Baranowskie grzyby"}