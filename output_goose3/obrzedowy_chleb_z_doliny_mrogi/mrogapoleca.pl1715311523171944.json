{"meta_description": "", "title": "Stowarzyszenie Mroga - serwis informacyjny", "content": "Z definicji \"produkt tradycyjny\" to produkt spożywczy chroniony prawem polskim lub prawem Unii Europejskiej, wytwarzany z tradycyjnych surowców, posiadający tradycyjny skład lub sposób produkcji. • Prażoki ze słoniną i kapuśniakiem na ogonkach z Będzelina W Polsce produkty tradycyjne znajdują się na Liście Produktów Tradycyjnych tworzonej przez Ministerstwo Rolnictwa i Rozwoju Wsi. Unia Europejska obejmuje takie produkty ochroną jako produkt o Chronionej Nazwie Pochodzenia, Chronionym Oznaczeniu Geograficznym lub jako Gwarantowana Tradycyjna Specjalność. Obecnie znak taki ma około 20 polskich produktów.Lista produktów tradycyjnego pochodzenia według województw. (stan na początek 2014 r.)Kozi twaróg z Eufeminowa, jordanowska kiełbasa jałowcowa, obrzędowy chleb z Doliny Mrogi, masło nagawskie, polewka gruszkowa z Gałkowa czy nalewka imbirowo-cytrynowa to tylko niewielka część produktów tradycyjnego pochodzenia, które można skosztować odwiedzając region Stowarzyszenia Mroga. Bogata oferta gastronomiczna, mnogość smakowitych przekąsek i dań to niezwykła zachęta dla gości szukających dobrego smaku i tradycyjnego sposobu wyrobu produktów.Stowarzyszenie dokłada wszelkich starań i w każdej możliwej sytuacji stara się pomóc producentom, wytwórcom produktów tradycyjno - regionalnych. Począwszy od analizy kulturowej regionu, poprzez identyfikację poszczególnych produktów, skończywszy na przygotowaniu niezbędnych dokumentów celem dokonania wpisu na ogólnopolską listę produktów - prowadzoną przez Ministerstwo Rolnictwa i Rozwoju Wsi - stowarzyszenie, krok po kroku, konsekwentnie pomaga poprawić sytuację województwa łódzkiego w rankingu ogólnopolskim produktów tradycyjnych. Należy pamiętać, że prawie połowa z zarejestrowanych produktów województwa łódzkiego pochodzi z regionu Stowarzyszenia Mroga...", "url": "http://mrogapoleca.pl/mroga-strona-22.html", "category": "łódzkie", "sub_category": "Wyroby piekarnicze i cukiernicze", "phrase": "Obrzędowy chleb z Doliny Mrogi"}