{"meta_description": "", "title": "Pierekaczewnik", "content": "Przygotowanie:  Wołowinę drobniutko siekamy. Dodajemy posiekaną drobno cebulę, doprawiamy solą i pieprzem. Zabieramy się za ciasto. Do mąki dodajemy jajka, sól i zagniatamy dodając wodę tak aby ciasto było jedwabiste i elastyczne. Ciasto dzielimy na 4 części i każdą z nich rozwałkowujemy na prostokąt o grubości około 2 mm. Układamy jeden na drugim każdy smarując obficie masłem. Na ostatni placek posmarowany masłem wykładamy równomiernie farsz, zawijamy w roladę, a następnie skręcamy w ślimaka. Wkładamy do wysmarowanego masłem naczynia. Smarujemy wierzch resztą masła i pieczemy około 60-80minut w 180 stopniach. Po około 40 minutach sprawdzamy i ewentualnie przykrywamy wierzch aby się nie przypalił.", "url": "https://handerek.com.pl/przepis/pierekaczewnik/", "category": "podlaskie", "sub_category": "Gotowe dania i potrawy", "phrase": "Pierekaczewnik"}