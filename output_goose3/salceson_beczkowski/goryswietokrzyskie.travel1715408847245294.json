{"meta_description": "Matuszewski Tradycyjne Wyroby Wędliniarskie: Rodzinna firma, znajdująca się w otoczeniu Gór Świętokrzyskich, zajmująca się przetwórstwem i sprzedażą wyrobów wędliniarskich najwyższej jakości. Proces produkcyjny jest oparty na ręcznie wykonywanej pracy.", "title": "Matuszewski Tradycyjne Wyroby Wędliniarskie w Bęczkowie", "content": "Rodzinna firma, znajdująca się w otoczeniu Gór Świętokrzyskich, zajmująca się przetwórstwem i sprzedażą wyrobów wędliniarskich najwyższej jakości. Proces produkcyjny jest oparty na ręcznie wykonywanej pracy. Jej ważnym elementem jest dbałość o najdrobniejszy szczegół i dopracowanie każdego elementu produkcji, która bazuje na naturalnych przyprawach, dawnych recepturach i tradycji regionu. Wędzenie kiełbas i wędlin odbywa się w tradycyjnych wędzarniach, opalanych drewnem bukowym i olchowym. Dzięki temu wędliny uzyskują niepowtarzalny, intensywny aromat oraz wyjątkowy swojski smak. W asortymencie sklepu znajdziemy m.in. kiełbasę wiejską, kaszankę, szynkę, baleron, schab, boczek, kabanosy, pasztetową. Warto zwrócić także uwagę na wyroby wyróżnione w konkursie „Nasze Kulinarne Dziedzictwo – Smaki Regionu” – kiełbasę bęczkowską i salceson bęczkowski, który jako zwycięzca otrzymał wpis na listę produktów tradycyjnych i regionalnych.", "url": "https://goryswietokrzyskie.travel/tour-item/tradycyjne-wyroby-wedliniarskie-w-beczkowie/", "category": "świętokrzyskie", "sub_category": "Mięso świeże oraz produkty mięsne", "phrase": "Salceson bęczkowski"}