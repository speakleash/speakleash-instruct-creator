{"meta_description": "Kluski szaraki to klasyczne danie kuchni wschodniej przygotowywane z masy ziemniaczanej. Charakterystyczny szary kolor powstaje dzięki wymieszaniu ze", "title": "Kluski szaraki to rarytas ze wschodniej Polski. Zapamiętaj, jak je zrobić", "content": "Przygotuj farsz. Wieprzowinę wymieszaj z przyprawami. Włóż mięso do lodówki na czas przygotowywania ziemniaków, by nabrało smaku Przygotuj kluski. Ok. 500 g ziemniaków ugotuj w mundurkach w osolonej wodzie. Odcedź, obierz i rozgnieć tłuczkiem. Pozostałe ziemniaki obierz i zetrzyj na tarce o najmniejszych oczkach. Masę przenieś na gazę i odciśnij nadmiar soku. Zachowaj go. W misce wymieszaj ze sobą rozgniecione, ugotowane ziemniaki, surowe ziemniaki i skrobię. Dokładnie zagnieć, aż ciasto będzie jednolite i elastyczne. Z ciasta ziemniaczanego formuj kotlety o średnicy ok. 4 cm. Rozpłaszcz je i włóż do środka farsz, uważając, by nie wypadał ze środka w trakcie klejenia. Uformuj podłużne kluski o długości ok. 6 cm. Ugotuj kluski. W dużym garnku zagotuj lekko osoloną wodę. Dodaj do niej wyciśnięty wcześniej sok z ziemniaków. Wrzucaj kluski szaraki na wrzątek, po kilka sztuk. Gotuj przez 2-3 minuty od wypłynięcia. Wyławiaj łyżką cedzakową. Przygotuj okrasę. Na małej patelni podsmaż pokrojony w kostkę boczek do wytopienia tłuszczu. Dodaj posiekaną cebulkę. Smaż wszystko razem do uzyskania preferowanego stopnia wysmażenia. Kluski podawaj na ciepło, z dodatkiem przygotowanej okrasy. Możesz też dodać łyżkę śmietany lub jogurtu naturalnego.", "url": "https://smaker.pl/przepisy-dania-glowne/przepis-kluski-szaraki,1938275,smaker.html", "category": "mazowieckie", "sub_category": "Gotowe dania i potrawy", "phrase": "Gruduskie szaraki"}