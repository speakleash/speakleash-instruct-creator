{"meta_description": "", "title": "Konkurs dla miłośników fotografii kulinarnej", "content": "Do wzięcia udziału w konkursie zachęca członkini zarządu województwa mazowieckiego Janina Ewa Orzełowska. – Ubiegłoroczna edycja cieszyła się ogromnym zainteresowaniem. Nadesłano 139 fotografii, spośród których nagrodzono 19 prac, a kolejnych 9 otrzymało wyróżnienie. Chcemy w ten sposób popularyzować wśród Mazowszan tradycje kulinarne naszego regionu oraz specjały wpisane na Listę Produktów Tradycyjnych. Konkurs jest skierowany zarówno do amatorów, jak i profesjonalistów, którzy mogą zgłosić dowolną liczbę fotografii. Prace są przyjmowane w dwóch kategoriach: „Lista produktów tradycyjnych” i „Produkty nagrodzone Laurem Marszałka Województwa Mazowieckiego”. Zdjęcia wraz z wypełnionym formularzem konkursowym należy wysyłać mailowo na adres: fotografiakulinarna@mazovia.pl. Szczegółowe informacje można uzyskać w Departamencie Rolnictwa i Rozwoju Obszarów Wiejskich pod nr tel. (22) 597 91 40.", "url": "https://gmina-baranow.pl/konkurs-dla-milosnikow-fotografii-kulinarnej/", "category": "mazowieckie", "sub_category": "Gotowe dania i potrawy", "phrase": "Gruduskie szaraki"}