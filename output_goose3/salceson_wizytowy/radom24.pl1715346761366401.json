{"meta_description": "Wiadomości z regionu", "title": "Salceson Wizytowy państwa Pysiaków produktem tradycyjnym - Wiadomości Region - Radom24.pl", "content": "Jak nas informuje Cezary Adam Nowek – Prezes Stowarzyszenia „Razem dla Radomki”, Salceson Wizytowy produkowany w Gospodarstwie Rolnym Elżbiety i Wojciecha Pysiak ze Zdziechowa (gmina Zakrzew) na podstawie wniosku przygotowanego przez Lokalną Grupę Działania „Razem dla Radomki” w dniu 18 lipca 2012 r. uzyskał pozytywną opinię i został wpisany na Listę Produktów Tradycyjnych prowadzoną przez Ministra Rolnictwa i Rozwoju Wsi. Obecność „Salcesonu Wizytowego” wśród Produktów Tradycyjnych potwierdza jego wyjątkową jakość, wyśmienity smak oraz wytwarzanie zgodne z tradycyjnymi metodami produkcji. Jest on produktem najwyżej jakości wyrabianym tradycyjnymi metodami w oparciu o naturalny skład surowców pozbawionych konserwantów. Smak jakim charakteryzuje się salceson przywołuje wspomnienia smaku tradycyjnej polskiej wędliny, które mogliśmy spotkać na polskich wiejskich stołach kilkadziesiąt lat temu.     Jest to kolejny produkt z terenu gmin tworzących Stowarzyszenie „Razem dla Radomki” i jeden z nielicznych z terenu Południowego Mazowsza który uzyskał w/w certyfikat, który umożliwia nam dalsze działania pozwalające na rozwój i budowę marki produktów wytwarzanych na terenie naszych gmin.", "url": "https://www.radom24.pl/artykul/czytaj/7331", "category": "mazowieckie", "sub_category": "Mięso świeże oraz produkty mięsne", "phrase": "Salceson wizytowy"}