{"meta_description": "Idea Europejskiej Sieci Dziedzictwa Kulinarnego powstała w szwedzkiej Skanii i na duńskiej wyspie Bornholm w 1995. Inicjatywa szybko spotkała się z dużym zainteresowaniem wielu regionów europejskich, które dbają o to, aby zaoferować mieszkańcom oraz turystom wyborną w smaku, wyjątkową regionalną żywność. Ponieważ dziedzictwo kulinarne jest ważnym elementem dziedzictwa kulturowego, Europejska Sieć Dziedzictwa Kulinarnego tworzy […]", "title": "Prezentujemy Członków Europejskiej Sieci Regionalnego Dziedzictwa Kulinarnego MAZOWSZE z obszaru Lokalnej Grupy Działania „Razem dla Radomki”", "content": "Idea Europejskiej Sieci Dziedzictwa Kulinarnego powstała w szwedzkiej Skanii i na duńskiej wyspie Bornholm w 1995. Inicjatywa szybko spotkała się z dużym zainteresowaniem wielu regionów europejskich, które dbają o to, aby zaoferować mieszkańcom oraz turystom wyborną w smaku, wyjątkową regionalną żywność. Ponieważ dziedzictwo kulinarne jest ważnym elementem dziedzictwa kulturowego, Europejska Sieć Dziedzictwa Kulinarnego tworzy wizerunek i promuje region. Przyczynia się do rozwoju przedsiębiorczości, tworzy również płaszczyznę do współpracy dla wielu przedsiębiorstw w regionie, dlatego ważne jest, by inicjatywa ta na trwałe wpisała się w działania promujące mazowiecką żywność. Wyroby wędliniarskie wytwarzane w Gospodarstwie Państwa Pysiak to wyśmienite i wielokrotnie nagradzane w ogólnopolskich konkurach wyroby wędliniarskie posiadające blisko 100 letnią tradycję produkcji w Zdziechowie – małej miejscowości położonej w gminie Zakrzew. Produkcję wyśmienitego i wielokrotnie dziś nagradzanych wędlin rozpoczął Pan Józef Pysiak, który w latach 20-tych XX wieku przygotowywał rozmaite wyroby wędliniarskie na stół dziedzica w Cerekwi. Wśród wytwarzanych i dostarczanych przez Pana Józefa produktów był również salceson wizytowy – wyrób obecnie wpisany na Listę Produktów Tradycyjnych Ministerstwa Rolnictwa i Rozwoju Wsi. Jak wspomina Pan Wojciech Pysiak – były to wytwory, które charakteryzowały się wyjątkowym smakiem i jakością, gdyż tylko takie cenił sobie miejscowy ziemianin i w ten sposób musiały być przygotowywane. Przez ten okres prawie 100 lat wyroby wędliniarskie produkowane były w niezmienionej postaci. Od 2006 roku produkowane są na szerszą skalę w Gospodarstwie Rolnym Wojciecha i Elżbiety Pysiak, które wielokrotnie za swoje wyroby zostało nagrodzone. Wędliny wytwarzane są z myślą o klientach, którzy cenią sobie wyjątkową jakość, tradycyjną recepturę i smak wytwarzanego produktu.", "url": "https://innowacyjnaradomka.pl/2018/03/prezentujemy-czlonkow-europejskiej-sieci-regionalnego-dziedzictwa-kulinarnego-mazowsze-obszaru-lokalnej-grupy-dzialania-razem-dla-radomki/", "category": "mazowieckie", "sub_category": "Mięso świeże oraz produkty mięsne", "phrase": "Salceson wizytowy"}