{"meta_description": "", "title": "SALCESON WIZYTOWY - ZDROWIE", "content": "Salceson wizytowy – to produkt naturalny charakteryzujący się tradycyjną recepturą i sposobem produkcji, pozbawiony jest jakichkolwiek dodatków sztucznych i konserwantów. Cały proces produkcyjny i dobór odpowiednich i wysokiej jakości składników sprawia że jest produktem niszowym, bazującym na tradycyjnej recepturze, podczas gdy większość z dostępnych na polskim rynku podobnych wyrobów jest przygotowana w oparciu o dodanie konserwantów i produktów sztucznych. Salceson mięsny zawiera mięso 1 klasy – musi to być golonka, głowizna, oraz kawałki szynki – mięso chude. Jest dobrym źródłem licznych składników odżywczych niezbędnych w diecie każdego człowieka. Jest on źródłem wysokowartościowego białka a także żelaza, cynku oraz witamin z grupy B, przede wszystkim witaminy B1, B2, niacyny (witamina PP, witaminy B12. Salceson pozbawiony jest sztucznych konserwantów, wyprodukowany jest tylko w oparciu o naturalne metody wytwarzania wyrobów mięsnych. Jest produktem chudym, przygotowywanym z bardzo niską zawartością tłuszczu. Dzięki temu zawiera nieznaczną ilość kwasów tłuszczowych, nie powodując podwyższania poziomu cholesterolu we krwi i nie powodując zwiększenia krzepliwości krwi – która powoduje zagrożenie miażdżycą. Wszystkie surowce wykorzystywane do produkcji salcesonu wizytowego pochodzą z naturalnej produkcji. Wszystkie składniki niezbędne do otrzymania produktu finalnego: salcesonu wizytowego wytwarzane są tylko i wyłącznie w obrębie jednego gospodarstwa produkcyjnego. Konstatując w Gospodarstwie Rolnym Państwa Pysiak na 80. ha pola uprawia się mieszankę pszenicy, jęczmienia, owsa – które następnie służą jako wyżywienie dla ok. 1400 szt. trzody chlewnej w skali roku. Produkowane w cyklu zamkniętym świnie są ubijane i oprawiane w rzeźni skąd wracają jako półtusze wraz z dokumentami weterynaryjnymi poświadczającymi ich zdrowotność. Z otrzymanego mięsa wg. tradycyjnych receptur, w przydomowej małej masarni, wytwarza się najwyższej klasy i przedniej jakości wyroby mięsne.", "url": "https://razemdlaradomki.pl/zdrowie_salceson/", "category": "mazowieckie", "sub_category": "Mięso świeże oraz produkty mięsne", "phrase": "Salceson wizytowy"}