{"meta_description": "Ciepłe światło choinki, stos prezentów i stół uginający się od potraw to nieodłączne elementy świątecznej atmosfery, na którą czekamy cały rok. Każda", "title": "Regionalne dania wigilijne", "content": "To, jakie specjały pojawią się na wigilijnym stole, zależy od regionu, w którym mieszkamy, ponieważ każdy zakątek Polski ma własną niepowtarzalną kulinarną historię. To, co łączy wigilijną kolację w całej Polsce to liczba dań. Tradycyjnie powinno być dwanaście starannie przygotowanych postnych potraw. Trzeba spróbować każdej z nich, aby zapewnić sobie szczęście i pomyślność na cały nadchodzący rok. Jedno nakrycie zostaje puste i czeka na zbłąkanego wędrowca. Na stole pojawiają się potrawy ze wszystkich płodów ziemi. Jak tylko na niebie zabłyśnie pierwsza gwiazda, domownicy łamią się opłatkiem, składają sobie najszczersze życzenia i zasiadają do obfitej kolacji. Na Mazowszu króluje śledź i przyrządzany na wiele sposobów karp. Tradycyjna potrawa w tym regionie to bożenarodzeniowe rwaki, czyli kluski ziemniaczane, uformowane w podłużne wrzeciono. Bazą są ugotowane, tłuczone lub mielonych ziemniakach, wymieszane z mąką pszenną i jajkiem. Na końcu rwaki przyprawia się i podaje z kapustą i grzybami. W dawnych czasach gospodynie przyrządzały kluski z makiem, czyli tzw. kłosy. Jak łatwo się domyślić, kształtem przypominał kłos pszenicy - im staranniej uplecione (musiał być długie i grube), tym większe miały być przyszłoroczne plony. Tradycyjną mazowiecką potrawą jest także wigilijna zupa grzybowa, a właściwie biały barszcz na zakwasie z kapusty z grzybami. W tych regionach królują ryby. Obok tradycyjnego śledzia po kaszubsku biesiadnicy mogą skosztować karpia lub siei smażonej z grzybami. W niektórych domach przyrządza się flądrę w galarecie lub śledzie duszone w jabłkach. Na Pomorzu nie może również zabraknąć wigilijnej zupy ze śledzi. Na Kaszubach popularny jest natomiast brzad. To zupa z suszonych owoców (śliwek, gruszek, jabłek, moreli, brzoskwiń), do której dodaje się starte ziemniaki, a całość zagęszcza się mąką i zabiela śmietanką. Na deser serwuje się miodny kuch - ciasto z dodatkiem miodu, tartej marchwi, orzechów i bakalii. Małopolska kolacja wigilijna nie może obyć się bez kutii, czerwonego barszczu, klusek z makiem, karpia (często podawanego z chałką), śledzi czy kompotu z suszonych owoców, a więc potraw dobrze znanych także w pozostałych regionach Polski. Tradycyjnie spożywa się wigilijną zupę grzybową z łazankami. Na Podhalu dużą popularnością cieszą się moskole, czyli podpłomyki z ciasta ziemniaczanego, podawane z grzybami. Tu, obok potraw na bazie kapusty i maku, często spotyka się bukty, czyli ziemniaczane kopytka. Na szczególną uwagę zasługuje również pamuła - słodko-kwaśny barszcz ze śliwek. Kliknij prawym przyciskiem myszy i zaznacz \"Zapisz element docelowy jako...\", aby zapisać e-booka na dysku. W tym zakątku Polski przez lata żyli obok siebie Polacy, Ormianie, Żydzi, Niemcy i Ukraińcy, co bardzo mocno odbiło się na regionalnej kuchni. Mieszkańcy lubelszczyzny bardzo dbają o to, aby te tradycje były wciąż żywe. Niewątpliwie ogromny wpływ na wigilijną kuchnię mieli Żydzi, którym zawdzięczamy karpia w galarecie. Jedną z ulubionych wigilijnych potraw są właśnie klopsiki z karpia w galarecie. Ciekawym przysmakiem jest też karp wędzony. Ze słodkości na wigilijnym stole króluje strucla z makiem. W podlaskiej kuchni bożonarodzeniowej widać mocne wpływy wschodnie - wśród tradycyjnych potraw wigilijnych króluje kutia (w dawnej kuchni kresowej danie na bazie pszenicy, maku, miodu i bakalii, z dodatkiem mleka lub śmietanki) oraz wareniki (popularne w kuchni rosyjskiej i ukraińskiej pierożki z nadzieniem mięsnym, twarogowym lub kapuścianym). Zamiast kompotu z suszu pojawia się kompot z łodyg leśnych malin, słodzony miodem. W wielu domach przyrządza się barszcz z suszonych grzybów. Na świątecznym stole mieszkańców Wielkopolski nie może zabraknąć makiełek. To potrawa z maku i bakalii z dodatkiem pieczywa, klusek lub makaronu. Oprócz makiełek pojawiają się ziemniaki gotowane w mundurkach, śledzie, olej lniany. W wielu domach przyrządza się również barszcz z uszkami przywieziony z kresów. Bardzo charakterystycznym daniem tego regionu jest karp w sosie piernikowym. W śląskich domach często pod nakryciem kładzie się pieniążek, co ma zapewnić dostatek przez cały nadchodzący rok. Gospodarz dba o to, aby każdy uczestnik kolacji otrzymał swoją szczęśliwą monetę. Ciekawy jest obyczaj zapalania lampki górniczej, której ogień miał chronić górników. Na śląskiej Wigilii pojawia się siemieniotka, czyli zupa z siemienia lnianego, zupa migdałowa, ale też zupa grzybowa z galuszkami. Popularne są też postne gołąbki z kaszy perłowej i grzybów. Oczywiście podaje się śledzie i karpie w różnych postaciach. Potrawy, które pojawiają się na dolnośląskich stołach są mieszanką przywiezioną z różnych zakątków Polski. Dlatego obok barszczu z uszkami można spotkać zupy rybne, ale też zupę z kiszonej kapusty z dodatkiem grochu i grzybów. Nie brakuje również pierogów z najróżniejszymi farszami. Konkurencją dla tradycyjnej kutii jest suszynina, czyli rozgotowane suszone owoce podane w kisielu żurawinowym, mocno przyprawione goździkami i cynamonem. Pojawia się też świszcz, czyli kasza jęczmienna wymieszana z suszonymi śliwkami, miodem i korzeniami oraz kluski z makiem. Dla kuchni Śląska Opolskiego charakterystyczne są tzw. śliszki. Pod tą nazwą kryją się dwa rodzaje wigilijnych przysmaków: drożdżowe bułeczki z nadzieniem makowym oraz słodkie kluski na bazie twarogu.", "url": "https://smaker.pl/informacje-regionalne-dania-wigilijne,1899402,a,.html", "category": "opolskie", "sub_category": "Wyroby piekarnicze i cukiernicze", "phrase": "Śliszki – potrawa wigilijna"}