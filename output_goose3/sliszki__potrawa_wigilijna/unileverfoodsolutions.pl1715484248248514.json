{"meta_description": "Wigilia na Kaszubach, Podlasiu, Mazowszu, w Wielkopolsce i innych regionach - jak zainspirować się tradycją?", "title": "Regionalne potrawy na wigilię – top 10", "content": "Te popularne placki z ziemniaków pieczone na rozgrzanej płycie to przysmak wszystkich, którzy podróżują do Zakopanego. Tą tradycyjną potrawę wigilijną podaje się je najczęściej z pokruszonym serem owczym, czyli bryndzą. Sposób wykonania moskali zależy od regionu Podhala. Najczęściej przyrządza się je z gotowanych ziemniaków, choć występują też w wersji ze startymi surowymi ziemniakami. Niektórzy dodają jajko, inni maślankę, jeszcze inni drożdże. Słodko-słone szczodroki to drożdżowe pieczywo o chrupiącej, złotobrązowej skórce w kształcie półksiężyca. Szczodroki powinny być obsypane makiem lub cukrem i mieć od 5 do 15 cm długości. Same w sobie stanowią pyszny deser, ale współcześnie bywają uzupełnione nadzieniem z konfitur czy bakalii. Zwana dawniej nieapetycznie „bryją”, moczka to piernikowa zupa o konsystencji budyniu. W jej składzie można znaleźć suszone śliwki oraz inne ugotowane suszone owoce, takie jak jabłka czy gruszki. Po rozmoczeniu i zmiksowaniu składników, dodaje się do niej migdały, orzechy laskowe i rodzynki. Niegdyś miała bardziej wytrawny charakter, gdyż do jej przyrządzenia stosowano wywar warzywny lub bulion rybny. Dziś ta tradycyjna na Śląsku potrawa wigilijna najczęściej przygotowywana jest z dodatkiem ciemnego piwa, dzięki któremu zyskuje dodatkowy słodki aromat. Pod nazwą „śliszki” kryją się dwa rodzaje potraw wigilijnych. Pierwszy z nich pochodzi z rejonu Raciborza i kryje za sobą małe, słodkie bułeczki o podłużnym kształcie. Ich miękką konsystencję dopełnia nadzienie z maku oraz posypka przygotowana ze startego piernika. Podawane w formie rozety, stanowią zwieńczenie kolacji wigilijnej. Częściej na Górnym Śląsku śliszkami nazywa się słodkie kluseczki z nadzieniem z twarogu. Podaje się je posypane cynamonem.", "url": "https://www.unileverfoodsolutions.pl/wiedza/gotowanie/menu-na-imprezy/menu-na-wigilie/regionalne-potrawy-na-wigilie-top-10.html", "category": "opolskie", "sub_category": "Wyroby piekarnicze i cukiernicze", "phrase": "Śliszki – potrawa wigilijna"}