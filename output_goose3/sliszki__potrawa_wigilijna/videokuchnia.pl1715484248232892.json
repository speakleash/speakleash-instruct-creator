{"meta_description": "Jeżeli Wigilia to pierogi, karp, barszcz czerwony. Jednak czy wiesz czym jest siemieniec czy śliszki? Poznaj regionalne potrawy wigilijne z całej Polski.", "title": "Czym są śliszki i kołatanka? Regionalne potrawy wigilijne", "content": "Jeżeli ktoś poprosi Cię o wymienienie charakterystycznych potraw wigilijnych to wśród wymienianych na pewno pojawią się pierogi, karp, barszcz czerwony. Jednak czy wiesz czym jest siemieniec czy śliszki? Podpowiem, że są to również potrawy wigilijne, tylko spożywane w różnych częściach Polski. Na wigilijne stoły oprócz kulinarnych niezbędników wędrują różne regionalne smakołyki. Poznaj niektóre z nich i może zaskocz swoich gości nowym smakiem, przygotowując któryś z nich na tegoroczne święta. Siemieniec to zupa wigilijna serwowana na Podkarpaciu. Można zgadywać, że jej podstawowym składnikiem jest siemię lniane. Do zupy zwyczajowo dodaje się kaszę pęczak. Zupa z uwagi na siemię lniane jest bardzo zdrowa. Nawet jeżeli nie pokusisz się o przygotowanie na wigilię, warto wypróbować przepis na zupę na któryś z obiadów. Śliszki to tradycyjna potrawa wigilijna wprost ze Śląska. Są to drożdżowe bułeczki z makiem podawane w miseczce, układane na sobie warstwami. Wierzch posypany jest startym piernikiem, a całość polana jest roztopionym masłem i posypana cukrem. Bułeczki są mięciutkie dzięki moczeniu ich przed pieczeniem w mleku. Zdecydowania ta potrawa warta jest wypróbowania i wprowadzenia do domowego jadłospisu nie tylko podczas świąt. Potrawa z pewnością zasmakuje dzieciom, które na wiele wigilijnych dań kręcą nosem i nie chcą ich jeść. Ze Śląska przenosimy się na Podhale, by spróbować kołatanki. Co to takiego? Danie składa się ugotowanej kaszy jęczmiennej z dodatkiem ugotowanej do miękkości brukwi. Potrawa dosładzana jest miodem. Kaszubski przysmak wigilijny, który konkuruje z barszczem czerwonym i zupą grzybową. Jest to zupa z suszonych owoców, zabielana śmietaną. Jeżeli lubicie smak kompotu z suszu, warto wypróbować kaszubski przysmak i zaserwować na wigilijnym stole zupę z suszonych owoców. Śląska zupa „piernikowa” z aromatycznymi przyprawami. Znajdzie się tu miejsce na cynamon, goździki. Ma gęstą konsystencję dzięki dodaniu do niej bakalii. Jeżeli zdecydujesz się na jej przygotowanie jej smak możesz wzbogacić dodatkiem ciemnego piwa. Może w Waszych domach serwuje się jakieś regionalne potrawy? Podzielcie się Waszymi regionalnymi potrawami w komentarzach.", "url": "https://videokuchnia.pl/newsy/regionalne-potrawy-wigilijne/", "category": "opolskie", "sub_category": "Wyroby piekarnicze i cukiernicze", "phrase": "Śliszki – potrawa wigilijna"}