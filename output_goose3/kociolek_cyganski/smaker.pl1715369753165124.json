{"meta_description": "Gotujesz cały gar i masz obiad na 2 dni. Szybki obiad dla zapracowanych / Cygański kociołek", "title": "Cygański kociołek.", "content": "Kapustę szatkuję i odstawiam. Cebulę kroję na mniejsze kawałki a kiełbasę w kostkę lub półtalarki. Na wyższej patelni lub w garnku podsmażam cebulę z kiełbasą. Można dodać również czosnek. Do kiełbasy dodaję papryki oraz cukinię drobniej pokrojoną. Wszystko razem mieszam i podsmażam jeszcze kilka minut. Dodaję poszatkowaną kapustę i jeszcze chwilę podsmażam. Kapusta zaraz zmniejszy swoją objętość. Gdy wszystkie składniki się podsmażą dodaję bulion oraz pokrojone na mniejsze kawałki ziemniaki. Bulionu nie może być za dużo. Niech pokryje on wszystkie składniki. Tak przygotowane danie dusimy do miękkości składników. Szczególnie sprawdzamy miękkość ziemniaków. W połowie duszenia dodajemy do chłopskiego garnka przecier pomidorowy. Możemy dodać również kilka łyżek ketchupu. Dodaję również przyprawy. U mnie to sól, pieprz, papryka słodka, czosnek granulowany. Na koniec dodajemy do dania świeży koper czy pietruszkę. Danie jest gotowe.", "url": "https://smaker.pl/przepisy-dania-glowne/przepis-cyganski-kociolek,1953514,mojedomowejedzenie.html", "category": "podlaskie", "sub_category": "Gotowe dania i potrawy", "phrase": "Kociołek cygański"}