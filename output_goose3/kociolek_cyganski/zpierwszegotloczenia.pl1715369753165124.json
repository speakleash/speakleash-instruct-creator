{"meta_description": "Przepis na Cygański kociołek. \nPyszne, bardzo pożywne danie jednogarnkowe z ziemniakami, boczkiem, kiełbasą i pieczarkami. Mniam &amp;lt;3 Zapraszam do…", "title": "Cygański kociołek", "content": "Pyszne, bardzo pożywne danie jednogarnkowe z ziemniakami, boczkiem, kiełbasą i pieczarkami. Mniam <3 Zapraszam do przygotowań!Składniki: 1 kg ziemniaków, obranych pokrojonych w plastry1 cebula, pokrojona w krążki100 g pieczarek, obranych, pokrojonych w plastry300 g wędzonego boczku, pokrojonego w plastry1 kiełbasa podwawelska (ok. 200g)kilka dużych liści białej kapusty6 łyżeczek ostrej przyprawy do grilla3 łyżeczki słodkiej paprykisól, świeżo mielony pieprzDodatkowo: kefir do podaniaCZAS PRZYGOTOWANIA: 120 MINPOZIOM TRUDNOŚCI: ŚREDNIPrzygotowanie: Przygotowujemy duże naczynie z pokrywą, które można stawiać na kuchence, jak również włożyć do piekarnika (np. gęsiarka lub garnki do tego przeznaczone). Na dnie układamy kilka liści kapusty. Układamy połowę ziemniaków doprawiamy solą, pieprzem, 2 łyżeczkami ostrej przyprawy do grilla i 1 łyżeczką słodkiej papryki. Układamy połowę pieczarek, cebuli, boczku i kiełbasy. Całość przykrywamy kilkoma liśćmi kapusty i ponownie układamy warstwy - ziemniaki, sól, pieprz, 2 łyżeczki przyprawy do grilla, 1 łyżeczka słodkiej papryki, pieczarki, cebula, boczek kiełbasa. Przykrywamy liśćmi kapusty, ostatni raz doprawiamy solą, pieprzem, 2 łyżeczkami przyprawy do grilla, 1 łyżeczką słodkiej papryki, całość zakrywamy liśćmi kapusty, folią aluminiową i pokrywą.2. Naczynie stawiamy na kuchence i gotujemy na małym ogniu przez 40 minut. Po tym czasie zdejmujemy pokrywę (folię zostawiamy), wkładamy do piekarnika nagrzanego do 180 stopni Celsjusza i pieczemy 1 godzinę. Przed podaniem dokładnie mieszamy. Podajemy z kefirem. Smacznego! :)* danie można przygotować w specjalnym żeliwnym kociołku do prażonek na ognisku.", "url": "https://zpierwszegotloczenia.pl/przepis/cyganski-kociolek", "category": "podlaskie", "sub_category": "Gotowe dania i potrawy", "phrase": "Kociołek cygański"}