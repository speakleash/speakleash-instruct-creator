{"meta_description": "", "title": "Żur i karkówka w kapuście wśród tradycyjnych smakołyków / Aktualne wiadomości z Polski, informacje rolnicze z kraju, wydarzenia / Agropolska", "content": "Województwo lubuskie na prowadzonej przez ministerstwo rolnictwa Liście Produktów Tradycyjnych ma już 64 wyroby. Dwa ostatnie zgłosiło Koło Gospodyń Wiejskich z Kamienia Małego. Liderem (219 smakołyków) jest Podkarpacie. Ministerialna Lista Produktów tradycyjnych wzbogaciła się o dwie pozycje z województwa lubuskiego. Do prestiżowego wykazu wpisano kaslę-karkówkę w kapuście kiszonej oraz żur z ziołami.    Żur z Kamienia Małego jest znany w całym regionie, a stoi za nim półwieczna tradycja przygotowywania. Zakwas zawsze powstawał w domowych warunkach z mąki z miejscowego żyta z dodatkiem skórki razowego chleba (odstawiano go w ciepłe miejsce pod przykryciem na minimum tydzień w celu ukiszenia). \"Następnie gotowano wywar z kości, do którego dodawano obrane ziemniaki i cebulę, a następnie partiami zakwas. Specyfiki smakowej dodawały wyhodowane w przydomowym ogródku zioła, m.in. majeranek, dodawane do żurku podczas gotowania\" - czytamy w opisie potrawy.Z kolei Kasla, czyli wędzona karkówka duszona w kapuście kiszonej, jest smakołykiem pochodzącym z Pomorza Zachodniego, który na ziemie lubuskie trafił wraz z przybyszami z dawnych Kresów Wschodnich\"Sposób jej przygotowania jest bardzo prosty. Najpierw najlepiej umyć mięso, osuszyć, po czym natrzeć przyprawami. Kiszoną kapustę podzielić na dwie porcje i lekko posiekać. Kolejno pierwszą porcję włożyć do garnka, na to karkówkę, przykrywając drugą częścią kapusty. Całość pruży się około godziny, po czym obsypuje się trochę mąką, aby zagęścić. Mięso kroi się w plastry, a na każdy plaster nakłada kapustę\" - brzmi opis Kasli.Warto dodać, ze obie potrawy zgłosiło Koło Gospodyń Wiejskich z Kamienia Małego. Tym samym woj. lubuskie na prowadzonej przez ministerstwo rolnictwa Liście Produktów Tradycyjnych ma już 64 wyroby.Liderem zestawienia (219 smakołyków) jest Podkarpacie. Z tego regionu w tym prestiżowym zestawieniu zarejestrowano niedawno masło i twaróg wiejski z Jasienicy Rosielnej.", "url": "https://www.agropolska.pl/aktualnosci/polska/zur-i-karkowka-w-kapuscie-wsrod-tradycyjnych-smakolykow,3599.html", "category": "lubuskie", "sub_category": "Gotowe dania i potrawy", "phrase": "Kasla - karkówka w kapuście kiszonej"}