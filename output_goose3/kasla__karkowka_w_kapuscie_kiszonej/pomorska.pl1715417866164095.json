{"meta_description": "Po 3 koła gospodyń z 10 województw rywalizowało w bydgoskim Myślęcinku. Swojskie jadło, tradycyjne przepisy w nowoczesnym wydaniu przyciągnęły tysiące degustatorów. Profesjonalną oceną zajęło się jury, które wyłoniło zwyciężczynie w konkursie kulinarnym organizowanym przez KOWR.", "title": "Rejbak, kaczka po radziejowsku czy golonka w kapuście i piwie. Bitwa regionów - Bitwa na smaki 2018 [wideo]", "content": "Bitwa regionów - Bitwa na Smaki towarzyszy od 5 lat Jarmarkowi Kujawsko-Pomorskiemu w bydgoskim Myślęcinku (ten miał 9 września 15. edycję). W kulinarnej rywalizacji wzięło udział pierwszy raz aż 10 województw, a jak zapowiadali na scenie Wojciech Kędzia, dyrektor oddziału Krajowego Ośrodka Wsparcia Rolnictwa i Paweł Kocon z centrali KOWR - w przyszłym roku będą już wszystkie regiony, a jak żartowali panowie - nawet 17 województw. Wydarzenie w Myślęcinku było finałem po wcześniejszych regionalnych eliminacjach. W Bydgoszczy pojawiły się po 3 koła z danego regionu ze zgłoszonym daniem. Potrawę oceniało profesjonalne jury składające się z kucharzy, krytyków kulinarnych czy blogerów. W wideo powyżej Wojciech Kędzia opowiada o idei i zasadach konkursu. Podczas Jarmarku Kujawsko-Pomroskiego przyznawane są Rarytasy. Złoty przyznano Serom Korycińskim za ser dojrzały z popiołem z węgla drzewnego. Zdobywcami srebrnych Rarytasów 2018 są Masarnia Władysławowo Zawistowski za polędwicę wędzoną oraz Spiżarnia Mennonicka za krówkę na śmietance. Brązowe Rarytasy otrzymali: Gminna Spółdzielnia SCh w Pruszczu Pomorskim za kiełbasę kociewską jak z weka, Specjały spod strzechy za ocet z kwiatu czarnego bzu, Arleta Bizoń za malinę z Parlina.", "url": "https://pomorska.pl/rejbak-kaczka-po-radziejowsku-czy-golonka-w-kapuscie-i-piwie-bitwa-regionow-bitwa-na-smaki-2018-wideo/ar/13480308", "category": "lubuskie", "sub_category": "Gotowe dania i potrawy", "phrase": "Kasla - karkówka w kapuście kiszonej"}