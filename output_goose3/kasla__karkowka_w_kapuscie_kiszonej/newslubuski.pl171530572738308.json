{"meta_description": "Nowe miejsce na gastronomicznej mapie województwa Lubuskiego. &#34;Gościniec u Deców&#34; będzie serwował dania z wykorzystaniem produktów regionalnyc...", "title": "Nowe miejsce na gastronomicznej mapie województwa Lubuskiego", "content": "Nowe miejsce na gastronomicznej mapie województwa Lubuskiego. \"Gościniec u Deców\" w Karszynie będzie serwował dania z wykorzystaniem produktów regionalnych. Na stole królować będzie dziczyzna. Lubuskie Centrum Produktu Regionalnego wspomaga i promuje regionalnych i lokalnych producentów, których w naszym województwie nie brakuje. - Przykładem smaku, który doceniony został przez polskich smakoszy są produkty, wytwarzane przez właścicieli \"Gościńca u Deców\" - podkreśla Wicemarszałek Stanisław Tomczyszyn. - Zostali oni wielokrotnie odznaczeni m.in. Perłą oraz medalem Targów, zdobytym na Targach Smaków Regionów w Poznaniu. Ich produkty znajdują się również na Ministerialnej Liście Produktów Tradycyjnych. Podczas konferencji Państwo Magdalena i Mirosław Dec oraz Pani Małgorzata Pawlus – właściciele \"Gościńca u Deców\" podkreślili, że tworząc kartę dań zależało im na sezonowości i świeżości tworząc nieustannie nowe warianty swoich dań. - Cenimy produkty najwyższej jakości. Działamy lokalnie – współpracujemy z lokalnymi producentami. Osobiście dobieramy dostawców, znamy ich produkty – w myśl zasady, że dobrzy ludzie robią dobre rzeczy. Łączy nas pasja. Stawiamy na swoje pomysły. Stawiamy na jakość. Marszałek Województwa Lubuskiego Stanisław Tomczyszyn zaznaczył, że smak lubuskich produktów regionalnych doceniany jest w wielu organizowanych konkursach, o czym świadczy duża liczba nagród i odznaczeń przyznawanych lubuskim producentom. Lubuskie Centrum Produktu Regionalnego swoimi działaniami stara się propagować wybór produktów regionalnych. Dziczyzna często niedoceniana jest przez odbiorców. Jej wartości odżywcze oraz walory podkreślał podczas konferencji Pan Jacek Banaszek, Łowczy Okręgowy Polskiego Związku Łowiectwa Okręg w Zielonej Górze.", "url": "https://newslubuski.pl/spoleczne/13221-nowe-miejsce-na-gastronomicznej-mapie-wojewodztwa-lubuskiego.html", "category": "lubuskie", "sub_category": "Gotowe dania i potrawy", "phrase": "Kasla - karkówka w kapuście kiszonej"}