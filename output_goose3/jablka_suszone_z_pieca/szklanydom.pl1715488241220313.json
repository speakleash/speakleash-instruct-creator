{"meta_description": "Suszone jabłka to fantastyczna alternatywa dla słodyczy. Warto jest trochę się pobawić i suszyć jabłka samodzielnie.", "title": "Jak prawidłowo suszyć jabłka?", "content": "Nie ma to jak mała przekąska pomiędzy posiłkami, nieprawdaż? Miło jest też coś przegryźć podczas oglądania ulubionego serialu czy w trakcie interesującej lektury. Co najczęściej podjadasz? Chipsy, czekoladę, ciastka? Są przepyszne, to prawda, ale niezbyt zdrowe. Może więc warto zastanowić się nad zmianą przyzwyczajeń, a więc wyborem innego przysmaku, dużo korzystniejszego dla zdrowia? Proponujemy suszone jabłka! Jeśli czujesz, że ponura jesień wysysa z Ciebie większość energii, taka przekąska zapewni Ci prawdziwe bogactwo składników odżywczych. Jak odpowiednio suszyć jabłka? Sprawdź. Suszone jabłka to fantastyczna alternatywa dla chipsów czy słodyczy. Jednak te na półkach sklepowych trochę kosztują. Co więcej, nierzadko zawierają cukier i sztuczne konserwanty. Dlatego warto suszyć jabłka samodzielnie i mieć gwarancję nie tylko znakomitego smaku, ale też dużej dawki zdrowia. Suszenie jabłek jest naprawdę bardzo proste! A potem wystarczy wziąć pełen talerz (TUTAJ) i wsuwać! 1) Do suszenia wybierz soczyste, dojrzałe, świeże i ładne jabłka, najlepiej jakąś jesienną odmianę – dobrze się sprawdzi na przykład antonówka. Upewnij się też starannie, czy nie mają skaz i zaczątków gnicia. 2) Umyj każdy owoc pod bieżącą wodą, a potem dokładnie osusz. Najlepiej zachowaj skórkę, bo zawiera wiele cennych witamin. Ale pamiętaj, że po ususzeniu staje się dosyć twarda, więc jeśli nie chcesz mieć problemów z gryzieniem, to jednak obierz jabłka. 3) Przekrój każdy owoc na pół, by pozbyć się gniazd nasiennych. Następnie pokrój jabłka na równe plastry o grubości od dwóch do trzech milimetrów. Gdy skończysz, pora na suszenie! 4) Możesz trochę poeksperymentować ze smakami. Czyli część plastrów ususzyć bez dodatków, a w inne wetrzeć jakąś przyprawę. Świetnie się tu sprawdzą przyprawy korzenne, czyli cynamon, kardamon czy imbir. Pomysłów na skuteczne suszenie jabłek jest wiele, więc na pewno bez problemu wybierzesz jeden z nich. Piekarnik. Rozłóż plasterki na brytfannie wyłożonej papierem do pieczenia. Zadbaj, by się ze sobą nie stykały, gdyż mogą się potem skleić. Trzymaj jabłka w temperaturze sześćdziesięciu stopni Celsjusza przez minimum trzy godziny. Koniecznie ustaw termoobieg. Możesz od czasu do czasu otwierać piekarnik, by pozbyć się pary wodnej. Sznurek nad piecem. Piece kaflowe opalane drewnem to w wielu domach już przeżytek. Ale może akurat masz na przykład dostęp do kuchni Twojej babci. Wtedy plastry jabłek suszy się jak grzyby – nawleka na nitkę, po czym rozwiesza nad gorącym piecem. Suszarka do owoców. Ten sposób jest najłatwiejszy i najmniej czasochłonny, ale też najdroższy – musisz nabyć w sklepie suszarkę do owoców. Umieść plastry w przygotowanych do tego sitkach, po czym włącz urządzenie na kilka godzin, by poddało owoce działaniu ciepłego powietrza. Jabłka będą wysuszone niemal idealnie. Kaloryfer. Takie suszenie trochę trwa, ale sprawdzi się, jeśli nie masz pod ręką innej opcji. Ułóż jabłka na folii aluminiowej i połóż na górze grzejnika. Uważaj jedynie, by plastry nie zdążyły pokryć się kurzem. Najlepiej przykryj je czystą ściereczką lub ręcznikiem papierowym. Słońce. To zdecydowanie najbardziej czasochłonna metoda. Wymaga wielokrotnego wynoszenia blach z plastrami na zewnątrz. Jednak suszone tak owoce są i najzdrowsze, i najsmaczniejsze. Niestety jesienią nie złapiesz już zbyt dużo słońca, zatem pozostaw to sobie na cieplejszą porę roku. Im bardziej suche jabłka, tym dłużej przetrwają w niezmiennym stanie. Tak więc możesz jednorazowo naprodukować zapas przekąsek na calutką jesień i zimę. I to przy naprawdę niskich kosztach! Tylko gdzie trzymać na co dzień takie pyszności? Polecamy wszelkiej maści szklane pojemniki (TUTAJ), które świetnie przechowają suszone jabłka. Smacznego!", "url": "https://szklanydom.pl/jak-prawidlowo-suszyc-jablka/", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka suszone z pieca"}