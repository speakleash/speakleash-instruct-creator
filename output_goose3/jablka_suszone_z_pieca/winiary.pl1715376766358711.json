{"meta_description": "Chipsy jabłkowe to prosty sposób na słodką i zdrową przekąskę. Sprawdź przepis na upieczone kawałki jabłka, posypane cukrem waniliowym lub cynamonem.", "title": "Chipsy jabłkowe", "content": "Do przygotowania przepysznej przekąski, jaką są szybkie chipsy jabłkowe, wystarczą kwaśne jabłka, piekarnik i odrobina cierpliwości, ponieważ plasterki jabłka muszą być suszone w cieple przez 3-4 godziny. Można je wtedy jeść do woli – najlepiej smakują posypane cukrem waniliowym WINIARY lub cukrem brązowym, wymieszane z cynamonem lub polane miodem i posypane przyprawą do szarlotki.  Suszenie owoców to proces żmudny, lecz możemy wykonać go na kilka sposobów. Najstarszą metodą jest suszenie na słońcu, jednak jest ona bardzo czasochłonna. Czas ten można skrócić, kładąc owoce w ciepłym miejscu, na przykład koło kaloryfera, kuchenki lub pieca. Dobry sposobem jest suszenie w piekarniku rozgrzanym do 50-70 stopni Celsjusza. Owoce należy rozłożyć na ruszcie, aby ciepłe powietrze docierało do plastrów też od spodu. Można też użyć dostępnej w sklepach suszarki do owoców, która stanowczo skraca ten proces i sprawia, że jedzenie zawsze będzie perfekcyjnie wysuszone i smaczne. Gospodynie domowe najchętniej suszą śliwki, morele, gruszki, żurawinę i oczywiście jabłka. Jako jedna z najpopularniejszych i najbardziej pospolitych owoców, jabłka grają dużą rolę w dietach Polaków. Zawierają one witaminę C, która zapobiega szkodliwemu działaniu wolnych rodników. Są też źródłem potasu, który jest ważny dla osób uważających na poziom ciśnienia tętniczego we krwi. Dodatkowo zawierają witaminy z grupy B, witaminę E, magnez i fosfor. Jabłka są niskokaloryczne, a dzięki zawartości błonnika są bardzo pożywne. Jest to przydatna wskazówka dla osób starających się zrzucić zbędne kilogramy. Jeśli jabłka pokroimy w plasterki i wysuszymy, to otrzymamy dietetyczną, szybką przekąskę.  Sekret, jak zrobić chipsy jabłkowe w piekarniku, jest na wyciągnięcie ręki. Umyte jabłka musimy obrać, pokroić na cząstki i wydrążyć z nich gniazda nasienne. Następnie kroimy je w cienkie plasterki. Na dużej blasze wyłożonej papierem do pieczenia wykładamy plasterki i wkładamy je do piekarnika. Suszymy je przez kilka godzin w temperaturze 50 stopni Celsjusza. Kiedy chipsy jabłkowe są gotowe, możemy je przyprawić. Wspaniale sprawdzi się w tej roli cukier wanilinowy WINIARY lub cynamon.  Jeśli szukamy przekąski lub dodatku do musli czy deseru, to chipsy jabłkowe z piekarnika sprawdzą się idealnie. Są o wiele zdrowsze i tańsze niż te zapakowane w paczuszkę i kupione w sklepie. To również zdrowa alternatywa dla tradycyjnych, słonych chipsów, którą bez obaw możemy zaserwować dzieciom. Od dziś wiesz już, jak zrobić chrupiące chipsy jabłkowe, dlatego nie zwlekaj dłużej i rozgrzewaj piekarnik.", "url": "https://www.winiary.pl/przepisy/chipsy-jablkowe/", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka suszone z pieca"}