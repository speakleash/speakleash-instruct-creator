{"meta_description": "W dniu 12 lipca 2021 roku na Listę Produktów Tradycyjnych zostały wpisane w kategorii: Warzywa i owoce: „jabłka suszone z pieca”.", "title": "Jabłka suszone z pieca - - Portal Gov.pl", "content": "Środek ususzonych plasterków jabłek złocisto-kremowy, na obwodzie skórka kolor beżowego, czerwonawego lub brunatnego (w zależności od odmiany jabłek) Na początku kruche, jak tylko „złapią” trochę wilgoci stają się lekko elastyczne Suszenie jabłek jest jednym z tradycyjnych sposobów utrwalenia na długie zimowe miesiące, zapachu i smaku tych owoców oraz przydatnym sposobem na ich ochronę przed zepsuciem. W takiej postaci można je przechowywać w suchym i przewiewnym pomieszczeniu nawet do 8 miesięcy. Suszone jabłka są doskonałym dodatkiem do zimowej herbaty, a niektórym zastępują nawet ciasto i inne słodycze. Jabłka można suszyć różnymi sposobami, np. na nitkach czy prętach leszczynowych – na słońcu, przy ognisku, na piecu czy też w miejscu ocienionym, ale przewiewnym, a także w piekarniku. Suszenie jabłek na piecu na tzw. sicie, czyli drucianych siatkach naciągniętych na ramy drewniane jest jednym z najszybszych i najtańszych sposobów ich suszenia. Dawniej, zaradne śląskie gospodynie, gotowały najpierw obiad, a później wykorzystywały gorące blaty kuchni do suszenia owoców, w tym jabłek. Do suszenia przeznacza się owoce dojrzałe, ale twarde. Najlepiej nadają się do tego jabłka ze starych odmian, o zwartym miąższu, kruche, ale nie za bardzo soczyste. Do suszenia jabłek w piecu, na ramach z drutu zalecane jest krojenie ich w krążki a nie w ósemki, gdyż znacznie szybciej i lepiej schną. Suszone jabłka zabierają bardzo mało miejsca, a odpowiednio przyrządzone nie ustępują w smaku świeżym owocom. Przez suszenie nie tracą nic ze swojej wartości, jedynie pozbawia się ich nadmiaru wody.", "url": "https://www.gov.pl/web/rolnictwo/jablka-suszone-z-pieca", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka suszone z pieca"}