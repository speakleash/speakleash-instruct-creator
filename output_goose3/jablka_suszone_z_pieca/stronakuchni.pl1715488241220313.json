{"meta_description": "Przepis na suszone jabłka. Sprawdzą się jako słodka przekąska lub do kompotu z suszu.", "title": "Weź jabłka i cienko je poszatkuj. Zdradzamy przepis na proste chipsy jabłkowe", "content": "Chipsy jabłkowe to słodka przekąska dla poszukiwaczy zdrowszych przysmaków do podjadania. Suszone jabłka będą mieć błonnik, ale też skoncentrowaną zawartość cukru. Warto pamiętać, że dobrze jest je traktować jako deser lub dodatek np.: do kompotu. Podpowiadamy przepis na suszone jabłka przydatne na zimę. Dawniej nasze babcie suszyły jabłka na kuchni opalanej drewnem albo na słońcu. W podobny sposób można było suszyć grzyby, gruszki i śliwki. Współcześnie suszone jabłka można zrobić w piekarniku lub przy pomocy suszarki do warzyw. Każda z opcji pomoże uzyskać wszechstronny produkt do jedzenia w formie słodkiej przekąski. Suszone jabłka można przygotować w piekarniku, suszarce do warzyw i owoców lub ususzyć na słońcu. Można zastanawiać się jak suszyć jabłka w suszarce. Na szczęście wykonanie jest równie proste jak w piekarniku. Przygotowane plastry jabłek należy ułożyć równomiernie i w odstępach na sitkach suszarki, a następnie włączyć urządzenie na 50 minut z temperaturą ustawioną na 60° Celsjusza. Po tym czasie jabłka powinny być wysuszone. Warto obserwować proces suszenia jabłek, gdyż suszarki do warzyw i owoców od różnych producentów mogą mieć różny zakres dostępnych temperatur. Czytaj także: Domowy mus jabłkowy idealny do szarlotki. Poznaj przepis na aromatyczny przecier z cynamonem Rodzaj przypraw można dostosować do swojego smaku lub całkowicie je pominąć. Zachęcamy do korzystania z korzennych aromatów np.: cynamonu, gałki muszkatołowej, mielonych goździków, kardamonu lub ziela angielskiego. Jeżeli przygotowujecie suszone jabłka do kompotu wigilijnego, to możecie pominąć etap doprawiania. Suszone jabłka warto przechowywać w czystym słoiku ze szczelną zakrętką. Suszone jabłka można stosować na wiele sposób. Najczęściej wykorzystuje się je jako składnik suszu do wigilijnego kompotu. Można także zmielić je w blenderze na proszek i używać jako słodzik do szarlotki. W ten sposób wypieki zyskają naturalny słodzik. Suszone jabłka będą także świetnym dodatkiem do zimowej herbaty lub do ziołowych naparów z rozmarynem.", "url": "https://stronakuchni.pl/wez-jablka-i-cienko-je-poszatkuj-zdradzamy-przepis-na-chipsy-jablkowe-przydatne-na-przekaske-zobacz-jak-zrobic-suszone-jablka-w/ar/c17-17910003", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka suszone z pieca"}