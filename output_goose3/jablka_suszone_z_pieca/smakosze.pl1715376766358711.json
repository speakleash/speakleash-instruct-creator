{"meta_description": "Czy wiecie, jak suszyć jabłka w piekarniku? Do przyrządzenia smakowitych chipsów wcale nie będzie potrzebne specjalne urządzenie. Wystarczy oczyścić owoce i włożyć je do piekarnika z włączonym termoobiegiem. Banalna metoda daje znakomite efekty — koniecznie spróbujcie. Jabłka suszone są świetną przekąską, która z powodzeniem zastąpi pełne tłuszczu i dodatków do żywności chipsy ziemniaczane. Przyjemnie słodki rarytas można zrobić w domowym piekarniku. Warto od razu przygotować większą ilość, bo proces ten wymaga nieco cierpliwości.", "title": "Najlepszy i najprostszy patent na suszenie jabłek. Nie ma opcji, że się nie uda", "content": "Jak suszyć jabłka w piekarniku? Sposób nie ma sobie równych Czy wiecie, jak suszyć jabłka w piekarniku? Do przyrządzenia smakowitych chipsów wcale nie będzie potrzebne specjalne urządzenie. Wystarczy oczyścić owoce i włożyć je do piekarnika z włączonym termoobiegiem. Banalna metoda daje znakomite efekty — koniecznie spróbujcie. Jabłka suszone są świetną przekąską, która z powodzeniem zastąpi pełne tłuszczu i dodatków do żywności chipsy ziemniaczane. Przyjemnie słodki rarytas można zrobić w domowym piekarniku. Warto od razu przygotować większą ilość, bo proces ten wymaga nieco cierpliwości. Najważniejszym krokiem w przygotowaniu rarytasu jest zakup odpowiednich — czyli przede wszystkim świeżych — owoców. Nie mogą one być obite, a ich skórka powinna być jędrna. Takie sztuki obieramy, po czym usuwamy z nich gniazda nasienne. Oczyszczone jabłka trzeba jeszcze pokroić na cieniutkie plasterki i ułożyć na wyłożonej papierem do pieczenia blasze. Można do tego celu wykorzystać specjalną obieraczkę do chipsów, lecz zwykły ostry nóż też się sprawdzi. Suszenie prowadzimy przez minimum trzy godziny w temperaturze 50-70 stopni Celsjusza przy włączonym termoobiegu. Jeśli chcemy, by owoce były bardziej chrupiące, możemy wydłużyć czas ich przygotowywania. Warto też zadbać o dodatki smakowe i posypać jabłka mielonym cynamonem, sproszkowanym kardamonem lub mielonym czerwonym pieprzem. Jak jeszcze można przygotować suszone jabłka? Idealny do kompotu z suszonych owoców przysmak zrobicie też, układając owoc na folii aluminiowej i umieszczając go w bezpośrednim sąsiedztwie grzejnika. W ciepłym okresie można też suszyć owoce podobnie jak pomidory — na słońcu i zabezpieczone gazą. Metody te będą jednak bardziej czasochłonne. Na naszej stornie znajdziecie kilka innych pomysłów na wykorzystanie jabłek w kuchni. Szczególnie polecamy przyrządzenie z nich szarlotki. Możecie te wzbogacić nimi danie z wątróbki drobiowej. • None W jaki sposób najlepiej odgrzać kotlety schabowe? 1 metoda bije inne na głowę • None Dorzuć do wywaru kilka sztuk. Rosół staropolski oczaruje wszystkich pełnią smaku", "url": "https://smakosze.pl/jak-suszyc-jablka-w-piekarniku-md-051122", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka suszone z pieca"}