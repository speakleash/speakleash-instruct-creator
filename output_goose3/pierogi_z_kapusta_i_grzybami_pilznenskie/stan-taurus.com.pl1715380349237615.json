{"meta_description": "", "title": "Wyroby Tradycyjne, Wyroby Garmażeryjne - Taurus Przedsiębiorstwo Przemysłu Mięsnego Pilzno", "content": "Dnia 20 lutego 2015 roku firma Taurus z Pilzna uzyskała prawo posługiwania się znakiem „Jakość Tradycja” dla dwóch produktów: pierożków pieczonych z mięsem i pierożków pieczonych z kapustą i grzybami. Pierożki pieczone, produkty z ciasta drożdżowego nadzianego mięsem bądź kapustą i pieczone w piecu znane był od dawna w wiejskich domach w okolicach Pilzna. Potrawy z mąki jako tańsze były podstawą kuchni ludzi niezamożnych dawnej Galicji tj. dzisiejszej Małopolski i Podkarpacia. Ukształtowanie terenu, liczne wojny i zabory powodowały, że ziemie te zamieszkiwała głównie ludność uboga, której kuchnia siłą rzeczy była skromna i tania. Gospodynie doszły do mistrzostwa w przygotowywaniu prostych ale smacznych potraw. Na terenach położonych na wschód od Wisły od dawien dawna pieczone pierogi były charakterystycznym daniem świątecznym. Nadziewano je m.in. ziemniakami, kapustą, grzybami, mięsem czy też kaszą gryczaną. Firma Taurus po raz kolejny sięgnęła do regionalnych tradycji kulinarnych. Przepisy na wyróżnione pierożki pochodzą od gospodyń wiejskich z okolic Pilzna. Podstawą produkcji jest ciasto drożdżowe produkowane w tradycyjny sposób z tych samych co przed laty składników. Nadzienie przygotowywane jest również z naturalnych składników: mięsa, cebuli, kapusty, grzybów i naturalnych przypraw. Nie są dodawane żadne zamienniki  i substancje wspomagające proces produkcji. Dzisiaj powszechnie znane są typowe pierogi parzone z ciasta pierogowego. Pierożki pieczone to przypomnienie zanikających już potraw, kontynuacja rodzimych tradycji  i wzbogacenie oferty rynkowej. Warto przypomnieć, że na całym Podkarpaciu znak „Jakość Tradycja” posiada 14 produktów z 5 firm. Znak ten jest wyrazem uznania Ministra Rolnictwa i Rozwoju Wsi dla producentów i produktów żywnościowych wysokiej jakości wywodzących się z regionalnych tradycji. Certyfikat \"Jakos i Tradycja\" dla pierożków pieczonych z mięsem i pierogów pieczonych z kapustą i grzybami Certyfikat \"Jakos i Tradycja\" dla pierożków pieczonych z mięsem i pierogów pieczonych z kapustą i grzybami", "url": "http://www.stan-taurus.com.pl/aktualnosci,114,pierozki-pieczone-z-miesem-oraz-pierozki-pieczone-z-kapusta-i-grzybami--posiadaja-znak-jakosc--tradycja.html", "category": "podkarpackie", "sub_category": "Gotowe dania i potrawy", "phrase": "Pierogi z kapustą i grzybami pilzneńskie"}