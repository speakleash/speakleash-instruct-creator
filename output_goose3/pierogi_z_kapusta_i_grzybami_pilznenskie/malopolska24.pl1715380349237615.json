{"meta_description": "16 września 2012 roku w Strzegocicach odbędzie się Pilzneński Festiwal Pierogów. Impreza będzie miała charakter ludowej zabawy z promocją regionalnych produktów Podkarpacia.", "title": "Festiwal Pierogów w Pilznie | 24", "content": "16 września 2012 roku w Strzegocicach odbędzie się Pilzneński Festiwal Pierogów. Impreza będzie miała charakter ludowej zabawy z promocją regionalnych produktów Podkarpacia. „W trakcie Pilzneńskiego Festiwalu Pierogów chcemy poczęstować gości pierogami. Do rozdania mamy ich 10 000 sztuk” – zachęca Stanisław Jarosz, właściciel firmy „Taurus”, współorganizatora Festiwalu. Podczas imprezy odbędą się liczne konkursy, m.in. na oryginalną recepturę pierogów adresowany do Kół Gospodyń Wiejskich i stowarzyszeń, konkurs klejenia pierogów na czas i oczywiście konkurs jedzenia pierogów na czas. Na wszystkich uczestników konkursów czekają nagrody. Organizatorzy przewidzieli atrakcje dla najmłodszych. Odbędzie się również przegląd weselnych zespołów muzycznych. Imprezie towarzyszyć będzie wystawa limuzyn, pokazy florystyczne, degustacja ciast weselnych i pokaz fryzur ślubnych.    Organizatorami wydarzenia jest Urząd Miasta i Gminy Pilzno wraz z Przedsiębiorstwem Przemysłu Mięsnego „Taurus” – producenta pierogów, z których cztery rodzaje zostały wpisane na Listę Produktów Tradycyjnych Ministerstwa Rolnictwa i Rozwoju Wsi.", "url": "http://www.malopolska24.pl/index.php/2012/08/festiwal-pierogow-po-pilznensku/", "category": "podkarpackie", "sub_category": "Gotowe dania i potrawy", "phrase": "Pierogi z kapustą i grzybami pilzneńskie"}