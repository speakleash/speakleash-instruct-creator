{"meta_description": "", "title": "Święto czosnku w Wełczu (foto)", "content": "Piknik odbył się na placu przy świetlicy wiejskiej w Wełczu. Panie z Koła Gospodyń Wiejskich w Wełczu witając gości zaprosiły do degustacji potraw z kuchni pachnącej czosnkiem. Przypomniały też o charakterze swojej miejscowości, która słynie z uprawy czosnku, a staraniem tutejszego KGW czosnek wójczański, uprawiany w Wełczu, Oleszkach i Biniątkach został wpisany na listę produktów tradycyjnych MRiRW oraz promuje nasz region na Szlaku Kulinarnym Ponidzia i Powiśla.Po mszy św. polowej i części oficjalnej przyszedł czas na występy artystyczne, pokazy strażackie i konkursy dla publiczności. Na scenie zaprezentował się zespół śpiewaczy \"Tuczępianie\".Koło Gospodyń Wiejskich częstowało uczestników pikniku słynną zupą czosnkową, która miała dodać sił przed zabawą taneczną przy zespole \"Master\"./BSCK/", "url": "https://pinczow24.pl/swieto-czosnku-w-welczu-,,3,1,1,3,19734,nkultura.html", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Czosnek wójczański"}