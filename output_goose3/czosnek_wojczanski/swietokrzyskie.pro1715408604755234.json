{"meta_description": "", "title": "\"Święto czosnku\"", "content": "Buskie Samorządowe Centrum Kultury, Koło Gospodyń Wiejskich oraz Rada Sołecka w Wełczu zapraszają na Piknik Rodzinny “Święto czosnku”. Impreza odbędzie się w niedzielę, 19 lipca na placu przy świetlicy wiejskiej w Wełczu słynącego z uprawy czosnku. Czosnek Wójczański został wpisany na listę produktów tradycyjnych MRiRW. W programie Pikniku: godz. 14:30 – Plenerowa Msza Święta, występy artystyczne, pokazy strażackie i zabawa taneczna. Wełecz to “czosnkowa stolica” w gminie Busko. Uprawia się tu ponad 20 hektarów czosnku. Obszar ten ze względu na niepowtarzalne walory glebowe i klimatyczne ma wyraźnie pozytywny wpływ na uprawy czosnku. Na terenie wsi Wełecz, Oleszki, Biniątki uprawie czosnku sprzyjają przede wszystkim gleby organiczne II i III klasy, głównie brunatne. Ponadto na terenie Wełcza w pobliżu upraw leżą stawy, z których w okresie suchej wiosny rolnicy czerpią wodę do podlewania czosnku. Dzięki takiemu położeniu, klimatowi oraz miejscowym warunkom glebowym czosnek jest rośliną wyjątkowo plenną w tym regionie.  Uprawa czosnku na tym terenie przechodzi z pokolenia na pokolenie. Corocznie mieszkańcy Wełcza obchodzą „Święto Czosnku”, a panie z Koła Gospodyń Wiejskich w Wełczu przyrządzają zupę czosnkową o niepowtarzalnym smaku i walorach zdrowotnych.", "url": "https://www.swietokrzyskie.pro/kalendarium/swieto-czosnku/", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Czosnek wójczański"}