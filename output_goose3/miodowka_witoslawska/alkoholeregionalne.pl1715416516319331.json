{"meta_description": "Wielkopolskie alkohole regionalne", "title": "Wielkopolskie alkohole regionalne | Alkohole Regionalne.pl", "content": "Alkohole związane z regionem Wielkopolski kojarzą się głównie z piwami i słusznie, gdyż funkcjonuje tam kilka ciekawych regionalnych (Fortuna, Czarnków) i restauracyjnych (Spiż) browarów. Z tego województwa wzięło się piwo czarne oraz jeden z oryginalnych, polskich gatunków piwa – piwo grodziskie. Ponadto w Wielkopolsce produkuje się znaną z dobrej jakości wódkę Dębowa oraz niszowe regionalne cydry, wina i nalewki. Browar Fortuna – producent piw Fortuna, Miłosław i Komes, a także Cydru Miłosławskiego. Browar Czarnków – własność Browaru Gontyniec, którego własnością jest także Browar Kamionka (Kamionka pod Chodzieżą), producent takich marek jak Noteckie i Gniewosz, ale także Konstancin, Warszawiak i Chodzieskie. Browar w Grodzisku Wielkopolskim – producent oryginalnego typu polskiego piwa – grodziskiego pod nazwą Piwo z Grodziska. VIN-KON – producent win owocowych pod marką Potęga Tradycji oraz cydru pod marką Cydr Alibi.", "url": "http://alkoholeregionalne.pl/wielkopolskie-alkohole", "category": "wielkopolskie", "sub_category": "Napoje (alkoholowe i bezalkoholowe)", "phrase": "Miodówka witosławska"}