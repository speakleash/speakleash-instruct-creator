{"meta_description": "", "title": "Zacierka kraszona – produkt tradycyjny | Województwo Kujawsko-Pomorskie", "content": "W październiku br. Minister Rolnictwa i Rozwoju Wsi wpisał na Listę Produktów Tradycyjnych kolejny produkt z Kujawsko-Pomorskiego, jakim jest zacierka kraszona. Ta tradycyjna potrawa znana na Kujawach była w różnych wersjach: z ziemniakami, okrasą ze słoniny i cebuli lub zacierka z mlekiem. Ich prosta receptura znana jest do dziś, a wszelkie kluski i kluseczki stosowane do zup lub jako samodzielne danie znajdziemy na wielu stołach podczas obiadu. Zacierki to małe, rwane palcami kluseczki w formie kruszonki, wykonane z twardego ciasta, przygotowanego z mąki pszennej, jajek i odrobiny soli. Zacierki można ugotować na mleku, lub na wodzie z ziemniakami i okrasić skwarkami. Obecnie na Liście Produktów Tradycyjnych z Kujaw i Pomorza znajdują się 93 produkty.", "url": "https://kujawsko-pomorskie.pl/rolnictwo/zacierka-kraszona-produkt-tradycyjny/", "category": "kujawsko-pomorskie", "sub_category": "Gotowe dania i potrawy", "phrase": "Zacierka kraszona"}