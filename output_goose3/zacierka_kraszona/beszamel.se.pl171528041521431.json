{"meta_description": "Zupa zacierkowa z ziemniakami to ukochana zupa naszego dzieciństwa. Prosta w przygotowaniu i bardzo smaczna zupa. Sekret tkwi oczywiście w zacierkach. Można kup...", "title": "Zupa zacierkowa wg przepisu babci Krysi", "content": "Przygotowanie zacierki: W misce zgniatamy mąkę z jajkiem i odrobiną ciepłej wody i solą. Wyrabiamy ciasto nieco gęstsze niż na pierogi i skubiemy z rozwałkowanego kawałka małe kluseczki w kształcie kuleczek. Przesypujemy je mąką, żeby się nie kleiły. Zacierka: przepis na klasyczny dodatek do zup i sosów Warzywna baza do zacierkowej: Włoszczyznę ścieramy na tarce o dużych oczkach, dusimy z tłuszczem przez około 5-7 min na maleńkim ogniu. Wlewamy 1,5 litra gorącej wody, wrzucamy przypieczoną na ogniu cebulę, czosnek, maggi. Gotujemy przez kilka minut. Do bulionu dodajemy pokrojone w grubą kostkę ziemniaki i zacierki. Gdy ziemniaki będą miękkie, wsypujemy posiekaną zieleninę. Jeśli chcemy, by zupa była bardziej pożywna i miała posmak wędzonki możemy boczek pokroić na małe kawałki i podsmażyć na patelni. Następnie sam boczek (bez wytopionego tłuszczu) przekładamy do zupy.", "url": "https://beszamel.se.pl/przepisy/zupy-na-cieplo/zupa-zacierkowa-wg-przepisu-babci-krysi-re-wk76-WU7b-ta4Y.html", "category": "kujawsko-pomorskie", "sub_category": "Gotowe dania i potrawy", "phrase": "Zacierka kraszona"}