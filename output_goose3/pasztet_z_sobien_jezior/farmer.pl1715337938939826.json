{"meta_description": "", "title": "Pańska skórka tryumfuje - Przedsiębiorczość", "content": "PRZEGLĄD PRASY: Żeby produkt mógł być wpisany na listę, musi spełniać kilka warunków. Po pierwsze: musi być wytwarzany metodą tradycyjną przez co najmniej 25 lat, a także musi być związany z jednym regionem. Pańska skórka spełnia te wymagania - pisze Karolina Woźniak.     Najtrudniej było ustalic recepturę, ponieważ smakołyk produkowany jest w Warszawie zaledwie przez kilka osób, które pilnie strzegą przepisu. Kłopot było też kupnem oryginalnych składników, np. gumy arabskiej czy sproszkowanego korzenia prawoślazu. Z kolei urzędnik, u którego dziennikarki chciały zarejestrowac produkt sugerował, że do przyjęcia dokumentów niezbędne jest przeprowadzenie wywiadu etnograficznego i wskazał konkretną osobę. Cena takiej usługi to ok. 500 zł. Gdy panie ujawniły sprawe na łamach gazety, urzędnik zakwestionował pisma. (...) Po zebraniu opinii dokumenty trafiły wreszcie w ubiegłym tygodniu do resortu rolnictwa, który uznał pańską skórkę za produkt tradycyjny. Ministerstwo przyznaje, że w ostatnim czasie wzrosła liczba zgłaszanych produktów. Zarejestrowanych jest już 428 z całej Polski. Wśród zarejestrowanych produktów z Mazowsza, oprócz pańskiej skórki, są: baba z chleba żytniego, polędwiczki wędzone podsuszane, pasztet oraz kiełbasa ojcowa z Sobień Jezior, kiełbasa nad-bużańska jałowcowa sucha, miód kurpiowski i piwo miodowe.     Na liście najwięcej jest mięs i wyrobów piekarniczych oraz owoców i produktów mlecznych. Zarejestro-wanez innych regionów są m.in. śląski piernik tradycyjny, zupa parzybroda, czernina, żurek, kwaśnica, bryndza, oscypek, chleb flisacki, rzeszowski kołacz weselny, golonka podkarpacka, obwarzanek krakowski, andruty kaliskie, malinóweczka, bliny po litewsku, jajecznica na węgorzu i śliwowica. - Najwięcej produktów zarejestrowano w woj. śląskim (64), podkarpackim (61) i pomorskim (60). Najmniej w zachodniopomorskim i warmińsko-mazurskim (po 4), lubuskim (6) oraz mazowieckim i łódzkim (po 8).", "url": "https://www.farmer.pl/biznes/przedsiebiorczosc/panska-skorka-tryumfuje,7665.html", "category": "mazowieckie", "sub_category": "Mięso świeże oraz produkty mięsne", "phrase": "Pasztet z Sobień Jezior"}