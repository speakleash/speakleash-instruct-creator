{"meta_description": "Dzieci miały doskonałą okazję poznać tajniki zawodu piekarza.", "title": "Z wizytą w piekarni w Komorowie (zdjęcia)", "content": "Uczniowie klasy IIIb Zespołu Szkół Publicznych w Komorowie wraz z wychowawczynią Wiolettą Kosińską i Danutą Ugniewską udali się w dniu 28.09.2016r. do komorowskiej piekarni.Wyjście do piekarni było poprzedzone lekcjami o tematyce \"Skąd się bierze chleb\", na których uczniowie mogli zapoznać się z procesem powstawania pieczywa, do czego służą różne produkty, co można z nich zrobić oraz jak ważne miejsce zajmuje w piramidzie żywienia chleb, szczególnie ciemny. Celem wizyty była również, chęć poznania zawodu piekarza oraz sposobu przygotowywania oraz wypieku chleba i bułek. Dzieci miały doskonałą okazję poznać tajniki tego zawodu.Podczas wizyty w piekarni uczniowie dowiedzieli się jak ważne w pracy piekarza jest bezpieczeństwo i higiena pracy, zwiedzali pomieszczenia, rozmawiali z piekarzem i zapoznali się z poszczególnymi fazami pieczenia chleba, poznali urządzenia potrzebne do procesu wyrobienia i wypiekania chleba, rozróżniali różne gatunki chleba i mąki, obserwowali czynności piekarza. Na zakończenie wizyty udali się na degustację chleba.Uczniowie byli bardzo zadowoleni z wizyty w piekarni, zaciekawiła ich użyteczna i ważna dla innych ludzi praca piekarza i cukiernika, wszystkim smakował przepyszny, świeży jeszcze ciepły chleb. Klasa serdecznie dziękuje kierownictwu i wszystkim pracownikom piekarni w Komorowie za mile i ciekawie spędzony czas.", "url": "https://www.ostrowmaz.com/aktualnosci/18420", "category": "wielkopolskie", "sub_category": "Wyroby piekarnicze i cukiernicze", "phrase": "Chleb z Komorowa"}