{"meta_description": "Dzisiaj (czwartek, 19 października) w Rozłogach Andrzeja Wesołowskiego w Kolbuszowej Górnej miało miejsce spotkanie promujące mięso wieprzowe. Goście mogli dowiedzieć się wiele ciekawostek na temat wieprzowiny i spróbować smakowitych dań. - Kolbuszowa - wiadomości, informacje, wydarzenia", "title": "\"Polska Wieprzowina Na Kulinarnych Szlakach\" w Kolbuszowej Górnej. Smakowite spotkanie w Rozłogach Andrzeja Wesołowskiego [ZDJĘCIA - WIDEO] - Kolbuszowa - wiadomości, informacje, wydarzenia", "content": "Dzisiaj (czwartek, 19 października) w Rozłogach Andrzeja Wesołowskiego w Kolbuszowej Górnej miało miejsce spotkanie promujące mięso wieprzowe. Goście mogli dowiedzieć się wiele ciekawostek na temat wieprzowiny i spróbować smakowitych dań. Na spotkaniu w Rozłogach Andrzeja Wesołowskiego, pasjonata historii i regionalisty z Kolbuszowej, padło hasło, że mięso wieprzowe jest smaczne i zdrowe. Wieprzowina była bowiem tematem przewodnim wieczornej biesiady, na której można było nie tylko dobrze zjeść, ale również sporo się dowiedzieć. Całe wydarzenie odbyło się w ramach projektu \"Polska Wieprzowina Na Kulinarnych Szlakach\". O mięsie opowiadał z zaciekawieniem Krzysztof Zieliński, koordynator Szlaku Kulinarnego Podkarpackie Smaki, który jeździ po Polsce i szerzy wiedzę na temat wieprzowiny. Całe wydarzenie odbyło się w ramach projektu \"Polska Wieprzowina Na Kulinarnych Szlakach\". O mięsie opowiadał z zaciekawieniem Krzysztof Zieliński, koordynator Szlaku Kulinarnego Podkarpackie Smaki, który jeździ po Polsce i szerzy wiedzę na temat wieprzowiny. - Ma być smacznie, wesoło, żeby o wszystkich troskach zapomnieć - przyznał z uśmiechem w rozmowie z nami Wesołowski. Niedługo później goście zasiedli do stołu, by spróbować pierwszych potraw. Stół był suto zastawiony, a każdy mógł skosztować wieprzowych specjałów z Podkarpacia. Były regionalne wędliny, takie jak salceson dukielski, kiełbasa z Dukli, klopsy galicyjskie, kiełbasa wiejska. Nie zabrakło dań gorących, jak: schab z owocami, polędwiczka z borowikami w cieście, golonka w piwie, żeberka w kapuście, kotlety z serem camembert, karkówka pod pierzynką, zrazy, kotlety mielone i wiele więcej. Wieprzowina to najpopularniejsze mięso w naszym kraju. Na temat zawartego w nim cholesterolu od lat krążą mity. Jak przekonują eksperci, jest on jednak podstawowym składnikiem struktury wszystkich komórek organizmu i jest niezbędny w procesie przemiany materii. - To wbrew negatywnym i niesprawdzonym opiniom zdrowe oraz wartościowe mięso. Wieprzowina jest mięsem zróżnicowanym pod względem wartości odżywczych. Najmniej kaloryczna jest szynka, która w 100 gramach ma 118 kilokalorii - mogliśmy dowiedzieć się podczas czwartkowego spotkania.", "url": "https://korsokolbuszowskie.pl/wiadomosci/polska-wieprzowina-na-kulinarnych-szlakach-w-kolbuszowej-gornej-smakowite-spotkanie-w-rozlogach-andrzeja-wesolowskiego-zdjecia-wideo/EYbTK5HZsPdIQhvJznV9", "category": "podkarpackie", "sub_category": "Mięso świeże oraz produkty mięsne", "phrase": "Salceson dukielski"}