{"meta_description": "Odkryj autentyczną bryndzę, tradycyjny ser góralski o wyrazistym smaku i unikalnej teksturze. Nasza bryndza jest starannie wytwarzana z najlepszych składników, aby zapewnić niezapomniane doznania smakowe.", "title": "Bryndza - Tradycyjny ser góralski o wyrazistym smaku - oryginalne sery góralskie", "content": "Na liście polskich produktów regionalnych wytwarzanych m.in. przez Bacówkę Zakopiańczyk znajduje się miękki podpuszczkowy ser bryndza żywiecka. Jest ona produkowana ze świeżego pełnotłustego mleka owczego pochodzącego od owiec wypasanych na podhalańskich pastwiskach w okresie od maja do października. Produkt ten odznacza się wyraźnie słonym smakiem oraz zwartą konsystencją. Można go spożywać na zimno, ale dobrze smakuje również jako element wielu dań serwowanych na ciepło. Czym jest i jak powstaje tradycyjna bryndza żywiecka? Zaliczana do tradycyjnych góralskich serów o intensywnym smaku bryndza żywiecka jest pierwszym polskim produktem, który otrzymał certyfikat regionalnej specjalności w Unii Europejskiej. Do jej produkcji wykorzystywane jest pełnotłuste mleko owcze pozyskiwane od zwierząt pasących się na zboczach podhalańskich pastwisk porośniętych bogatą oraz zróżnicowaną roślinnością. Co ciekawe, wyrób ten może być legalnie wytwarzany jedynie w powiatach tatrzańskim i nowotarskim oraz w kilku gminach żywieckich. Miękką podpuszczkową bryndzę pełnotłustą wyróżnia jednolita struktura oraz słony, delikatnie pikantny smak. Kształt sera nie jest ściśle określony i zależy w dużej mierze od opakowania. Historia produkcji tego górskiego przysmaku sięga kilku stuleci wstecz i łączą się z kulturą wypasania owiec na podhalańskich pastwiskach. Pierwsze wzmianki na temat jego wytwórstwa pochodzą z początku XVI wieku. Liczne źródła wskazują, że niegdyś wyrób ten stanowił nie tylko pożywienie. Pasterze traktowali go również jako środek płatniczy oraz jako element wynagrodzenia za pracę. Stanowiąca jeden z najsłynniejszych serów górskich pełnotłusta bryndza żywiecka jest produkowana z mleka owczego ze świeżego udoju od zwierząt pasących się na podhalańskich pastwiskach. W odróżnieniu od krowiego zawiera ono znacznie więcej białka, tłuszczu oraz nienasyconych kwasów tłuszczowych z grupy Omega-6, w tym kwasu linolowego. Ma także sporo wapnia, fosforu, potasu, magnezu oraz niektórych witamin. Oryginalna bryndza jest produktem wyjątkowym nie tylko ze względu na walory smakowe, ale także na sposób produkcji. Obszary, na których jest wytwarzany ten ser z mleka owczego, należą do najczystszych regionów w Polsce, nieskażonych cywilizacją. Wyroby, które produkujemy w Bacówce Zakopiańczyk, są zdrowe oraz w pełni naturalne. Do ich tworzenia wykorzystujemy wyłącznie regionalne surowce, by jak najlepiej oddać tradycję, historię i kulturę Podhala.", "url": "https://serygoralskie.pl/bryndza.htm", "category": "śląskie", "sub_category": "Sery i inne produkty mleczne", "phrase": "Bryndza żywiecka"}