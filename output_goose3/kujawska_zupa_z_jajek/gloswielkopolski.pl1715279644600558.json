{"meta_description": "Prezentujemy przepis na zupę z jajek. Jego autorem jest Klaudia Chudzicka.", "title": "Słodko-kwaśna zupa z jajek", "content": "Sposób przygotowania: Do wysokiego garnka wlewamy 2 litry wody, dodajemy liście laurowe, ziele angielskie i cebule (w całości). Na końcu wsypujemy jeszcze cukier i sól. Całość gotujemy 30 minut. Do gotującej się wody wrzucamy pojedynczo jajka, ale muszą być rozbite. Gdy białka jaj się ściągną, a żółtka będą lekko miękkie wyławiamy jajka na talerz (najlepiej cedzakiem), a zupę zaciągamy mąką i słodką śmietaną 12%. Tak zaciągniętą zupę doprawiamy według własnego uznania solą, cukrem lub octem. Zupa będzie smakować jeszcze lepiej, gdy podamy ją z ugotowanymi i poduszonymi ziemniakami (na osobnym talerzu).", "url": "https://gloswielkopolski.pl/slodkokwasna-zupa-z-jajek/ar/960348", "category": "kujawsko-pomorskie", "sub_category": "Gotowe dania i potrawy", "phrase": "Kujawska zupa z jajek"}