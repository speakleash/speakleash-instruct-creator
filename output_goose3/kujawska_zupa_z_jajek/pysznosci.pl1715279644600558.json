{"meta_description": "\"Fałszywy zając\" to kujawska potrawa o niemieckim rodowodzie, którą większość Polaków kojarzy bardziej pod nazwą piecze…", "title": "Mięsny specjał z Kujaw. Nazwa można wprowadzać w błąd", "content": "\"Fałszywy zając\" to kujawska potrawa o niemieckim rodowodzie, którą większość Polaków kojarzy bardziej pod nazwą pieczeni rzymskiej. Szkoci tymczasem w podobny sposób przygotowują danie śniadaniowe. Cóż za kulinarny multikulturalizm! Fałszywy zając niejedno ma imię, chociaż kujawska nazwa zdecydowanie podoba nam się najbardziej. Co potrawa z jajek i mięsa mielonego ma wspólnego z zającem? Geneza jest prawdopodobnie bardzo ciekawa, chociaż postaramy się zgłębić ją następnym razem. Dzisiaj nie możemy się przecież już doczekać przekazania ci przepisu. Kujawy to bogaty w żyzne gleby region z okolic dorzecza środkowej Wisły i górnej Noteci. Tworzenie się tamtejszej kuchni nie obyło się bez udziału różnych okolicznych wpływów — przede wszystkim tradycji kulinarnych Mazowsza, Wielkopolski, Kaszubów i dawnych Prus. To właśnie niemiecki \"falscher hase\", fałszywy zając, przyjął się znakomicie na Kujawach. Najlepsi grzybiarze nie czekają do jesieni. Jadalne grzyby są już w lasach i smakują lepiej niż opieńki Fałszywy zając to pieczeń przygotowana z mięsa mielonego okalającego ugotowane na twardo jajka. W innych regionach kraju takie danie nazywa się pieczenią rzymską. Ten oryginalny sposób łączenia mięsa mielonego i jajek nie jest również obcy Szkotom, o czym pisaliśmy całkiem niedawno. A jak przygotować tradycyjnego kujawskiego \"oszukanego zająca\"? Poniżej prezentujemy przykładowy przepis.", "url": "https://pysznosci.pl/miesny-specjal-z-kujaw-nazwa-mozna-wprowadzac-w-blad,6997344382442240a", "category": "kujawsko-pomorskie", "sub_category": "Gotowe dania i potrawy", "phrase": "Kujawska zupa z jajek"}