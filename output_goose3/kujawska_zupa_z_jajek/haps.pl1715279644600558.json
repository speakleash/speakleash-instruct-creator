{"meta_description": "", "title": "Dziwna zupa wielkopolskiej biedoty, czyli kwaśne jaja. Smakuje wyjątkowo, ale ważny jest sposób przygotowania jajek", "content": "Dziwna zupa wielkopolskiej biedoty, czyli kwaśne jaja. Smakuje wyjątkowo, ale ważny jest sposób przygotowania jajek Każdy region Polski słynie ze swoich wyjątkowych przepisów, a kuchnia wielkopolska jest w nie szczególnie bogata. Dziś mamy dla was przepis na dość dziwną zupę o intrygującej nazwie kwaśne jaja, którą przed laty raczyła się uboższa ludność z tamtych okolic. Jaki jest sekret jej smaku? Oczywiście prostota i jajka, które musisz umiejętnie przyrządzić. Więcej przepisów na regionalne dania znajdziesz na naszej stronie głównej Gazeta.pl Kwaśne jaja to nic innego jak jajka wbite do wywaru z warzyw z dużą ilością przypraw i octem. Dawniej tą zupą raczyła się nią wielkopolska biedota, dziś jest uznawana za rarytas. Jak zrobić kwaśne jaja? Oto przepis, który zdecydowanie warto odświeżyć. • Obraną, umytą włoszczyznę włóż do garnka i zalej wodą. Zagotuj i na wolnym ogniu gotuj, aż wszystkie warzywa będą zupełnie miękkie. Cebulę możesz wcześniej opalić nad palnikiem. • Kiedy warzywa będą już wręcz rozpadające się, wyjmij je z garnka za pomocą łyżki cedzakowej, dodaj sól, pieprz, majeranek, ziele i liście laurowe. Gotuj przez 10 minut. • Trzy łyżki mąki rozrób w kilku chochlach wywaru i zagęść zupę. Dodaj ocet i wbij ostrożnie jajka. Nie mieszaj zupy - jajka powinny się w niej ugotować a la w koszulce. Jeśli jednak żółtko wypłynie - nic się nie stanie. • Kiedy jajka się zetną, dodaj 2 łyżki zahartowanej śmietany. Gotuj jeszcze przez dwie minuty. Podawaj z pieczywem lub ziemniakami z okrasą.", "url": "https://haps.pl/Haps/7,167251,29363910,dziwna-zupa-wielkopolskiej-biedoty-czyli-kwasne-jaja-smakuje.html", "category": "kujawsko-pomorskie", "sub_category": "Gotowe dania i potrawy", "phrase": "Kujawska zupa z jajek"}