{"meta_description": "Zupa jajeczna to sycące i rozgrzewające danie, które rewelacyjnie wzmocni naszą odporność. Ponadto jest niesamowicie aromatyczne i smaczne. Szybko przygotujemy", "title": "Zupa jajeczna", "content": "Łączenie składników: bulion warzywny wlewamy do garnka z czosnkiem i cebulą. Gotujemy, aż do wrzenia. Następnie dodajemy jajka i wszystko dokładnie mieszamy. Całość podgrzewamy jeszcze przez kilka minut. Smażenie: w dużym garnku rozgrzewamy niewielką ilość oleju. Wrzucamy cebulę i smażymy ją, aż się zeszkli. Następnie dodajemy czosnek oraz imbir. Zmniejszamy ogień. Składniki smażymy jeszcze przez kilka minut. Na końcu wsypujemy kurkumę, sól i pieprz. Imbir: mały korzeń imbiru obieramy ze skórki i kroimy na drobne kawałki. Cebula: obieramy ją, a następnie siekamy na drobną kostkę. Przepis na zupę jajeczną możemy nieco zmodyfikować. Dzięki temu stworzymy swoją ulubioną wersję tej rewelacyjnej potrawy. Poniżej podajemy kilka pomysłów: • chińska zupa jajeczna (Dan Hua Tang) – to tradycyjna zupa na bulionie warzywnym, która również powstaje z dodatkiem jajek, czosnku, cebuli i imbiru. Niekiedy wzbogacana jest w takie składniki jak: pomidory, groszek, czy wodorosty nori, • zupa jajeczna z ziemniakami – zrobimy ją na bazie bulionu z dodatkiem ugotowanych jajek, ziemniaków, wędzonego boczku oraz kiełbasy. Potrawa w takiej wersji wspaniale sprawdzi się na Wielkanoc. Warto podać ją wtedy na uroczysty obiad, podczas rodzinnego spotkania, • zupa jajeczna ze szpinakiem – do podstawowego przepisu na zupę jajeczną dodajemy liście szpinaku. Składnik ten nie tylko nada potrawie rewelacyjnego smaku, ale również podniesie jej wartość odżywczą. Zupa jajeczna to niejedyna zupa, w której goszczą jajka. Oprócz tej wyjątkowej potrawy, wiosną warto skusić się również na: • żurek – tradycyjna polska zupa, którą najczęściej serwujemy podczas wielkanocnego obiadu. Powstaje ona na mięsnym wywarze i zakwasie chlebowym. Żurek spożywamy z dodatkiem ugotowanych jajek oraz białej kiełbasy, • zupę szczawiową – do jej wykonania potrzebujemy młodego szczawiu, włoszczyzny oraz żeberek wieprzowych. Dekorujemy ją ugotowanym, pokrojonym jajkiem, • zupę botwinkę – to świetny pomysł na wykorzystanie bulionu warzywnego. Jak sama nazwa wskazuje, powstaje ona na bazie botwinki. Serwujemy ją z ugotowanym jajkiem, posiekanym szczypiorkiem i łyżką śmietany. Jajka to popularny składnik wielu przystawek, past, czy sałatek. Większość z nich przygotujemy w kilka minut. Sprawdzą się nie tylko podczas świąt, czy imprez, ale również na co dzień. Poniżej podajemy kilka pomysłów na proste przepisy z jajkami: • sałatka z jajkiem – to rewelacyjna bomba witaminowa! Oprócz jajek skrywa w sobie sałatę rzymską, rzodkiewkę, roszponkę i marchewkę, • sałatka jarzynowa – nie może jej zabraknąć na wielkanocnym stole. Z łatwością przygotujemy ją na bazie jajek, groszku, ogórków kiszonych, ziemniaków, jabłka i marchewki, • jajka faszerowane z tuńczykiem – świetnie sprawdzą się na przystawkę. Ugotowane jajka kroimy na pół. Wyjmujemy żółtko, które następnie łączymy z tuńczykiem, majonezem oraz musztardą. Tak przygotowaną pastę nakładamy na białka, • pasta jajeczna – jest dziecinnie prosta w wykonaniu. Ugotowane jajka wystarczy połączyć z majonezem oraz posiekanym szczypiorkiem. Doprawiamy je solą i pieprzem. Wszystko dokładnie rozdrabniamy za pomocą widelca. Tak przygotowana pasta fantastycznie smakuje na kromce świeżego pieczywa, • jajka smażone w skorupkach – to również rewelacyjny pomysł na przystawkę. Ugotowane jajka na twardo kroimy na pół, wydrążamy, a następnie łączymy z niewielką ilością masła i szczypiorkiem. Przekładamy je do skorupek, posypujemy bułką tartą oraz smażymy (nadzieniem do dołu) przez kilka minut na patelni.", "url": "https://www.mojegotowanie.pl/przepis/zupa-z-jaj", "category": "kujawsko-pomorskie", "sub_category": "Gotowe dania i potrawy", "phrase": "Kujawska zupa z jajek"}