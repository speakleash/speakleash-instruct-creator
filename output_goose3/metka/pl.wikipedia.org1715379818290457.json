{"meta_description": "", "title": "Metka (wędlina) – Wikipedia, wolna encyklopedia", "content": "Metka (niem. Mettwurst) − gatunek kiełbasy niedojrzewającej, przyrządzonej z surowej, zmielonej i mocno przyprawionej wieprzowiny, zdatnej do smarowania; popularna w Wielkopolsce i na Śląsku[1]. Metka wytwarzana jest z wędzonego, drobno mielonego mięsa z przyprawami, na bazie półsurowej wieprzowiny lub wołowiny[2]. W zależności od stopnia uwędzenia, stopnia rozdrobnienia i użytych dodatków, rozróżnia się metkę wiejską, bawarską, tatarską, łososiową[3]. Jako kiełbasa nietrwała zawiera do 72% wody[4]. Spożywa się ją jako dodatek do chleba, ze względu na konsystencję należy do kiełbas smarowanych[5]. W Polsce ten gatunek charakterystyczny jest dla Górnego Śląska, Wielkopolski i Pomorza[5]. W Niemczech popularna, znana jako Mettwurst[6]. Podobną konsystencję do polskiej metki ma włoska 'nduja[7], która również nadaje się do smarowania kanapek. • None Kiełbasy surowe – metka [online], na stronie DobraKielbasa.pl - Dobra nie tylko Kiełbasa .", "url": "https://pl.wikipedia.org/wiki/Metka_(w%C4%99dlina)", "category": "pomorskie", "sub_category": "Mięso świeże oraz produkty mięsne", "phrase": "Metka"}