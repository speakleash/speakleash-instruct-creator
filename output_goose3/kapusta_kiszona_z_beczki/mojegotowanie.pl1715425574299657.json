{"meta_description": "Kapusta kiszona to nie tylko najlepsza surówka do obiadu, ale także ważny składnik bigosu, kapuśniaku czy pierogów. Najlepsza jest oczywiście ta domowa, zrobion", "title": "Kapusta kiszona w beczce", "content": "Kiszenie kapusty w beczce: Naczynie przykrywamy ściereczką i odstawiamy w ciepłe miejsce na około tydzień. W tym czasie zaglądamy kilka razy i w razie potrzeby ugniatamy wszystko, aby wypuścić gromadzące się gazy. Po tygodniu beczkę można przenieść w inne miejsce. Ułożenie kapusty w beczce: W czystej, wyparzonej beczce układamy warstwami posiekaną kapustę, posypujemy marchewką i posypujemy solą. Każdą warstwę lekko ugniatamy przed ułożeniem kolejnej (na wierzchu pojawi się sok, który powinien przykrywać całą powierzchnię kapusty). Kapusta podczas fermentacji się podniesie, dlatego ważne, aby nie wypełniać naczynia do końca i zostawić ok. 5 cm wolnej przestrzeni. Na koniec obciążamy ostatnią warstwę czymś ciężkim (np. kładziemy deskę do krojenia, a na nią kamień). Kapusta kiszona w beczce to najczęściej wybierane rozwiązanie. Jeśli jednak nie mamy miejsca na jej przechowywanie lub nie potrzebujemy tak dużej ilości kapusty, to z powodzeniem możemy użyć słoików lub kamionkowego garnka, a nawet plastikowego woreczka. Kiszenie kapusty w beczce plastikowej jest bezpieczne. Warto jednak wybierać beczki wykonane jest z wysokiej jakości plastiku, który nie wchodzi w reakcje z kwasami. Plastik spożywczy oznaczony jest trójkątem z numerem 5 lub 05. Jeśli nie mamy pewności co do naszej beczki, możemy wyłożyć jej wnętrze workiem foliowym. Ile soli sypie się do kiszenia kapusty? Sprawdzona proporcja to 20 g soli na każdy kilogram kapusty. Najlepiej użyć soli kamiennej lub himalajskiej. W jakim miesiącu kisić kapustę? Najlepszym momentem w roku będzie październik. Ukiszona wtedy kapusta wyjdzie najlepsza, a dodatkowo będziemy mieli już gotowy zapas na grudzień, żeby zrobić świąteczny bigos , kapustę z grzybami, kapuściane pierogi czy łazanki . Jednym z najpopularniejszych przepisów, do którego wykorzystuje się kapustę, jest bigos z kiszonej kapusty. Danie to można zrobić również ze słodkiej kapusty lub w wersji tradycyjnej, mieszanej. Warto dodać do niego boczek, kiełbasę, a nawet mięso z rosołu. W przypadku bezmięsnego bigosu wigilijnego smak świetnie podbijają grzyby lub suszone śliwki. Z kolei bigos myśliwski wyróżnia się dodatkiem czerwonego wina. Ciekawą alternatywą dla dobrze znanych wersji jest bigos z cukinii lub z buraków! Sok z kiszonej kapusty to istna skarbnica zdrowia! Napój ten zawiera cały wachlarz witamin - C, A, E, K oraz witamin z grupy B. Oprócz tego znajdziemy w nim magnez, potas, żelazo, cynk, fosfor oraz dużą dawkę błonnika. Sok z kapusty pije się między innymi jako lekarstwo na biegunkę, przy wspomaganiu odchudzania lub jako remedium na kaca. Wystarczy wyjąć ukiszoną kapustę z beczki, słoika lub kamionkowego naczynia, a następnie zlać sok do szklanek lub butelki. Co jeszcze można zrobić z kiszonej kapusty? Z kiszonej kapusty możemy także zrobić pyszne dodatki do obiadu, takie jak surówka lub kapusta kiszona zasmażana. Innym pomysłem są zupy, czyli kapuśniak z kiszonej kapusty lub kwaśnica. Fantastycznie sprawdzi się też do łazanek z kapustą, krokietów, a nawet do kruchej tarty!", "url": "https://www.mojegotowanie.pl/przepis/kiszona-kapusta-w-beczce", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta kiszona z beczki"}