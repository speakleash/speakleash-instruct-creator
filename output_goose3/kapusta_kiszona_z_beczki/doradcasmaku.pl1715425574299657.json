{"meta_description": "Kiszona kapusta w beczce - DoradcaSmaku - ten przepis cieszy się popularnością, sprawdź.", "title": "Kiszona kapusta w beczce - DoradcaSmaku.pl", "content": "Kapustę czyścimy z wierzchnich brudnych i nadpsutych liści. Głąby należy wykroić z kapusty. Kapustę szatkujemy. Grubość wiórów nie powinna przekraczać 2-4 mm. Na dno beczki wrzucamy jabłka. Poszatkowaną kapustę wsypujemy porcjami do beczki i dobrze ugniatamy albo ubijamy, aż do momentu wydzielenia się soku i usunięcia powietrza. W czasie ubijania kapusty dodajemy porcjami sól, i pozostałe przyprawy według   upodobań: np kminek, liście laurowe, koper, nasion jałowca, cebulę. W czasie ubijania   kapusty powinien wydzielać się sok. kapusta ma puszczac sok. Sok zabezpiecza kapustę przed dostępem powietrza. Dopływ powietrza do kiszonej kapusty sprzyja rozwojowi pleśni, która niszczy kwas mlekowy i powoduje gnicie kiszonki. Jeśli ilość soku okaże się niewystarczająca, należy dodać przegotowanej zimnej wody, osolonej w stosunku 1-2 dkg soli na 1 l wody.     Na koniec kapuste przykrywamy liscmi kapusty, przywalamy czyms ciężkim, powinien byc np granitowy kamień, zakrecamy beczkę i odstawiamy do   pomieszczenia o temperaturze 18-22 st.C na ok 10 dni. po tym okresie kapustę należy przenieść do pomieszczenia o temperaturze 8-10 st.C. w ciemne miejsce. Po kilku dniach fermentacji (ok. 3 dni) należy zdjąć z kapusty ciężarek, denko i za pomocą ostro zakończonego kija przebijać otwory w kapuście, w celu odprowadzenia nadmiaru gazów nadających gorzki i piekący smak kiszonej kapuście. Taka kapusta moze stac sobie przez cala zime i cieszyc nasze kubki smakowe :)", "url": "https://www.doradcasmaku.pl/przepis-kiszona-kapusta-w-beczce-14028", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta kiszona z beczki"}