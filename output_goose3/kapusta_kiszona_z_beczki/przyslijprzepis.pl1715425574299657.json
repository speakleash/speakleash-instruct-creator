{"meta_description": "", "title": "Kiszona kapusta z marchewką z beczki", "content": "Jeśli szatkujemy kapustę w domu, należy ją najpierw umyć, odrzucić 2 - 3 zewnętrzne brzydkie liście. Przekroić na 4 części i wykroić głąb. Resztę kapusty cienko poszatkować lub zetrzeć na szatkownicy.  Marchew obrać i zetrzeć na tarce o grubych oczkach.  Warzywa umieścić w dużej misce, dodać sól, wymieszać dokładnie, ugnieść dłońmi lub tłuczkiem. Ostawić na 30min, po tym czynność ugniatania powtórzyć, by kapusta puściła sok.   Na dno beczki kamionkowej – 5litrów, lub szklanego słoika (kapustę można ukisić w słoikach litrowych i trzymać w lodówce) włożyć gałązkę kopru, liść laurowy, 3-4 ziarenka ziela angielskiego oraz pieprzu. Przełożyć kapustę do beczki, dociskając, w połowie beczki ponownie dodać ziele angielskie, liść laurowy i ziarenka pieprzu. Wypełnić beczkę kapusta, starając się zając każdą wolną przestrzeń od wewnątrz. Beczkę lub słoiki wypełniamy do około 80% objętości – kapusta podczas fermentacji się podniesie. Na koniec znów dodajemy przyprawy (używając mniejszych słoików, przyprawy dodajemy raz). Ostatnią warstwę obciążamy czymś ciężkim (np. kładziemy deskę do krojenia, a na nią kamień).   Podczas ugniatania kapusty w słoiku, na górze powinien się zebrać sok. Ważne jest, by przykryć sokiem całą kapustę. Podczas ubijania może się też pojawić pianka. To normalne i z czasem ta piana sama zniknie.   Kamionkowy garnek przykrywamy ściereczką, słoiki lekko zakręcamy - by umożliwić wydostawanie się z naczynia gazowych produktów fermentacji i odstawiamy w ciepłe miejsce na około tydzień. W tym czasie zaglądamy kilka razy i w razie potrzeby ugniatamy wszystko, aby wypuścić gromadzące się gazy. Po tygodniu beczkę można przenieść w inne, chłodne, miejsce – do lodówki lub piwnicy.", "url": "https://www.przyslijprzepis.pl/przepis/kiszona-kapusta-z-marchewka-z-beczki", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta kiszona z beczki"}