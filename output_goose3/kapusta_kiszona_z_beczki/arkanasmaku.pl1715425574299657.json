{"meta_description": "Jak kisić kapustę? Wszystkie informacje w jednym miejscu. Dla początkujących i nie tylko!", "title": "Jak kisić kapustę - vademecum nie tylko dla początkujących", "content": "Prócz tej ekologicznej najbardziej wartościowa jest kapusta kiszona w domu. Jak się zakisić kapustę? Kiszonki to samo zdrowie. Mają jeszcze jedną zaletę – są niezwykle proste w wykonaniu. Samodzielne kiszenie kapusty domowym sposobem gwarantuje zachowanie naturalnych właściwości tego warzywa i pewność, że kiszonka pozbawiona będzie sztucznych środków konserwujących. Raz posmakowana, stanie się nieodłącznym dodatkiem obiadów z ryb, mięsa, pieczonym ziemniaków i innych dań. Wiele osób chce wiedzieć, jak kisić kapustę i smakować przysmak wykonany samodzielnie. Zacznijmy więc od początku. Kapusta do kiszenia powinna mieć dużą główkę, krótki głąb i sporą zawartość cukru. Najlepsza jest kapusta biała, która zapewnia właściwy kolor kiszonki. Można również kisić kapustę czerwoną. Tylko sporych rozmiarów główka może dać dużą ilość surowca do kiszenia po poszatkowaniu warzywa. Kapusta zielona z letnich odmian ma niskie zawartości cukru i nie bardzo nadaje się do kiszenia, ponieważ kiszonka jest szara i ma gorzko-cierpki smak. Wigilijne pierogi, kulebiaki, różnorodne krokiety i paszteciki, staropolski bigos oraz łazanki… łączy jedno: są wykonane z kapusty kiszonej. Przeczytaj także: Jakie (nieoczywiste) przyprawy dodać do bigosu Wiadomo, że do kiszenia kapusty konieczna jest sól. Przyprawa ma jednak specyficzny smak i nie można jej dodać za dużo, bo potrawa nie będzie nadawała się do spożycia. Najczęściej pojawiają się dwa pytanie odnośnie dodawania soli do procesu kiszenia. Jaka sól oraz ile soli sypiemy do kiszenia kapusty? Obecność soli warunkuje powstanie odpowiedniego środowiska dla rozwoju bakterii mlekowych, które są niezbędne do rozpoczęcia procesów fermentacji beztlenowej, będącej podstawą robienia domowych przetworów. Warto wiedzieć, że powodzenie kiszenia warzyw nie zależy od zawartości jodu w soli do kiszenia kapusty. Niepowodzenia w tym zakresie wynikają ze złych warunków w trakcie tego procesu lub wstawienia porażonej szkodnikami kapusty. Dla smaku kiszonki ważne jest też to, ile powinniśmy soli dodać na 100 gram kapusty. Złotym środkiem jest zasada, że dodaje się 18-20 g na kilogram kapusty. Inaczej mówiąc, aby zrobić kiszoną kapustę, trzeba dodać 1 łyżeczkę stołową soli na kilogram poszatkowanego warzywa. Osoby, które mają doświadczenie w robieniu kiszonek, zdecydowanie odradzają najpopularniejszą sól białą rafinowaną, ponieważ jest to produkt bardzo przetworzony i pozbawiony praktycznie wszelkich składników odżywczych. To niemal czysty chlorek sodu. Często zawiera antyzbrylacze i inne, sztuczne dodatki. Sól morska jest lepsza od rafinowanej, ponieważ powstaje poprzez odparowanie wody pochodzącej ze słonych jezior, mórz i oceanów. Ze względu na stan czystości zbiorników wodnych, nie jest jednak najzdrowszą solą. O wiele cenniejsza jest sól kamienna. To sól morska licząca sobie miliony lat. Polska sól kłodawska pochodzi sprzed 250 mln lat, a sól wielicka sprzed 15 milionów lat. To w pełni naturalna sól, która zachowuje cały wachlarz pierwiastków i mikroelementów. Najzdrowsza jest sól himalajska, którą cechuje różowy kolor i zawiera ponad 80 cennych pierwiastków i mikroelementów. Najlepsza sól do kiszenia kapusty to odmiana kamienna lub himalajska ze względu na obecność cennych minerałów i pierwiastków śladowych. Używając soli białej rafinowanej, też można ukisić kapustę. Kiszonki udają bez względu na rodzaj użytej soli. Najlepszą porą do kiszenia kapusty jest październik. Cały proces to zaledwie kilka kroków: • Dużą główkę o zwartej strukturze należy oczyścić z nadpsutych liści, podzielić na części, wykroić głąb iposzatkować na cieniutkie paseczki. To czynność czasochłonna, ale nóż można zastąpić szatkownicą do kapusty.Można dodać startą na tace marchewkę oraz obrane i starte dwa-trzy całe jabłka bez gniazd nasiennych. • Kapustę można kisić wdrewnianej beczce, naczyniu kamiennym lub w słoikach. Układamy ją w kamionkowej lub drewnianej beczułce. Warstwy kapusty zasyp solą, ubij mocno ręką lub drewnianym tłuczkiem. • Naczynie napełniamy w 80%, ponieważ podczas kwaszenia wydzieli się mnóstwo zdrowego i pysznego soku, a także dwutlenek węgla, a kapusta zwiększy swoją objętość. • Na wierzch należy położyć całe liście, drewniane denko iobciążyć. Zamknięcie naczynia z kiszonkąnie może być całkowicie szczelne, by gazy fermentacyjne mogły swobodnie uchodzić. • Po 3 dniach fermentacji zdejmuje się z kapusty ciężarek i denko i za pomocą dużej, drewnianej łyżkiprzebija otwory. Cały proces kiszenia trwa 12 dni. Po tym czasie przysmak jest gotowy do jedzenia. Najprostsza rada to doprawić kiszoną kapustę według swojego smaku. Popularne przyprawy to: kminek, estragon, pieprz, liście laurowe, koper, nasiona jałowca, ziarna pieprzu, cebulę, czosnek, poszatkowaną marchew, suszona bazylia, ziele angielskie lub buraki. Kiszonka świetnie smakuje, jeżeli zostanie wzbogacona o: jabłka, suszoną żurawinę, ananasa, winogrona czy np. papryczki chilli. W beczce zmieści bardzo dużo kiszonej kapusty, więc to jest to odpowiednie naczynie do kiszenia dla każdego miłośnika bigosu, kapuśniaku, surówki i wielu innych przysmaków z kwaśną kapustą w roli głównej. Jaka beczka do kiszenia kapusty? Każdy smakosz zdaje sobie sprawę z tego, że produkt spożywczy częściowo przesiąka aromatem pojemnika, w którym jest przechowywany. Kiszonki przyrządza się specjalnych naczyniach kamionkowych albo drewnianych beczkach. W masowej produkcji wykorzystuje się bardzo pojemne kadzie, przystosowane do fermentacji olbrzymich ilości warzyw. W domu najbardziej polecana jest drewniana beczka do kiszenia kapusty, ponieważ drewno zachowuje swój naturalny aromat, a „produkowana” w niej kapusta ma wyraźny, szlachetny smak. Neutralne walory smakowe zapewnia naczynie z kamionki lub prosta, plastikowa beczka do kiszenia kapusty. Dociskowe kamienie do kiszenia kapusty dostępne są w sklepach. Używa się ich, aby utrzymać przetwory z warzyw w garnku poniżej powierzchni soku wypełniającego naczynie. Gwarantuje prawidłowy przebieg fermentacji i przedłuża świeżość kiszonej kapusty. Nadaje się też duży, naturalny kamień (nie jakiś kawałek betonu) znaleziony na łące. Taki kamień trzeba porządnie wyszorować i wyparzyć. Średnicę kamienia dobieramy do wielkości naczynia, w którym będą kiszone warzywa. Kapusta kiszona i kwaszona to nie są synonimy, tylko dwa różne sposoby przygotowania kapusty. Jak odróżnić kiszoną kapustę od kwaszonej? Kapusta kiszona ma żółty odcień, jest bardzo kwaśna oraz ma intensywny zapach typowy dla produktów fermentowanych. Z kolei kapusta kwaszona jest często biała lub znacznie jaśniejsza niż kiszona. Niestety pachnie octem, ma kwaśny smak, zdecydowanie łagodniejszy niż w wersji kiszonej. Kapusta kwaszona to poszatkowane warzywo zalewane mieszanką octu, cukru oraz przypraw i składników odpowiedzialnych za konserwację. Brakuje w niej cennych probiotyków, z których słynie kapusta kiszona, ponieważ podczas jej produkcji nie zachodzi fermentacja. Nie posiada właściwości prozdrowotnych. Zdecydowanie lepsza jest kapusta kiszona. Warto wiedzieć, że kapusta kiszona w smaku przypomina odrobinę ogórki kiszone. Czasami zdarza się, że smak zakiszonej w domu kapusty nie odpowiada domownikom – kapusta jest za kwaśna, wręcz gorzka. Jak usunąć gorzki smak kapusty kiszonej? Przed spożyciem ukiszoną kapustę należy położyć na talerzu na 2-3 godziny w warunkach pokojowych, od czasu do czasu mieszając. Poprawia to cyrkulację powietrza. Drugim sposobem na pozbycie się gorzkiego smaku kapusty jest spuszczenie płynu ze słoika. W tym celu należy wycisnąć masę i zalać świeżo przygotowaną solanką z wody, cukru i soli. Warto pamiętać o zapobieganiu takiej sytuacji, aby kapusta nie stała się gorzka po soleniu, nie wolno jej myć w ciepłej ani gorącej wodzie przed szatkowaniem. Główki kapusty opłukuje się pod bieżącą zimną wodą, a następnie kroi. Aby poprawić smak kapusty do zakwasu dodaje się nie tylko sól, ale także ziele angielskie, chrzan, marchewkę i przyprawy. Przed cięciem główkę kapusty moczy się w zimnej wodzie przez 30-40 minut. Solanka musi pokrywać całą masę. Październik to najlepszy miesiąc na kieszenie kapusty. W trakcie tego procesu poddawana jest naturalnemu procesowi fermentacji mlekowej. Kwas mlekowy konserwuje kapustę i pozwala na jej dłuższe przechowywanie. • Poszatkowaną kapustę solimy iodkładamy na kilka godzin, aby puściła sok. Kapustę wkładamy partiami do beczki, przesypując ją marchwią i przyprawami. • Po włożeniu każdej części dokładnie i jak najdłużej ubijamy drewnianym ubijakiem, aby usunąć jak najwięcej powietrza. Podczas ubijania powinno powstać bardzo dużo soku. • Naczelną zasadą kiszenia kapusty w beczce plastikowej jest to, żenie wypełnia się beczki do końca, ponieważ w czasie fermentacji będzie wydzielało się dużo soku, który wylałby się z beczki. Kapustę należy pozostawić w cieple i lekko przykryć denkiem. • Na następny dzień ubijamy, żeby całość pokryła się sokiem. Należy przebić kapustę głęboko w kilku miejscach, żeby gazy mogły swobodnie uchodzić. • Po kilku dniach zamknięty pojemnik wynosimy do chłodnej piwnicy lub spiżarki. Ścianki beczki trzeba regularnie przecierać z pleśni. Jeżeli soku będzie za mało, to można dolewać przegotowaną wodę wymieszaną z solą(proporcje soli to 4 dag na litr wody). Tak przygotowaną kapustę kiszoną w beczce przechowujemy w piwnicy całą zimę, a we właściwych warunkach możemy się cieszyć także wiosną. Brak beczki to nie powód, żeby odmówić sobie wykonania swojej kiszonej kapusty. W zimie kapusta kiszona ze słoika to porcja zdrowia i szansa na to, że przetrwamy zimę w dobrej kondycji i bez przeziębień. • Poszatkowaną kapustę ze startą marchewką należy włożyć do słoików, posolić, wymieszać i odstawić w ciepłe miejsce na kilka godzin. W tym czasie kapusta zrobi się miękka i zmniejszy swoją objętość. • W słoiku kapustę trzeba ciasno ubić tak, aby nie przedostawało się powietrze. Sok nie może wystawać ponad kapustę. • Po 3 tygodniach nadaje się do spożycia. Jak przechować kiszoną kapustę w słoikach? Najlepiej w piwnicy lub w lodówce - w niskiej temperaturze. Kiszenie kapusty na zimę to świetny pomysł na pyszny dodatek do różnych dań. Warto też zakisić czerwoną kapustę i urozmaicić zimowe surówki. Czerwona kiszona kapusta kojarzy się głównie z kuchnią śląską. Ma zupełnie inny smak niż biała kiszona kapusta. Przy jej kiszeniu jest więcej pracy. Można ją zakisić bez żadnych dodatków lub wzbogacić o marchewkę, seler, jabłko, czosnek – co kto lubi. Najważniejszym pytaniem jest kwestia, ile g soli kamiennej sypiemy do kiszenia kapusty czerwonej? Proporcje są podobne, jak w przypadku białej - 20 gramów soli na 1 kg kapusty. Można ją kisić w słoikach lub kamiennych naczyniach. Kapusta musi być poszatkowana. • W misce należy zasypać solą i dobrze wymieszać oraz lekko ubić, np.: tłuczkiem do ziemniaków. Zostawić na godzinę, aby puściła sok. • Po tym czasie należy ponownie wymieszać i wkładać partiami do słoików, dokładnie ubijając. • U góry słoja trzeba zostawić wolne miejsce na zbierający się sok. Cała kapusta musi się pokryć sokiem. • Słoje z czerwoną kapustą można zostawić w cieplejszym pomieszczeniu – wtedy szybciej się ukisi lub wynieść do chłodniejszego, żeby fermentacja przebiegała wolniej. • Proces kiszenia trwa 6 dni. Po tym czasie kapustę kiszoną czerwoną w słoikach może postawić w lodówce. Kiszona młoda kapusta jest zdrowa i pyszna. Różni się aromatem i smakiem od kapusty jesiennej. Młoda kapusta po ukiszeniu jest chrupiąca i kwaśna. Wystarczy 4 dni i wychodzi idealna! Przygotowujemy ją do kiszenia podobnie jak kapustę jesienną: • Szatkujemy, wkładamy do miski, solimy, mieszamy. Ugniatamy dłonią przez kilka minut i pozostawiamy na około 30-60 minut. • W słoju trzeba ubić kapustę, np. drewnianą łyżką lub końcówką drewnianego wałka. Kapusta w trakcie ugniatania zmniejsza swoją objętość i puszcza sok. Ubita kapusta powinna w całości być przykryta sokiem. Jeśli tak nie jest, należy ją dłużej ubijać. • Kapustę obciążamy, np.: specjalnym kamieniem. Słoik przykrywamy gazą i zostawiamy na 3-5 dni w temperaturze pokojowej. • Po tym czasie odgazowujemy kapustę. Patyczkiem do szaszłyków przebijamy kapustę aż do dna słoika w kilku miejscach. Po odgazowaniu sok z kapusty opadnie. • Przykryty gazą słoik przenosimy do lodówki. Przechowujemy przez około 2-3 tygodnie. Kiszona kapusta w całości jest idealna do przygotowania pysznych gołąbków. Trzeba mieć jedynie tak duże naczynie, aby zmieściła się główka kapusty. Naczynie musi być na tyle szerokie i wysokie, żeby kapusta mogła być otoczona solanką z każdej strony. Jak kisić całą główkę? Idealnym momentem na kiszenie całej główki jest październik lub listopad, kiedy następuje szczyt zbioru kapusty. Podstawowe składniki to kapusta i sól. Do zalewy potrzebujemy: • W dołek po głąbie wsypujemy sól. Zalewamy przygotowany zalewą tak, aby cała kapusta była w niej zatopiona. • Kiszenie całej główki kapusty trwa od 2 do 5 miesięcy w zależności od temperatury pomieszczenia. Gołąbki z kiszonych liści kapusty to bez wątpienia oryginalny wariant popularnej potrawy, który daje możliwość odkrycia nowego smaku. Przyrządzenie dania wymaga odpowiedniego przygotowania. Można już spotkać kiszone liście kapusty w sklepach, ale to produkt dość drogi, a w opakowaniu jest niewiele liści, więc na obiad dla amatorów gołąbków na pewno nie wystarczy. Nie pozostaje nic innego, jak samodzielnie ukisić liście kapusty. Do kiszenia liści potrzebne są następujące składniki • sok z kapusty kiszonej (dostępny w warzywniakach i na targowiskach), W kapuście należy wydrążyć głąb i sparzyć liście i porozdzielać. Liście ostudzić i każdą sztukę posypać lekko solą. Położyć jeden na drugim i odczekać 15 minut aż zmiękną. Posolone liście włożyć do garnka, zalać sokiem z kapusty, obciążyć kamieniem. Liście kiszą się 4-6 dni. Co do tego, że kiszona kapusta jest zdrowa i smaczna nie ma żadnej wątpliwości. Można ją kisić mniejszymi porcjami i od razu zjadać lub zakisić więcej i pasteryzować. Niestety, taka kapusta jest pozbawiona najcenniejszych właściwości zdrowotnych, ale za to nie psuje się i można ją dłużej przechowywać. Jak zatem wekować kapustę kiszoną? Słoiki napełnione kapustą z sokiem należy pasteryzować w gorącej kąpieli. Jak długo pasteryzować kapustę kiszoną? Zalecany czas to 20 minut. Kapusta kiszona przygotowana domowym sposobem różni się od kupnej kapusty smakiem i zapachem. Domową kapustę cechuje jędrność i chrupkość. Kupując kapustę, warto omijać produkt sprzedawany w foliowych torebkach. Taka kapusta ma charakterystyczny ostry zapach i zazwyczaj jest ciemna i miękka oraz nieapetyczna. Z dużym prawdopodobieństwem można powiedzieć, że jest kiszona sztucznie przy pomocy środków chemicznych poprawiających kolor i smak. Ma więcej wad niż zalet - nie zawiera cennych dla zdrowia probiotyków. Potrawy z jej dodatkiem nie są tak smaczne, jak w przypadku kapusty kiszonej naturalnie bez niepotrzebnej chemii. Również pasteryzowanie kapusty niszczy jej zdrowotne właściwości. Dlatego zaleca się kiszenie kapusty w takich ilościach, które na pewno będą wykorzystane do przygotowania ulubionych rodzinnych przysmaków. Spokojnie można również postawić na ekologiczne gotowe produkty i cieszyć się smakiem domowej kiszonej kapusty bez wysiłku! • None Sok z kiszonej kapusty – jak stosować i ile pić dziennie dla najlepszych efektów? • None Dania z kiszonej kapusty - najlepsze przepisy na kwaśnicę i inne dania z kiszonej kapusty • None Jak zrobić domowy sok z kiszonej kapusty, białej i czerwonej - przepisy i wskazówki", "url": "https://arkanasmaku.pl/pl/blog/jak-kisic-kapuste-vademecum-nie-tylko-dla-poczatkujacych-1637851291", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta kiszona z beczki"}