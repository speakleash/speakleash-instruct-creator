{"meta_description": "Kiszenie kapusty to jeden z najlepszych sposobów przechowywania tego warzywa. Niestety w temperaturze pokojowej dość trudno jest ją przechować. Można jednak kap...", "title": "Jak pasteryzować kiszoną kapustę w słoikach?", "content": "Kiszenie kapusty to jeden z najlepszych sposobów przechowywania tego warzywa. Niestety w temperaturze pokojowej dość trudno jest ją przechować. Można jednak kapustę pasteryzować. Taka kapusta pozbawiona jest dobroczynnych bakterii probiotycznych, ale za to się nie psuje. Można ją przechować w warunkach domowych, w kuchennej szafce. Tak zakiszoną i pasteryzowaną kapustę wykorzystuje się do duszenia, do zupy lub bigosu. Do wyparzonych lub wyprażonych gorących słoików zamykanych hermetycznie przełożyć szybko kapustę razem z sokiem, lekko przy tym nimi potrząsając, aby usunąć jak najwięcej powietrza. Sok powinien pokrywać kapustę; jeśli jest go za mało - zagotować wodę osoloną w proporcji 2 dag soli na 1 l, lekko ostudzić i dolać do słoja. Poziom powierzchni kapusty w zalewie powinien znajdować się 2 cm poniżej krawędzi otworu słoika. Zamknąć słoje i pasteryzować w kąpieli wodnej w temperaturze 80°C przez 20 minut. Wyjąć z wody i ostudzić. Można również kapustę pasteryzować na sucho, więcej o tym tutaj. Wypróbujcie przepis na kiszoną kapustę pasteryzowaną w słoikach i wykorzystajcie ją w potrawach: Zajrzyjcie też do naszej galerii z przepisami na dania z kapustą kiszoną w roli głównej", "url": "https://beszamel.se.pl/porady/jak-zrobic/jak-pasteryzowac-kiszona-kapuste-w-sloikach-aa-dTdT-S9B2-6inx.html", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta kiszona z beczki"}