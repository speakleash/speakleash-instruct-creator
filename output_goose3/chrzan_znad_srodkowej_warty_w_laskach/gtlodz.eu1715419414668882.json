{"meta_description": "14.09.2016, Lipnik gm. Siemkowice. Jeden z najnowszych nabytków PKS Wieluń na kursie Osjaków 16:10 S -> Siemkowice 16:40 przez  Radoszewice, Lipnik. \nLipnik słynie z uprawy chrzanu. Prawie każda rodzina w tej wsi uprawiała lub uprawia chrzan. Wszystko zaczęło się w 1926 roku, gdy Oskar Paszchke, właściciel majątku Beresie Małe w sąsiedniej gminie Kiełczygłów sprowadził pierwsze sadzonki. Po wojnie sadzonki trafiły do prywatnych gospodarstw. Na początku XXI wieku rozpoczeto walkę o ochronę chrzanu jako produktu tradycyjnego. W 2007 roku na listę produktów tradycyjnych trafił chrzan znad środkowej Warty w laskach, a rok później chrzan nadwarciański po staropolsku i obrowska zupa chrzanowa (przepis). Według statystyk z terenu gmin Kiełczygłów, Osjaków, Rusiec i Siemkowice pochodzi około 70% krajowej produkcji tego warzywa, które jest surowcem dla okolicznych przetwórni owocowo - warzywnych. \nW tle widoczne wiatraki w Siemkowicach oraz na horyzoncie linie 400 kV z Rogowca i Elektrowni Bełchatów do Trębaczewa.;\nData: 14 września 2016;\nPojazdy: Mercedes O407", "title": "Krajobraz z wiatrakami - Łódzka Galeria Transportowa", "content": "14.09.2016, Lipnik gm. Siemkowice. Jeden z najnowszych nabytków PKS Wieluń na kursie Osjaków 16:10 S -> Siemkowice 16:40 przez Radoszewice, Lipnik.   Lipnik słynie z uprawy chrzanu. Prawie każda rodzina w tej wsi uprawiała lub uprawia chrzan. Wszystko zaczęło się w 1926 roku, gdy Oskar Paszchke, właściciel majątku Beresie Małe w sąsiedniej gminie Kiełczygłów sprowadził pierwsze sadzonki. Po wojnie sadzonki trafiły do prywatnych gospodarstw. Na początku XXI wieku rozpoczeto walkę o ochronę chrzanu jako produktu tradycyjnego. W 2007 roku na listę produktów tradycyjnych trafił chrzan znad środkowej Warty w laskach, a rok później chrzan nadwarciański po staropolsku i obrowska zupa chrzanowa (przepis). Według statystyk z terenu gmin Kiełczygłów, Osjaków, Rusiec i Siemkowice pochodzi około 70% krajowej produkcji tego warzywa, które jest surowcem dla okolicznych przetwórni owocowo - warzywnych.   W tle widoczne wiatraki w Siemkowicach oraz na horyzoncie linie 400 kV z Rogowca i Elektrowni Bełchatów do Trębaczewa.", "url": "https://gtlodz.eu/img-krajobraz_z_wiatrakami,38213.html", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Chrzan znad Środkowej Warty, w laskach"}