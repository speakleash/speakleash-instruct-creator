{"meta_description": "\"Chrzan znad środkowej Warty\" został drugim, po łęczyckim chlebie, produktem z województwa łódzkiego, który resort rolnictwa wpisał na ogólnopolską listę tzw. produktów tradycyjnych.", "title": "Jędrne laski znad Warty", "content": "\"Chrzan znad środkowej Warty\" został drugim, po łęczyckim chlebie, produktem z województwa łódzkiego, który resort rolnictwa wpisał na ogólnopolską listę tzw. produktów tradycyjnych. Urzędnicy dokładnie określili, jakie wymogi chrzan musi spełniać: \"laski świeże, chropowate, długości powyżej 25 cm, jędrne i pękające przy zginaniu. Miąższ ma być zwięzły, a smak przenikliwy i wyjątkowo ostry...\". Produkt musi pochodzić z gmin Kiełczygłów, Siemkowice, Osjaków lub Rusiec w południowo-zachodniej części Łódzkiego. Rolnikom, dzięki wpisaniu chrzanu na listę, łatwiej będzie uzyskać ochronę jego nazwy w Unii Europejskiej. W przyszłości mogą też liczyć na 70-proc. dofinansowanie promocji chrzanu, np. na targach.", "url": "https://piotrkowtrybunalski.naszemiasto.pl/jedrne-laski-znad-warty/ar/c8-6599307", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Chrzan znad Środkowej Warty, w laskach"}