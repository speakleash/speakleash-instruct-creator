{"meta_description": "", "title": "Gmina Siemkowice", "content": "Chcecie zobaczyć najstarszą lipę w Polsce, liczącą prawie 700 lat i jedyny dwór obronny w regionie? Koniecznie wybierzcie się do gminy Siemkowice. To idealne miejsce dla zmęczonych intensywnością miejskiego życia. Tu rzeka płynie w odwrotnym kierunku, a mikroklimat porównywalny jest do tego nad morzem. Jednymi z największych atrakcji turystycznych gminy są Warta z licznymi starorzeczami, rezerwat „Mokry Las” i rozlewisko „Biały Ług”, które zachwyca zwłaszcza w porze kwitnięcia lilii wodnych. Gmina Siemkowice to gospodarstwa agroturystyczne tworzące klimat spokojnej, sielskiej wsi. Ale przede wszystkim region ten, to zagłębie chrzanowe, gdzie chrzan uprawia się na 5 hektarowych polach. Produkty, jakie wytwarzają zakłady przetwórstwa owocowo-warzywnego cieszą się dużym uznaniem wśród klientów w Polsce i za granicą. Zapraszamy do odwiedzenia tej wyjątkowej gminy. W drewnianej altanie na terenie parku w Siemkowicach wita nas Tadeusz Ślusarek, członek Rady Programowej LGD „Kraina Wielkiego Łuku Warty”, który opowie nam o projektach realizowanych w gminie razem z LGD:", "url": "https://www.radiozw.com.pl/poznawaj-region-z-lokalna-grupa-dzialania-kraina-wielkiego-luku-warty/gmina-siemkowice/", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Chrzan znad Środkowej Warty, w laskach"}