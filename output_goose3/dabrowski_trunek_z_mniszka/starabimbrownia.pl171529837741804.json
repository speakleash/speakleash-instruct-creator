{"meta_description": "Strona poświęcona domowej produkcji alkoholu, serów i wędlin. Znajdziesz tu przepisy jak zrobić wino, piwo, nalewki i inne alkohole domowe, poznasz tajniki wędliniarstwa i serowarstwa. W naszym sklepie znajdziesz drożdże gorzelnicze, drożdże winiarskie, butelki na wino, butelki ozdobne na nalewki. Akcesoria do produkcji alkoholi takie jak gąsiory na wino, wiadra fermentacyjne, destylatory do bimbru, alembik i wiele innych. Dowiesz się jak zrobić bimber, jak użyć destylator, dowiesz się wszystkiego o pasteryzacji, jak pasteryzować wino i przetwory, soki i wiele innych.", "title": "Stara Bimbrownia - WINO Z MNISZKA LEKARSKIEGO", "content": "Wino mniszka ma lecznicze właściwości, bogate jest w sole mineralne, witaminy i flawonoidy. Wspomaga oczyszczanie organizmu, wydzielanie żółci oraz wspomaga trawienie. Używane jest też w leczeniu infekcji czy przeziębienia w początkowych fazach. Poza tym wino ma złocistą barwę, wiosenny aromat i jest bardzo smaczne. Składniki na 25 l  płatki z mniszka ok 12-13l  cukier 5 kg  kwasek cytrynowy 100g  drożdże pożywka    Sprzęt  balon 25l  garnek z pokrywką  korek z rurką fermentacyjną  nożyczki, rękawiczki    Zbieranie kwiatów  Kwiaty zbieramy w upalny i suchy dzień około południa. Istotny jest też wybór miejsca zbiorów kwiatu, watro by było ono z dala od ruchliwych dróg czy wielkich zakładów produkcyjnych.  Zbieramy około 25 l kwiatu mniszka, bez łodyg i liści.    Przygotowanie kwiatów  Zebrane kwiaty rozkładamy na gazetach lub materiale na 2-3 godzin w tym czasie z kwiatów powinny wyjść robaczki.  Po tym czasie odcinamy same płatki z kwiatów a wszystkie zielone części wyrzucamy. Płatki wsadzamy do garnka i zalewamy wrzątkiem, i odstawiamy pod przykryciem na 24 godziny, następnie odcedzamy wywar a płatki wyrzucamy.  3.Przygotowanie drożdży (do wyboru opcja A lub B)  A. Drożdże aktywne: (20 minut)  Przygotowanie szczepionki drożdży aktywnych:  Do szklanki wlać 100ml przegotowanej i wystudzonej do temperatury 35°C wody (temperatura maksymalna) dodać łyżeczkę cukru i odstawić na ok.20-30 min aż drożdże ,,urosną”    B. Drożdże nieaktywne: (2-4 dni przed nastawieniem wina!)  Przygotowanie szczepionki drożdży – matki drożdżowej:  Czystą butelkę 0,3l napełnić do 3 objętości przegotowaną wodą, do której należy wsypać 3 łyżeczki cukru wymieszać i pozostawić do ostygnięcia. Dodać szczyptę pożywki dla drożdży winiarskich oraz wsypać zawartość saszetki drożdży, całość ponownie wymieszać i zatkać tamponem z waty, pozostawić w ciepłym miejscu (25-28°C). mieszać ciecz 1-2 razy dziennie. Po 2-4 dniach ciecz zacznie burzliwie fermentować znaczy to że szczepionka jest gotowa do użycia.    Przygotowanie syropu  W 10 l przegotowanej wody rozpuszczamy 5 kg cukru i zostawiamy do wystudzenia.  Przygotowanie nastawu  Wywar z płatków, syrop cukrowy, szczepionkę drożdży oraz kwasek cytrynowy wlewamy do balonu. Balon zatykamy korkiem z rurką fermentacyjną. Rurkę zalewamy wodą. Balon odstawiamy w ciepłe miejsce, fermentacja powinna się rozpocząć po 24h.", "url": "https://www.starabimbrownia.pl/przepisy/wino-z-mniszka-lekarskiego", "category": "lubelskie", "sub_category": "Napoje (alkoholowe i bezalkoholowe)", "phrase": "Dąbrowski trunek z mniszka"}