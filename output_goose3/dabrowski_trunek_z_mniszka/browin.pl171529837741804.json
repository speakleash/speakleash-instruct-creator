{"meta_description": "", "title": "Mniszek lekarski – ciekawostki i przepisy", "content": "Niestety mniszek bardzo często nazywany i mylony jest z mleczem. Na pierwszy rzut oka faktycznie przypomina tę trującą roślinę, są jednak cechy, które w prosty sposób pozwalają uchronić się przed popełnieniem fatalnego błędu. Na co więc zwracać uwagę, kiedy na początku maja zbieramy mniszek lekarski w przydomowych ogrodach oraz na łąkach? Pierwsze różnice zauważymy już podczas zbierania — trujący mlecz kłuje, mniszek lekarski ma zaś łodygi i liście delikatne i miękkie. Mlecz w odróżnieniu od mniszka ma jedną, sztywną i pustą w środku łodygę, od której odchodzą boczne pędy i drobniejsze listki. Po przekwitnięciu mniszek lekarski zamienia się w dmuchawiec, trujący mlecz zaś w twardą kulkę. Liście mniszka wyrastają z przyziemnej rozety, są głęboko powycinane, a ich blaszka ma kształt podłużny, owalny lub lancetowaty. Kwiaty zaś wyrastają z rozety grupowo, mają jasnożółte lub złocistożółte języczkowe płatki, które niekiedy z czasem nabierają pomarańczowej barwy. Zbierając kwiaty mniszka najlepiej więc sprawdzać, czy: • na łodydze kwiatowej ma tylko jeden koszyczek, Kierując się powyższymi cechami, bez problemu odróżnicie od siebie te dwie rośliny, a jedyną niepewnością pozostanie sposób na wykorzystanie tego cennego składnika... Sposobów na wykorzystanie tej rośliny jest mnóstwo. Przede wszystkim płatki i liście kwiatów nadają się do jedzenia w stanie surowym, co sprawia, że możemy je dodawać do sałatek, koktajli, naleśników i omletów. Ze względu na swoje właściwości pobudzające palone korzenie mniszka mogą stanowić alternatywę dla kawy. Inną możliwością jest stworzenie wina lub nalewki z mniszka. Sprawdź nasz przepis na nalewkę z mniszka. Na naszym blogu znajdziecie natomiast przepis na domowe wino mniszkowe oraz domowy syrop z mniszka. Wszelkie napary z kwiatów tej rośliny pozwolą na obniżenie poziomu glukozy we krwi. Roślina ta nadaje się również jako dodatek do koktajli. Liście z mniszka w połączeniu z sokiem z cytryny, awokado i gruszką tworzą napój będący doskonałą kuracją oczyszczającą. Z liści warto wykonać także zupę, dzięki której wyrównamy poziom białych krwinek. Do jej wykonania prócz kilku garści mniszka przyda się cukinia, ogórek, bulion, sól, pieprz oraz koperek. Ze zblendowanego mniszka można również stworzyć pyszne nadzienie do naleśników i pierożków. Roślinę tą doceniają także zwierzęta — króliki, świnki morskie, chomiki oraz papugi uwielbiają podgryzać jej liście. Z powodzeniem wykorzystasz mniszek również jako nawóz ekologiczny do kwiatów, a to ze względu na fakt, że jest on cennym źródłem miedzi. Jak widać, pomysłów na wykorzystanie tej rośliny jest wiele. Mamy nadzieję, że zainspirowaliśmy Was do wykorzystania tego, co najlepsze — czyli tego, co otrzymujemy wprost od matki natury.", "url": "https://browin.pl/blog/mniszek-lekarski-przepisy-z-apteki-natury", "category": "lubelskie", "sub_category": "Napoje (alkoholowe i bezalkoholowe)", "phrase": "Dąbrowski trunek z mniszka"}