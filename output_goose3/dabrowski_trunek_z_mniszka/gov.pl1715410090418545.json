{"meta_description": "Produkt wpisany na listę produktów tradycyjnych w dniu 2019-05-20 w kategorii Napoje w woj. lubelskim.", "title": "Dąbrowski trunek z mniszka - - Portal Gov.pl", "content": "Mniszek lekarski to roślina wyjątkowa. Już od średniowiecza uznawany był za panaceum na wszelkie choroby. Na ziemiach polskich stosowano go w medycynie ludowej, lecząc wiele schorzeń. Mniszek uchodził za roślinę „bezpieczną” w użyciu, nigdy nie szkodził, a pomagał na wiele różnych dolegliwości. Mniszek lekarski zwany również mniszkiem pospolitym, ma wiele określeń – bole oczy, buława hetmańska, dmuchawiec czy męska stałość. Jest rośliną powszechnie występującą na terenie Polski. Spotkać go można przede wszystkim na łąkach, polanach, pastwiskach, sadach, przydrożnikach i wszelkiego rodzaju nieużytkach. to napój wytwarzany zgodnie z wieloletnią recepturą. Jak wynika z opowieści mieszkańców napój ten jest mocno związany z naturalnym bogactwem okolic Ludwinowa. Podstawowymi składnikami do wyrobu trunku są kwiaty mniszka, woda, cukier, drożdże i w ostatnich latach składnik aromatyzujący – cytryna. Należy pamiętać, aby używać surowca i składników najwyższej jakości. Produkcja trunku jest niezwykle pracochłonna, gdyż większość przepisów wymaga pozyskania ekstraktu z samych płatków z pomięciem główek rośliny, gdyż jeśli nie zostaną one prawidłowo oddzielone, pozostawią charakterystyczny gorzki posmak. Kwiaty mniszka zbierane są w maju. Po zbiorze kwiaty należy „przewiać”.  Po kilku miesiącach leżakowania, gdy trunek nabierze klasy, można go spożywać. Trunek z mniszka od lat prezentowany jest podczas różnych uroczystości gminnych, rodzinnych, podczas wesel, chrzcin i świąt. Doceniany i nagradzany w konkursach, w tym podczas kultowego Ludwińskiego Święta Smaków – Tłusty Czwartek.", "url": "https://www.gov.pl/web/rolnictwo/dabrowski-trunek-z-mniszka", "category": "lubelskie", "sub_category": "Napoje (alkoholowe i bezalkoholowe)", "phrase": "Dąbrowski trunek z mniszka"}