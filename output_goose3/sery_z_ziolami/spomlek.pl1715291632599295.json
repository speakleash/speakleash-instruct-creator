{"meta_description": "WŁOSKA HARMONIA SMAKÓW ZDROWY SMAK ZIÓŁ I POMIDORÓW", "title": "Gouda z ziołami i pomidorami | Spółdzielcza Mleczarnia Spomlek", "content": "Zioła kryją w sobie potęgę natury, która lubi wcielać się w skutecznego lekarza i natchnionego szefa kuchni. Korzystając z tej niezwykłej metamorfozy stworzyliśmy ziołową kompozycję, która zachwyca smakiem i obfituje w cenne składniki odżywcze. Apetyczną kropką nad „i” są słodkie pomidory. Połączenie wszystkich składników przekona Cię, że witaminy i minerały są po prostu pyszne. W doskonałym smaku polskiego sera odnajdziesz wszystko, co najlepsze w holenderskich recepturach oraz tradycji słonecznej Italii. Odkryj apetyczny charakter naszej Goudy i rozsmakuj się w aromatach otulonych śmietankową fakturą pysznego sera. Pozwól, aby delikatna słodycz przełamana ziołową nutka zafascynowała Twoje podniebienie ciekawą kompozycją składników, a bogactwo dojrzałych pomidorów dopełniło tę kompozycję śródziemnomorskim akcentem. Gouda z ziołami i pomidorami świetnie smakuje na śniadania i kolację oraz jako przekąska, a zapieczona doskonale dopełnia smak potraw oddając im swój aromat.", "url": "https://www.spomlek.pl/produkty/sery-z-radzynia/gouda-z-ziolami-i-pomidorami", "category": "lubelskie", "sub_category": "Sery i inne produkty mleczne", "phrase": "Sery z ziołami"}