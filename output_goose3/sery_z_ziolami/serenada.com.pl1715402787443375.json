{"meta_description": "SER SALAMI Z CZOSNKIEM I ZIOŁAMI", "title": "Salami z czosnkiem i ziołami - Bloki - Serenada", "content": "Salami z czosnkiem i ziołami to mimo wyrazistych dodatków ser łagodny, bardzo przystępny i ciekawie rozwijający swój smak podczas jedzenia.  Już jego delikatny, mleczno – ziołowy aromat jest zapowiedzią, że jest to ser zaskakujący. W smaku jest mleczny z subtelnymi nutami ziół i bardzo łagodnego czosnku. Razem ta kombinacja tworzy ciekawe, rzadko spotykane zestawie.  Salami z czosnkiem oraz ziołami, w skład których wchodzi rozmaryn, tymianek i oregano to ser dojrzewający, typu mieszanego (szwajcarsko-holenderskiego).  Sprzedawany w blokach pozwala na indywidualną decyzję o zakupie dowolnej porcji lub plastrów. Dodatkowo pozwala docenić jego atrakcyjny wygląd: żółty miąższ z licznymi drobinami ziół. Ser powstał z wysokiej jakości mleka i nie zawiera laktozy. Doskonale sprawdza się na kanapkach lub jako smaczna przekąska.", "url": "https://www.serenada.com.pl/produkty/salami-z-czosnkiem-i-ziolami,category,11,item,2,36.php", "category": "lubelskie", "sub_category": "Sery i inne produkty mleczne", "phrase": "Sery z ziołami"}