{"meta_description": "", "title": "Kasza gryczana", "content": "Kasza gryczana – kasza wytwarzana z obłuskanych nasion gryki zwyczajnej[1]. Ze zmielonej kaszy gryczanej całej (białej lub prażonej) otrzymuje się mąkę gryczaną. Przetworzenie gryki na kaszę składa się z następujących etapów[4]: • wydzielanie ziaren obłuskanych z mieszaniny ziaren obłuskanych całych i połamanych, wolnej łuski, ziaren nieobłuskanych, cząstek okrywy, bielma, zarodków i mąki, Kasza gryczana jest cenionym źródłem składników odżywczych. Według danych USDA z 2015 roku, 100 gramów (surowej) prażonej kaszy gryczanej dostarcza 346 kcal i zawiera 11,7 grama białka, 2,7 grama tłuszczów, 75 gramów wszystkich węglowodanów, a w nich 10,3 grama błonnika[5]. Nie zawiera glutenu. Ze względu na delikatny smak i właściwości zdrowotne, jeszcze w początku XX wieku łamaną i niepaloną kaszę gryczaną często podawano dzieciom i chorym[9]. Współcześnie kasza krakowska zalecana jest w dietach wrzodowej, łatwostrawnej, łatwostrawnej bogatobiałkowej, beztłuszczowej (niskotłuszczowej z ograniczeniem błonnika), wątrobowej (łatwostrawnej z ograniczeniem tłuszczu) – przy czym kasza gryczana cała jest w nich zabroniona[10][11][12][13][14]. Ze względu na brak glutenu, kasze gryczane są zalecane w diecie bezglutenowej[15]. Kasza gryczana po ugotowaniu zwiększa swoją masę i objętość w następujący sposób: • uzyskana konsystencja sypka: przyrost 150% objętości i 110% masy – gdy 1 kg kaszy i 21 g soli wchłonie 1,1 kg wody[16]; • uzyskana konsystencja gęsta rozklejona: przyrost 220% objętości i 200% masy – gdy 1 kg kaszy i 30 g soli wchłonie 2 kg wody[16]; • uzyskana konsystencja półgęsta: przyrost 320% objętości i 300% masy – gdy 1 kg kaszy i 40 g soli wchłonie 3 kg wody[16]. Kaszy krakowskiej nie płucze się, ponieważ kasze drobne mocno nasiąkają wodą[17]. Innym powodem jest uniknięcie usunięcia składników rozdrobnionych cząstek ziarna[18]. Aby przyrządzić kaszę krakowską (lub inną drobną kaszę) na sypko, przed jej ugotowaniem stosuje się tzw. zacieranie jajem[18][19]. Z gęstej rozklejonej kaszy krakowskiej, podobnie jak z kaszy manny, przyrządza się kostkę do zup[20]. Aby ugotować kaszę krakowską na kostkę, według polskich podręczników do gastronomii, na 1–1,2 kg kaszy potrzeba 4 litry wody[20][21]. Kaszę zalewa wrzącą wodą z dodatkiem masła lub margaryny (ok. 1 g masła na 10 g kaszy) soli (do smaku) i powoli gotuje[21]. Gorącą kaszę rozsmarowuje się na grubość ok. 1 cm[21]. Po ostudzeniu kasza uzyskuje konsystencję zestaloną i można ją z łatwością pokroić nożem[21]. Tradycja wiąże wprowadzenie gryki na ziemiach polskich z najazdami tatarskimi – stąd nazwa „tatarka”[22]. W rzeczywistości gryka na tych terenach pojawiła się później, rozpowszechniając się dopiero na początku XV wieku[22]. Stosowanie w dawnej Polsce zamiennie nazw „tatarka” i „hreczka” wynikało z nierozróżniania podobnych do siebie, osobnych gatunków gryki[22]. Obecnie polską kaszę gryczaną produkuje się tylko z gryki zwyczajnej (hreczki). Gryka tatarka traktowana jest natomiast jako chwast[23]. Od nazwy „tatarka” pochodzi stosowane w dawnej Polsce określenie kasza tatarczana[22]. Kaszę gryczaną nazywano również grucą[22]. Na Śląsku występują jeszcze inne określenia: poganka, pohanka, czyli kasza pogańska, pogańskie krupy[24][25][26]. Kasza krakowska, wbrew swojej nazwie była wytwarzana przeważnie w Radomsku[27]. Być może nazwę swoją zawdzięcza temu, że jadali ją Jagiellonowie[9] a może dzięki postaci Kazimierza III Wielkiego. Kazimierz III Wielki (1310–1370) był miłośnikiem kaszy gryczanej – to na jego dworze powstał przepis na „kaszę gryczaną po królewsku”, czyli kaszę gryczaną (zwłaszcza krakowską) gotowaną po uprzednim zatarciu jajem[28]. Kasza krakowska była też ulubioną kaszą Anny Jagiellonki (1523–1596) (czytaj niżej o deserze „kasza królewska Anny Jagiellonki”)[27][9]. • Jako danie samodzielne lub jako dodatek do dania drugiego Współcześnie kasza gryczana stosowana jest w kuchni polskiej przede wszystkim jako dodatek do gorących dań – zarówno , jak i wegetariańskich. Występuje przeważnie jako dodatek do drugiego dania, zwłaszcza do mięs duszonych. Zrazy wołowe podane z kaszą gryczaną są tradycyjną polską potrawą – ich historia sięga XIV wieku[28]. Gdy kasza gryczana stanowi dodatek do drugiego dania, zazwyczaj podaje się ją z sosem (najczęściej lub mięsnym). Poza tym spożywa się ją omaszczoną roztopionym masłem, olejem lub skwarkami (ze słoniny lub boczku[25]). Dawniej na Śląsku w porze letniej, osoby trudniące się w porze obiadu pracami polowymi lub pasterskimi posilały się m.in. kaszą gryczaną ze słoniną i maślanką[29]. • Zupy Kasza gryczana łamana i kasza krakowska nadają się dobrze jako do składnik lub dodatek do zup, np. do produkcji krupniku lub jako dodatek do rosołu. Każdy rodzaj kaszy gryczanej niepalonej (białej) sprawdzi się w zupie mlecznej. Wspomniana wyżej kostka z kaszy krakowskiej zastępuje kluski w zupach takich jak rosół, ogórkowa, pomidorowa oraz jako dodatek do słodkiego mleka[30]. Kaszę krakowską zacieraną jajem podaje się w rosole[31][32]. Dodanie niezatartej kaszy krakowskiej powoduje zabielenie i zmętnienie rosołu[32]. • Kotlety, farsze, kiełbasy, wytrawne zapiekanki etc. Z kaszy gryczanej i twarogu przygotowuje się jarskie pulpety i kotlety[33][34][35]. Wykorzystywana jest chętnie jako składnik farszów do gołąbków, pierogów, krokietów i i słonych zapiekanek[36][28][35]. Nadziewa się nią również pieczone prosięta[37], gęsi[28][38], kaczki etc. Używana jest do wyrobu kaszanek. • Desery Z nieprażonych kasz gryczanych przyrządza się np. słodkie leguminy i zapiekanki[39][40][35][41]. Przysmakiem Anny Jagiellonki (1523–1596) miała być legumina przyrządzona z kaszy krakowskiej, jaj, mleka, rodzynek, cukru, masła, wanilii i skórki z cytryny[9]. Sekret tego dania, zwanego „kaszą królewską Anny Jagiellonki”, tkwi w potrójnym wypieczeniu kaszy: po zatarciu białkiem, po zagotowaniu z mlekiem i po zapiekaniu z jajami[9]. Gotowy deser posypuje się cukrem pudrem, przybiera konfiturą wiśniową i podaje z osobno podanym sokiem[42]. Wśród tradycyjnych polskich, postnych potraw wigilijnych, znajduje się wiele przyrządzanych z kasz, w tym właśnie z kaszy gryczanej, są to np.: • gołąbki z farszem z kaszy gryczanej[43], z kaszy gryczanej i ziemniaków[44][45] lub z kaszy gryczanej i suszonych grzybów (na Lubelszczyźnie gryczano-grzybowe nadzienie zawijano w kiszone liście kapusty[46]); • groch z kapustą i kaszą gryczaną (w powiecie sandomierskim potrawa okraszona olejem rzepakowym)[47]; • pierogi (pierożki) oraz pierogi (placki) z farszem z kaszy gryczanej uzupełnionym dodatkami takimi jak: smażona cebula, twaróg, suszone grzyby lub wędzone śliwki. Kasza gryczana lub potrawy z kaszą gryczaną na „Liście produktów tradycyjnych Ministerstwa Rolnictwa i Rozwoju Wsi” (wybór): • kasza: • „Kasza gryczana palona z Antoniowa”: województwo świętokrzyskie (produkt z Antoniowa w powiecie ostrowieckim, w gminie Bałtów)[49] • gołąbki: • „Gołąbki z kaszy gryczanej z tartymi ziemniakami z sosem grzybowym”: województwo podkarpackie (wyrób z gminy Grodzisko Dolne)[52] • kaszanki: • „Kaszanka «nadwieprzanka»”: województwo lubelskie (wytwarzana od 1968 roku w Baranowie nad Wieprzem)[56] • „Kaszanka szydłowiecka z wątróbką w kostkę krojoną”: województwo mazowieckie (wyrób pochodzący z okolic Szydłowca)[59] • pierogi (pierożki) gotowane: • „Pierogi olszewnickie z kaszą gryczaną”: województwo lubelskie (potrawa pochodząca ze wsi Olszewnica w gminie Kąkolewnica)[66] • pieczone pierogi i pierożki, pasztety i zapiekanki: • „Kulebiak z Perkowic”[e]: województwo lubelskie (wypiek ze wsi Perkowice w powiecie bialskim, w gminie Biała Podlaska)[71] • „Pieróg gryczany gałęzowski” ze słodkim nadzieniem z kaszy gryczanej, twarogu i śmietany, pokryty warstwą ciasta naleśnikowego (wypiek ze wsi Gałęzów w gminie Bychawa w województwie lubelskim)[75] • „Pieróg dachnowski z kaszą gryczaną i ziemniakami”: województwo podkarpackie (wypiek pochodzący ze wsi Dachnów)[77]", "url": "https://thereaderwiki.com/pl/Kasza_gryczana", "category": "podkarpackie", "sub_category": "Wyroby piekarnicze i cukiernicze", "phrase": "Pierożki leżachowskie (pieczone z kaszą gryczaną)"}