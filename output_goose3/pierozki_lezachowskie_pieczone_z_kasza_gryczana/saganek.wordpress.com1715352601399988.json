{"meta_description": "Dawno nie było kaszy gryczanej, a przecież jest taka smaczna i zdrowa. Musiałam szybko nadrobić to zaniedbanie i zabrałam się za robienie pierogów. Tym razem chcąc coś odmienić postawiłam je upiec. Myślę, że posmakują tym, dla których ciasto nie jest tak bardzo ważne jak samo nadzienie. W tym przypadku aromatyczna kasza. Dzięki pieczeniu ciasto jest…", "title": "Pieczone pierogi z kaszą gryczaną", "content": "Dawno nie było kaszy gryczanej, a przecież jest taka smaczna i zdrowa. Musiałam szybko nadrobić to zaniedbanie i zabrałam się za robienie pierogów. Tym razem chcąc coś odmienić postawiłam je upiec. Myślę, że posmakują tym, dla których ciasto nie jest tak bardzo ważne jak samo nadzienie. W tym przypadku aromatyczna kasza. Dzięki pieczeniu ciasto jest bardzo cienkie i mniej wyczuwalne. Kruche, ale w przeciwieństwie do gotowanych pierogów mniej wilgotne. Dlatego najlepiej zajadać je z sosem np. jogurtowym. • Opłukaną kaszę gotuję w osolonej wodzie (woda w podwójnej porcji do ilości kaszy). • Do cebuli dodaję ugotowaną kaszę i gałkę. Mieszam i smażę przez kilka chwil. Na koniec dodaję jajko i majeranek. Przyprawiam solą i pieprzem. Mieszam dokładnie i odstawiam do wystudzenia. • sól do smaku (u mnie solidna szczypta). oraz do posmarowania pierogów białko z jajka. • Mąkę z masłem, solą i gorącą wodą łączę. Na koniec dodaję jajko i wyrabiam elastyczne i gładkie ciasto. • Ciasto wałkuję, wykrawam krążki, na które nakładam nadzienie i dokładnie sklejam. • Pierogi układam na blasze wyłożonej papierem do pieczenia. Wierzch smaruję roztrzepanym białkiem. Piekę w nagrzanym do 170 C piekarniku ok. 15-20 minut. W trakcie pieczenia, po upływie ok. 10 minut pierogi można odwrócić na drugą stronę, żeby ładnie zrumieniły się z obu stron. • Pierogi podaję z prostym sosem jogurtowym: jogurt łączę z olejem lnianym, solą i świeżo zmielonym pieprzem.", "url": "https://saganek.wordpress.com/2014/01/26/pieczone-pierogi-z-kasza-gryczana/", "category": "podkarpackie", "sub_category": "Wyroby piekarnicze i cukiernicze", "phrase": "Pierożki leżachowskie (pieczone z kaszą gryczaną)"}