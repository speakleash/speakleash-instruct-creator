{"meta_description": "Pieczone pierogi z kaszą gryczaną - DoradcaSmaku - ten przepis cieszy się popularnością, sprawdź.", "title": "Pieczone pierogi z kaszą gryczaną - DoradcaSmaku.pl", "content": "Przygotować ciasto: w misce wymieszać mąkę pszenną, śmietanę 18%, jajka i sól. Przełożyć ciasto na stolnicę opruszoną mąką i wyrobić gładkie, elastyczne ciasto. Owinąć ciasto w folie i wstawić do lodówki na godzinę. Przygotować farsz do pierogów: kaszę gryczaną ugotować w osolonej wodzie według przepisu na opakowaniu. Nadmiar wody odcedzić, dodać masło i wymieszać. Pieczarki umyć i pokroić na małe kawałki. Usmażyć na patelni z odrobiną oleju do miękkości . Boczek pokroić w drobną kostkę i podsmażyć na rozgrzanej patelni przez ok. 5 minut. Cebulę drobno posiekać i wrzucić do smażącego się boczku. Razem smażyć przez ok. 5 minut. Na dużej patelni lub garnku wymieszać: kaszę gryczaną, boczek z cebulą i pieczarki. Wszystko podsmażyć przez ok. 3 minuty i doprawić solą i pieprzem czarnym mielonym. Odstawić do wystudzenia. Ciasto wyjąć z lodówki, rozwałkować na grubość ok. 3-4 mm. Powycinać kwadraty, nałożyć łyżkę farszu, zlepić brzegi. Z tego przepisu wychodzi ok. 26-30 pierogów. Żaroodporne naczynie pokryć dość grubą warstwą oleju i ułożyć w nim pierogi zachowując odstępy. Pierogi posmarować roztrzepanym jajkiem i włożyć do nagrzanego piekarnika do 180 stopni na ok. 25-30 minut.", "url": "https://www.doradcasmaku.pl/przepis-pieczone-pierogi-z-kasza-gryczana-392451", "category": "podkarpackie", "sub_category": "Wyroby piekarnicze i cukiernicze", "phrase": "Pierożki leżachowskie (pieczone z kaszą gryczaną)"}