{"meta_description": "", "title": "PIECZONE PIEROGI Z KASZĄ", "content": "Ciasto Mleko podgrzać. Masło roztopić i lekko przestudzić. Mąkę przesiać do miski, dodać drożdże (jeżeli używacie świeżych drożdży to wcześniej należy zrobić z nich rozczyn drożdżowy), cukier, szczyptę soli, roztopione masło, mleko, śmietanę, rozkłócone jajko i pieprz, wyrobić gładkie ciasto. Wyrobione ciasto przełożyć do wysmarowanej olejem miski, przykryć ściereczką i odstawić w ciepłe miejsce do podwojenia objętości. Gdy ciasto wyrośnie, uderzyć w nie energicznie w celu usunięcia nadmiaru powietrza i wstawić na 15 minut do lodówki. Farsz Kaszę gryczaną ugotować na sypko i przestudzić. Twaróg zmielić, dodać kaszę i wymieszać. Cebulę obrać, drobno posiekać i podsmażyć na maśle.  Podsmażoną cebulę dodać do kaszy z twarogiem, wbić jajko, doprawić solą i pieprzem i całość dobrze wymieszać. Schłodzone ciasto rozwałkować na placek o grubości około 5 mm i szklanką lub foremka wykrawać kółka o średnicy około 10 cm. Na każdym krążku kłaść porcję farszu i zlepiać pierożki dokładnie dociskając brzegi. Gotowe pierogi układać na blasze wyłożonej papierem do pieczenia. Wierzch pierogów smarować jajkiem rozkłóconym z mlekiem. Pierogi piec w temp. 180 stopni przez około 25 minut. Pierogi podawać ze śmietaną. Nie chcecie przegapić żadnego nowego przepisu? Subskrybujcie mój kanał Przepisy Joli na YouTube (wystarczy kliknąć tutaj: PRZEPISY JOLI NA YOUTUBE ) Nie chcecie przegapić żadnego nowego przepisu? Subskrybujcie mój kanał Przepisy Joli na YouTube (wystarczy kliknąć tutaj: PRZEPISY JOLI NA YOUTUBE )", "url": "https://przepisyjoli.com/2014/03/pieczone-pierogi-z-kasza/", "category": "podkarpackie", "sub_category": "Wyroby piekarnicze i cukiernicze", "phrase": "Pierożki leżachowskie (pieczone z kaszą gryczaną)"}