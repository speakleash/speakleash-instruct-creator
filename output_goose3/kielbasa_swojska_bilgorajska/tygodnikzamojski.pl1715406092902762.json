{"meta_description": "", "title": "SWOJSKA BO BIŁGORAJSKA- , Zamość, Biłgoraj, Tomaszów", "content": "Krucha, łamliwa i trudna w plasterkowaniu. Mocno wyczuwalny jest zapach wędzenia i przypraw, a w szczególności czosnku – taka musi być kiełbasa swojska biłgorajska. Od lat gości na stołach mieszkańców Biłgoraja i okolic. Była wyrabiana w rodzinnych gospodarstwach rolnych wedle przepisu przekazywanego z pokolenia na pokolenie. Nigdy nie zmieniono składu surowców i sposobu wytwarzania. Produkcję kiełbasy swojskiej biłgorajskiej na większą skalę rozpoczął Czesław Sobczak, który w 1992 r. założył firmę – Zakłady Mięsne w Biłgoraju. Początki były trudne, żaden z ówczesnych kupców nie wierzył, że ten lokalny wyrób, znany z imprez na wsi, może być produkowany przez zakład wędliniarski. W końcu właściciel zdecydował się na sprzedaż specjału w sieci własnych sklepów. Okazało się, że kiełbasa swojska schodzi jak świeże bułeczki.", "url": "http://www.tygodnikzamojski.pl/artykul/89462/swojska-bo-bilgorajska.html", "category": "lubelskie", "sub_category": "Mięso świeże oraz produkty mięsne", "phrase": "Kiełbasa swojska biłgorajska"}