{"meta_description": "Produkt wpisany na listę produktów tradycyjnych w dniu 2016-02-12 w kategorii Gotowe dania i potrawy w woj. wielkopolskim.", "title": "Szlachetna poleweczka z ziemi turkowskiej - - Portal Gov.pl", "content": "W zależności od naczynia, w którym się znajduje. W zależności od naczynia, w którym się znajduje. Na terenie Ziemi Turkowskiej w województwie wielkopolskim istnieje szereg gospodarstw zajmujących się hodowlą bydła mlecznego. Pozyskiwane mleko, które następnie było przetwarzane, przyczyniło się do charakteru zwyczajów kulinarnych mieszkańców tych terenów, a także do charakterystyki lokalnych smaków. Dawniej masło pozyskane z mleka zazwyczaj trafiało na sprzedaż jako produkt luksusowy, a maślanka lub serwatka była w gospodarstwie spożytkowana jako napój chłodzący podczas lata, a także jako główny składnik szlachetnej poleweczki. Polewka to inaczej zupa przygotowywana na maślance, czasem serwatce czy zsiadłym mleku, tradycyjnie podawana z ziemniakami gotowanymi w mundurkach, bądź z twarogiem. Ze względu na zmieniający się z biegiem czasu charakter wsi wielkopolskiej również polewka uległa lekkim modyfikacjom. Udoskonalanie polewki przez gospodynie wiejskie polegało na wprowadzaniu do potrawy elementów mięsnych, takich jak skwarki, jednakże tak jak dawniej, dziś zupa ta jest przede wszystkim zupą postną spożywaną zazwyczaj na śniadanie. „O dużym przywiązaniu do polewki może świadczyć przymiotnik, którego często używają np. w powiecie konińskim – szlachetna poleweczka” (red. Józef Burszta, „Kultura ludowa Wielkopolski”, Poznań 1964).", "url": "https://www.gov.pl/web/rolnictwo/szlachetna-poleweczka-z-ziemi-turkowskiej", "category": "wielkopolskie", "sub_category": "Gotowe dania i potrawy", "phrase": "Szlachetna poleweczka z ziemi turkowskiej"}