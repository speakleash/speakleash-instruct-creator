{"meta_description": "", "title": "Aktualności - Strona 54 z 56", "content": "Noc Kupały, noc prastara, W tę noc szczęście sobie wróż! Jakaś siła jest w tych czarach – – Gdy początek lata już! 17 czerwca br., po raz czwarty uczestniczyliśmy w świętowaniu Nocy Kupalnej. Uroczystość ta związana jest z przesileniem letnim, przypadającym na około 21-22 czerwca. Tradycja Nocy Kupalnej, znanej również pod nazwą Sobótka wywodzi się od dawnych ludów słowiańskich. Ta magiczna, najkrótsza w roku noc, stała się świętem ognia i wody, radości i miłości. Niegdyś obchodzenie Nocy Kupalnej obfitowało w różnego rodzaju obrzędy i wróżby mające przynosić szczęście i pomyślność na następny rok. Panny wiły wianki z kwiatów polnych i puszczały je – oświetlone światłem świec – na wodę aby znaleźć przyszłego męża. Tego roku naszą przygodę rozpoczęliśmy na placu przy restauracji Finezja w Kowalach Księżych. Zebranych gości z gmin członkowskich, powitał wójt gminy Turek – Pan Karol Mikołajczyk, Przewodniczący Rady Gminy Turek – Pan Ireneusz Kolenda oraz Prezes Turkowskiej Unii Rozwoju – T.U.R. – Pani Magdalena Ciołek. Następnie wszyscy zebrani ruszyli w rozśpiewanym korowodzie do malowniczego miejsca nad rzeką Kiełbaską, w którym odbywała się kolejna część imprezy. Jak co roku, uczestnicy imprezy prezentowali się niezwykle zjawiskowo, gdyż nie tylko byli ubrani w białe stroje, ale też głowy pań...", "url": "https://www.lgd-tur.org.pl/aktualnosci/page/54/", "category": "wielkopolskie", "sub_category": "Gotowe dania i potrawy", "phrase": "Szlachetna poleweczka z ziemi turkowskiej"}