{"meta_description": "Kociewskie upominki inspirowane ludowymi wzorami haftu kociewskiego. Haft kociewski nazywany jest często haftem ziemi ze względu na bogactwo występujących w nim kwiatów, które można znaleźć na łąkach - od maków, kłosów do chabrów", "title": "Upominki i gadżety kociewskie - CZEC Książki i upominki", "content": "Od kilkunastu lat jesteśmy producentem i projektantem kociewskich upominków inspirowanych w dużym stopniu wzornictwem ludowego haftu kociewskiego. Te charakterystyczne folkowe wzory z tej części Pomorza nazywa się często haftem ziemi ze względu na bogactwo występujących kwiatów, które można znaleźć na kociewskich łąkach - od maków, kłosów, chabrów poprzez wiele innych elementów. Byliśmy pierwszą firmą, która zaczęła wprowadzać piękne wzory kociewskie na tak dużą skalę, zdobiąc nimi przedmioty użytku codziennego. Daliśmy w ten sposób początki etnodesignu kociewskiego, co zainspirowało innych w następnych latach do podobnej działalności, a także propagowania Kociewia. Nie działo się to bez przyczyny i nie było uzasadnione wyłącznie komercyjną działalnością naszej firmy - posiadamy korzenie kociewskie, a część naszego życia spędziliśmy w południowej części kociewskiej ziemi. Zawsze ciepło i serdecznie spoglądamy w kociewskie strony!", "url": "https://czec.pl/pl/c/Upominki-i-gadzety/180", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Pikle kociewskie"}