{"meta_description": "", "title": "KAPUSTA Z GROCHEM", "content": " • Groch przebrać i dokładnie wypłukać. Jeśli używamy połówek grochu - nie trzeba go namaczać. Cały groch najlepiej namoczyć na noc. Groch ugotować w wodzie, w której się moczył (ma jej być niewiele - tyle, żeby go lekko zakrywała). Pod koniec gotowania posolić. Groch powinien być dobrze rozgotowany.  Groch lubi się przypalać, trzeba go dość często mieszać. • Kapustę ugotować w drugim garnku z dodatkiem listków laurowych i ziela angielskiego. Jeśli kapusta jest bardzo, bardzo kwaśna można ją przed gotowaniem przepłukać, ja tego raczej nie robię - groch zniweluje kwas, a taka przepłukana może się okazać zbyt jałowa i przez to mało smaczna. • Cebulkę podsmażyć na tłuszczu (oleju, smalcu) - ma być lekko złota.    W wersji nie do końca postnej można dodać kawałeczek surowego boczku. Należy go pokroić bardzo drobno, wysmażyć i na takim tłuszczu podsmażyć cebulę. • Groch i kapustę wymieszać, dusić chwilę na małym ogniu, aby smaki się połączyły. Dodać podsmażoną cebulę i doprawić solą oraz pieprzem.", "url": "https://www.przyslijprzepis.pl/przepis/kapusta-z-grochem-16", "category": "kujawsko-pomorskie", "sub_category": "Gotowe dania i potrawy", "phrase": "Groch z kapustą"}