{"meta_description": "GROCH Z KAPUSTĄ Powiem Wam, że groch z kapustą jest daniem z domu rodzinnego mojego męża. U nas groch z kapustą u nas nie występował, powiedziałabym, że także", "title": "GROCH Z KAPUSTĄ", "content": "Powiem Wam, że groch z kapustą jest daniem z domu rodzinnego mojego męża. U nas groch z kapustą u nas nie występował, powiedziałabym, że właściwie nigdy. Moja mama gotowała grochówkę i bardzo ją lubi do tej pory. Jednak połączenie kwaśnej kapusty kiszonej i grochu przypadł mi wyjątkowo do gustu. Czasami owy tytułowy groch zastępuję soczewicą, ciecierzycą albo nawet fasolą. Dodatek sowitej ilości białka zawsze jest na czasie i zgodnie z zadami wege dietetyki :) Ponieważ od kilku dni jadamy sobie z wielka przyjemnością młode ziemniaki to kapucha w takiej wersji pasuje do nich w sam raz. Niby jest to danie bardziej zimowe niż letnie ale wychodzę z założenia że wszelkie bigosy, gulasze i śledzie są na polskich stołach przez cały rok. A u ciebie w domu wstępował groch z kapustą czy raczej sama kapusta? I w jakiej odmianie bo kapusta z grochem, z wędliną, z suszonymi owocami lub z mięsem – jedno danie a tyle możliwości :) • Groch zalewam dużą ilością zimnej wody i zostawiam na noc do napęcznienia. Rano przelewam na sicie czystą wodą, zalewam tak na wysokość 2 palców nad groch i gotuję do miękkości. • Cebulę obieram, kroję w drobną krostę i smażę na złoty kolor na patelni z oliwą. • Marchew obieram i ścieram na tarce o grubych oczkach. Jabłka również ścieram bez obierania. Kapustę świeżą, białą drobno szatkuję. • Obie kapusty wkładam do garnka, dodaję usmażona cebulę, starta marchew i jabłka, sok jabłkowy, listki, ziele, pieprz, rozgniecione oraz około 1-2 szklanek wody. Przykrywam i gotuję nie krócej niż 2-3 godziny. • Gdy kapusta jest miękka dodaję do niej ugotowany groch czasami z wodą, w której się gotował innym razem bez. Mieszam dokładnie i duszę jeszcze na małym gazie przez 15 minut. • Groch z kapustą podaję z chlebem lub tak jak zrobiłam to wczoraj z ziemniakami z wody.", "url": "https://www.olgasmile.com/groch-z-kapusta.html", "category": "kujawsko-pomorskie", "sub_category": "Gotowe dania i potrawy", "phrase": "Groch z kapustą"}