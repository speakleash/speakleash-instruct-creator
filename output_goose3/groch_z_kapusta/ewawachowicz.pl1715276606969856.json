{"meta_description": "", "title": "Kapusta z grochem", "content": "Groch namoczyć. Przełożyć na sito i przelać zimną wodą. Wrzucić do garnka. Wlać wodę, przykryć i gotować do miękkości. Kapustę odcisnąć z nadmiaru soku i drobno pokroić. Włożyć do drugiego garnka. Podlać wodą, przyprawić zielem angielskim, liściem laurowym i kminkiem. Przykryć i gotować tak długo, aż kapusta będzie miękka. Na patelni rozgrzać sporą łyżkę masła. Wrzucić i usmażyć cebulę pokrojoną w drobną kostkę. Gdy się zezłoci, dodać do kapusty. Dorzucić ugotowany i odcedzony groch. Na patelni ponownie rozgrzać masło. Wsypać mąkę i zrobić zasmażkę. Wlać trochę wody z kapusty, wymieszać i przelać do garnka. Przyprawić solą i pieprzem. Pod przykryciem gotować jeszcze przez 20 minut.", "url": "https://ewawachowicz.pl/przepisy,2,1226.html", "category": "kujawsko-pomorskie", "sub_category": "Gotowe dania i potrawy", "phrase": "Groch z kapustą"}