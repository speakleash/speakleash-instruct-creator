{"meta_description": "", "title": "GROCH Z KAPUSTĄ :)", "content": "Powiedzenie „groch z kapustą”, chyba zna każdy. Kojarzy się z czymś chaotycznym, nieuporządkowanym. Ogólnie z czymś, co nie ma składu i ładu. Nie można tego powiedzieć o tej potrawie. Według mnie, wszystko w niej współgra. Smak jest niesamowity, uzależniający. Mogę ją wyjadać łyżkami z garnka. Idealnie pasuje do wszelkich mielonych. Można też ją wcinać z chlebem. Groch z kapustą jest popularny w całej Polsce. W wielu regionach, potrawa znalazła się na liście produktów tradycyjnych. Kojarzona jest zazwyczaj z świętami Bożego Narodzenia. Aromatyczna, lekko mączna w smaku. Wytwarzana z prostych i tanich składników. W jakich regionach i jak jest podawana? W niektórych przygotowuje się z kiszonej kapusty. Ja wolę jednak ze słodkiej. Przykładem jest kapusta z grochem i śmietaną z Gorzkowa (kuchnia lubelska). Z dodatkiem skwarek z Domosina w województwie łódzkim. W towarzystwie z kaszą jaglaną i grzybami z Cygan na Podkarpaciu. Ja postawiłem na wersję lubelską. Ugotowana kapusta wymieszana z grochem. Do tego duszona cebula, śmietanka sojowa i mąka do zagęszczenia. Dodatkowo dodałem majeranek (u mnie świeży). Można się zatracić w tym smaku – 1 mała kapusta biała lub ½ większej  – 1 szklanka grochu w połówkach  – 2 liście laurowe  – 3 łyżki śmietanki sojowej lub innej roślinnej  – 1 łyżka mąki pszennej (w wersji bezglutenowej może być ryżowa lub owsiana)  – sól i pieprz do smaku  – 2 duże cebule  – 1 łyżeczka majeranku (opcjonalnie) – kapustę drobno poszatkować i zalać wodą do połowy wysokości. Gotować do miękkości z liśćmi laurowymi. Odlać nadmiar płynu  – w tym samym czasie ugotować groch (można wcześniej namoczyć, ale nie jest to konieczne). Odlać nadmiar płynu, a następnie utłuc (nie musi być dokładnie) tłuczkiem do ziemniaków  – cebulę udusić na oleju  – przełożyć groch i cebule do kapusty. Utłuc jeszcze raz tłuczkiem. Dodać śmietanę i mąkę  – podgrzać do wrzenia, ciągle mieszając  – doprawić do smaku solą i pieprzem oraz majerankiem", "url": "https://weganon.pl/groch-z-kapusta/", "category": "kujawsko-pomorskie", "sub_category": "Gotowe dania i potrawy", "phrase": "Groch z kapustą"}