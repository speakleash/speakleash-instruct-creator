{"meta_description": "Ser Kozi Dojrzewający „krojony z krążka” w kategorii > SERY KOZIE ZAGRODOWE \"NAD AREM\"", "title": "Ser Kozi Dojrzewający „krojony z krążka”", "content": "JEST TO CENA ZA KAWAŁEK \"KRĄŻKA\", KTÓRY CAŁY MOŻE WAŻYĆ 30-40 dag lub nawet 60-80 dag. Istnieje oczywiście możliwość zamówienia całego krążka. W tym celu prosimy o kontakt telefoniczny lub o wpisanie tego w uwagach do zamówienia i najlepiej wybrać formę płatności za pobraniem, ponieważ wówczas będzie to cena za wielkość krążka jaką Państwo wybiorą. Delikatny ser podpuszczkowy dzięki dojrzewaniu staje się serem twardym typu gouda, a dojrzewa w dojrzewalni na drewnianych półkach. Wybitny w smaku jako przekąska dla koneserów win i piw kraftowych. W postaci „kawałków krojonych z krążka” lub w plastrach jest doskonały jako przekąska, a szczególnie z dodatkiem żurawiny, borówki, czy innych półwytrawnych konfitur idealnie wzbogaci każde przyjęcie. Dojrzewanie przedłuża jego trwałość do 120 dni, a smak z czasem robi się bardziej wyrazisty, gdyż ser cały czas dojrzewa. Produkty z mleka koziego zalecane są szczególnie w przypadkach: - mlecznej skazy białkowej; - jeżeli z różnych względów nie można spożywać produktów z mleka krowiego; - dla cierpiących na cukrzycę, astmę i inne schorzenia dróg oddechowych; - dla chorych i rekonwalescentów; - dla ludzi zagrożonych osteoporozą; - dla wszystkich osób ceniących naturalne i smaczne produkty lokalne. Najnowsze badania naukowe informują również o anty nowotworowym działaniu mleka koziego i jego przetworów! Kilka słów o naszych przyjaciołach z \"GOSPODARSTWA NAD AREM\": Podobnie, jak w przypadku wędlin rozszerzamy asortyment i rekomendujemy produkty naszych przyjaciół z GOSPODARSTWA NAD AREM, którzy sery robią z pasji… do kóz i sera oczywiście. Sery, twarogi i jogurty powstają wyłącznie ze świeżego mleka pochodzącego z własnej hodowli. Dzięki temu mamy gwarancję najwyższej jakości, gdyż w procesie produkcyjnym nie używają żadnych konserwantów ani ulepszaczy. Kozy wiedzą co dobre, a my mamy pewność, że mleko z którego powstają oferowane przez nas produkty jest pełnowartościowe i w pełni naturalne. Dlatego wyróżnieni zostali certyfikatem Dziedzictwa Kulinarnego Warmii i Mazur. A wszystko zaczęło się w 1992 roku od jednej kozy imieniem Pyza, która podbiła nasze serca i nauczyła, że koza potrzebuje przestrzeni i różnorodności. I tak nasze stado, liczące obecnie około 300 kóz, codziennie przemierza wiele kilometrów w poszukiwaniu dobrego i różnorodnego pożywienia. Nie oznacza to jednak, iż nie idziemy z duchem czasu – nasza przydomowa mleczarnia spełnia wszystkie normy sanitarno-weterynaryjne. Podobnie, jak my wierzą, że lepsze jedzenie to lepsze życie. Dziękujemy, że kupujecie mądrze i zdrowo czerpiąc z lokalnych, polskich tradycji, co wspiera rozwój małych, rodzimych społeczności.", "url": "https://www.zakiszeni.sklep.pl/pl/p/Ser-Kozi-Dojrzewajacy-%E2%80%9Ekrojony-z-krazka/123", "category": "lubuskie", "sub_category": "Sery i inne produkty mleczne", "phrase": "Ser kozi dojrzewający"}