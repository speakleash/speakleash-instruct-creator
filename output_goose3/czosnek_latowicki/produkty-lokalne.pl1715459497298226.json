{"meta_description": "", "title": "Czosnek Latowicki - smak, zdrowie i tradycja!", "content": "Grzegorz Odalski wraz z małżonką prowadzi gospodarstwo rolne położone w południowo-wschodniej części Mazowsza, w rolniczej gminie Latowicz. Dzięki odpowiednio sprzyjającym warunkom glebowym od kilkudziesięciu lat tradycyjnie uprawiany jest tu czosnek. Uprawie towarzyszy zintegrowana produkcja roślinna i zwierzęca oraz siew zbóż z rodziny motylkowych i strączkowych, stanowiących m.in. paszę dla bydła i drobiu. Ci ostatni z kolei dostarczają naturalny nawóz, który jest niezbędny w uprawie czosnku i w dużym stopniu zastępuje nawozy sztuczne. Efektem tej naturalnej produkcji jest wyjątkowo aromatyczny i posiadający intensywny smak oraz zapach “Czosnek latowicki”. - Uprawą czosnku zajmowali się jeszcze moi rodzice z małymi przerwami zależnymi od opłacalności tego biznesu, gdyż w latach 1970-1980 ceny czosnku bardzo się wahały. Na tę sytuację wpływ miał przede wszystkim import czosnku z Chin. Tak więc od małego pamiętam uprawę tego warzywa. Od 2005 r. zająłem się poważnie uprawą czosnku i tak jest do chwili obecnej. W większości uprawiam odmianę ozimą (jest to czosnek sadzony na zimę). Moim flagowym produktem jest czosnek marynowany, który w 2012 roku zajął I miejsce w konkursie o Laur Marszałka Województwa Mazowieckiego – wyjaśnia Grzegorz Odalski, właściciel gospodarstwa. Największą zaletą czosnku marynowanego jest to, że jest on produktem polskim łącznie z komponentami marynaty, które są pozbawione chemii i sztucznych konserwantów. Skład to: świeży czosnek, cukier, sól, ocet, woda, oliwa oraz kilka innych dodatków, które stanowią tajemnicę właścicieli gospodarstwa, a dzięki którym smakuje on zupełnie inaczej od czosnku niewiadomego pochodzenia produkowanego na masowa skale przez duże przetwórnie. Latowicka odmiana czosnku słynie ze swojego niepowtarzalnego aromatu. Jego pełny smak czyni go świetną przyprawą, jak i głównym tematem posiłku. Oprócz walorów smakowych, posiada też uznane działanie lecznicze. Jako naturalny antybiotyk świetnie sprawdza się w leczeniu lekkich stanów chorobowych, infekcji. Ma też działanie wzmacniające. Obniża również tzw zły cholesterol, stąd jego stała obecność w diecie dobrze wpływa na układ krążenia. Jego ostry zapach łatwo zniwelować przegryzając świeżą natkę pietruszki. Jeśli zaś przeszkadza on naszym towarzyszom – zachęćcie ich do wspólnego degustowania czosnkowych specjałów! Więcej szczegółów o Czosnku Latowickim znajdziecie na: tutaj", "url": "https://produkty-lokalne.pl/czosnek-latowicki-smak-zdrowie-i-tradycja,12", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Czosnek latowicki"}