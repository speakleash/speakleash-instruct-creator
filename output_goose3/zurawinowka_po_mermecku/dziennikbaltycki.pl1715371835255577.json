{"meta_description": "Nalewka żurawinowa...", "title": "Domowe nalewki dobre na wszystko! Smakują i mają właściwości lecznicze. Przepisy najlepszych nalewek kół gospodyń wiejskich", "content": "Nalewka żurawinowa  (Żurawinówka po mermecku) Poleca Dagmara Mazurek z Mermetu (Stowarzyszenie Kwiaty Kociewia) Składniki: 1 kg świeżych jagód żurawiny 1 kg cukru 1 l spirytusu 1 l wody kilka goździków 200 gram miodu Sposób przygotowania: 1. Jagody żurawiny sparzamy i nakłuwamy z dwóch stron igłą. Owoce wsypujemy do naczynia i zasypujemy 1 kg cukru. Zostawiamy pod przykryciem na 8 do 24 godzin. 2. Litr spirytusu łączymy z litrem źródlanej wody i rozpuszczonym miodem. Roztworem zalewamy przesypane do gąsiora lub słoja owoce. Można również dodać goździki. 3. Przez dwa miesiące nalewka powinna stać w ciemnym i ciepłym miejscu - jednak co kilka dni należy słojem czy gąsiorem potrząsać.  4. Po dwóch miesiącach nalewkę przefiltrowujemy i napełniamy buteleczki, w których powinna leżakować jeszcze minimum 1,5 roku. Warto wiedzieć: Żurawina ma wiele właściwości leczniczych. Od dawna stosowano ją w medycynie naturalnej do leczenia chorób nerek i pęcherza moczowego. Zawiera sporo kwasu benzoesowego – naturalnego konserwantu. Dzięki niemu długo zachowuje świeżość. W lodówce można ją przechowywać do sześciu tygodni, w zamrażalniku nawet rok. Przepis pochodzi z książki „Tak smakuje Pomorze” wydanej przez „Dziennik Bałtycki”", "url": "https://dziennikbaltycki.pl/domowe-nalewki-dobre-na-wszystko-smakuja-i-maja-wlasciwosci-lecznicze-przepisy-najlepszych-nalewek-kol-gospodyn-wiejskich/ga/c17-14970934/zd/43306066", "category": "pomorskie", "sub_category": "Napoje (alkoholowe i bezalkoholowe)", "phrase": "Żurawinówka po mermecku"}