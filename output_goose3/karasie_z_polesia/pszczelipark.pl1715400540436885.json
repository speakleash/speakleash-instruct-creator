{"meta_description": "", "title": "PszczeliPark polski miód z polskiej pasieki. Pszczoły i ekosystem. Miody odmianowe z terenów ekologicznych. Najlepszy Polski MCałuski pszczelowolskie wkrótce jako produkt regionalny", "content": "W całym kraju zarejestrowano już ponad 900 produktów tradycyjnych. Z samej lubelszczyzny jest ich 84. Procedura rejestracji nie jest skomplikowana i trwa około dwóch miesięcy. Producent musi udokumentować, że określony produkt jest wytwarzany od co najmniej 25 lat. Po akceptacji wniosek trafia do Izby produktów Regionalnych i Lokalnych w Warszawie. Potem jest kierowany do ministerstwa rolnictwa, gdzie zapada ostateczna decyzja o wpisaniu produktu na listę. Obecnie na wpis oczekują wnioski kilku producentów, m. in. paszteciki z grzybami z Lubartowa, oranżada z Kąkolewnicy, karasie z Polesia czy ciasteczka \"całuski pszczelowolskie”. W ubiegłym roku na listę produktów tradycyjnych wpisano Lubelski Miód malinowy. Warto zaznaczyć, że Całuski pszczelowolskie są jedynymi pierniczkami, które piecze się na naturalnym wosku pszczelim.    Cukier utrzeć z jajami, dodać rozpuszczony i schłodzony miód, przyprawy korzenne oraz 50 dag mąki przesianej i wymieszanej z sodą oczyszczoną. Wszystko dokładnie wymieszać, wyłożyć na stolnicę i wyrobić gładkie ciasto. Odciąć porcję, utoczyć wałeczek o grubości palca, pociąć ciasto na 1-centymetrowe kawałki i na dłoni wyrobić kuleczki. Ogrzaną blachę piekarniczą wysmarować lekko woskiem pszczelim, a po przestygnięciu układać na niej kuleczki ciasta. Piec w piekarniku około 10 minut.  Jeżeli zużyjemy w sumie około 60 dag mąki, to ciasto będzie luźne, a kuleczki będą się rozlewały, tworząc płaskie placuszki. Po upieczeniu otrzymamy niezbyt wyrośnięte, ale puszyste i kruche pierniczki, rozpływające się w ustach. Jeśli zaś do wyrobu ciasta zużyjemy więcej mąki, to będzie ono gęstsze, na skutek czego utoczone kuleczki przy pieczeniu dobrze wyrosną i się nie rozleją. Powstaną foremne, pulchne i twardsze pierniczki, zwane całuskami. Wszystkie wymienione tu pierniczki są bardzo kruche i można przechowywać je bardzo długo, dzięki temu, że są beztłuszczowe.", "url": "http://pszczelipark.pl/index.php/aktualnosci/view/Caluski-pszczelowolskie-wkrotce-jako-produkt-regionalny.html", "category": "lubelskie", "sub_category": "Produkty rybołówstwa, w tym ryby", "phrase": "Karasie z Polesia"}