{"meta_description": "Stowarzyszenie \"Dąb\" w Ciosmach realizuje projekt \"Bądźmy solidarni!\", który jest dofinansowany ze środków Programu Funduszu Inicjatyw Obywatelskich NOWEFIO na lata 2021-2030. Wiadomości Biłgoraj oraz z całego powiatu. Niebieska bilgorajska to nowa gazeta na rynku. Znajdziesz tu aktualności, sport, wydarzenia, ogłoszenia, zdjęcia, komentarze.", "title": "Eko ogród - śladem przykładów dobrych praktyk", "content": "Stowarzyszenie \"Dąb\" w Ciosmach realizuje projekt \"Bądźmy solidarni!\", który jest dofinansowany ze środków Programu Funduszu Inicjatyw Obywatelskich NOWEFIO na lata 2021-2030. Celem projektu jest zwiększenie aktywności społecznej 40-osobowej grupy mieszkańców wiosek Ciosmy oraz Dąbrowica z gminy Biłgoraj poprzez zaangażowanie jej w działalność obywatelską i społeczną w okresie od 1 czerwca 2021 r. do 31 lipca 2022 r. Uczestnicy tworzą duety, każdy z duetów projektowych przygotowuje i realizuje jedną akcję obywatelską. W sumie zostanie zrealizowanych 20 inicjatyw. 16 lipca br. grupa 22 osób młodzieży i dorosłych z Ciosmów i Dąbrowicy wybrała się do Fajsławic, miejscowości, która jest polskim zagłębiem zielarskim. Tu, w Boniewie-Ignasinie z inicjatywy Feliksy Gorzkowskiej od 2013 roku przy Stowarzyszeniu na Rzecz Rozwoju Gminy Fajsławice funkcjonuje Centrum Edukacji Zielarskiej \"Tymiankowy Smak Fajsławic\", którego zadaniem jest m. in. edukacja zielarska. Na placu przy budynku dawnej szkoły - obecnie miejsce działania Centrum Edukacji Zielarskiej - Feliksa Gorzkowska - Prezes Stowarzyszenia na Rzecz Rozwoju Gminy Fajsławice przygotowała i przeprowadziła ziołowe warsztaty dla wszystkich uczestników wyjazdu. W praktyczny sposób, uczestnicy mogli przygotować własną kompozycję ziół, przypraw do wykorzystania w swojej kuchni. Na warsztatach uczestnicy zdobyli wiedzę z zakresu leczniczych właściwościach ziół, ich zastosowania w dietetyce, profilaktyce, medycynie oraz poznali kulinaria regionalne, a w szczególności przepis na zupę pokrzywową, zupę chłopską fajsławicką, jabłczanki z Fajsławic, pierogi z czerwoną fasolą, pierogi podrobowe, masło ziołowe i sałatki z dodatkiem fajsławickich ziół i kwiatów. Następnie odbyła się wycieczka po ogródku zielarskim. Ziołowe i kwiatowe rabatki zawierają zioła z całego regionu. Ogród został zaprojektowany przez pracowników Uniwersytetu Przyrodniczego w Lublinie. Różnorodne, naturalne zapachy, charakterystyczne dla danych roślin, bogactwo odmian, piękno ziół i kwiatów na długo pozostaną w pamięci uczestnikom wyjazdu. Z Centrum Edukacji Zielarskiej w Boniewie - Ignasinie grupa udała się do Fajsławic, żeby podziwiać uprawy ziół na polach. Ponadto można było zwiedzić popularne w gminie Fajsławice uprawy wiśni, agrestu, porzeczki czarnej i czerwonej a także leszczyny. Najczęściej uprawianymi ziołami w tym regionie są: tymianek, melisa, oregano, szałwia oraz cząber. Na plantacjach spotkamy również dziurawiec, lubczyk, mniszek lekarski. Jak opowiadała Prezes Feliksa Gorzkowska w Fajsławicach do dnia dzisiejszego zioła uprawiane są metodami tradycyjnymi, bez użycia nowoczesnych intensywnych metod produkcji oraz dużej ilości oprysków i nawozów. Zaplanowane cele inicjatywy zostały w pełni zrealizowane. Uczestnicy z duża dozą wiedzy i ziołowymi przyprawami przygotowanymi osobiście wrócili do domów. Każdy zabrał ze sobą nie tylko miłe wspomnienia, ale przede wszystkim wiedzę, którą wykorzysta we własnym gospodarstwie domowym.", "url": "https://bilgorajska.pl/aktualnosc,27093,0,0,0,Eko-ogrod-sladem-przykladow-dobrych-praktyk.html", "category": "lubelskie", "sub_category": "Gotowe dania i potrawy", "phrase": "Jabłczanka z Fajsławic"}