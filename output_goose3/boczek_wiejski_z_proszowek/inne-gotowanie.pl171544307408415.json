{"meta_description": "", "title": "Kurczak w boczku", "content": "Polacy uwielbiają mięso. Trudno też jest się dziwić naszej nacji, skoro od wieków na stołach pojawiały się przeróżne wiktuały, a dziczyzna kojarzyła się z okresem polowań i dużych spotkań. Może nie sięgamy po takie mięso za często, jednak inne rodzaje pojawiają się regularnie. Wśród nich króluje kurczak, który podawany jest jako gotowany na parze, filety w panierce czy zajadane głównie przez dzieci nuggetsy. Czy da się połączyć go z innym mięsem i zyskać ciekawe połączenie? Oczywiście – tutaj pojawia się boczek, a zaskakujący obiad zachwyci wiele podniebień. Może się wydawać, że plastry boczku nadają się jedynie do przygotowania śniadania w stylu angielskim, gdzie to dobrze komponują się z fasolką w sosie i tostami, jednak warto nauczyć się, iż nie jest to jego jedyne miejsce. Ani też na grillu. Boczek jest bowiem produktem, który można poddawać procesom gotowania, pieczenia, smażenia, wędzenia, mogą być wytwarzane z niego wędzonki parzone. Boczek jest produktem tradycyjnym, pod taką nazwą wiele przetworów z niego zostało w 2018 roku zarejestrowanych przez Ministerstwo Rolnictwa i Rozwoju Wsi (wśród nich znalazł się między innymi boczek podegrodzki, boczek wiejski z Proszówek, boczek sądecki tradycyjny). Za co ceniony jest boczek? Jest źródłem sodu i potasu, które mają dobry wpływ na zdrowie, jednak ze względu na kaloryczność i cholesterol nie powinien stanowić podstawy diety. Jednak od czasu do czasu warto go skonsumować, na przykład zawijając w niego filety z piersi z kurczaka. Tak podany drób będzie nie tylko ładnie się prezentował, ale zachwyci także swoją kruchością i soczystością. Danie to jest bardzo aromatyczne – sprawdzi się więc idealnie jako gwiazda niedzielnego obiadu w rodzinnym gronie czy też wśród gości. Przygotowanie  Piersi z kurczaka umyć, osuszyć, natrzeć przyprawą do złotego kurczaka (przyprawę można połączyć z 2 łyżkami oleju i natrzeć taką mieszankę).  Kurczaka owinąć plastrami boczku – 4 plastry na jedną pierś. Ułożyć w blaszce do pieczenia. Między mięso włożyć łodygi rozmarynu; można je także włożyć pod boczek. Do blaszki wlać 5-6 łyżek wody i 4 łyżki tłuszczu.  Piec w piekarniku nagrzanym do 220 stopni Celsjusza przez około 20-25 minut.  Podawać od razu; będzie prezentował się dobrze razem z gotowanymi ziemniakami z koperkiem i sałatką.", "url": "https://inne-gotowanie.pl/kurczak-w-boczku/", "category": "małopolskie", "sub_category": "Mięso świeże oraz produkty mięsne", "phrase": "Boczek wiejski z Proszówek"}