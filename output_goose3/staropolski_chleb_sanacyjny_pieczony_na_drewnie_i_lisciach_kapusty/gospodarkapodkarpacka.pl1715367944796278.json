{"meta_description": "", "title": "Nagroda dla Anny Surmacz i chleba sanacyjnego", "content": "ŁAŃCUT. Centrum Doradztwa Rolniczego w Brwinowie zorganizowało XI ogólnopolski konkurs na najlepsze działania kreujące przedsiębiorczość i nowe miejsca pracy na obszarach wiejskich „Sposób na Sukces”. W gronie finalistów tegorocznej edycji znalazła się także Annę Surmacz-Kałamarz właścicielkę Przedsiębiorstwa Produkcyjno Handlowego “Anmar” w miejscowości Rogóżno. Projekt pn. “Wypiek staropolskiego chleba sanacyjnego pieczonego na drewnie i liściach kapusty oraz uruchomienie baru przy piekarni z wykorzystaniem ciepła z pieców chlebowych do przygotowania potraw” został doceniony i uzyskał nagrodę drugiego stopnia w kategorii indywidualnej. Staropolski chleb sanacyjny, pieczony na drewnie i liściach kapusty jest od sześciu lat wpisany na listę produktów tradycyjnych Ministerstwa Rolnictwa i Rozwoju Wsi. Recepturą – jak i nazwą – nawiązuje do czasów Polski międzywojennej.", "url": "http://gospodarkapodkarpacka.pl/news/view/399/nagroda-dla-anny-surmacz-i-chleba-sanacyjnego", "category": "opolskie", "sub_category": "Wyroby piekarnicze i cukiernicze", "phrase": "Staropolski chleb sanacyjny, pieczony na drewnie i liściach kapusty"}