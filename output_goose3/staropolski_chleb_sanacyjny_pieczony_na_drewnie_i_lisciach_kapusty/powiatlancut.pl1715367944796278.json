{"meta_description": "", "title": "Aktualności / Powiat Łańcucki", "content": "Środki na organizację seminarium pozyskane zostały ze środków Programu AGRO SMAK 2 zrealizowanego na zlecenie Urzędu Komitetu Integracji Europejskiej. Celem projektu było uświadomienie producentom z powiatu łańcuckiego, że wytwarzanie i sprzedaż ich licznych wyrobów, dzięki pewnej tradycji, może stać się bardzo ważną gałęzią sektora rolno-spożywczego w naszym regionie. Identyfikacja tych produktów pobudzi aktywność gospodarczą i wzrost poziomu zróżnicowania działalności zarobkowej na obszarach wiejskich oraz propagowanie kultury i tradycji a identyfikacja produktów tradycyjnych pozwoli na efektywne rozpowszechnianie wiedzy na temat dziedzictwa kulturowego. Można przypuszczać, że w dłuższej perspektywie produkty te staną się wizytówką tradycji kulturalnej Ziemi Łańcuckiej. Konsumenci ostatnio wybierają nie tylko higieniczną i zdrową żywność, ale szukają też takiej, która posiada świadectwo potwierdzające jej pochodzenie, gwarancję odpowiedniej metody produkcji i jakości. Bogactwo kulturowe i historyczne powiatu łańcuckiego, w tym również kulinarne i wytwórcze, utwierdza w przekonaniu, że duża liczba wyrobów z tego terenu posiada swoją wyjątkowość. Do tej pory tylko sześć z pośród nich zostało umieszczone na Liście Produktów Tradycyjnych. Producenci, z pewnymi wyjątkami, w sposób niezorganizowany starają się wytwarzać i na niewielką skalę sprzedawać te wyjątkowe produkty. Nabyta wiedza, świadomość celu i próba identyfikacji tych wyrobów, pozwoli producentom na umieszczenie ich na Liście Produktów Tradycyjnych , w konsekwencji na szersze wejście z ofertą na rynek, nie tylko lokalny.  W obecnych czasach kluczem do sukcesu jest promocja własnego produktu, która wspierać będzie tworzenie rynków zbytu dla produktów lokalnych i tradycyjnych, tworzyć wizerunek regionu, informować o dobrej jakości produktów kreując w ten sposób popyt.   Producenci biorący udział w seminarium i wystawie otrzymali certyfikaty uprawniające do posługiwania się logo „Tradycyjny Produkt Powiatu Łańcuckiego”  w promocji swych produktów. Wręczenie certyfikatów uświetnili swą obecnością parlamentarzyści w osobach Haliny Murias i Kazimierza Gołojucha - przedstawiciela Sejmowej Komisji Rolnictwa oraz starostowie łańcuccy, burmistrz miasta Łańcuta i wójtowie gmin powiatu łańcuckiego. 4. Anna Surmacz P.P.H.U. „ANMAR”  Staropolski Chleb Sanacyjny pieczony na drewnie i liściach kapusty Chlebek Ziołowy Łańcucki Chleb Razowy Łańcucki na liściu kapusty 11. Jan Fołta Zakład Uboju i Przerobu Mięsa Kiełbasa markowska Kiełbasa Jana z Markowej Pasztet wiejski z Markowej pieczony Golonka Babuni Szynka w ziołach Polędwiczka nadziewana z Markowej  Szynka wiejska z Markowej", "url": "https://www.powiatlancut.pl/aktualnosci/sukces-wytworcow-produktow-tradycyjnych-powiatu-lancuckiego,118.html", "category": "opolskie", "sub_category": "Wyroby piekarnicze i cukiernicze", "phrase": "Staropolski chleb sanacyjny, pieczony na drewnie i liściach kapusty"}