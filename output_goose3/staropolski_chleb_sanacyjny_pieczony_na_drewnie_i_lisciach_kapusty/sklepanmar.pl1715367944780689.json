{"meta_description": "Duży Chleb żytni wiejski 3 Kg na zakwasie sprzedawany w całości, połówkach, ćwiartkach do długiego przechowywania. Chleb wiejski bez polepszaczy wypiekany w piecach opalanych drewnem wg dawnych receptur.", "title": "Staropolski Chleb Sanacyjny na Liściu Kapusty - Chleb Żytni Wiejski", "content": "Staropolski chleb sanacyjny - chleb żytni wiejski na zakwasie bez drożdży. Pieczony w piecach z cegły szamotowej opalanych drewnem na liściu kapusty. Chleb według starodawnej receptury niegdyś pieczony w wiejskich gospodarstwach domowych. Z prostych składników: mąka żytnia, zakwas żytni, woda, sól. Długo się przechowuje. Im starszy tym lepszy. Chleb prawdziwie wiejski bez polepszaczy i bez drożdży. Jest sprzedawany w całości, w połówkach lub na ćwiartki. Skórka lekko rozerwana a dolna lekko przypieczona z odciskiem liścia kapusty. Miękisz elastyczny o równomiernej porowatości o bardzo dobrej krajalności. Chleb Sanacyjny cieszy się dużą popularnością wśród naszych klientów ponieważ starodawna metoda wypieku bezpośrednio na cegle oraz na liściu kapusty nadaje niepowtarzalny zapach i aromat. Wypiek naszych chlebów wymaga dużego doświadczenia i wiedzy o tradycji – jest to proces długotrwały i wymaga czasu oraz staranności. Niezwykle ważnym a właściwie najważniejszym składnikiem do wypieku naszego chleba jest zakwas żytni który prowadzimy już ponad 20 lat – to on spulchnia oraz zakwasza ciasto a jego tajemne właściwości nadają naszym chlebom niepowtarzalny smak. Jesteśmy dumni że nasz staropolski chleb sanacyjny jest najbardziej utytułowany na Podkarpaciu - w 2005 roku został wpisany na ministerialną listę produktów tradycyjnych, zdobył Perłę, główną nagrodę Targów Poznańskich dla najlepszego produktu regionalnego i nagrodę pisma \"Gospodyni\" w konkursie \"Nasze Kulinarne dziedzictwo”. Jeśli szukasz chleba prawdziwie wiejskiego, tradycyjnego przypominającego smaki dawnych lat to właśnie ten - Prawdziwy chleb sanacyjny.", "url": "https://sklepanmar.pl/chleby-duze/21-staropolski-chleb-sanacyjny.html", "category": "opolskie", "sub_category": "Wyroby piekarnicze i cukiernicze", "phrase": "Staropolski chleb sanacyjny, pieczony na drewnie i liściach kapusty"}