{"meta_description": "PODRĘCZNY SŁOWNIK WYKAZÓW GWARY POZNAŃSKIEJ W gwarze poznańskiej występują następujące grupy wyrazowe różniące się między sobą pochodzeniem: Archaizmy – zachowało się wiele wyrazów z dawnej polszczyzny ogólnej, które od dawna uważa się za zapomniane w innych regionach Polski, np. akuratny, istny, mrzygłód, skopowina, zawdziać. Elementy gwar wiejskiej ludności przybyłej do Poznania głównie w końcu XIX", "title": "Podręczny słownik gwary poznańskiej • Odkryj Wielkopolskę • sprawdź ciekawe miejsca w Twojej okolicy", "content": "W gwarze poznańskiej występują następujące grupy wyrazowe różniące się między sobą pochodzeniem: • Archaizmy – zachowało się wiele wyrazów z dawnej polszczyzny ogólnej, które od dawna uważa się za zapomniane w innych regionach Polski, np. akuratny, istny, mrzygłód, skopowina, zawdziać. • Elementy gwar wiejskiej ludności przybyłej do Poznania głównie w końcu XIX w. z różnych regionów Wielkopolski. Są to wyrazy gwarowe nieznane w innych częściach kraju, np. bręczeć, dudlać, graty, kluka, szałaput. B  Bachać się – kąpać się  badejki – kąpielówki  baka – policzek  bamber – chłop, zwłaszcza bogaty, prostak  bana – pociąg  bauer – gospodarz  bejmy – pieniądze  bimba – tramwaj  blałka – wagary  blubrać – ględzić  blubry – brednie, bzdury  blyce – okulary  brachol – brat  brecha – łom  brechtać się – taplać się w wodzie  bręczeć – marudzić  brękot – maruda  bryle – okulary  bąbas – dziecko  bździągwa – pluskwa, coś małego; osoba ciągle narzekająca G  Gajgi – skrzypce  galart – galareta z mięsa  gamuła – gamoń  ganc – zupełnie, całkiem  gibać się, gibnąć się – kołysać się  gibać/gibnąć – dźwigać  gichnąć – nalać  gideja – wysoka, chuda kobieta  giglać – łaskotać  gilejza – niezdara  glanc – połysk  gnyk – kark  golarz - fryzjer  glazejki – rękawiczki  glubka – rodzaj śliwki  głabać – kraść, brać  graitko/grajotko – instrument muzyczny  graty – rupiecie  grygolić – bazgrać  gzik/gziczka/gzika – twarożek, biały serek ze śmietaną  gzub - dziecko, malec H  Haczka – motyka  hazaj – zając  hejbnąć się – zdobyć się na coś  heklować – szydełkować  hulajpeta - hulajnoga K  Kanka – bańka, dzbanek  knyf – przemyślny sposób  kwirlejka – mątewka  kalafa – twarz  kamlot – kamień  karadeja - tramwaj lub inny pojazd  kasta – skrzynia  kejter – pies, kundel  kierz, kierzki – krzak, krzaki  kielczyć się – śmiać się  kieloch – ząb  kipa – niedopałek  kista – skrzynia  klamot – kamień  klapsztula – podwójna kromka chleba  klara – słońce  klejdry – plotki  klemki, klymki – twarde cukierki  klopnąć – sprzedać  kluber, kluka – nos  kluka – nos  klunkry – graty, rupiecie  knajder – malec, niedorostek  klofta – kłoda  knyp – nóż  kociamber - kot  korbol/korbal – dynia  królas - królik L  Laczki – obuwie domowe  lajsnąć – sprawić sobie coś, kupić  land – wieś  latoś – tego roku  leberka – wątrobianka  lofrować - włóczyć się bez celu  lola – kij, pałka, laska  lumpy – szmaty, ciuchy  luńt – kawałek  lury – nudy brednie  lyroć się – chwiać się O  Oblec – włożyć  omurzyć się – pobrudzić się  opypłać się – ubrudzić się  ośrupać - ogolić S  Skop - baran  skopowina – baranina  skataić się – zmęczyć się  sklep - piwnica  skład - sklep  statory – naczynia kuchenne  stryknąć się – zderzyć się  szabel, szabelek – fasolka szparagowa  szagówki – kopytka, kluski  szajba – obłęd, bzik  szałaput – lekkomyślny, raptowny  szczun/szczón – chłopak  szkieber – Niemiec  szkieta – noga  szneka z glancem – drożdżówka z lukrem  sznupa – twarz  sznytka – kromka chleba  sznytloch – szczypiorek  szparować – oszczędzać  szpeniol - ważniak, zarozumialec  szplin – postrzeleniec, wariat  szportka - spacerówka  szpryca – strzykawka  sztender, sztynder – stojak, trzepak do dywanów  sztrykować – robić na drutach  sztyft – uczeń rzemieślniczy, nowicjusz, pomocnik  sztyfcik – trzpień  szuchrować – oszukiwać  szuszwol – brudas, człowiek nieporządny  szwaja – noga  szwung – pęd, impet, ciąg  szydera – kpiny U  Uhajtnąć – uciąć, skaleczyć się  uskromnić się – uspokoić się  utonkać się – umoczyć się W  Wajcha – zwrotnica  wećpić – wrzucić  weko – słój do zapraw  węborek – wiadro  wiara, wiaruchna - ludzie, ludziska  wiks – lanie, bicie  winkiel – narożnik, róg  wknaić się – wcisnąć się, wleźć gdzieś  wuchta – wielka ilość  wyćpić – wyrzucić  wypindaczony/wypindraczony – wystrojony Symbolicznym słowem gwary poznańskiej, funkcjonującym jako potoczna, często złośliwa nazwa regionu, jest pyra. W języku potocznym na ulicach Poznania usłyszeć można jeszcze wiele z wymienionych słów, często wypowiadanych w całych grupach wyrazowych z charakterystyczną formą osobową tej. W gwarze poznańskiej pisał swoje gawędy m.in. popularny w latach powojennych Wuja Ceśku, czyli Stanisław Strugarek, a obecnie pisze Juliusz Kubel, którego teksty prezentował w radiowych felietonach niezapomniany Stary Marych, czyli Marian Pogasz. Postać Starego Marycha upamiętniona została pomnikiem usytuowanym w południowej części placu Wiosny Ludów przy wejściu na deptak. Gwarą poznańską napisane są też niektóre z wierszy w zbiorze Żarty znad Warty (Lech Konopiński, Włodzimierz Ścisłowski, Wydawnictwo Poznańskie, 1983 r.). Można także posłuchać audycji radiowych nadawanych przez radio „Merkury”.", "url": "https://regionwielkopolska.pl/kultura-ludowa/gwara/podreczny-slownik-gwary-poznanskiej/", "category": "wielkopolskie", "sub_category": "Mięso świeże oraz produkty mięsne", "phrase": "Leberka wielkopolska"}