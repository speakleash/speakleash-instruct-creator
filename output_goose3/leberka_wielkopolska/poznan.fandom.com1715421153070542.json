{"meta_description": "Leberka (pot. - wątrobianka lub pasztetowa) - to wyrób mięsny, w skład którego wchodzi wątroba wieprzowa, sól oraz naturalne przyprawy (czarny pieprz, majeranek i świeża cebula). Całość powinna być podwędzona dymem (najlepiej z drewna olchowego). Zbigniew Przybylak w swojej książce „Tradycyjna…", "title": "Leberka", "content": "Leberka (pot. - wątrobianka lub pasztetowa) - to wyrób mięsny, w skład którego wchodzi wątroba wieprzowa, sól oraz naturalne przyprawy (czarny pieprz, majeranek i świeża cebula). Całość powinna być podwędzona dymem (najlepiej z drewna olchowego). Zbigniew Przybylak w swojej książce „Tradycyjna kuchnia pomorsko-wielkopolska” pisze, że należy „Ugotować 1½ kg tłustego podgardla lub tyle samo brzuchowiny, mięsa z głowy lub też mieszanki tych mięs. Niekiedy z mięsa zdejmowano skórę. Gotowano w wodzie z listkiem laurowym i zielem angielskim. Zaparzyć 1½ kg wątroby. Powinna się ściąć i utracić kolor krwisty. Przekręcić dwa razy mięso i wątrobę przez maszynkę. Doprawić solą, pieprzem i majerankiem. Masę dobrze wymieszać i napychać grube flaki niezbyt ściśle do ¾ objętości. Gotować a w zasadzie parzyć ok. 40 minut. Po wyjęciu położyć na deskę i przycisnąć z góry drugą deską. Leberka staje się wtedy bardziej płaska.”", "url": "https://poznan.fandom.com/wiki/Leberka", "category": "wielkopolskie", "sub_category": "Mięso świeże oraz produkty mięsne", "phrase": "Leberka wielkopolska"}