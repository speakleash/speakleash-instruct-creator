{"meta_description": "Ogórki konserwowe wg tradycyjnego przepisu mojej Babci <3 Kto skusi się na nie raz, ten już na zawsze pozostanie przy tym przepisie na ogórki konserwowe.", "title": "Ogórki konserwowe - tradycyjny przepis mojej Babci", "content": "Ogórki konserwowe – pyszne, słodkie ogórki wg tradycyjnej receptury mojej Babci. Nie są za kwaśne, a proporcje mają wręcz idealne! Kto skusi się na nie raz, ten już na zawsze pozostanie przy tym przepisie na ogórki konserwowe. Poniższy przepis na ogórki konserwowe, to mój rodzinny, tradycyjny przepis, z którego moja Babcia tworzyła najpyszniejsze ogórki konserwowe na świecie. Większość pewnie też ma taki swój sprawdzony przepis na tego typu ogóreczki, ale mimo wszystko zachęcam również do przetestowania mojego. Każdy z Was pewnie wie, że ogórki konserwowe to nic innego jak ogóreczki w zalewie z octu, wody i kilku przypraw, które nadają im charakterystycznego smaku i aromatu. Takie ogóreczki świetnie smakują samodzielnie, jako zagryzka na imprezie lub jako dodatek do sałatek bądź koreczków na imprezę. Bardzo podobne do konserwowych są także ogórki po kartusku z dodatkiem papryki, na które również znajdziecie przepis na moim blogu i do których wypróbowania również Was gorąco zachęcam. Oczywiście także polecam moje 2 główne przepisy w tym sezonie, czyli ogórki małosolne oraz ogórki kiszone. • kilka baldachów kopru (po 1-2 baldachy na słoik) Z powyższej listy składników wychodzą 4 słoiki 900ml. Jeśli chcesz przygotować więcej słoików z ogórkami konserwowymi to należy proporcjonalnie zwiększyć ilość wszystkich składników z przepisu. Przygotować wysoki garnek, który pomieści 4 słoiki o pojemności 900 ml. Na dnie garnka wyłożyć kuchenną ściereczkę, a na niej poukładać słoiki. Zalać je wodą o temperaturze zbliżonej do zalewy (by słoiki nie popękały od różnicy temperatur). Słoiki powinny być zalane do 3/4 swojej wysokości. Kolejno doprowadzić wodę do wrzenia, a następnie zmniejszyć gaz pod garnkiem na mniejszy, by słoiki podczas pasteryzacji nie stukały o siebie. Przykryć garnek pokrywką i gotować słoiki przez około 5 minut (maksymalnie 7 minut! nie dłużej, bo wtedy ogórki konserwowe będą zbyt miękkie i się pomarszczą). Małe ogórki, tzw. korniszony, zalecam pasteryzować nie dłużej niż 5 minut. Po tym czasie wyłączyć palnik, a słoiki delikatnie wyciągnąć z wody, uważając, by nie rozszczelnić nakrętek. Postawić słoiki na blacie kuchennym do góry dnem i przykryć suchą ściereczką. Pozostawić do całkowitego ostudzenia. Następnie można przenieść słoiki do spiżarki lub do piwnicy (ważne, by było to chłodne, suche i zacienione miejsce). Ogórki konserwowe można zajadać już po ostudzeniu, aczkolwiek najlepszy smak osiągają po 2-3 tygodniach. Smacznego!", "url": "https://kulinarneprzeboje.pl/ogorki-konserwowe/", "category": "dolnośląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ogórki konserwowe ścinawskie"}