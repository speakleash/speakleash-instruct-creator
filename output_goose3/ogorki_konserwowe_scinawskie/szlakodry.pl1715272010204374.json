{"meta_description": "lokalna produkty, smaki dolnego śląska, slow food", "title": "Przetwórnia Ścinawa — Szlak Odry", "content": "Przetwórnia warzyw z ponad 50- letnia tradycją, produkującą lokalne i regionalne produkty. Historia firmy sięga 1958 roku, kiedy zaczęto produkować marynaty i warzywa kwaszone. W 2001 roku Zakład w Ścinawie jako pierwszy w Europie rozpoczął uprawę i produkcję przetwórczą patisona żółtego. Jakość produktu, oraz jego dobra promocja spowodowały że obecnie jest wiodącą firmą na rynku w produkcji patisona żółtego w Polsce. Oprócz patisonów w ofercie znajdziecie Państwo m.in Ogórki konserwowe, które wpisane zostały na Krajową Listę Ministerstwa Rolnictwa – Listę Produktów Regionalnych i Tradycyjnych Dolnego Śląska, jako produkt tradycyjny Dolnego Ślaska. W roku 2006 Ogórki ścinawskie zostały laureatem prestiżowej nagrody na Międzynarodowych Targach Polagra Food – „ Perła 2006”. Zakład został również laureatem prestiżowej nagrody „Orzeł Agrobiznesu” za promocję i wdrażanie nowych produktów .  W ofercie firmy znajdują się również inne marynaty m.in. Sałatki z patisonów, Sałatki wielowarzywne, Sałatki z buraków czerwonych, Pomidory marynowane, Kapustę czerwoną, Korniszony, Ćwikłę z chrzanem, Paprykę konserwowa, Seler sałatkowy, Kapustę zasmażaną z pieczarkami, oraz różnego rodzaju Miksy i mieszanki warzywne z patisonem , czy pomidorem. Do swojej produkcji wykorzystują tylko polski surowiec od lokalnych rolników, w produkcji nie używają barwników, konserwantów, polepszaczy smaku a domowe receptury wyróżniają ścinawskie przetwory wśród konkurentów. W ostatnim czasie prawdziwym hitem okazały się szparagi białe i zielone w zalewie miodowo – octowej. Wszystkie produkty dostępne w sklepie Przystanek Łęgi znajdującym się na terenie Klasztoru Cystersów", "url": "https://szlakodry.pl/item/przetwornia-scinawa/", "category": "dolnośląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ogórki konserwowe ścinawskie"}