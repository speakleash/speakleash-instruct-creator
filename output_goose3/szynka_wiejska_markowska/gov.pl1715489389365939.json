{"meta_description": "Produkt wpisany na listę produktów tradycyjnych w dniu 2016-01-19 w kategorii Produkty mięsne w woj. podkarpackim.", "title": "Szynka wędzona markowska z ziołami - - Portal Gov.pl", "content": "Średnica od 40 mm do 80 mm, waga od 0,15 kg do 0,5 kg. Od różowej, przez ciemno-różową do brązowej. Na przekroju jasnoróżowa. Odpowiedni dla wędzonek, zapach ziół i przypraw takich jak: macierzanka, liście laurowe i ziele angielskie. Pierwsza wzmianka dotycząca wsi Markowa pochodzi z 1384 roku. Wieś wyróżniała się dużą liczbą mieszkańców oraz gospodarstw rolnych i do dnia dzisiejszego jest wsią o charakterze rolniczym. W gospodarstwach rolnych dominuje niezmiennie od lat uprawa zbóż i roślin okopowych, a w produkcji zwierzęcej chów trzody chlewnej. Wieś Markowa znana jest z wyrobów wędliniarskich, których receptury przekazywane były przez pokolenia. Jedną z wędlin przygotowywaną niezmiennie według starego przepisu jest szynka wędzona markowska z ziołami. Odpowiednio wykrojone szynki wieprzowe zanurzane są w marynacie i leżakują od 7 do 10 dni. Po tym okresie szynki są wyjmowane i obtaczane w ziołach np. macierzance i wędzone od 5 do 8 godzin. Zioła oraz wędzenie dymem z drzew liściastych takich jak buk, jesion, olcha, grab, nadają szynce odpowiednią barwę, smak i aromat. „Szynkę wędzoną markowską z ziołami dawniej jadano rzadko, w zasadzie tylko na szczególne okazje, jak święta, wesele, chrzciny itp. Jadali ją raczej ludzie bogatsi, dla biedniejszych była za droga i zbyt wymyślna. Obecnie stosowany przepis niczym się nie różni od dawnego, ale szynkę wędzoną markowską z ziołami jada się obecnie znacznie częściej niż dawniej” (Wywiad przeprowadzony z mieszkańcami wsi Markowa).", "url": "https://www.gov.pl/web/rolnictwo/szynka-wedzona-markowska-z-ziolami", "category": "podkarpackie", "sub_category": "Mięso świeże oraz produkty mięsne", "phrase": "Szynka wiejska markowska"}