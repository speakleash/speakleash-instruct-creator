{"meta_description": "Z powyższych składników powstanie 2-2,5 litra mocnej nalewki.\r\nChociaż czeka się około 6 miesięcy na ten trunek, to warto.\r\nJej smak i rozgrzewające właściwości są zbawienne podczas jesienno-zimowych wieczorów.\r\nOprócz tego ma działanie antyseptyczne, stosuje się ją przy przeziębieniach. Bardzo szybko rozgrzewa organizm i poprawia krążenie. Szybciej niż inne nalewki, wszelkie aspiryny itp.Powstrzymuje nudności i wymioty, a także działa skutecznie przeciw wzdęciom. Działa przeciwbólowo na stawy i mięśnie.\r\n\r\nJednak jak wszystko co spożywamy w nadmiarze, posiada również negatywne działanie - zbyt duża ilość bardzo szybko podnosi ciśnienie krwi, co może szkodzić osobom z wysokim ciśnieniem.", "title": "Nalewka imbirowa - Przepisy - Gotuj w stylu EKO", "content": "KROK 1: FAZA PIERWSZA    - dwa duże, soczyste korzenie imbiru  - 4 duże cytryny   - 1 litr spirytusu    1. Imbir obrać ze skórki i pokroić na bardzo cienkie plastry.  2. Umyć cytryny i wycisnąć z nich sok.  1 i 2 wrzucić do słoja.  3. Zalewamy imbir i sok z cytryny 1 litrem spirytusu (można zalać wódką, ale wtedy pozostanie zapach i posmak wódki).  4. Zmykamy słój, chowamy do ciemnej szafy i raz w tygodniu potrząsamy słojem. W szafie słój pozostanie na 3 miesiące. Dla niecierpliwych 1 miesiąc (też wyjdzie ale z zapachem alkoholu).  5. Po wyznaczonym czasie leżakowania zlew odcedzamy przez gazę, sitko lub inną szmatkę. KROK 2: - 1 litr wody  - ok 0.5 kg cukru    Cukru musimy dodać do litra wody tyle, ile chcemy mieć w 2 litrach nalewki.    Są dwa sposoby:    1) Wodę z cukrem zagotować.  Ostudzić i dodac do zimnego zlewu.    2) Do garnka wlac litr przegotowanej wody, zlew i wszystko delikatnie podgrzewać dodając jednocześnie cukru do smaku.  Trzeba jednak pamiętać, że w ciepłej nalewce nie wyczujemy słodyczy trunku.  Gdy w gorącej nalewce wyczujemy cukier, oznacza to, że będzie ona baardzo słodka.    6. Rozrobiony zlew przelewamy przez sitko i lejek do butelek i chowamy do szafy na kolejne 3 miesiące.  Dla niecierpliwych na 1 miesiąc (trzeba się liczyć z ostrością imbiru i mocnym smakiem alkoholu).    Ja chowam na kolejne 3 miesiące moją nalewkę!", "url": "https://gotujwstylueko.pl/przepisy/nalewka-imbirowa", "category": "łódzkie", "sub_category": "Napoje (alkoholowe i bezalkoholowe)", "phrase": "Nalewka imbirowo-cytrynowa"}