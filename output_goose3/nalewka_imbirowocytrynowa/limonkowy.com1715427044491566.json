{"meta_description": "", "title": "NALEWKA CYTRYNOWO-IMBIROWA Z MIODEM", "content": "Już od jakiegoś czasu nosiłam się z zamiarem przygotowaniem nalewki cytrynowej. Jeden z czytelników bloga zaproponował nalewkę cytrynową z dodatkiem imbiru i miodu. Jako, że nie trzeba mnie długo namawiać postanowiłam spróbować. Szczerze przyznaję, że robię ją pierwszy raz. Wydaje mi się jednak, że połączenie tych akurat składników musi smakować. Zaktualizuję wpis za jakieś 3 miesiące, gdy smaki połączą się w 100%.Uwaga: Z takiego połączenia spirytusu i wody otrzymamy nalewkę ciut mocniejszą od wódki. Jeśli chcemy otrzymać nalewkę mocniejszą, zmniejszamy ilość wody na korzyść spirytusu (maksymalnie do 1 szklanki, czyli 250 ml wody + 750 ml spirytusu 95%).Składniki:Imbir myjemy, obieramy, kroimy w cienkie plasterki.Cytryny myjemy dokładnie. Jeśli nie macie dostępu do cytryn \"bio\", to owoce trzeba koniecznie przelać wrzątkiem. Ja je zalewam wrzącą wodą i dodatkowo gotuję 5 minut, żeby usunąć ze skórki wszelkie woski i inne chemikalia. Co prawda obieranie takich cytryn jest bardzo ciężkie, ale możliwe do zrobienia. Następnie ścieramy z cytryn zest, a owoce obieramy z albedo (biała, gorzka skórka) i kroimy na ósemki. Odrzucamy pestki.Cytryny (czysty miąższ oraz skórkę) i imbir układamy w dużym słoiku. Zalewamy całość spirytusem.W gorącej wodzie rozpuszczamy cukier. Studzimy syrop. Do letniego dodajemy miód. Mieszamy i wlewamy do słoja z cytrynami i imbirem. Słój odstawiamy na 1 miesiąc w ciemne miejsce. Po tym czasie nalewkę zlewamy i odstawiamy, aby się sklarowała. Następnie zlewamy ostrożnie płyn znad osadu, a osad filtrujemy i otrzymany płyn łączymy z podstawową nalewką.Gotową nalewkę odstawiamy w chłodne miejsce na co najmniej 2 miesiące, żeby dojrzała.", "url": "http://www.limonkowy.com/2017/09/nalewka-cytrynowo-imbirowa-z-miodem.html", "category": "łódzkie", "sub_category": "Napoje (alkoholowe i bezalkoholowe)", "phrase": "Nalewka imbirowo-cytrynowa"}