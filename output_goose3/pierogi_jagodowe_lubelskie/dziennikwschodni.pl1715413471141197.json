{"meta_description": "Sierpień pachnie borówką i wiśnią. Dojrzewają jabłka i gruszki. Są jeszcze ostatnie brzoskwinie. To najlepszy czas na owocowe zupy, pierogi z jagodami, borówki ze śmietaną. Owocowa kuchnia jest słodka, pełna witamin i bardzo soczysta.", "title": "Owocowe smaki. Przepisy na zupy owocowe, pierogi z jagodami i inne dania", "content": "Owocowe zupy znów wracają do łask. W restauracji hotelu Montis w sezonie podawana jest zupa czereśniowa, z kartoflami i skwarkami. Agnieszka Filiks w swojej autorskiej restauracji „Willa Filiks” w Nałęczowie w sierpniową niedzielę podawała pyszną zupę wiśniową z ziemniakami zapiekanymi w boczku. Zupy owocowe były podstawą przedwojennej, ziemiańskiej kuchni. Zajrzyjmy do książki kucharskiej „365 obiadów za 5 zł”. Oto oryginalny przepis: „Pół garnca dojrzałych, obranych z ogonków wisien, utłuc, z pestkami, wsypać trochę cynamonu, parę goździków, zostawić to wszystko na parę godzin w misce lub garnku; potem przefasować przez sito, wsypać pół funta cukru, szklankę wina czerwonego, kwartę wody, zagotować razem, ostudzić i wydać na stół z grzankami. Kto lubi, może zamiast wina, wlać pół kwarty rzadkiej kwaśnej śmietany” - radzi Lucyna Ćwierczakiewiczowa. Wykonanie: jabłka obrać, pokroić w ćwiartki, usunąć gniazda nasienne. Włożyć do garnka, wrzucić goździki, zalać wrzątkiem. Kiedy jabłka zmiękną, wyjąć przyprawy. Zmiksować, doprawić śmietaną, podgrzać. Doprawić cukrem do smaku. Podawać z bułką, grzankami. Do zupy można także zrobić małe pierożki z jabłkami, które podaje się w zupie. Skromna surówka z jabłka i rzepy to doskonały sposób na zbicie wagi i oczyszczenie organizmu. Dwa jabłka dziennie potrafią skutecznie obniżyć poziom złego cholesterolu i zwiększyć produkcję dobrego cholesterolu w wątrobie. W jabłkach znajdują się bezcenne przeciwutleniacze, które zabezpieczają przed tworzeniem się groźnych zakrzepów w naczyniach krwionośnych. Jabłka są niskokaloryczne, przyspieszają przemianę materii oraz - co ważne przy odchudzaniu - hamują apetyt. To zasługa pektyn, które wypełniając żołądek powodują wysyłanie do mózgu sygnału o sytości. Wykonanie: dojrzałe gruszki obrać, pokroić, zalać wódką i odstawić w ciepłe miejsce na miesiąc. Przecedzić, wymieszać z syropem, przefiltrować i rozlać do butelek. Pyszności. Wykonanie: owoce i przyprawy zalać 75-procentowym alkoholem (sporządzonym ze spirytusu) i postawić w nasłonecznionym, ciepłym miejscu. Po pół roku nalew zlać, a owoce zasypać cukrem, dodać płynny miód i pozostawić na miesiąc, często wstrząsając butlą, aby cukier oraz miód dobrze się rozpuściły. Powstały syrop zlać i zmieszać z pierwszym nalewem i dodać 4 litry listkówki oraz 1 litrem syropu z listkówki (po zlaniu nalewu z listków zalewa się je syropem sporządzonym z 1 litra wody i 1 kg cukru w ilości takiej, aby syrop przykrył listki i trzyma minimum 1 miesiąc), zaś owoce ponownie zalać 7 litrami 40-procentowego alkoholu. Po upływie miesiąca zlać drugi nalew i połączyć z uprzednio przygotowaną mieszanką. Nalewka powinna dojrzewać co najmniej pół roku, ale im dłużej stoi, tym jest lepsza. Wykonanie: przygotować rozczyn z drożdży, wody, cukru. Odstawić, żeby drożdże ruszyły. Do miski wsypać mąkę, sól, dodać jaja i zaczyn, wyrobić ciasto. Rwać ciasto, robić okrągłe placuszki, nakładać jagody z cukrem, lepić pierogi. Wrzucać po kilka pierogów na osolony wrzątek i gotować do wypłynięcia. Podawać ze śmietaną i cukrem. Wykonanie: mięso natrzeć solą i świeżo startym pieprzem. Nakłuć schab wzdłuż, do środka nałożyć brzoskwinie. Delikatnie oprószyć papryką i wstawić do lodówki na dwie godziny. Wyjąć, polać miodem i rozsmarować pędzelkiem. Obsypać rodzynkami. Włożyć do rękawa foliowego. Można dołożyć masła i kilka łyżek wody. Piec godzinę w temperaturze 190 stopni Celsjusza. Podawać z ziemniakami z wody i sałatką z pomidorów i cebuli. Można podawać na zimno. Wykonanie: boczek schłodzić. Pokroić w cienkie plastry. Jabłko pokroić na kawałki, rozgotować i odparować. Doprawić cukrem i calvadosem. Kto lubi odrobiną cynamonu. Powstałym musem napełnić duże śliwki. Każdą śliwkę owinąć boczkiem i przekłuć wykałaczką. Upiec na ruszcie piekarnika na złocisty kolor. Śliwki można po wyjęciu z piekarnika skropić spirytusem i podpalić.", "url": "https://www.dziennikwschodni.pl/kuchnia/owocowe-smaki-przepisy-na-zupy-owocowe-pierogi-z-jagodami-i-inne-dania,n,1000204105.html", "category": "lubelskie", "sub_category": "Gotowe dania i potrawy", "phrase": "Pierogi jagodowe lubelskie"}