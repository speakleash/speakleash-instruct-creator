{"meta_description": "Przepis na Dziad. Dziad to kwaskowa, tania zupa z kiszonej kapusty.Zupełnie nie przypomina mojego ulubionego treściwego kapuśniaku z grzybkami…", "title": "Dziad", "content": "Dziad to kwaskowa, tania zupa z kiszonej kapusty.Zupełnie nie przypomina mojego ulubionego treściwego kapuśniaku z grzybkami suszonymi, sporą ilością wędzonego mięsa, dobrą kiełbasą i koniecznie doprawionego majerankiem, ale także smakuje pysznie! Z pewnością jeszcze nie raz skorzystam z tego przepisu. Kapustę płuczemy 1 raz w zimnej wodzie. Lekko odciskamy z wody i wrzucamy do garnka o pojemności 5 litrów. Dodajemy umytą kość ze schabu lub żeberko. zalewamy 3 litrami wody i gotujemy. Gdy tylko zawrze, zmniejszamy płomień, a do garnka dodajemy startą na tarce o dużych oczkach marchewkę. Boczek kroimy w paski i przekładamy na patelnię z rozgrzanym olejem. Cebulę obieramy, kroimy w kostkę, dodajemy do smażącego się boczku. Gdy cebula leciutko się zrumieni, dajemy całą zawartość patelni do garnka z zupą. Dodajemy także liście laurowe, ziele angielskie i 1 łyżkę cukru. Ziemniaki obieramy, kroimy na kawałki w wodzie z sola (ok. 1 łyżki). Gdy będą miękkie rozgniatamy je nieco i przekładamy je wraz z wodą, w której się gotowały do miękkiej kapusty. Gotujemy jeszcze przez chwile razem, a następnie doprawiamy solą i ew. suszonym tymiankiem. Zupa najlepiej smakuje po jakiejś godzince po ugotowaniu.", "url": "https://zpierwszegotloczenia.pl/przepis/dziad", "category": "łódzkie", "sub_category": "Gotowe dania i potrawy", "phrase": "Dziad kapuściany"}