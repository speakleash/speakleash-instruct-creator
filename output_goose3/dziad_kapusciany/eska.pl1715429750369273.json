{"meta_description": "Kapitan Rondel przemierza Łódź w poszukiwaniu smaków.\r\nStudenci z Uniwersytetu Łódzkiego stworzyli projekt, w którym chcą pokazać, że Łódź posiada dziedzictwo k...", "title": "Zalewajka, dziad kapuściany i piernik marchewkowy. Studenci Uniwersytetu Łódzkiego odkrywają dziedzictwo kulinarne Łodzi!", "content": "W Polsce zaczął się sezon na ślimaki. Ile można zarobić w skupie? Tego nigdy nie pij w samolocie! \"Absolutnie obrzydliwe\". Była stewardessa tłumaczy, dlaczego Poszukują łódzkich smaków i chcą pokazać, że Łódź posiada dziedzictwo kulinarne. Studenci z Uniwersytetu Łódzkiego stworzyli projekt, który może inspirować odbiorców do korzystania z typowych łódzkich przepisów takich jak; zalewajka, dziad kapuściany, piernik marchewkowy i kluski żelazne. Studenci UŁ chcą zadbać o to, by ich projekt przybrał pozytywne i sympatyczne oblicze, które kojarzone będzie ze staraniami popularyzacji łódzkich kulinariów. Z tego względu stworzyli postać Kapitana Rondla, niestrudzenie przemierzającego łódzkie rzeki. Zachęca on nas byśmy odchodzili od żywieniowej monotonii i podejmowali w swoich kuchniach próby stworzenia potraw zainspirowanych regionalną tradycją kulinarną. Autorzy wychodzą z założenia, że w czasach globalizacji kultywowanie miejscowych tradycji pozwala na zachowanie odrębnej tożsamości. Swój cel realizują na wiele sposobów, zaczynając od przybliżenia odbiorcom dziedzictwa kulinarnego Łodzi oraz rewaloryzacji kuchni regionalnej. Wiedzę o przeszłości wykorzystują na użytek teraźniejszości, dlatego przywracając pamięć o tradycyjnych daniach, twórcy projektu zachęcają do podjęcia prób ich samodzielnej realizacji w zaciszu domowym. Chcą wykorzystać kreatywność mieszkańców Łodzi i namówić ich do tworzenia własnych, niepowtarzalnych przepisów kojarzących się z miastem. Projekt funkcjonuje głównie w przestrzeni wirtualnej – na stronie internetowej, Facebook'u i Instagramie – w której twórcy projektu dzielą się m.in. przepisami, ciekawostkami historycznymi. Na zainteresowanych tematyką czekają artykuły dot. kulinarnego dziedzictwa Łodzi. Studenci zakładają, że w ramach akcji na portalach społecznościowych będą mogli wesprzeć lokalne restauracje czy kawiarnie dotknięte kryzysem przez pandemię. Pamiętając o dawnych kulinariach, nie można zapomnieć, że gdy zakończy się okres izolacji, też będziemy musieli gdzieś jadać.", "url": "https://www.eska.pl/lodz/zalewajka-dziad-kapusciany-i-piernik-marchewkowy-studenci-uniwersytetu-lodzkiego-odkrywaja-dziedzictwo-kulinarne-lodzi-aa-sFXv-2xwR-jXeo.html", "category": "łódzkie", "sub_category": "Gotowe dania i potrawy", "phrase": "Dziad kapuściany"}