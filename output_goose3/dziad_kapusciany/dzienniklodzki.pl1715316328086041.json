{"meta_description": "Jedyna w swoim rodzaju zalewajka, kluski, pierogi, gołąbki... Łódzkie może się pochwalić wieloma tradycyjnymi produktami i potrawami. Regionalne kulinarne dziedzictwo, szczególnie...", "title": "Tradycyjne dania i potrawy z Łódzkiego", "content": "Jedyna w swoim rodzaju zalewajka, kluski, pierogi, gołąbki... Łódzkie może się pochwalić wieloma tradycyjnymi produktami i potrawami. Regionalne kulinarne dziedzictwo, szczególnie to tradycyjne, jest atutem w rozwoju obszarów wiejskich i stanowi wyjątkową atrakcję turystyczną regionu. Wyrób tradycyjnych potraw jest okazją do promocji regionu i pobudzania lokalnej przedsiębiorczości.  Prezentujemy potrawy z województwa łódzkiego, które zostały wpisane na ministerialną listę produktów tradycyjnych. Czym się wyróżniają, jaka jest ich tradycja?  Przejdź do kolejnego zdjęcia >>> Kwosek z prażuchami 28 kwietnia 2020 roku na Listę Produktów Tradycyjnych został wpisany w kategorii: Gotowe dania i potrawy (woj. łódzkie) Wygląd  Forma zwarta, nieregularna i płynna Kształt Przyjmuje kształt naczynia, na przekroju eliptycznym forma zwarta ma kształt łezki Wielkość Jedna porcja to 6-8 klusek, każda wielkości 3-5 cm. Forma płynna to około 0,5 l zupy Barwa Prażuchy w kolorze kremowym, zupa barwy złocistej z soczystą zieleni Konsystencja Kluski konsystencji stałej, w dotyku miękkie, zupa płynna z dodatkiem pokrojonej drobno kapusty Smak i zapach Kluski słodkie w smaku i zapachu, delikatny, słodki zapach przypalonej mąki. Uzupełnieniem jest zupa o ostrym kwaskowym smaku i zapachu kiszonej kapusty Tradycja, pochodzenie oraz historia produktu rolnego, środka spożywczego lub napoju spirytusowego Kuchnia w regionie Ziemi Kobielskiej w województwie łódzkim była prosta i składała się głównie z potraw opartych o produkty pozyskiwane z własnych upraw oraz przydomowych sadów i ogrodów. Podstawą wyżywienia ludności były przede wszystkim ziemniaki oraz kapusta, którą każda gospodyni hodowała we własnym gospodarstwie. Jesienią wycinano głowy kapusty na polu, szatkowano i ubijano kapustę w wielkich, dębowych beczkach dodając sól kamienną, liść laurowy, ziele angielskie oraz tartą marchew. Mieszkańcy regionu uprawiali także pszenicę, dzięki czemu gromadzili duże zapasy mąki. Tradycyjnym daniem obiadowym był kwosek z prażuchami. Tę sycącą i smaczną potrawę przyrządzano niemal w każdym wiejskim domu. Mieszkańcy Ziemi Kobielskiej do dnia dzisiejszego sporządzają prażuchy z kwoskiem bazując na recepturze znanej od pokoleń. Prażuchy przygotowuje się z mocno wytłuczonych, ugotowanych ziemniaków, które zasypuje się wcześniej uprażoną na suchej patelni, na złoty kolor mąką pszenną. Tradycyjna nazwa prażuchów wywodzi się właśnie od sposobu obróbki mąki. Całość miesza się, tłukąc drewnianą pałką przez około 10 minut aż do uzyskania jednolitej, kremowej masy. W kolejnym etapie sporządza się kwosek czyli zupę o rzadkiej konsystencji, gotowaną na bazie kiszonej kapusty z dodatkiem dużej ilości kwasu, okraszoną dobrze wysmażoną słoniną. Tak przygotowane danie mieszkańcy Ziemi Kobielskiej spożywali co najmniej raz w tygodniu. Regionalne danie wyróżnia wyjątkowy słodki, aksamitny, lekko palony smak prażuchów, który uzupełnia się wyrazistym kwaśnym smakiem kwosku. Cepeliny z Nagawek Produkt wpisany na listę produktów tradycyjnych 2018-03-29 w kategorii Gotowe dania i potrawy w woj. łódzkim. Wygląd: Podłużne, elipsoidalne kluski, na przekroju widoczne mięsne nadzienie. Kształt: Podłużny, wrzecionowaty, na przekroju owalny. Rozmiar: Waga ok. 150 g, długość ok. 10 cm, szerokość ok. 4 cm. Barwa: Zewnętrzna jasnożółta, wpadająca w odcienie szarości. Na przekroju jasnożółta z brązowym nadzieniem. Konsystencja: Konsystencja zwarta i sprężysta. Smak: Smak i zapach ugotowanego ciasta z ziemniakami, wyczuwalny mięsny farsz oraz okrasa ze skwarek. Tradycja: Cepeliny z Nagawek sporządzano z ugotowanych i przeciśniętych przez praskę ziemniaków z dodatkiem mąki pszennej i ziemniaczanej, nadziewane farszem z mięsa wieprzowego. Danie to, to połączenie składników świątecznych (mięso, mąka) ze składnikami będącymi na polskiej wsi podstawą codziennego pożywienia (ziemniaki, jajka, cebula). Początkowo gotowane były z samych startych ziemniaków, z uwagi na fakt, że mąka należała do składników luksusowych. Z czasem, gdy dostępność mąki pszennej wzrosła, była ona niezbędnym składnikiem dodawanym do cepelinów. Przygotowanie „klusek” rozpoczynano od ugotowania ziemniaków oraz przeciśnięcia ich przez praskę. Na patelni podsmażano cebulę, którą mielono z uprzednio ugotowanymi skrawkami szynki i łopatki wieprzowej. Do ziemniaków dodawano mąkę pszenną i niewielką ilość mąki ziemniaczanej oraz jaja, po czym wyrabiano ciasto do momentu odpowiedniego połączenia ze sobą wszystkich składników. Kluski formowano w ręku nadając im wydłużony kształt, w środek wkładając mięsne nadzienie. Uformowane kluski wkładano bezpośrednio na wrzącą wodę i gotowano. Cepeliny podawano na ciepło, okraszone skwarkami ze słoniny. Dziad kapuściany Produkt wpisany na listę produktów tradycyjnych w dniu 2016-11-04 w kategorii Gotowe dania i potrawy w woj. łódzkim. Wygląd: Poszatkowana kapusta kiszona połączona z makaronem łazanki i okraszona skwarkami słoniny. Kształt: W zależności od naczynia. Rozmiar: W zależności od naczynia. Barwa: Kapusta o barwie brązowej z kremowymi łazankami. Konsystencja: Gęsta, lekko tłusta. Smak: Zapach i smak kapusty kiszonej, skwarek słoniny oraz przypraw naturalnych tj. ziela angielskiego, liści laurowych. Mocno wyczuwalny smak i aromat pieprzu czarnego. Tradycja: Potrawy z kapusty kiszonej dawniej były na wsi bardzo popularne. Zapewniały smaczne i zdrowe posiłki, a tradycja ich przygotowywania przetrwała do czasów współczesnych. Jedną z najmocniej zakorzenionych w lokalnej tradycji kulinarnej gminy Andrespol potrawą przygotowywaną na bazie kiszonej kapusty, jest dziad kapuściany. Jest to potrawa składająca się z ugotowanej kiszonej kapusty połączonej z makaronem łazankami. Potrawa jest suto okraszona skwarkami ze słoniny i przysmażoną cebulą. Przygotowanie potrawy rozpoczyna się od wypłukania kapusty, najlepiej dwukrotnie, aby nie była zbyt kwaśna. Następnie kapusta wkładana jest do garnka, zalewana zimną wodą i doprowadzana do wrzenia. Później odlewana jest woda i ponownie uzupełniana, tak aby kapusta była cała w wodzie. Kapusta gotowana jest do momentu aż będzie miękka – około 1,5 do 2 godzin. Dodawane są przyprawy takie jak liść laurowy i ziele angielskie. W czasie, kiedy kapusta się gotuje, przesmażane są skwarki, cebula oraz przygotowywany jest ręcznie makaron – łazanki. Ugotowana kapusta łączona jest z łazankami, skwarkami i cebulą. Całość doprawiana jest solą i pieprzem i dokładnie mieszana. W gminie Andrespol dziad kapuściany jest obowiązkową potrawą przygotowywaną podczas wieczerzy wigilijnej. Natomiast na co dzień podawany jest na gorąco jako danie osobne lub jako dodatek do dań mięsnych. „Potrawa ta jest smaczna, więc można przygotować ją na wszystkie imprezy” (Wywiad przeprowadzony z mieszkańcami gminy Andrespol).", "url": "https://dzienniklodzki.pl/jak-przyrzadzic-tradycyjne-dania-z-lodzkiego-przepis-na-wyjatkowa-zalewajke-kluski-pierogi-i-golabki-najlepsze-przepisy-na-obiad/gh/c6-15020963", "category": "łódzkie", "sub_category": "Gotowe dania i potrawy", "phrase": "Dziad kapuściany"}