{"meta_description": "", "title": "Zalewajka, żelazne kluski i żulik. „Łódź od kuchni” oczami ilustratorów", "content": "Wystawa, która od 26 kwietnia trwa w Galerii Re:Medium, to kolejna odsłona „Słownika łodzianizmów” organizowanego przez Miejską Galerię Sztuki w Łodzi i Łódź Design Festival. Wystawa jest w całości poświęcona łódzkim kulinariom. Interpretowanym jednak w nieszablonowy sposób. O stworzenie prac prezentujących takie smakołyki jak dziad kapuściany, śledzie pod pierzynką czy gruszkowa polewka poproszono znanych ilustratorów. Dzieła powstały w formie makatek, które dawniej (aż do lat 70. XX w.) stanowiły ważny element wystroju domowych kuchni. Zazwyczaj wisiały na szafkami pełnymi talerzy i sztućców, a ich celem było podkreślenie czystości i schludności kuchni. Na płóciennej lub lnianej tkaninie haftowano obrazek i nawiązującą do niego sentencję.", "url": "https://kukbuk.pl/artykuly/zalewajka-zelazne-kluski-i-zulik-lodz-od-kuchni-oc/", "category": "łódzkie", "sub_category": "Gotowe dania i potrawy", "phrase": "Dziad kapuściany"}