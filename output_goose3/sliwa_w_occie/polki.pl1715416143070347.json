{"meta_description": "Śliwki w occie doskonale pasują do pasztetów, pieczonych mięs oraz deski serów. Warto przygotowywać je pod koniec sezonu, kiedy owoce są najbardziej dojrzałe i najtańsze.", "title": "Śliwki w occie - najlepszy przepis na marynowane śliwki", "content": "Śliwki w occie są łatwe i szybkie w przygotowaniu. Umycie owoców, usunięcie pestek, zrobienie zalewy i ułożenie wszystkiego w słoikach nie powinno zająć więcej niż 20 minut. Pamiętaj, że słoiki ze śliwkami w occie należy poddać pasteryzacji - wystarczy 20 minut od momentu zagotowania wody. W naszym przepisie do śliwek w occie dodałyśmy goździki i cynamon, ale możesz je zastąpić np. zielem angielskim i liściem laurowym. • Przygotuj syrop: do garnka wlej wodę, dodaj wszystkie przyprawy i cały cukier. Zagotuj i dodaj ocet - zalewę gotuj jeszcze 10 minut. • Śliwki zalej gorącym syropem (od górnej krawędzi słoika powinno pozostać ok. 2 cm wolnej przestrzeni, by w czasie pasteryzowania syrop nie kipiał). • Słoiki szczelnie zamknij i pasteryzuj śliwki w occie przez około 20 minut. Najlepiej sprawdzą się węgierki, ale pamiętaj by nie marynować od razu tych z pierwszych zbiorów. Im śliwki późniejsze, tym mają więcej smaku i są słodsze. Kupowanie śliwek pod koniec sezonu ma jeszcze jeden plus - wtedy owoce są najtańsze. Śliwki w occie świetnie sprawdzą się do wszystkich pieczonych mięs i pasztetów - swoją kwasowością podkreślają ich smak. Możesz je również podać do deski rozmaitych serów - dobrze komponują się zarówno z tymi pleśniowymi jak i twardymi, dojrzewającymi.", "url": "https://polki.pl/przepisy/przetwory,sliwki-w-occie-przepis-skladniki-i-przygotowanie,10021092,artykul.html", "category": "lubuskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Śliwa w occie"}