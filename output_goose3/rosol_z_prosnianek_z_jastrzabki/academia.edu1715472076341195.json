{"meta_description": "\"Krasnosielcki Zeszyt Historyczny\", 9 (2018), 37, red. S. Rutkowski, M.W. Kmoch", "title": "\"Krasnosielcki Zeszyt Historyczny\", 9 (2018), 37, red. S. Rutkowski, M.W. Kmoch", "content": "Tekst zwany Dziennikiem Szmula Rozensztajna oznaczony sygnaturą 302/115 znajduje się w zbiorze Pamiętników Archiwum Żydowskiego Instytutu Historycznego. Jest to maszynopis w języku żydowskim, liczący 161 stron, sporządzony na podstawie rękopisu powstałego w getcie łódzkim. Zapisy dzienne obejmują okres od 20 lutego 1941 do 27 listopada 1941 roku. To niewątpliwie tylko część większej całości. Zarówno tuż powojenni badacze żydowskiego piśmiennictwa z getta łódzkiego – Ber Mark i Iszaja Trunk – jak i współcześni edytorzy tłumaczonych na angielski fragmentów Dziennika Szmula Rozensztajna – Alan Adelson i Robert Lapides, wspominają, że oryginał Dziennika znajduje się Żydowskim Instytucie Historycznym w Warszawie, a maszynopis w Archiwum Instytutu Yad Vashem w Jerozolimie. Tymczasem w wydanym w 1994 roku inwentarzu zbioru Pamiętników Żydów przechowywanych w ŻIH odnotowano jedynie maszynowy odpis. Gdzie znajduje się dziś oryginał – nie wiadomo. Nie wiadomo też, jaką częścią zapisu dysponu...", "url": "https://www.academia.edu/39003406/_Krasnosielcki_Zeszyt_Historyczny_9_2018_37_red_S_Rutkowski_M_W_Kmoch", "category": "mazowieckie", "sub_category": "Gotowe dania i potrawy", "phrase": "Rosół z prośnianek z Jastrząbki"}