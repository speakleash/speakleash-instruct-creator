{"meta_description": "Rosół z gąsek przygotujesz w 60 minut. Zacznij od oczyszczenia i umycia grzybów, a następnie zagotowania bulionu.", "title": "Rosół z gąsek - przepis na jesienny klasyk", "content": "Rosół z gąsek (prośnianek) to jedna z najciekawszych jesiennych zup i jednocześnie jedno z najpyszniejszych dań z grzybami. Najbardziej owocny sezon na prośnianki przypada na koniec października i połowę listopada. Rosół z gąsek możesz przygotować na szybkim wywarze z cebuli i włoszczyzny, albo wykorzystać ugotowany wcześniej bulion - warzywny lub drobiowy. Do rosołu z prośnianek świetnie pasują ugotowane ziemniaki podane z koperkiem lub ze skwarkami z boczku. • Gąski dokładnie oczyść i wypłucz w zimnej wodzie. Odłóż na ściereczkę do wyschnięcia. Grzyby pokrój na mniejsze kawałki. • W garnku rozgrzej olej. Dodaj posiekaną cebulę i smaż przez chwilę. Dodaj marchewki oraz pietruszkę pokrojone w kostkę. Smaż kilka minut. • Zalej całość wodą, dodaj wszystkie przyprawy - liście laurowe, ziele angielskie, czosnek w całości (obrany ze skórki) i pieprz w ziarnach i gotuj przez 15 minut. • Dodaj gąski i gotuj przez około 30-40 minut (kontroluj czas, aby gąski nie stały się zbyt miękkie). • Rosół z gąsek dopraw do smaku solą. Podawaj z natką pietruszki (lub świeżym koperkiem). Czytaj także:  Grzyby w solance - jak je przygotować?  Kiszone grzyby - najlepsze przepisy  Pyszny przepis na risotto z grzybami  Jak przygotować sos z podgrzybków?  Przepisy na przetwory z grzybów", "url": "https://polki.pl/przepisy/zupy,rosol-z-gasek-przepis-na-jesienny-klasyk,12049,przepis.html", "category": "mazowieckie", "sub_category": "Gotowe dania i potrawy", "phrase": "Rosół z prośnianek z Jastrząbki"}