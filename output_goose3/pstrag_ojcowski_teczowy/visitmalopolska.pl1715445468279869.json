{"meta_description": "Rozmowa z Agnieszką Sendor współzałożycielką Pstrąga Ojcowskiego i ambasadorką małopolskiego smaku.", "title": "Najsmaczniejsze jest to co lokalne…", "content": "Hodowla pstrąga w Ojcowie jest niezwykle wymagająca, tym bardziej, że prowadzimy ją tradycyjnymi metodami, takimi jak za czasów, gdy pstrągarnia w 1935 r. należała do Czartoryskich. Nie bez znaczenia jest to, że hodowla położona jest w sercu Ojcowskiego Parku Narodowego, na obszarze Natura 2000. Oznacza to, że wszystko musi działać w rytm natury i stanowić integralną część przyrody. Hodujemy pstrągi tradycyjnymi metodami. Zmienił się tylko sposób karmienia. Kiedyś karmiono pstrągi mięsem, głównie mięsnymi odpadami (pstrągi są drapieżnikami), dziś karmimy je specjalnie przygotowanym pełnowartościowym granulatem. Wielkim wyzwaniem jest też spadek poziomu wód gruntowych i obniżenie poziomu natlenienia wody. Pstrągi potrzebują wody z wysoką zawartością tlenu,  a niekorzystne zmiany klimatu powodują, że tej wody z roku na rok jest mniej. Po konsultacji  ze specjalistami z zakresu hodowli ryb postanowiłyśmy obniżyć obsadę stawów, aby zachować hodowlę pstrąga potokowego, który jest jedynym rodzimym gatunkiem tej ryby w Polsce. Nasze pstrągi potokowe są zakontraktowane głównie do zarybiania rzek, aby zachować populację. Hodujemy też pstrąga tęczowego, który idealnie nadaje się do gastronomii. W tej chwili w naszych stawach pływa ok 12 ton ryb. Często ludzie dziwią się, bo nie widzą ich w stawie. Ale to inteligentne zwierzęta i w ciągu dnia chowają się przy dnie, dopiero wieczorem pływają bliżej lustra wody. Jeśli przyjeżdża do Krakowa swoje pierwsze kroki powinien skierować na Kleparz. Skosztować świeżych, sezonowych przysmaków prosto od lokalnych wystawców, świeżego buncu, białego sera, chrupiącego chleba, wędzonej aromatycznej kiełbasy, owoców – prostych produktów, bo one bronią się same. Profesjonalni szefowie kuchni również dostrzegają ich walory i mówią, że sztuką jest ich nie zepsuć w potrawach, żeby nie straciły swoich naturalnych walorów. Obowiązkowo trzeba spróbować również tego co wyróżnia region, czyli wędzone przysmaki, takie jak oscypek, suska sechlońska, czy wędliny. Dymny aromat pozostawia niezapomniane wrażenia smakowe.", "url": "https://visitmalopolska.pl/-/najsmaczniejsze-jest-to-co-lokalne-", "category": "małopolskie", "sub_category": "Mięso świeże oraz produkty mięsne", "phrase": "Pstrąg ojcowski tęczowy"}