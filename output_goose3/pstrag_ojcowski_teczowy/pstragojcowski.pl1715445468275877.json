{"meta_description": "Pstrąg Ojcowski naturalnie hodowany, ekstensywną metodą w przepływowych stawach ziemnych w Ojcowie cechuje się najwyższej jakości mięsem.", "title": "Naturalna hodowla", "content": "W procesie hodowli zachowujemy tradycyjne metody produkcji bez użycia przemysłowych technik przyspieszających przyrost wagi i wielkości ryby. Proces karmienia nie jest zmechanizowany i wymaga bezpośredniego udziału człowieka. Odławianie pstrągów następuje w sposób tradycyjny poprzez przeciąganie sieci przez staw przez co nie dochodzi do duszenia i uszkadzania ryb. W gospodarstwie rybackim używa się tradycyjnych narzędzi rybackich: kasarków, sieci-włoka, bosaków. Ze względów krajobrazowych odtworzone zostały naturalne mnich drewniane. Naszym celem jest odnowa hodowli pstrąga potokowego, propagowanie świadomego i etycznego, edukacja społeczności w zakresie historii regionu oraz ochrony środowiska. Dla zachowania czystości genetycznej do tarła używa się wyłącznie tarlaków pozyskanych z rzeki Prądnik, potoku Sąspówka oraz Eliaszówka. Narybek pozyskany z dzikich pstrągów potokowych cechuje się wyższą odpornością na choroby, dużą przeżywalnością oraz szybką adaptacją do pobierania pokarmu naturalnego. Dodatkowo, w przypadku awaryjnego przeniknięcia ryb do środowiska naturalnego, nie stanowią one zagrożenia zanieczyszczenia genetycznego miejscowej populacji dzikich pstrągów. Pstrąg potokowy to rodzima dla Polski ryba. Charakteryzuje się smukłym, torpedowatym kształtem ciała. Ubarwienie, zazwyczaj ciemniejszy grzbiet, w kolorach od zielonkawego do brązowego, pokrywają czarne plamy. Na jaśniejszych bokach, plamy są czerwone, często z jasną obwódką. Naturalne barwy ułatwiają ochronę przed naturalnymi zagrożeniami ze strony przyrody a także pozwalają rybie na maskowanie się w wodzie. Pstrągi potokowe to typowe drapieżniki. Nie lubią ostrego światła słonecznego, dlatego żerują najaktywniej wcześnie rano i w pochmurne dni. Pstrągi są bardzo płochliwe i mają doskonały wzrok, potrafią dostrzec zbliżającego się brzegiem człowieka z odległości kilku metrów. Dlatego koncentrują się w ławicy zazwyczaj po środku stawu lub przy mnichu w części wylotowej wody. Chętnie też ukrywają się w zagłębieniach i naturalnych dołkach gdzie czują się bezpieczne. Pstrągi polują na owady znajdujące się na powierzchnią tafli wody. Zjadają również drobne skorupiaki, pijawki, kijanki, małe rybki obserwowany jest również kanibalizm. Pstrągi potokowe do wielkości około 0,3 kg w warunkach hodowlanych dorastają od 2,5 do 3 lat. Do tarła pstrąg potokowy przystępuje jesienią, pod koniec września, gdy temperatura wody spada do 8-9 stopni Celsjusza. W tym okresie samicy zazwyczaj towarzyszy kilka samców. W warunkach naturalnych samica żłobi ogonem jamę na dnie rzeki, w której składa, w zależności od wieku od 200 do 4000 dużych żółtopomarańczowych jaj. Po zapłodnieniu zasypuje je piaskiem i żwirem. Potomstwo wylęga się po kilku miesiącach. W warunkach hodowlanych tarło odbywa się w Wylęgarni po odłowieniu tarlaków – czyli ryb gotowych do rozrodu. Następnie świeżo wylęgły narybek hodowany jest w specjalnych basenach, a kiedy podrośnie wpuszczany jest do stawu. W zależności od wieku pstrąga w jednym stawie znajduje się od kilkuset do kilkunastu tysięcy sztuk. Pstrągi w trakcie hodowli są ręcznie segregowane i umieszczane w poszczególnych stawach w zależności od wielkość i wagi. Dzięki małej obsadzie w stawach w Ojcowie pstrągi pobierają pokarm naturalnie i tylko częściowo dokarmiane są granulatem paszowym. Rybą zapewnia się dużo miejsca do rozwoju i budowy tkanki mięśniowej.", "url": "https://pstragojcowski.pl/historia-hodowli/", "category": "małopolskie", "sub_category": "Mięso świeże oraz produkty mięsne", "phrase": "Pstrąg ojcowski tęczowy"}