{"meta_description": "Nalewka z kwiatów czarnego bzu jest polecana przy przeziębieniu, niestrawności i na za wysoki poziom cholesterol. Wypróbuj prosty przepis.", "title": "Nalewka z kwiatów czarnego bzu na niestrawność i wysoki cholesterol. Wypróbuj babciny przepis na leczniczą nalewkę z kwiatu czarnego bzu", "content": "Ten zdrowotny trunek to źródło flawonoidów, które wykazują działanie napotne, dzięki czemu w delikatny sposób obniżają gorączkę. Nalewka z kwiatów czarnego bzu jest pomocna w zwalczaniu objawów grypy i przeziębienia, takich jak kaszel, katar czy gorączka. Pomaga także w naturalny sposób obniżać poziom cholesterolu we krwi oraz łagodzi objawy niestrawności, w tym zgagę i wzdęcia. Wypróbuj prosty przepis na tę leczniczą nalewkę i dowiedz się, na co jeszcze może być pomocna. Kwiaty czarnego bzu należy zbierać od maja do lipca, najlepiej w słoneczny poranek, zaraz po odparowaniu rosy. Najlepsze będą kwiaty mocno rozwinięte z dużą ilością żółtego pyłku, ponieważ w nim znajduje się największa ilość cennych antyoksydantów. Do zrobienia nalewki z kwiatów czarnego bzu trzeba przygotować kilka składników: • Świeżo zebrane baldachy rozłóż na ręczniku lub papierze na 2-3 godziny po to, aby pozbyć się ewentualnych owadów. • W garnku gotuj cukier z wodą do momentu otrzymania konsystencji syropu. • Do słoika o pojemności 3 litrów wlej wodę z kwiatami czarnego bzu i wrzuć plastry cytryny. • Następnie całość zalej syropem, wieczko przykryj gazą i odstaw na minimum 5-7 dni w ciepłe miejsce. • Po tym czasie przecedź miksturę, a cytrynę i kwiaty wyrzuć do pojemnika z odpadkami bio. • Powstały płyn wymieszaj z wyciśniętym sokiem z limonek i wódką lub spirytusem. • Całość przelej do dużej butelki lub słoika i odstaw na 2 miesiące w ciemne miejsce. Pamiętaj, aby raz w tygodniu zamieszać słoikiem. • Po upływie 2 miesięcy przefiltruj miksturę przez grubą gazę lub bibułę i rozlej do właściwych butelek. Nalewkę trzymaj w zacienionym i chłodnym miejscu. Nalewka z kwiatów czarnego bzu to lecznicza mikstura, którą stosowały nasze babcie do leczenia wielu dolegliwości. Duża zawartość rutyny sprawia, że profilaktyczne picie tej nalewki może wzmocnić pracę układu krwionośnego, a także obniżyć stężenie cholesterolu frakcji LDL we krwi. Dodatkowo ten zdrowotny trunek to źródło flawonoidów, które wykazują działanie napotne, dzięki czemu w delikatny sposób obniżają gorączkę. Wykazano również, że nalewka z kwiatów czarnego bzu działa wykrztuśnie, co korzystnie wpływa na leczenie objawów zapalenia górnych dróg oddechowych. Fitoterapeuci zalecają spożywanie nalewki z kwiatów czarnego bzu przy różnych dolegliwościach, do których należą: Świeże kwiaty czarnego bzu niestety zawierają toksyczne substancje, w tym prunazyny i sambunigryny, które drażnią układ pokarmowy i mogą wywoływać nudności, wymioty i biegunkę. Dlatego nalewkę z kwiatów czarnego bzu należy przygotowywać z wcześniej zaparzonych kwiatów, dzięki czemu związki toksyczne ulegną zniszczeniu, jednak bez większych strat cennych substancji odżywczych. Kto powinien unikać spożywania nalewki z kwiatów czarnego bzu? Ze względu na zawartość alkoholu nie powinny przyjmować jej kobiety ciężarne i karmiące, dzieci i młodzież poniżej 18. roku życia oraz osoby z alergią na czarny bez.", "url": "https://stronazdrowia.pl/nalewka-z-kwiatow-czarnego-bzu-na-niestrawnosc-i-wysoki-cholesterol-wyprobuj-babciny-przepis-na-lecznicza-nalewke-z-kwiatu/ar/c14-16440199", "category": "pomorskie", "sub_category": "Napoje (alkoholowe i bezalkoholowe)", "phrase": "Nalewka z kwiatów bzu czarnego"}