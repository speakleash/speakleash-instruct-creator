{"meta_description": "Nalewka z kwiatów czarnego bzu - przepis krok po kroku jak zrobić pyszną, zdrową nalewkę z kwiatów bzu | Poznaj przepis na Bimberek.pl >>", "title": "Nalewka z kwiatów czarnego bzu - zrób to sam! | Bimberek", "content": "Nalewka z kwiatów czarnego bzu to wyjątkowo łatwa nalewka do wykonania w domu. Przepis jest łatwy i mało wymagający. Dzięki temu, nawet osoba początkująca w gorzelnictwie z pewnością sobie poradzi z jej wykonaniem. Kwiaty czarnego bzu możemy spotkać początkiem lata. Mają charakterystyczne białe baldachy na które składają się małe białe kwiatuszki. Ważne, aby zebrać je zanim pojawią się owoce. Krzewy czarnego bzu łatwo odnaleźć. Rosną w wielu miejscach takich jak ogródki, pola, rowy czy nawet na skraju lasu. Warto jednak pamiętać, aby zbierać kwiaty z pewnego źródła, niepryskane i zdala od często uczęszczanych przez samochody dróg. W tym artykule poznasz nie tylko prosty przepis na nalewkę z kwiatów czarnego bzu i dowiesz się krok po kroku jak ją wykonać, ale poznasz też jej najważniejsze właściwości i sposób przechowywania. A na końcu mała ciekawostka! 🙂 Miłego czytania! 🙂 Jak i kiedy najlepiej zbierać kwiaty czarnego bzu na nalewkę? Kwiaty czarnego bzu pojawiają się w okolicy czerwca, jednak często kwitnie jeszcze w lipcu. Ma charakterystyczne, niewielkie, białe kwiaty skupione w baldachy. Pachnie słodko i dosyć intensywnie. Kwiaty czarnego bzu na nalewkę najlepiej wybrać mocno rozwinięte. Idealnie, jeśli widoczna jest na nich duża ilość żółtego pyłku. To właśnie on gwarantuje najwięcej substancji zdrowotnych i aromatu. Dlatego też zbierając kwiaty bzu warto zaopatrzyć się w nożyczki lub nożyk. Zrywając, możemy strzepać zbyt dużą ilość pyłku, na którym nam zależy. Z tego samego powodu kwiatów czarnego bzu nie należy myć przed wykonaniem nalewki. Jedynie powinniśmy rozłożyć je na gazecie, ręczniku, kartonie lub innym suchym podłożu na kilka godzin, aby robaczki których w nalewce przecież nie chcemy, sobie poszły 🙂 Do zrobienia nalewki z kwiatów czarnego bzu, należy przygotować kilka składników i akcesoriów Na początek zebrane kwiaty odcinamy od łodyżek (najlepiej to zrobić nożyczkami). Następnie rozkładamy je papierze lub innym suchym podłożu i zostawiamy na kilka godzin. Dzięki temu pozbędziemy się owadów które mogą przebywać w kwiatach. Następnie gotujemy syrop cukrowy w proporcjach 1:1. Czyli na 650 kg cukru dajemy 650ml wody. Całość gotujemy do całkowitego rozpuszczenia się cukru i studzimy. Teraz kroimy cytryny w plasterki. Wybieramy duży słój o minimalnej pojemności 3L i układamy w nim kwiaty, przekładając je plasterkami cytryn. Teraz całość łączymy z wcześniej przygotowanym syropem. Słoja nie zakręcamy wieczkiem, a jedynie przykrywamy gazą i odstawiamy w ciepłe, słoneczne miejsce na tydzień. Gazę można zamocować na słoju za pomocą gumki recepturki. Po upływie 7 dni przecedzamy zawartość słoja przez sito lub lejek z sitkiem. Słój opróżniamy, myjemy i przelewamy do niego ponownie zawartość. Do odcedzonego płynu dodajemy sok z 3 limonek i dodajemy 1 litr spirytusu. Tak przygotowaną nalewkę zostawiamy w spokoju 🙂 Odstawiamy słoik na miesiąc w chłodne, zacienione miejsce. Jedynie od czasu do czasu warto wstrząsnąć słojem. Po upływie ok. miesiąca, alkohol rozlewamy do “docelowych” butelek, używając lejka z sitkiem. Szklane butelki na nalewki szczelnie zamykamy i odstawiamy na kolejny miesiąc w chłodne i ciemne miejsce. Butelki mogą być zarówno zamykane korkiem, jak i aluminiową zakrętką. W przypadku nalewek nie ma to dużego znaczenia. Ważne, aby były maksymalnie szczelne i wykonane ze szkła. Gotowe! Po upływie tego czasu Twoja nalewka jest gotowa do spożycia 🙂 Oczywiście jeśli zostawisz ją na dłużej, jej smak i aromat będzie bardziej intensywny. Nalewkę z kwiatów czarnego bzu ceniły już nasze prababcie. Stosowały ją wspomagająco w leczeniu wielu dolegliwości. Duża zawartość rutyny sprawia, że wpływa pozytywnie na nasz organizm – oczywiście w rozsądnej ilości 🙂 Nalewka z kwiatów bzu, między innymi wzmacnia pracę układu krwionośnego, obniża zły cholesterol, pomaga w leczeniu objawów niestrawności a nawet działa wspomagająco w sytuacji zakażenia bakterią helicobacter pylori. Dodatkowo nalewka z kwiatów czarnego bzu działa wspomagająco w leczeniu objawów przeziębienia i grypy. Działa napotnie i moczopędnie ma działanie wykrztuśne i rozgrzewające. Pomaga również w walce z uciążliwym katarem a także w chorobie nerek. Należy jednak pamiętać, że jak każda nalewka, zawiera ona sporą ilość alkoholu, więc nie należy jej nadużywać. Zalecana dawka prozdrowotna to ok 30ml na dzień. Czas na obiecaną ciekawostkę 🙂 Nalewka z kwiatów czarnego bzu to również doskonały… drink! W upalne dni, uzupełnij szklankę do pełna lodem, wlej nalewkę i dodaj plasterki cytryny lub limonki. (Możesz dodać też Sprite lub sok cytrynowy). Pyszny, orzeźwiający drink na upalne dni gotowy! To może Ci się przydać:", "url": "https://bimberek.pl/nalewka-z-kwiatow-czarnego-bzu-przepis-i-wykonanie/", "category": "pomorskie", "sub_category": "Napoje (alkoholowe i bezalkoholowe)", "phrase": "Nalewka z kwiatów bzu czarnego"}