{"meta_description": "Lekka i puszysta babka, o delikatnym, subtelnym smaku. Idealna na święta i do popołudniowej herbatki", "title": "Babka gotowana", "content": "Masło ucieramy z cukrem i dodajemy po 1 żółtku. Następnie wsypujemy wymieszane mąki z proszkiem do pieczenia i ubite białka (na sztywną pianę) z odrobiną soli. Na koniec wlewamy ocet i aromat. Powstałe ciasto wylewamy do wysmarowanej masłem foremki i zamykamy. Wstawiamy ją do garnka z gotującą się wodą, która powinna sięgać do 3/4 wysokości formy (foremka nie może się kołysać podczas gotowania). Ciasto gotujemy 90 minut, na małym ogniu, pod przykryciem. Sprawdzamy stan wody w garnku i w razie wygotowania dolewamy wrzącej wody. Formę z ugotowaną babką wyjmujemy z garnka i pozostawiamy do ostygnięcia. Po przestudzeniu babki wyjmujemy ją z foremki.", "url": "https://www.obzarciuch.pl/2015/01/babka-gotowana.html", "category": "łódzkie", "sub_category": "Wyroby piekarnicze i cukiernicze", "phrase": "Babka gotowana"}