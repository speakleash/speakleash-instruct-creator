{"meta_description": "Dzisiaj już bardziej wielkanocnie: babka gotowana. Jest pyszna, bogata i wilgotna, zupełnie inna niż babka z piekarnika. Banalnie prosta. No to gotujemy!", "title": "Babka gotowana (na Wielkanoc i nie tylko) - Gotuj.", "content": "Dzisiaj już bardziej wielkanocnie. Robimy gotowaną babkę! Gotowana babka jest pyszna, bogata i wilgotna, zupełnie inna niż babka z piekarnika. Np. mój szwagier, który za babkami generalnie nie przepada, tę po prostu uwielbia. Ja zresztą też, więc w 100% go rozumiem:) Przepis chciałam pokazać wielokrotnie, ale nie miałam formy, bo przed Wielkanocą mowy nawet nie było o tym, bym wyrwała ją z rąk mojej mamy, a w sklepach nigdy jakoś jej nie widziałam. I tak z roku na rok obiecywałam sobie, że poszukam lub kupię przez internet i zawsze jakoś rozmywało się to w natłoku codziennych zajęć. W tym roku niespodzianka! Formę dostałam w prezencie od mojej mamy. Kupiła nawet nie wiem gdzie (chyba w Piotrze i Pawle?), ale sprawiła mi ogromną radość. Jest mniejsza niż ta rodzinna, ale absolutnie się tym nie przejmuję, po prostu moje babki będą mniejsze:) No to gotujemy! Ps. Dziś przepis, który mam w rodzinnym zeszycie. Moja mama obecnie gotowaną babkę robi ciut inaczej tj. z mniejszej ilości jajek, ciasto jest bardziej płynne, też ją kiedyś przy okazji pokażę, bo również jest rewelacyjna. Składniki oraz szczegółowy przepis podaję poniżej. Wypróbuj i podziel się Twoją opinią! A oto krótki filmik jak zrobić pulchną, puszystą i przyjemnie wilgotną babkę gotowaną:) Zapraszam do obejrzenia! Babka gotowana (na Wielkanoc i nie tylko) czas przygotowania: ok. 10 minut + 60-70 minut gotowania  /proporcje z oryginału na całą babkę: zwykłym kolorem :: proporcje na mniejszą, z połowy składników ilości: na czerwono/ • 1 łyżka cukru waniliowego lub łyżka ekstraktu waniliowego     – 100 ml rumu zamiast aromatu (ciasto będzie bardziej płynne, ale to ok)   – w wersji 2 kolorowej: 2 łyżki mąki pszennej zastępuję 1 łyżką kakao, które dodaję tylko do połowy masy   – można też dodać sok i skórkę z cytryny lub pomarańczy  – kilka łyżek dowolnego likieru W prezentowanej wersji gotowałam babkę z połowy porcji (z ilości na czerwono). Formę do gotowania babki smaruję masłem. Nie przyprószam mąką ani bułką, samo masło, ale dość grubo, by babka bezproblemowo wysunęła się później z formy. W dużym garnku zagotowuję wodę. Garnek taki, by zmieściła się w nim forma do babki i aby można było go przykryć z nią w środku. Wody tyle, by zanurzyć w niej formę do połowy jej wysokości. Jajka rozbijam na białko i żółtko. Białka ubijam mikserem na wysokich obrotach na pianę. Odstawiam na bok. Masło w temperaturze pokojowej miksuję z cukrem na puszysto –porządnie, kilka minut, aż cukier rozprowadzi się w maśle, a całość nabierze objętości. Do masy dodaję żółtka, ale stopniowo, po jednym i dopiero, gdy połączy się z masłem, dodaję kolejne, miksuję, i tak dalej, aż zużyję wszystkie. Do tak przygotowanej masy wsypuję obie mąki, proszek do pieczenia, ekstrakt waniliowy lub rum oraz ocet. Starannie miksuję. Następnie dodaję pianę z białek i delikatnie mieszam z pozostałą masą (ja mikserem na wolnych obrotach). Ciasto wlewam do natłuszczonej formy, zamykam, wstawiam do gotującej wody, przykrywam i gotuję pod przykryciem przez 60 minut (dużą tj. z całej porcji przez 70 minut) od chwili zagotowania wody.  Ja po prostu wstawiam do już gotującej, czekam aż się ponownie zagotuje (bo forma ją nieco ostudzi), wtedy przykrywam i od tej chwili liczę czas. Po ugotowaniu wyjmuję z wrzątku i od razu otwieram formę, by babkę odparować. Od razu ją też wyjmuję z formy i przekładam na talerz –odwracam formę do góry dnem i babka sama się z niej wysuwa. Zostawiam, aż ostygnie i dekoruję roztopiona czekoladą, polewą czekoladową, lukrem, ew. posypuję cukrem pudrem. Cukier puder to nasz najmniej ulubiony sposób do tej babki i chyba tylko raz ją pudrowałam. Najchętniej: czekolada lub polewa czekoladowa. Przepis na polewę tu: https://skutecznie.tv/2011/04/polewa-czekoladowa-najszybsza-ale-pyszna/  Jeśli chodzi o czekoladę, to: łamię na mniejsze kawałki, dolewam trochę śmietany kremówki, roztapiam w kąpieli wodnej lub w mikrofalówce, mieszam i stopioną polewam ciasto (szybko, bo szybko zastyga;)). :: Spróbujesz? A może już po wszystkim i zajadasz się… ze smakiem:)? Wyślij link do przepisu znajomym i/lub wpisz kilka słów w Komentarzach, dzieląc się Twoją opinią -dziękuję!", "url": "https://skutecznie.tv/2016/03/babka-gotowana-na-wielkanoc-i-nie-tylko/", "category": "łódzkie", "sub_category": "Wyroby piekarnicze i cukiernicze", "phrase": "Babka gotowana"}