{"meta_description": "Babka biała gotowana jak za starych, dobrych czasów - przygotowana w kąpieli wodnej. Z gęstym lukrem lub najlepszą czekoladową polewą.", "title": "Babka biała gotowana", "content": "Babka biała gotowana jak za starych, dobrych czasów – przygotowana w kąpieli wodnej. Z gęstym lukrem lub najlepszą czekoladową polewą. Delikatna, w smaku przypominająca babkę lekką jak puch, lekko sypka i rozpływająca się w ustach. Do jej przygotowania będziecie potrzebować specjalnej formy do babki gotowanej, z kominkiem i pokrywką. Z dobrych wiadomości – babka nigdy się nie przypali ;). Propozycja wielkanocna. • 1 szklanka drobnego cukru do wypieków (lub mniej, do smaku) Wszystkie składniki powinny być w temperaturze pokojowej. W misie miksera umieścić masło i cukier, następnie utrzeć do otrzymania jasnej i puszystej masy maślanej. Stopniowo dodawać jajka, jedno po drugim, dokładnie ucierając do połączenia się składników po każdym dodaniu. Dodać ulubiony ekstrakt i utrzeć. Bezpośrednio do masy maślanej przesiać mąkę pszenną ze skrobią ziemniaczaną, solą i proszkiem do pieczenia i krótko wymieszać szpatułką tylko do połączenia się składników. Formę do babki gotowanej* wysmarować masłem i oprószyć mąką pszenną; nadmiar mąki strzepać. Przelać do niej przygotowane ciasto, wyrównać. Szczelnie zamknąć formę. Formę wstawić do dużego garnka z wrzącą wodą (woda powinna sięgać do 3/4 wysokości formy), przykryć pokrywką i gotować na małej mocy palnika przez 1 godzinę i 10 minut. Po tym czasie zdjąć z garnka pokrywkę, otworzyć formę z babką i pozostawić w tej wodzie na 10 minut. Po tym czasie wyjąć formę z ugotowaną babką na blat, całkowicie przestudzić, przełożyć na paterę. 1 szklankę cukru pudru rozprowadzić z 2 – 3 łyżkami wody. Jeśli lukier jest zbyt rzadki, dodać więcej pudru, jeśli zbyt gęsty – wody. Masło roztopić w małym garnuszku. Dodać połamaną czekoladę, lekko podgrzewać, mieszając od czasu do czasu, aż czekolada się rozpuści a składniki połączą. Udekorować ciasto. * Moja forma była mniejsza od standardowej foremki na babkę gotowaną (wyglądała tak), więc piekłam ze zmniejszonych proporcji, z 4 jajek.", "url": "https://mojewypieki.com/przepis/babka-biala-gotowana", "category": "łódzkie", "sub_category": "Wyroby piekarnicze i cukiernicze", "phrase": "Babka gotowana"}