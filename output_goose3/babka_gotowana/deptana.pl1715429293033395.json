{"meta_description": "Babka gotowana z cytrynową nutą\r\nMoże trochę za wcześnie na menu Wielkanocne, ale dla szukających nowych doznań mamy ciekawą propozycję. Taką do oswoj", "title": "Babka gotowana z cytrynową nutą | Blog | Deptana.pl", "content": "Może trochę za wcześnie na menu Wielkanocne, ale dla szukających nowych doznań mamy ciekawą propozycję. Taką do oswojenia się i przetestowania przed nadchodzącymi świętami. Okazuje się, że ciasto nie koniecznie musi być pieczone. Przy użyciu specjalnej foremki możemy przygotować przepyszne wilgotne ciasto w gorącej wodzie. Wyobraźcie sobie, że babka jest produktem wpisany na listę produktów tradycyjnych w dniu 22.09.2016 r. w kategorii Wyroby piekarnicze i cukiernicze w woj. łódzkim. Jak podaje Ministerstwo Rolnictwa i Rozwoju Wsi na liście produktów tradycyjnych „Przykładem tradycji przekazywanej z pokolenia na pokolenie jest przygotowywanie babki gotowanej. Ciasto to wykonywane jest z mąki pszennej i mniejszej ilości mąki ziemniaczanej. Mąka pszenna pozyskiwana jest z okolicznych młynów przerabiających pszenicę z lokalnych gospodarstw. Jaja, z których ucierane są żółtka i ubijana piana, pochodzą z gospodarstw z terenu gminy Rogów. Sekretem wyśmienitego wypieku jest odpowiednie ubicie piany oraz gotowanie babki w formie w odpowiedniej ilości wody, tak nieco ponad godzinę. Babka przygotowywana jest na święta, rodzinne spotkania i przyjęcia, a także na imprezy gminne, powiatowe i jarmarki wojewódzkie. „Najczęściej wykonuję ją zimą i wiosną i nie może zabraknąć jej na święta zarówno Bożego Narodzenia jak i Wielkanoc” (Wywiad przeprowadzony z mieszkańcami Rogowa).” Wiedzieliście?? Czyli baka gotowana to nasz regionalny „wypiek”. Zapraszamy zatem do nabycia foremki z przepisem, lub skorzystania z poniższego. + 1 łyżka masła do wysmarowania formy, bułka tarta i kilka plasterków cytryny oraz limony W wysokim garnku wstawiamy wodę. Foremkę do babki gotowanej dokładnie smarujemy masłem i wysypujemy bułką tartą. Rozbijamy jajka oddzielając białka od żółtek. Białka ubijamy na sztywną pianę. Żółtka ucieramy do białości z cukrem i cukrem waniliowym. Pomału wlewamy roztopione masło. Następnie do masy dodajemy przesiane mąki z proszkiem do pieczenia. Na koniec w 3 porcjach dodajemy ubite białko i lekko mieszamy z masą. Ciasto przekładamy do przygotowanej formy. Wyrównujemy na górze i dokładnie zamykamy wieczkiem. Formę wkładamy do gotującej się wody i przykrywamy pokrywką. Musimy dobrze obciążyć foremkę, żeby nie wypływała do góry i nie przechylała się na boki. Gotujemy na wolnym ogniu przez 1,5 godziny. Wyjmujemy ostrożnie z wody i otwieramy wieczko a następnie wyjmujemy i studzimy na kratce. Kiedy ostygnie, lukrujemy. Cukier puder wsypujemy do miseczki i ucieramy z łyżką soku z cytryny. Lukrujemy ciasto i dekorujemy połówkami cytrusów.", "url": "https://www.deptana.pl/pl/n/Babka-gotowana-z-cytrynowa-nuta/135", "category": "łódzkie", "sub_category": "Wyroby piekarnicze i cukiernicze", "phrase": "Babka gotowana"}