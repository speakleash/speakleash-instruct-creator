{"meta_description": "Przepis jest mojej babci, babka gotowana jest pyszna i rozpływa się w ustach:)", "title": "Babka gotowana mojej babci", "content": "Masło w temperaturze pokojowej ucieramy z cukrem na puszystą masę. Do masy dodajemy stopniowo żółtka i dalej ucieramy. Dodajemy suche składniki i ocet dalej ucierając. Z białek ubijamy pianę i delikatnie mieszamy z pozostałą masą.  Formę do gotowania babki smarujemy tłuszczem i obsypujemy bułką tartą, wlewamy tam ciasto, zamykamy formę i gotujemy pod przykryciem około godziny.  (Ciasto należy zanurzyć we wrzącej wodzie do połowy wysokości formy, musimy też uzupełnić wodę, jeśli wyparuje) Po ugotowaniu, wykładamy babkę na talerz i zostawiamy do ostygnięcia aby potem udekorować polewą.   Czekoladę dzielimy na cząstki i wkładamy do miski. Miskę kładziemy nad garnek z parującą wodą i czekamy aż czekolada się rozpuści- od czasu do czasu delikatnie mieszając. Stopioną czekoladą szybciutko polewamy ciasto, gdyż czekolada szybko zastyga.", "url": "https://www.przyslijprzepis.pl/przepis/babka-gotowana-mojej-babci-2", "category": "łódzkie", "sub_category": "Wyroby piekarnicze i cukiernicze", "phrase": "Babka gotowana"}