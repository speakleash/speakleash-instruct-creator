{"meta_description": "Nie mam formy do gotowania a zachciało się babki gotowanej takiej, jak babcia kiedyś robiła, użyłam foremkę 20 cm bez kominka, najwyżej nie wyjdzie, a", "title": "Najlepsza babka gotowana bez formy do gotowania", "content": "Składniki temperatura pokojowa= do pojemnika wbić jajka, wsypać cukier i wlać 4 krople aromatu migdałowego, mikserem utrzeć do spienienia z 2 minuty na najwyższych obrotach. Wsypać mąkę tortową, mąkę ziemniaczaną, proszek do pieczenia, wlać olej rzepakowy i dodać 2 łyżki śmietany gęstej 18%, połączyć mikserem składniki. Forma karbowana bez kominka 20 cm, wysmarować olejem i obsypać mąką, do formy wlać 3/4 ciasta. Do reszty ciasta wsypać kakao, mikserem połączyć i dodać wokoło rantu na jasne ciasto. Owinąć z 3 razy naokoło formę folią spożywczą, folia na wierzchu formy powinna być dobrze naciągnięta, aby się nie zapadała w ciasto. Do garnka 6 litrowego włożyć owiniętą formę, wlać wody tyle, aby forma nie pływała tylko stała. Zamiast pokrywką, która skacze, nakryłam garnek dużym, płaskim talerzem, po zagotowaniu zmniejszyłam na średni ogień, u mnie indukcja na 4, gotowałam 40 minut. Po tym czasie patyczkiem do szaszłyków sprawdziłam czy po wyjęciu z babki jest suchy, był suchy i garnek zdjęłam z ognia. Babkę w garnku zostawiłam na 20 minut i wyjęłam foremkę z wody, usunęłam folię spożywczą.", "url": "https://smaker.pl/przepisy-desery/przepis-najlepsza-babka-gotowana-bez-formy-do-gotowania,1906795,danutamagda-slugocka.html", "category": "łódzkie", "sub_category": "Wyroby piekarnicze i cukiernicze", "phrase": "Babka gotowana"}