{"meta_description": "", "title": "Kolejne odmiany malin z Brzeznej podbijają zagraniczne rynki", "content": "Rynki światowe podbiła już 'Polka', malina owocująca na jednorocznych pędach. Owoce wytrzymują długo po zbiorze, są duże i jędrne. Krzewy gwarantują wysokie zbiory. Z powodu tych zalet jej sprzedaż idzie w miliony. Teraz popularność zyskują jeszcze piękniejsze i trwalsze maliny o nazwie: 'Laszka', 'Radziejowa' i 'Sokolica'. Te maliny owocują na dwuletnich pędach. Na razie testują je krajowi producenci. Co warto podkreślić od 1979 do 1995 r. naukowcom z Brzeznej udało się wyselekcjonować tylko dwa gatunki malin. Jedna z nich, o nazwie 'Polka' zawojowała europejskie rynki. Trafiła także do obu Ameryk oraz Australii i Nowej Zelandii. W samej Brzeznej rocznie sprzedaje się kilkaset tysięcy sadzonek tej odmiany maliny. Do tego trzeba doliczyć licencjonowanych sprzedawców na świecie.", "url": "https://www.sadyogrody.pl/owoce/101/kolejne_odmiany_malin_z_brzeznej_podbijaja_zagraniczne_rynki,9370.html", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Maliny z Brzeznej"}