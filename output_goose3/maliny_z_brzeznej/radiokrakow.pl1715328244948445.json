{"meta_description": "", "title": "Maliny z Brzeznej trafiły na Listę Produktów Tradycyjnych", "content": "- Na wyjątkowość naszych malin wpływa między innymi podgórski klimat – tłumaczy w rozmowie z Radiem Kraków Wojciech Zaweracz, który uczestniczył w pracach hodowlanych nad wyróżnionym owocem. - Różnice temperatur między dniem i nocą wpływają na zawartość cukru w owocach. Wielkość i smak owocu nie zawsze idą w parze. Nam udało się pogodzić te cechy. Prace hodowlane nad wyróżnionym gatunkiem maliny trwały w Brzeznej od końca lat 70. Kiedy sadzonki trafiły do sprzedaży produkcja tego owocu w Polsce zwiększyła się trzykrotnie. Walory smakowe malin z Sądecczyzny zaczęli doceniać też producenci z innych krajów i malina wyhodowana w Brzeznej uprawiana jest teraz na wszystkich kontynentach świata.", "url": "https://www.radiokrakow.pl/aktualnosci/nowy-sacz/maliny-z-brzeznej-trafily-na-liste-produktow-tradycyjnych/", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Maliny z Brzeznej"}