{"meta_description": "Szukasz malin o soczystych, dużych owocach? Malina Delniwa spełni Twoje oczekiwania! Prowadzimy sprzedaż sadzonek malinowych tego typu. Zapoznaj się z ofertą!", "title": "Sprzedaż jagody kamczackiej, borówki amerykańskiej - Szetyńscy", "content": "Odmiana deserowa, ze względu na dość wczesny zbiór owoców, polecana do uprawy pod osłonami. Delniwa wypełnia lukę pomiędzy odmianami letnimi, owocującymi na dwuletnich pędach a odmianami powtarzającymi owocowanie. Odmiana posiada wysoka trwałość pozbiorczą, owoce są wysokiej jakości, bardzo jędrne, błyszczące, koloru jasno czerwonego, nadają się do dalekiego transportu, nie mają tendencji do ciemnienia po zbiorze. Wysoka jakość owoców • Owoce są średniej wielkości, około 4,5g do 6g, największe mogą osiągnąć nawet 7g. • Wyjątkowy smak utrzymuje się przez cały okres • Owoce nie rozsypują się po zamrożeniu Odmiana przydatna do produkcji ciast i deserów. Owoce nie puszczają soku i zachowują kształt. Poprzez odpowiednie prowadzenie pędów można uzyskać dodatkowy zbiór z pędów jednorocznych wyprowadzonych później. Uprawa w tunelu umożliwia również zbiór wczesną wiosną z pędów dwuletnich. Najwcześniejsza odmiana spośród wszystkich odmian owocujących na jednorocznych pędach.  Zalety owoców odmiany Delniwa Owoce odmiany Delniwa mają mnóstwo zalet. Przede wszystkim świetnie smakują i są bardzo zdrowe. Warto wiedzieć, że wyróżniają się najwyższą zdolnością antyoksydacyjną spośród wszystkich malin czerwonych, są bogate w witaminę C i polifenole, czyli naturalne przeciwutleniacze. Maliny odmiany Delniwa śmiało można więc uznać za polski superowoc podnoszący odporność na wiele chorób, również nowotworowych. Duże, stożkowate owoce odznaczają się wysoką jędrnością, łatwo odchodzą od szypułki oraz utrzymują swój kształt i jasnoczerwony kolor nawet po długim transporcie lub przechowywaniu. Mają dużą zawartość ekstraktu (12,5% cukru), nie rozpadają się na kawałki po zamrożeniu, a dzięki wysokiemu procentowi suchej masy nadają się do liofilizowania. Uprawa maliny Delniwa – o czym trzeba pamiętać? Malina odmiany Delniwa jest odporna na mróz i choroby oraz stosunkowo łatwa w pielęgnacji, dlatego poleca się ją nie tylko do uprawy przemysłowej, lecz także do sadzenia w prywatnych ogródkach i na działkach. Rośnie i owocuje najlepiej na żyznej, wilgotnej, średnio zwięzłej i próchniczej glebie o lekko kwaśnym odczynie, na stanowiskach południowo-wschodnich lub południowo-zachodnich. Nie lubi długotrwałych mrozów ani silnych wiatrów, dlatego często sadzi się ją w tunelach, szklarniach i pod osłonami. Sadzonki odmiany Delniwa umieszcza się w glebie wczesną wiosną lub późną jesienią; około pół metra od siebie w jednym rzędzie. Ponieważ maliny mają płytkie korzenie, zaleca się regularnie je nawozić. Pierwsze cięcie wykonuje się wiosną, tuż przy ziemi, na wysokości około 20 centymetrów. Krzewy składają się z kilkunastu pędów, a ich ukształtowanie i wyeksponowanie owoców pozwala na łatwy zbiór ręczny lub maszynowy. Malina odmiany Delniwa powstała w Polsce, a dokładniej została wyhodowana przez dr Agnieszkę Orzeł w spółce Niwa Hodowla Roślin Jagodowych w Brzeźnej, i jest bardzo ceniona zarówno przez plantatorów, jak i smakoszy. Ta czerwona, deserowa nowa odmiana maliny ma wiele zalet, a jej popularność szybko rośnie – znajdziemy ją zarówno na dużych plantacjach, jak i w przydomowych ogrodach. Sprawdźmy, na czym polega fenomen Delniwy. Malina Delniwa – cechy odmiany Malina Delniwa to odmiana owocująca na jednorocznych pędach i powtarzająca owocowanie. Jej pędy rosną umiarkowanie, osiągając około 150 centymetrów wysokości, a ciemnozielone liście opadają na zimę. Pojawiające się w czerwcu kwiaty tej odmiany są miododajne, o średniej wielkości i kremowej barwie. Pierwsze owoce dojrzewają pod koniec lipca – Delniwa owocuje obficie, dając nawet kilogram malin z jednego pędu, a maliny można znaleźć na krzakach jeszcze na początku października. Odmiana Delniwa jest najwcześniejszą ze wszystkich malin owocujących na pędach jednorocznych, ponadto odpowiednio ją prowadząc, można uzyskać dodatkowy zbiór owoców z pędów jednorocznych wyprowadzonych później. Natomiast uprawa w tunelu sprawia, że maliny na pędach dwuletnich dojrzewają już wczesną wiosną – podkreśla nasz rozmówca z Gospodarstwa Ogrodniczego Szetyńscy w Kozach pod Bielskiem-Białą, oferującego sprzedaż sadzonek malin.", "url": "https://szetynscy.pl/oferta/malina", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Maliny z Brzeznej"}