{"meta_description": "Brzezna to miejscowość, w której uprawia się jeżyny i maliny. Mikołaj Rey wybrał się tam w poszukiwaniu najsmaczniejszych owoców.", "title": "Mikołaj Rey w Brzeznej. Jak smakowały mu uprawiane tam owoce?", "content": "Jeżyny i maliny - dlaczego warto jej jeść? Jedna z największych upraw malin i jeżyn znajduje się w miejscowości Brzezna, gdzie znajduje się Sadowniczy Zakład Doświadczalny. To właśnie tam wybrał się Mikołaj Rey. Jego uwagę zwróciła przede wszystkim wielkość owoców - są znacznie większe niż te, które możemy spotkać, np. w lesie. Warto dodać, że różni je nie tylko wielkość. - Pędy jeżyny leśnej są kolczaste, przez co ich zbieranie jest dosyć trudne. Odmiana, którą wyhodowaliśmy, nie ma kolców. Uprawa nowych odmian idzie właśnie w tę stronę, aby owoce były duże, a krzewy nie miały kolców - mówiła w rozmowie z Mikołajem Reyem Maria Buczek z Sadowniczego Zakładu Doświadczalnego w Brzeznej. W terenie zakładu uprawiana jest także najsmaczniejsza odmiana malin - polana. - To najstarsza odmiana wyhodowana w instytucie. Jest bardzo odporna na choroby, a jej owoce są smaczne i słodkie. Polana jest obecnie znana na całym świecie - mówił Paweł Szymaniuk z Sadowniczego Zakładu Doświadczalnego w Brzeznej. Maliny i jeżyny są nie tylko smaczne, ale przede wszystkim zdrowe. - Zawierają bardzo dużo witamin. W ich składzie znajdują się antocyjany, polifenole. Badania pokazują, że związki te mają działanie przeciwnowotworowe i mogą chronić przed nowotworami skóry - mówiła Maria Buczek z Sadowniczego Zakładu Doświadczalnego w Brzeznej. Jak jeść maliny i jeżyny? Można je podawać na wiele sposobów. Urozmaicą smak zarówno słodkich, jak i wytrawnych potraw. Podczas pobytu w Brzeznej Mikołaj Rey spotkał się z Dawidem Nieciem, który przygotował dla niego niezwykłe danie z dodatkiem malin i jeżyn. Czy było smaczne? Dowiecie się tego z naszego materiału. Nie oglądałeś Dzień Dobry TVN na antenie? Wszystkie odcinki znajdziesz w serwisie Player.pl. • None Wartościowy posiłek poza domem, czyli pomysły na lunchbox w pracy i w szkole • None Dyniowe ciasto z cynamonowym kremem idealne na Halloween i nie tylko. Sprawdź jak je zrobić!", "url": "https://dziendobry.tvn.pl/przepisy-kulinarne/mikolaj-rey-w-brzeznej-jak-smakowaly-mu-uprawiane-tam-owoce-st5455084", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Maliny z Brzeznej"}