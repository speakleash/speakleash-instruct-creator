{"meta_description": "", "title": "Malina Czerwona - Polana - Powtarzająca - - Sklep z sadzonkami roślin jagodowych", "content": "Owoce: Odmiana o bardzo słodkich, jędrnych i zwartych owocach. Duże o stożkowatym kształcie, jasno czerwone, połyskujące. Owoc do bezpośredniego spożycia jak i do użycia na przetwory.  Owocowanie: Owocuje na pędach jednorocznych (po ustąpieniu pierwszych mrozów, roślinę należy przyciąć przy ziemi, aby nowe pędy mogły wypuścić z korzenia). Zbiór w pierwszej dekadzie sierpnia, kończący się wraz z wystąpieniem przymrozków. Bardzo plenna.  Krzew: Nie ma tendencji do kładzenia się. Z odrostów korzeniowych, wydaje bardzo dużo sztywnych pędów. Osiąga wysokość około 1,5 m. Posiada małe, kolce. Posiada małą podatność na zamieranie pędów i gnicie owoców. Znosi mrozy do -20 st. Niska temp. potrafi zniszczyć zawiązki kwiatów.  Stanowisko: Gleba o odczynie zasadowym do lekko kwaśnej, żyzna, przepuszczalna.  Jak i kiedy przycinamy maliny ? Maliny jesienne  Krzewy malin powtarzających owocowanie przycinamy bardzo późną jesienią po owocowaniu. Jest to zabieg niezbędny dlatego, że maliny powtarzające owocowanie owocują na pędach tegorocznych, czyli na tych które w każdym sezonie wyrosną. Malinę przycinamy równo z ziemią. Przycinanie pędów malin wpływa korzystnie na plonowanie a także na zminimalizowanie ryzyka przenoszenia chorób. A co się stanie jeśli nie przytniemy zimą pędów maliny? W następnym roku można zebrać dodatkowy plon, niemniej jednak jest to bardzo skromny plon i nie zaleca się takich praktyk. Nawożenie malin- jak i czym?  W procesie pielęgnacji malin niezwykle istotnym zabiegiem jest także ich nawożenie. Maliny nie mają dużych wymagań na składniki pokarmowe. Zaleca się stosowanie granulowanych nawozów mineralnych w 2-3 dawkach, jednak ostatnie dokarmianie wykonujemy najpóźniej na przełomie czerwca i lipca. W tym celu warto sięgnąć po nawozy wieloskładnikowe przeznaczone pod maliny bądź zastosować nawozy ekologiczne. Ponadto pod koniec lata (sierpień-połowa września) warto pamiętać o zastosowaniu nawozów jesiennych Dzięki temu rośliny będą lepiej przygotowane do zimowania. Jesienią wokół roślin można także rozłożyć cienką warstwę kompostu, który wzbogaci glebę w próchnicę i inne związki organiczne.", "url": "https://rosliny.net/oferta/sadzonki-maliny/polana/", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Maliny z Brzeznej"}