{"meta_description": "Pasteryzowany", "title": "Syrop Malina, 250 ml", "content": "Wartość energetyczna (energia) 1055 kJ/248 kcal, tłuszcz – 0 g, w tym: kwasy tłuszczowe nasycone – 0 g, węglowodany – 62 g, w tym: cukry – 61 g, białko – 0 g, błonnik – 0,7 g, sól – 0 g. Przechowywać w temperaturze pokojowej w suchym i ciemnym miejscu. Po otwarciu przechowywać w lodówce. Może wytrącić się naturalny osad. Przed spożyciem wstrząsnąć. Polska jest jednym z najważniejszych producentów maliny właściwej (Rubus idaeus) w Unii Europejskiej i na świecie. Według danych Głównego Urzędu Statystycznego (GUS) w 2020 roku zebrano w Polsce 116 tysięcy ton malin, a najwięcej tych owoców uprawia się na Lubelszczyźnie (nawet 70-85%). Rubus idaeus nie tylko urzeka smakiem, ale też wyróżnia się wieloma właściwościami prozdrowotnymi. Maliny są wykorzystywane w kuchni zarówno w wersji świeżej, jak i mrożonej – można z nich przygotowywać pyszne desery, dżemy, soki, kompoty czy właśnie syropy. Syrop ze świeżych malin Oleofarm zawiera aż 55% soku bezpośrednio wyciskanego z owoców, ma prosty skład i jest przygotowywany według sprawdzonej receptury. O właściwościach zdrowotnych maliny decyduje przede wszystkim jej unikalny skład chemiczny. Owoce Rubus idaeus są bogatym źródłem witamin C, A, B1, B2, B3, B6, E i K, które wzmacniają układ odpornościowy, a także składników mineralnych, takich jak potas, wapń, magnez, żelazo, mangan, miedź i cynk. W malinach znajdziemy też antocyjany, błonnik pokarmowy, substancje śluzowe, pektyny i polifenole. Za szczególnie cenny uznawany jest też kwas elagowy, który w 87,5% znajduje się w malinowych pestkach – badania pokazują, że ten składnik przyczynia się do hamowania procesów nowotworowych w wątrobie i płucach oraz wykazuje działanie przeciwzapalne i przeciwwirusowe. Za wyjątkowy smak i zapach malin odpowiada ponad 70 związków aromatycznych, z których najważniejszym jest keton malinowy. Związek ten przyspiesza metabolizm, chroni przed wzrostem wagi wywołanym dietą bogatą w cukry i tłuszcze, redukuje akumulację tkanki tłuszczowej i ma korzystny wpływ na leczenie otyłości. Badania prowadzone nad różnymi gatunkami malin z rodzaju Rubus potwierdzają właściwości lecznicze tych owoców. Malina wzmacnia układ odpornościowy i znajduje zastosowanie w leczeniu przeziębień, grypy, chorób nerek oraz infekcji wirusowych i bakteryjnych z towarzyszącą gorączką. Zawarte w malinach antocyjany hamują procesy zapalne, z kolei związki fenolowe odpowiadają za aktywność antyoksydacyjną owocu. Badania Krstić i wsp. wykazały, że najsilniejsze działanie przeciwbakteryjne można przypisać sokowi z malin – Ryan i wsp. udowodnili, że sok malinowy działa przeciwko bakteriom Salmonella spp., Clostridium perfringens, Mycobacterium phlei, Staphylococcus aureus i Escherichia coli. Zawartemu w malinach ketonowi malinowemu przypisuje się również właściwości przeciwcukrzycowe, przeciwzapalne, przeciwgrzybicze, gastroprotekcyjne, antyoksydacyjne, hepatoprotekcyjne, kardioprotekcyjne, antyandrogenne, wybielające skórę, przyspieszające metabolizm i pobudzające wzrost włosów. Jeśli chcesz wzmocnić odporność z pomocą naturalnych produktów, koniecznie sięgnij po maliny. Mogą to być owoce świeże lub mrożone, a także przetwory z malin. Dobrze przyswajalną, a przy tym niezwykle smaczną formą jest syrop malinowy, który zawiera 55% soku wyciskanego bezpośrednio z malin. Taki syrop możesz rozcieńczać z wodą lub dodawać do herbat, koktajli czy napojów. Jest to dobry sposób na wsparcie układu immunologicznego i korzystanie z właściwości zdrowotnych owoców przez cały rok – nie tylko w sezonie na maliny, który trwa od lipca do września. W butelkę pysznego syropu malinowego warto się zaopatrzyć również przed sezonem grypowym – dzięki swoim unikalnym właściwościom malina doskonale wspiera leczenie przeziębień. Syrop sprawdzi się również jako dodatek do świeżych owoców, na przykład do deseru z lodami i malinami. Na zdrowie!", "url": "https://www.oleofarm24.pl/product-pol-401-Syrop-Malina-250-ml.html", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Syrop malinowy z Mikołajówki"}