{"meta_description": "Samorząd Województwa Lubelskiego podejmuje różnego rodzaju działania mające na celu wsparcie szpitali i pracującego tam personelu medycznego Tym razem dla pracowników oddziałów zakaźnych, którzy zajmują się pacjentami zarażonymi wirusem COVID-19 przygotowane zostały zestawy składające sięz produktów tradycyjnych pochodzących z województwa lubelskiego", "title": "Lubelskie wspiera medyków [AKTUALIZACJA]", "content": "Samorząd Województwa Lubelskiego podejmuje różnego rodzaju działania mające na celu wsparcie szpitali i pracującego tam personelu medycznego.Tym razem dla pracowników oddziałów zakaźnych, którzy zajmują się pacjentami zarażonymi wirusem COVID-19 przygotowane zostały zestawy składające się z produktów tradycyjnych pochodzących z województwa lubelskiego. Są to wyroby wpisane na prowadzoną przez Ministra Rolnictwa i Rozwoju Wsi Listę Produktów Tradycyjnych. Akcja rozpoczęła się pod koniec listopada, produkty sukcesywnie są dostarczane do kolejnych placówek. 4 grudnia zostaną dostarczone do: Włodawy (Samodzielny Publiczny Zespół Opieki Zdrowotnej we Włodawie, Al. Józefa Piłsudskiego 64), Chełma (Samodzielny Publiczny Wojewódzki Szpital Specjalistyczny w Chełmie, ul. Ceramiczna 1) i Zamościa (Samodzielny Publiczny Szpital Wojewódzki im. Papieża Jana Pawła II, Aleje Jana Pawła II 10). - Pandemia koronawirusa zmieniła życie każdego z nas. Mam nadzieję, że przekazane dziś produkty sprawią naszym medykom odrobinę radości w tym trudnym czasie.- mówił marszałek Jarosław Stawiarski, który uczestniczył w przekazaniu zestawów Samodzielnemu Publicznemu Szpitalowi Wojewódzkiemu im. Jana Bożego w Lublinie. - Dziękuję lekarzom z oddziałów zakaźnych, ratownikom medycznym oraz pielęgniarkom za ich pracę i poświęcenie każdego dnia. - dodał. Zestawy produktów tradycyjnych zostaną przekazane personelowi medycznemu pracującemu w szpitalnych oddziałach zakaźnych zajmujących się pacjentami zarażonymi wirusem COVID-19 w całym województwie (pełna lista poniżej). Podjęte działania są z jednej strony gestem symbolicznego docenienia ciężkiej pracy naszych medyków, a z drugiej strony akcja posłuży do promocji żywności tradycyjneji regionalnej lokalnych producentów, którzy borykają się obecnie z ograniczonymi możliwościami handlu. Samorząd Województwa Lubelskiego zakupił produkty za kwotę15 tysięcy złotych. • ARION Szpitale sp. z o.o. w upadłości - Zespół Opieki Zdrowotnej w Biłgoraju", "url": "https://roztocze.net/pl/694_spoleczenstwo_i_patriotyzm/343400_lubelskie-wspiera-medykow.html", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Syrop malinowy z Mikołajówki"}