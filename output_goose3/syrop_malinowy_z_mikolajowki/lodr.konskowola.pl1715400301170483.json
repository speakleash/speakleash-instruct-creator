{"meta_description": "Lubelski Ośrodek Doradztwa Rolniczego w Końskowoli", "title": "LODR w Końskowoli - Lubelska e-spiżarnia", "content": "Gospodarstwo rolne, w którym od lat uprawiane są zboża na paszę dla krów mlecznych oraz zboża na mąkę. Od 2005 roku dodatkowa działalność pozarolnicza związana z wypiekiem chleba tradycyjnego w tradycyjnym piecu ceglanym opalanym drewnem. Działalność zarejestrowana prowadzona w nowoczesnym, w pełni wyposażonym obiekcie przy gospodarstwie, posiadającym wszystkie zezwolenia PSSE. W naszym gospodarstwie w ramach Rolniczego Handlu Detalicznego prowadzimy sprzedaż oleju rzepakowego tłoczonego na zimno za pomocą wolnoobrotowej prasy ślimakowej. Tak wytłoczony olej nie poddawany jest żadnym obróbkom termicznym oraz chemicznym co zapewnia zachowanie w nim wszystkich najcenniejszych walorów zdrowotnych w postaci kwasów Omega3 i Omega6 oraz grupy witamin A, D, E i K. Proces filtracji odbywa się w pełni naturalnie poprzez pięciodniowe opadanie osadu na dno beczki tzw. sedymentacja oleju. Kolejnym etapem jest już tylko butelkowanie, etykietowanie i oznaczenie daty produkcji. W całym procesie uczestniczy jedna maszyna i jedna osoba co zapewnia pełną kontrolę jakości ostatecznego produktu. Manufaktura Cieleśnica powstała z pasji do smakowania życia i czerpania pełnymi garściami z otaczającej nas natury. Wierzymy, że przyroda ma niesamowitą moc, która nam sprzyja! Żyjemy zgodnie z rytmem pół roku. Produkcja odbywa się sezonowo, z cyklem zbiorów. Wartością Manufaktury są receptury na tradycyjne przetwory, które z pasją urozmaicamy o nowoczesne połączenie smaków. Manufaktura Cieleśnica tworzy naturalne syropy na miodzie, które są limitowane, produkowane i wykańczane ręcznie. Różnorodność smaków polecana jest dla wszystkich, którzy dbają o dostarczanie witamin do swojego organizmu. W ofercie znajdziecie między innymi syrop na kaszel, syrop na odporność, czy smaczny syrop do kawy. Skarby Natury z Zabłocia to kilkunastohektarowe rodzinne gospodarstwo ekologiczne przetwarzające uprawiane rośliny zbożowe, oleiste i zioła. W ramach Rolniczego Handlu Detalicznego tłoczymy na zimno oleje całkowicie naturalne, niefiltrowane i bez konserwantów. Robimy dawną metodą na kamiennych żarnach pełnoziarniste mąki z prastarych gatunków zbóż jak samopsza, płaskurka czy krzyca. Tradycyjnymi metodami na dawnych maszynach kaszarni żarnowej robimy kaszę białą gryczaną, a na drewnianym klepkowym jagielniku kaszę jaglaną. Nasze produkty zostały docenione na wielu regionalnych i krajowych konkursach. Oleje z Zabłocia zostały laureatem ogólnopolskiej nagrody” Perła 2017”. Kasza gryczana otrzymała w 2019 roku I miejsce w konkursie Nasze Kulinarne Dziedzictwo. Pełnoziarniste Mąki z Zabłocia zostały wpisane na prowadzoną przez Ministerstwo Rolnictwa Listę Produktów Tradycyjnych.", "url": "https://lodr.konskowola.pl/www_m/index.php/lubelska-e-spizarnia?contrast=normal&start=11", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Syrop malinowy z Mikołajówki"}