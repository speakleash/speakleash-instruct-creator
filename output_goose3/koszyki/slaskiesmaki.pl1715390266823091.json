{"meta_description": "Śląsk Cieszyński słynny jest ze swej kulinarnej różnorodności. Tradycyjne przepisy pielęgnowane są przez gospodynie i przekazywane z pokolenia na pokolenie. Wśród wi", "title": "Koszyki/koszyczki - Śląskie Smaki", "content": "Śląsk Cieszyński słynny jest ze swej kulinarnej różnorodności. Tradycyjne przepisy pielęgnowane są przez gospodynie i przekazywane z pokolenia na pokolenie. Wśród wielu tradycyjnych słodkości, takich jak zozworki, ciastka ze szpyrek czy kołocze, na uwagę zasługują, trochę już zapomniane, koszyki zwane koszyczkami. Z wywiadów przeprowadzonych z najstarszymi mieszkańcami Śląska Cieszyńskiego, z miejscowości takich jak Ustroń i Wisła, możemy wywnioskować, że koszyki to ciastka niegdyś popularne (…) pieczone na szybko i wtedy, gdy rodzina miała ochotę na coś słodkiego. Dawny przepis na koszyki podaje, w jaki sposób przygotowuje się ciasteczka i jakie składniki są potrzebne do ich wykonania. Ta smaczna potrawa ma bardzo prostą recepturę: 1 jajko, mleko, mąka, zrobić ciasto naleśnikowe. W gorącym tłuszczu zamaczać formę, następnie do ciasta i smażyć. Stare receptury podają przepis na koszyczki z piwem. Z czasem został on zmodyfikowany i piwo nie było już używane do wypieku – ze względu na dzieci zastąpiono je mlekiem. Ciastka zawdzięczają swoją nazwę foremce. Po wyjęciu z gorącego tłuszczu do złudzenia przypominają one plecione koszyczki. W książce pt. Potrawy regionalne Wisły i Śląska Cieszyńskiego pod redakcją Marii Maciejczek-Madej (Wisła, 1996 r., s. 8) czytamy: Śląsk Cieszyński, jest to obszar specyficzny ze względu na zróżnicowanie etniczne, geograficzne, religijne. (…) Oprócz charakteru ogólnokrajowego utworzył swoisty typ kuchni utożsamiany np. z góralami beskidzkimi, chłopstwem i gazdami w „dolinach” – wsiach cieszyńskich, mieszczaństwem Cieszyna, Skoczowa i Bielska. Również na wskutek różnych uwarunkowań historycznych, wyjątkowo korzystnego położenia na szlakach handlowych, krzyżowały się tutaj wpływy kulinarne z wielu stron: słowackie, czeskie, wołoskie, austriackie, niemieckie. Stąd różnorodność kulinarna tego regionu. W publikacji Walburgii Fójcikowej Nasza Kuchnia, wydanej w kwietniu 1937 roku w Czeskim Cieszynie, w słowie wstępnym jest napisane: Dzieło to jest pierwszą książką kucharską polską, u nas na Śląsku Cieszyńskim w Czechosłowacji. Zawiera przepisy, które zalecają przygotowywać pokarmy i według naszych zwyczajów polskich i według naszych smaków śląskich i odpowiednio do naszej zamożności. Przebogata rozmaitość pożywienia od najprostszego (s.6). Niestety próby czasu nie przetrwały informacje dotyczące sztuki kulinarnej sprzed wieków. Pierwsze wzmianki na temat przepisów i sposobu, w jaki żywili się mieszkańcy tych terenów datowane są na II poł. XIX wieku. Smakoszom z XXI wieku pozostaje zatem wierzyć, że kiedyś podczas wędrówek po ziemi cieszyńskiej przytrafi się wizyta u gospodyni, która w kilka minut wyczaruje dla nich przepyszne koszyczki. Żółtka rozkłócić ze śmietaną i rozprowadzić mlekiem. Wsypać mąkę i mikserem wymieszać ciasto aby nie było grudek. W wysokim garnuszku rozgrzać olej. Łyżkę wazową zanurzyć w gorącym oleju, następnie gorącą włożyć do ciasta i natychmiast zanurzyć w oleju. Jajka z cukrem utrzeć do białości. Dodać mąkę, ugnieść ciasto i podzielić na trzy części. Ciasto rozwałkować na grubość 0,5 cm i wykrawać z niego foremką ciasteczka. Pozostawić do odleżenia na 3 godziny. Piec w temp. ok. 140−150°C. Można przesmarować marmoladą, dekorować lukrem lub czekoladą. Ciastka im są starsze, tym lepsze. Mąkę przesiać na stolnicę, dodać masło, posiekać nożem, dodać cukier puder, kakao i wyrobić ręką na gładką masę. Pozostawić na około godzinę, a później małymi porcjami wylepiać natłuszczone foremki do „orzeszków”. Ustawić na blasze i piec ok.15 min. Po wyjęciu z piekarnika zostawić w foremkach do przestygnięcia. Krem: mielone orzechy zalać gorącym mlekiem i odstawić do wystygnięcia. Zagnieść ciasto z wszystkich składników, chłodzić przez pól godziny, rozwałkować i piec na blasze posmarowanej masłem w piekarniku o temp. 190°C przez 20 minut. Po ostudzeniu ciasto drobno pokroić. Następnie zmieszać ze sobą bakalie, pokruszone ciasto, kakao, cukier. Dodać stopione masło i rum. Zagnieść. Formować małe kulki, obtaczać w siekanych drobno orzechach zmieszanych z cukrem kryształem. Schłodzić.", "url": "https://www.slaskiesmaki.pl/staticcontent/141179/koszykikoszyczki", "category": "śląskie", "sub_category": "Wyroby piekarnicze i cukiernicze", "phrase": "Koszyki / koszyczki"}