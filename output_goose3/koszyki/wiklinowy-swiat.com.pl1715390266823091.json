{"meta_description": "Sprawdź wiklinowe koszyki na święconkę dostępne w naszej bogatej ofercie produktów z wikliny. Serdecznie zapraszamy!", "title": "Wiklinowe koszyki do święcenia | Wiklinowy Świat", "content": "Domyślne Nazwa produktu od A do Z Nazwa produktu od Z do A Od najniższej ceny Od najwyższej ceny Zwyczaj związany ze święceniem pokarmów podczas Wielkanocy to piękna i przepełniona symbolami tradycja znana w Polsce już od wieków. Na stołach wielkanocnych, przy których gromadzą się nasi najbliżsi poza pysznymi, klasycznymi potrawami, takimi jak żurek, faszerowane jajka, mazurek czy keks z bakaliami, w samym centrum powinien znaleźć się koszyczek wielkanocny na święconkę. W naszym sklepie internetowym znajdziesz wyjątkowe, ręcznie plecione wiklinowe koszyki do święcenia – zachęcamy do zapoznania się ze wszystkimi propozycjami. W większości polskich domów śniadanie wielkanocne rozpoczyna się uroczystym dzieleniem się poświęconych wcześniej pokarmów z rodziną. Według tradycji w każdym, zwykle pięknie przyozdobionym koszyku wiklinowym na święconkę powinny znaleźć się konkretne elementy – najważniejsze miejsce w koszyczku zajmują jajka, czyli symbol odradzającego się życia, chleb, sól i pieprz, kiełbaski, wędliny oraz aromatyczny chrzan. Nie można także zapomnieć o umieszczeniu w koszyczku pisanek i cukrowego lub maślanego baranka, który nawiązuje do Zmartwychwstania. Przygotowany do święcenia koszyk może także zawierać drożdżową babkę wielkanocną lub inne słodkości, po które podczas świątecznego śniadania z pewnością chętnie sięgną dzieci.", "url": "https://www.wiklinowy-swiat.com.pl/koszyczki-wielkanocne-wiklinowe", "category": "śląskie", "sub_category": "Wyroby piekarnicze i cukiernicze", "phrase": "Koszyki / koszyczki"}