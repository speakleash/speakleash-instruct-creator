{"meta_description": "Turystyka Żarki - portal poświęcony szeroko pojętej tematyce turystycznej na terenie Gminy Żarki oraz Jury Krakowsko-Częstochowskiej.", "title": "Chleb tatarczuch | Turystyka Żarki - Twoje miejsce na Jurze", "content": "Chleb gryczany o ciemnej barwie ze słodkim smakiem cieszy się ogromną popularnością. Nieodłączny element odpustów i jarmarków. Tradycja wypieku tego pieczywa przekazywana była skrzętnie z pokolenia na pokolenie. Zaczyn chleba powstaje na mące gryczanej z użyciem mleka, wody i drożdży. Po wyrośnięciu ciasto przekłada się na grube blachy i piecze w piecu chlebowym przez około 2 godziny. Upieczony bochen waży około 7 kg. Świeżość chleba utrzymuje się nawet do 7 dni. Najczęściej spożywany jest on z masłem, wędliną, ale może być używany jako deser do kawy zamiast ciasta. Jest polecany osobom cierpiącym na choroby układu pokarmowego, przyspiesza trawienie. Chleb Jadwigi Plesińskiej z Żarek wpisany na Liście Produktów Tradycyjnych w Ministerstwie Rolnictwa. Otrzymał również Nagrodę Perłę w Konkursie Dziedzictwa Kulinarnego. Tatarczuch do kupienia w ramach Jarmarków w Żarkach na stoisku przy ul. Piaski (wejście od strony kościoła parafialnego) u Jadwigi Plesińskiej. Jarmarki co środę i sobotę. Chleb dostępny poza okresem zimowym.", "url": "https://www.turystykazarki.pl/artykuly/207", "category": "śląskie", "sub_category": "Wyroby piekarnicze i cukiernicze", "phrase": "Chleb tatarczuch"}