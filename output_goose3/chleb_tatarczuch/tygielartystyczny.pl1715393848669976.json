{"meta_description": "", "title": "Tatarczuch. Odpustowy przysmak.", "content": "Już od dawna myślałam o tym, żeby upiec tatarczucha vel tatarcucha. Osoby z roczników 70-tych i wczesnych 80-tych zapewne kojarzą go jeszcze z odpustów. Każdy szanujący się odpust miał stoisko z tatarczuchem, sprzedawanym na pajdy, dosyć drogie, więc w zasadzie kupowało się je raczej dla posmakowania. Odpust bez stoiska z tatarcuchem był średni – przynajmniej dla mnie. Tatarcuch jest wypiekany z mąki gryczanej, zwanej inaczej tatarką. Tradycja mówi, że grykę i sposób pozyskiwania z niej mąki przywieźli do nas Tatarzy, przy okazji swoich łupieżczych wypraw na dzisiejsze tereny południowej Polski. Chlebek wpisany jest na listę produktów regionalnych województwa śląskiego, a ośrodkiem produkcyjnym są Żarki, miasto na Jurze Krakowsko-Częstochowskiej. Ponoć sprzedaje się go tam od XVI wieku kiedy, to miasteczko dostało od króla Zygmunta Augusta prawo organizowania jarmarków trzy razy do roku. Jak COVID przeminie, chętnie się wybierzemy z rodziną na taki jarmark, aby spróbować tradycyjnego wypieku. Zdaję sobie sprawę, że receptury z Żarek są skrzętnie skrywane i przekazywane w zaufaniu z pokolenia na pokolenie, ale mój wyszedł całkiem smaczny. 2. Mąkę przesypać do dużej miski, zalać wrzącą wodą i mieszać drewnianą łyżką, aż mąka wystygnie i nie będzie grudek. 3. W miseczce zrobić rozczyn z drożdży: do letniej wody dodać pokruszone drożdże, śmietankę i cukier. Pozostawić na kilka minut pod przykryciem, aż drożdże zaczną pracować i rosnąć. 4. Do sparzonej mąki dodać drożdże, cukier i sól. Wymieszać drewnianą łyżką do uzyskania ciasta o lekko lejącej konsystencji. 5. Przelać do formy. Pozostawić pod ściereczką do wyrośnięcia, aż do wypełnienia formy. Piec 60 minut w temperaturze 180 stopni. Po wyjęciu z piekarnika pozwolić ciastu całkowicie wystygnąć, wtedy będzie zwarte przy krojeniu. Ja je uwielbiałam. Te z czasów mojego dzieciństwa, czyli jakieś 30-40 lat temu. Bo w obecnych czasach zupełnie zatraciły swój charakter, wypełnione plastikowymi zabawkami, których żywotność bywa zadziwiająco krótka. Z czym kojarzą Wam się te dawne odpusty? Co na nich kupowali dla Was rodzice i dziadkowie? Ja pamiętam balony z takiej grubej, śmierdzącej gumy. W kształcie zajęcy. Mocowane na druciku. Albo piłeczki na gumce w świecącej folii. No i pierścionek z odpustu był obowiązkowy. I różańce z ciasta. Ale przede wszystkim pajda tatarcucha.", "url": "https://tygielartystyczny.pl/tatarczuch-odpustowy-przysmak/", "category": "śląskie", "sub_category": "Wyroby piekarnicze i cukiernicze", "phrase": "Chleb tatarczuch"}