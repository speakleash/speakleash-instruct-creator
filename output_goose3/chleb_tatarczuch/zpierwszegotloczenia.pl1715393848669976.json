{"meta_description": "Przepis na Chleb gryczany zwany tatarczuchem spod Radomska  - lutowa piekarnia. \n\nW lutym w piekarni Amber chleb gryczany. Dwie wersje: na drożdżach ( przepis Ani) i zakwasowy ( przepis  Gucia). Piekłam na…", "title": "Chleb gryczany zwany tatarczuchem spod Radomska - lutowa piekarnia", "content": "W lutym w piekarni Amber chleb gryczany. Dwie wersje: na drożdżach ( przepis Ani) i zakwasowy ( przepis Gucia ). Piekłam na zakwasie, chleb wyszedł bardzo smaczny, mimo że w trakcie pieczenia nieco siadł. Jak dla mnie trochę mało słony, ale to kwestia upodobań. Foremkę wysmarowałam olejem i obsypałam otrębami. Pominęłam miód, do ciasta dodałam kminek - kminek w chlebie uwielbiam. Być może mój chleb to nie tatarczuch spod Radomska, ale wart upieczenia i spróbowania. Polecam!Chleb gryczany zwany tatarczuchem spod Radomska - podaję za Amber\"(przepis na drożdżach)2 szklanki mąki gryczanej1/2 łyżeczki soli1/2 szklanki cukru + 1 łyżeczka1 szklanka wrzącej wody2 łyżki śmietanki 30%1/2 szklanki letniej wody1 paczka drożdży(100 g)Mąkę gryczaną zaparzyć szklanką wrzącej wody, i mieszać do czasu aż wystygnie (koniecznie łyżką drewnianą). Drożdże rozpuścić w 1/2 szklanki wody, 2 łyżki śmietanki, łyżeczce cukru. Wyrośnięte drożdże dodać do zimnej mąki, dodać cukier oraz pół łyżeczki soli. Dokładnie wymieszać.Konsystencja ma być jak na ciasto naleśnikowe gęste. Ciasto wlać do silikonowej tortownicy i piec 50 min w temp. 180 stopni.Formy silikonowej niczym nie smaruję, ale jeśli biorę normalną foremkę metalową to smaruję margaryną i obsypuję mąką.Chleb gryczany na zakwasieZakwas1 łyżka zakwasu żytniego60 g mąki gryczanej (miałem taką bardziej białą)60 g wodyWymieszałem i zostawiłem na noc.Zaparka240 g mąki gryczanej1 szklanka wrzącego mlekaZaparzyłem całość mąki mlekiem (mieszałem łyżką drewnianą), przykryłem i zostawiłem na noc.Ciasto1/2 szklanki wody1/2 łyżeczki soli2 łyżki miodu (ok 60 g)2-3 g drożdży instant ( tak na wszelki wypadek i chyba nie ma potrzeby ich dodawać)W wodzie rozpuściłem sól i miód. Dodałem zakwas i zaparzoną mąkę, posypałem odrobiną drożdży i wyrabiałem robotem na 2 prędkości ok. 5-6 min, aż do dobrego połączenia składników. Konsystencja bardzo gęstej śmietany.Przełożyłem do foremki wysypanej sezamem (ok. 1/2 foremki). Przykryłem folią (folię warto wysmarować olejem) i po ok. 1,5-2 godz. foremka była pełna (w piekarniku o temp. ok 30-35 st).Trzeba pilnować aby ciasto nie przerosło jeżeli tak się stanie to można podratować sytuację parą w piekarniku.Piekłem 50 min. w temp. 180 st. i bez foremki (uwaga bo konsystencja bardzo niestabilna) jeszcze ok. 5 min.Chlebek po upieczeniu nie nadaje się do krojenia !!! trzeba odczekać aż ostygnie.\"Smacznego!", "url": "https://zpierwszegotloczenia.pl/przepis/chleb-gryczany-zwany-tatarczuchem-spod-radomska-lutowa-piekarnia", "category": "śląskie", "sub_category": "Wyroby piekarnicze i cukiernicze", "phrase": "Chleb tatarczuch"}