{"meta_description": "", "title": "Tatarczuch-możemy go jeść?", "content": "Ostatnio czytałam artykuł w gazecie częstochowskiej o tataruczchu wyrabianym w Żarkach k. Częstochowy. To jest chleb. Mam do was pytanie czy my możemy go jeść? Poniżej zamieszczam część artykułu:\"Najświeższa nasza pozycja na liście, to wpisany 8 grudnia 2008 roku tatarczuch - chleb wyrabiany przez Jadwigę Plesińską z Żarek. Podano też jego cechy charakterystyczne: bochenki prostokątne o masie ok. 7 kg, miąższ porowaty, lekko elastyczny w dotyku, kolor ciemnobrązowy na zewnątrz, na przekroju nieco jaśniejszy, smak lekko słodkawy. Jest też coś na kształt przepisu: \"wypiekany z mąki gryczanej, z użyciem mleka, wody oraz drożdży; gdy zaczyn drożdżowy wyrośnie, ciasto przekłada się na grube blachy i piecze w piecu chlebowym przez około 2 godziny\". I ciekawostka: \"Świeżość chleba utrzymuje się nawet do siedmiu dni. Najczęściej spożywany jest z masłem, wędliną, ale może być używany jako deser do kawy zamiast ciasta\".Tatarczuch znany jest także poza Żarkami, bo pani Jadwiga przywozi go np. do Częstochowy na dożynki jasnogórskie i jarmarki świąteczne. Ma ona też na targu w Żarkach swoje stoisko (jedno z najstarszych w tym miejscu) i tam sprzedaje wielkie bochny w każdą sobotę i środę.- No, nie w każdą - precyzuje. - Zimą się tego chleba nie robi, bo on się wtedy nie wydarza.Ale wydarzony robi prawdziwą furorę. - Do tego stopnia, że znaleźli się inni chętni do wyrabiania; można nawet uznać, że powstawały podróbki. Wszystkie nieudane. Bo pani Jadwiga ma różne sekretne sposoby przekazywane w jej rodzinie od pokoleń - zdradza Iwona Chmurzewska.\"cały artykuł: http://miasta.gazeta.pl/czestochowa/1,3 ... _czym.html oczywiście uważam, że trzeba dokładniej sprawdzić, czy jet coś jeszcze dodawane oprócz podanych składników do chleba. Musze się kiedyś wybrać do Żarek...Dziękuje za odpowiedź i pozdrawiam.", "url": "https://forum.celiakia.pl/viewtopic.php?t=2827", "category": "śląskie", "sub_category": "Wyroby piekarnicze i cukiernicze", "phrase": "Chleb tatarczuch"}