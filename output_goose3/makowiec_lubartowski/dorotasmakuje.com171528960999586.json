{"meta_description": "", "title": "Makowiec lubartowski z Cukierni Siej", "content": "Z pewnością planujecie już wiosenne porządki i rozmyślacie nad świątecznym menu. Każdy z nas pragnie by wielkanocny stół wyglądał elegancko i znajdowało się na nim wiele przysmaków. Dzisiaj chciałam polecić wam wspaniały wypiek, który sprawi że te święta będą niezapomniane. Makowiec to tradycyjny przysmak świąteczny, który kusi smakiem maku, orzechów, skórki pomarańczowej i rodzynek. Smaki te otoczone są cienką warstwą ciasta drożdżowego. Taki właśnie produkt, makowiec lubartowski, pragnę Państwu polecić i trochę o nim opowiedzieć. Makowiec lubartowski pochodzi z rodzinnej cukierni z Lubelszczyzny, a przepis sięga czasów powojennych i jest przekazywany z pokolenia na pokolenie. Makowiec lubartowski jest wyjątkowym wypiekiem.  Tajemnica jego smaku i unikatowości kryje się w cienkim cieście, w które owijane jest przepyszne nadzienie.  Masa składa się z niebieskiego maku, miodu, rodzynek i bakalii.  Mak pochodzi z upraw na terenie Lubelszczyzny, zaś miód – prosto z lubelskich pasiek.  Makowiec podaje się w formie strucli z przypieczoną i lśniącą skórką z ciasta drożdżowego polaną lukrem i udekorowaną skórką pomarańczową.  Tym, co wyróżnia lubartowski makowiec spośród podobnych ciast, jest właśnie nadzienie i jego ilość – mak połączony z rodzynkami, miodem i bakaliami po brzegi wypełnia drożdżowe ciasto. Jest to widoczne gołym okiem, kiedy przekroimy ciasto ujrzymy warstwę makową ułożoną spiralnie, przedzieloną niewielką ilością ciasta. Na etykiecie Makowca lubartowskiego widnieje informacja o nagrodach jakie zdobył produkt tj: – Perła 2016- nagroda za najlepszy polski regionalny produkt żywnościowy w konkursie Nasze kulinarne Dziedzictwo- Smaki Regionów", "url": "https://www.dorotasmakuje.com/2022/04/makowiec-lubartowski-z-cukierni-siej/", "category": "lubelskie", "sub_category": "Wyroby piekarnicze i cukiernicze", "phrase": "Makowiec lubartowski"}