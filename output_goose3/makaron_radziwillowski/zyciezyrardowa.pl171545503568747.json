{"meta_description": "", "title": "Laur Marszałka dla Państwa Marcinowskich – Życie Żyrardowa", "content": "Niedawno ogłoszono wyniki XIV edycji Konkursu o Laur Marszałka Województwa Mazowieckiego dla mazowieckich producentów żywności za najlepszy produkt roku 2020. W grupie osób, które zdobyły tp zaszczytne trofeum są -już tradycyjnie mieszkańcy Gminy Puszcza Mariańska - Dariusz i Wioletta Marcinkowcy z Radziwiłłowa. Do XIV edycji konkursu zakwalifikowało się 106 produktów żywnościowych, wytwarzanych przez mazowieckich producentów. Kapituła konkursu wyłoniła zdobywców Laurów i wskazała wyróżnionych. W kategorii: “owoce, warzywa, przetwory owocowe i warzywne, produkty pochodzenia roślinnego” Laur Marszałka Województwa Mazowieckiego przyznano – Dariuszowi Marcinowskiemu z za ocet śliwkowy z Radziwiłłowa. Wioletta i Dariusz Marcinkowscy prowadzą gospodarstwo w Radziwiłłowie i są kontynuatorami rodzinnej tradycji, mówiącej, że stół powinien być pełen dań chłopskich i ziemiańskich. Państwo Marcinkowscy są autorami produktów i dań na bazie surowców z własnego gospodarstwa. To oni na listę Produktów Regionalnych wpisali ponad 30 produktów: Likier jajeczny Radziwiłłowski, Chleb razowy ciemny z Radziwiłłowa, Makaron Radziwiłłowski, Pasta rybna z Radziwiłłowa, Półgęsek, Rosół dworski, Śledzie w oleju z Radziwiłłowa. Za wędzonego węgorza z Radziwiłłowa Marcinkowscy otrzymali Laur Marszałka Mazowsza przed czterema laty. Otrzymali także medalu Perła Polski za makarony z jaj kur zielononóżek. Państwo Marcinkowcy bardzo chętnie uczestniczą w lokalnych świętach i festynach, gdzie częstują swoimi produktami. Ostatnio wyli w Krainie Czarnego Bzu.", "url": "https://zyciezyrardowa.pl/laur-marszalka-dla-panstwa-marcinowskich/", "category": "mazowieckie", "sub_category": "Inne produkty", "phrase": "Makaron radziwiłłowski"}