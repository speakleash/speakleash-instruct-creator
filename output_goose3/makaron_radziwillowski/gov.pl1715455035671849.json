{"meta_description": "Produkt wpisany na listę produktów tradycyjnych w dniu 2009-04-01 w kategorii Inne produkty w woj. mazowieckim.", "title": "Makaron radziwiłłowski - - Portal Gov.pl", "content": "Makaron ma postać nitek lub wstążek o długości od kilku do kilkunastu centymetrów o kolorze jasnożółtym. Kształt cienkich nitek lub wstążek o długości od kilku do kilkunastu centymetrów. Istnieje wiele sporów na temat, kto i kiedy wymyślił makaron. Kiedy człowiek nauczył się mielić zboże na mąkę, zaczął z niej robić ciasto zagniatając mąkę z wodą. W ten sposób powstał pierwszy makaron. Znany był on w Chinach 4 tysiące lat temu, zaś w krajach nadbałtyckich pojawił się już przed naszą erą. Bardzo cienki makaron sprowadzili do Europy Arabowie. Około 1000 roku ukazał się pierwszy udokumentowany przepis na makaron, a w XII wieku produkowano suchy makaron w Palermo.", "url": "https://www.gov.pl/web/rolnictwo/makaron-radziwillowski", "category": "mazowieckie", "sub_category": "Inne produkty", "phrase": "Makaron radziwiłłowski"}