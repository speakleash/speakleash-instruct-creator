{"meta_description": "", "title": "Radziwiłłów (województwo mazowieckie) – Wikipedia, wolna encyklopedia", "content": "Radziwiłłów – wieś w Polsce położona w województwie mazowieckim, w powiecie żyrardowskim, w gminie Puszcza Mariańska[4][5]. W latach 1977–1976 w gminie Skierniewice[6]. W latach 1975–1998 miejscowość administracyjnie należała do województwa skierniewickiego. We wsi znajduje się dworzec dawnej kolei warszawsko-wiedeńskiej, obecny budynek wzniesiony został w latach 1919–1923 i stylem nawiązuje do architektury dworkowej. W latach 1905–1907 został wybudowany kościół pw. św. Antoniego z Padwy w stylu neogotyckim. We wsi wytwarzane są makarony radziwiłłowskie wpisane na ministerialną listę produktów tradycyjnych[7]. Koleją – ze Skierniewic i Warszawy do stacji Radziwiłłów Mazowiecki, położonej w bezpośrednim sąsiedztwie wsi. Pociągi w obu kierunkach odjeżdżają średnio co godzinę. Podróż do centrum Warszawy zajmuje od 50 do 70 minut. Samochodem – ze Skierniewic i Warszawy drogą wojewódzką nr 719, należy skręcić w Puszczy Mariańskiej w kierunku Radziwiłłowa Mazowieckiego. Podróż do granic Warszawy zajmuje ok. 50 minut.", "url": "https://pl.wikipedia.org/wiki/Radziwi%C5%82%C5%82%C3%B3w_(wojew%C3%B3dztwo_mazowieckie)", "category": "mazowieckie", "sub_category": "Inne produkty", "phrase": "Makaron radziwiłłowski"}