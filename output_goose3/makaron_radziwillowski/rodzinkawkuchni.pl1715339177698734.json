{"meta_description": "", "title": "Makaron radziwiłłowski z jagodami kamczackimi – Rodzinka w Kuchni", "content": "Makarony, pierogi, kluski, placki, to tradycyjne dania kuchni mazowieckiej. Część z nich jest wpisanych na listę produktów tradycyjnych Ministerstwa Rolnictwa – sójka mazowiecka, pierogi szlachcice i właśnie makaron radziwiłłowski. Ma on kształt nitek lub wstążek i jest robiony bez dodatku wody. I jeszcze kilka słów o jagodzie kamczackiej, roślinie u nas mało popularnej, a godnej uwagi. Przede wszystkim jagoda kamczacka jest odporna na mrozy i wiosenne przemarzanie, co jest ważne w naszym chimerycznym klimacie. Owoce dojrzewające już w połowie maja, są wydłużone, kwaśno-słodkie z odrobiną goryczy. Mają liczne właściwości zdrowotne, m.in. pomagają w leczeniu miażdżycy, anemii (zawierają żelazo i witaminę C), poprawiają ostrość widzenia, mają korzystny wpływ na elastyczność naczyń włosowatych. Doskonale nadają się do sałatek owocowych, koktajli, galaretek, makaronów, pierogów, gofrów…ale także na przetwory. Mąkę lekko posolić, połączyć z jajkami, zagnieść. Nie dodawać wody! Rozwałkować placki, przesuszyć (ok. 30 min). Zwinąć placki w rulon lub pociąć w paski i pokroić makaron. Gorący polać gęstym jogurtem (ew. śmietaną) i posypać jagodami. Posłodzić. Można oczywiście wymieszać jagody z jogurtem i powstałym sosem polać makaron. Uwaga: proporcje mąki i jajek zależą od rodzaju mąki i wielkości jajek. Po zagnieceniu ciasto jest gęste.", "url": "https://rodzinkawkuchni.pl/2012/06/makaron-radziwillowski-z-jagodami-kamczackimi.html", "category": "mazowieckie", "sub_category": "Inne produkty", "phrase": "Makaron radziwiłłowski"}