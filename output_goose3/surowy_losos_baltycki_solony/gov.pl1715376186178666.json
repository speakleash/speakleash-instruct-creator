{"meta_description": "Produkt wpisany na listę produktów tradycyjnych w dniu 2008-04-02\nW kategorii Produkty rybołówstwa\nW województwie woj. pomorskim", "title": "Surowy łosoś bałtycki solony - - Portal Gov.pl", "content": "Płat łososia ze skórą, strona wewnętrzna o charakterystycznym zaróżowionym kolorze, filet pokrojony ukośnie w płaty, krojony po skórze Smak właściwy dla potraw z ryb, odczuwalny zapach przypraw i cebuli Jantar to stara miejscowość rybacko-rolna. Pierwsze wzmianki o tej osadzie pochodzą z XIV wieku, kiedy to zakon krzyżacki rozpoczął zasiedlenie starej Mierzei Wewnętrznej. Rybołówstwo jest profesją uprawnioną w Jantarze od zawsze. Historia tych terenów jest dobrze znana od lat 40. Obszary te zostały wówczas zamieszkane przez różnych emigrantów (akcja „Wisła”, przesiedlenia). Część ludzi dobrze znających się na rolnictwie stała się w dużej mierze rolnikami, część przestawiła się na rybactwo. Tak rozwijały się tradycje rybołówstwa kontynuowane przez nowych osadników. Uczyli się oni profesji od podstaw. W tym trudnym zawodzie pomagali rybakom inni mieszkańcy. Życzliwość ludzka i wzajemna pomoc sprawiły, że przepis na surowego łososia dotarł do domu dziadków jednej z mieszkanek. Jej babcia często pomagała w porcie rybackim wyplątywać ryby z sieci. Przy tym zajęciu spotykało się wiele żon rybaków oraz innych kobiet ze wsi. Przekazywano sobie wówczas przepisy i uwagi kulinarne. Powszechnie wiadomo, że możliwości przechowywania ryb były ograniczone.", "url": "https://www.gov.pl/web/rolnictwo/surowy-losos-baltycki-solony", "category": "pomorskie", "sub_category": "Produkty rybołówstwa, w tym ryby", "phrase": "Surowy łosoś bałtycki solony"}