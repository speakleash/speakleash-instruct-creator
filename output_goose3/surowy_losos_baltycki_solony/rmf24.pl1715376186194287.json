{"meta_description": "", "title": "Przepisy na przysmaki kuchni pomorskiej", "content": "W najnowszej odsłonie Kulinarnej Listy Przebojów RMF FM i RMF24 prezentujemy tradycyjne potrawy kuchni pomorskiej. Dzięki przepisom, które zebrał dla Was nasz reporter, możecie sami przygotować trzy dania z tego regionu: zupę bursztynową, dorsza po gdyńsku z bobem na boczku i pierś z gęsi pieczonej. Opis przygotowania: Moczymy glony w niewielkiej ilości wody. Gotujemy kluski, odcedzamy. Warzywa podsmażamy w dużym garnku na rozgrzanej oliwie. Zalewamy wodą i gotujemy 5 minut. Oczyszczone filety kroimy w kostkę, dodajemy do wywaru i gotujemy na małym ogniu, około 5 minut. Dodajemy kluski, mleko kokosowe, nalewkę bursztynową, rozmoczone glony i jeszcze przez chwilę gotujemy. Doprawiamy zupę do smaku solą i pieprzem. Na talerz jako dekorację dajemy kawior i natkę pietruszki. Dorsz po gdyńsku z bobem na boczku Opis przygotowania: Umyte i podzielone na porcje filety osuszyć, skropić sokiem z cytryny i posypać przyprawami. Ułożyć je w głębokim garnku. Cebule, marchewki i seler umyć, obrać, pokroić w paseczki i obłożyć nimi filety. Wlać do ryb śliwowicę wymieszaną z oliwą, odstawić w chłodne miejsce na kilka godzin. Po wyjęciu z marynaty ryby ułożyć w kamiennym naczyniu i piec w piecu w temp. 180°C około 15 minut, polewając co jakiś czas marynatą. Pokrojony w kostkę boczek, cebulkę i bób lekko podsmażyć w niewielkiej ilości masła i zalać sosem, który został z pieczonego dorsza. Ugotować bób. Wyłożyć dorsza na talerz, podać z bobem, okraszonym boczkiem oraz z kaszubskimi golcami. Opis przygotowania: Pierś z gęsi doprawić solą, pieprzem, majerankiem, czosnkiem, upiec do miękkości w piecu podlewając sokiem z pomarańczy, podawać z fasolką szparagową zapiekaną z boczkiem i podsmażonymi na maśle golcami kaszubskimi oraz sosem z pieczonej gęsi.", "url": "https://www.rmf24.pl/fakty/polska/news-przepisy-na-przysmaki-kuchni-pomorskiej,nId,626500", "category": "pomorskie", "sub_category": "Produkty rybołówstwa, w tym ryby", "phrase": "Surowy łosoś bałtycki solony"}