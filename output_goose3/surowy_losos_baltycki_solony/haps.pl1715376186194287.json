{"meta_description": "", "title": "Jak upiec łososia? Podpowiadamy wam jak przyrządzić łososia z piekarnika", "content": "Łosoś to ryba, która ma wielu fanów w naszym regionie. Na stołach mogą zagościć takie jego odmiany jak łosoś bałtycki, pacyficzny i najbardziej popularny - łosoś norweski. W sklepach możemy obecnie również kupić dowolne porcje łososia. Z łatwością znajdziemy filety, dzwonki, tusze albo steki z łososia. Łosoś to źródło wielu wartości odżywczych. Znajdziemy w nim pełnowartościowe białko, aminokwas takie jak leucyna, izoleucyna, walina i lizyna. Ponad to zawiera kwasy tłuszczowe, w tym tak odżywczy kwas omega-3. Dostarcza nam również wiele witamin z grupy D i B. Między innymi tak odżywcze witaminy jak B6 i B12. • Delikatnie, żeby nie uszkodzić mięsa, wyciągamy z niego ości (jeśli takie są). • Następnie filet z łososia osuszamy za pomocą ręczników papierowych. Możemy też odstawić go na chwilę na deskę do krojenia. • Blachę z piekarnika wyściełamy papierem do pieczenia i układamy na niej filet. • Nacieramy filet oliwą. Dokładnie go solimy, ale nie przesadzamy z ilością soli. Każdy z filetów posypujemy ulubionymi przyprawami. Przed pieczeniem delikatnie skrapiamy rybę sokiem z cytryny. • Rozgrzewamy piekarnik do 200 stopni Celsjusza. Łososia pieczemy przez 25 minut. Kontrolujemy jego stopień wypieczenia - ryba łatwo się wysusza. • Po wyciągnięciu łososia z piekarnika możemy go ponownie skroplić cytryną. Filety są gotowe do podania bezpośrednio po upieczeniu. Tak upieczonego łososia z piekarnika najlepiej jeść na gorąco. Możemy go serwować z opiekanymi ziemniakami lub frytkami. Łosoś smakuje również doskonale z pieczonymi warzywami. Warto spróbować łososia w połączeniu z brokułami, szparagami albo kalafiorem. Dla leniwych łosoś może zostać podany bez dodatków. Wtedy warto skroplić go oliwą z oliwek i doprawić według własnego uznania. Łososia możemy również podawać z wieloma sosami. Mogą być to sosy rzadsze, na przykład na bazie bulionu lub wywaru warzywnego, np. z dodatkiem koperku lub gęste, śmietanowe. Łosoś o delikatnie słonym smaku doskonale kontrastuje ze słodkimi sosami. Dla przykładu możemy serwować łososia z sosem malinowym, cytrynowym lub słodko-kwaśny sos na bazie świeżych pomidorów. Spośród sosów na bazie mleka i śmietany możemy wyróżnić sos koperkowy, ziołowy albo klasyczny beszamel. Jeśli chcecie podać łososia na specjalną okazję - na przykład kolację we dwoje- możecie dobrać do niego jeszcze inne dodatki. W takim przypadku najlepiej będzie się prezentował m.in. ze świeżą bagietką, popijany schłodzonym białym winem o cytrusowych nutach. W takim wydaniu łosoś z piekarnika stanowi naprawdę wyśmienite danie.", "url": "https://haps.pl/Haps/7,167251,24356526,jak-upiec-lososia-podpowiadamy-wam-jak-przyrzadzic-lososia.html", "category": "pomorskie", "sub_category": "Produkty rybołówstwa, w tym ryby", "phrase": "Surowy łosoś bałtycki solony"}