{"meta_description": "GALARETA WIEPRZOWA - WIEJSKA STUDZIENINA jest dobrze znaną polską zagryzką na zimno dobrze znaną na imprezach. Poznaj prosty przepis.", "title": "GALARETA WIEPRZOWA - WIEJSKA STUDZIENINA", "content": "Galareta wieprzowa – wiejska studzienina jest dobrze znaną zagryzką na zimno szeroko stosowaną podczas imprez w Polsce. Klasyk kuchni polskiej. Podawana do stołu na półmiskach lub na drewnianych deskach jako zakąska w klimacie wiejskiego stołu. Najczęściej można ją spotkać w towarzystwie octu spirytusowego, który nadaje galarecie mocniejszego smaku. Jednak zgodnie z tradycją wielu domów owa galareta jest zwana wiejską studzieniną, którą można podawać dodatkowo z tartym chrzanem oraz musztardą, co zdecydowanie podnosi jej walory smakowe. Zapraszam do zapoznania się z moim przepisem Szefa Kuchni. • Żelatyna / auszpik – zgodnie z wytycznymi na opakowaniu na 2 litry galarety • Golonkę oraz nóżki dokładnie umyć i umieścić w niewielkim garnku. Zalać zimną wodą, aby mięso było całe zakryte. Dodać marchew, ziele angielskie oraz liść laurowy. Zagotować, dodać sól oraz troszkę pieprzu. następnie gotować na małym ogniu przez około 3 godziny pod przykryciem. Podczas długiego gotowania mięso będzie delikatne a z kości przeniknie do wywaru kolagen, który spowoduje tężenie i powstanie naturalna zastygająca galareta. Podczas gotowania systematycznie uzupełniać poziom wody, gdyż wyparuje. • Po około godzinie wyjąć marchew, aby się nie rozgotowała i pozostawić do wystygnięcia. • W międzyczasie należy ugotować 3 jaja na twardo (od zimnej wody, max.10 minut od momentu zagotowania) i je obrać. • Dla pewności, że galareta na pewno się zastygnie należy rozpuścić w wywarze żelatynę lecz jedynie połowę ilości na litr podanej na opakowaniu. Będziesz potrzebować mniej więcej 2 litry gotowej żelatyny. Lepiej mieć pewność, że nie rozpuści się w cieple na stole podczas imprezy. Wywar doprawić ostatecznie solą i pieprzem oraz przecedzić przez sito. Odstawić do ostygnięcia. • Mięso obrać z kości, usunąć tłuszcz i pokroić drobniej samo mięso lub ze skórkami wedle własnych preferencji. • Zalewanie: Studzieninę można przygotować w różnych naczyniach – w blaszce keksówce, naczyniu żaroodpornym czy małych miseczkach – zależy czym dysponujesz. Zasada jest jednak jedna. Na początku należy udekorować spód naczynia pokrojonymi jajkami, plasterkami marchewki oraz ładnymi listkami natki pietruszki. Następnie ułożyć pokrojone mięso i delikatnie zalać wystudzoną żelatyną. Galaretę możesz podawać w zalanych miseczkach czy wyciągnąć z miseczki i ułożyć do góry dnem na półmisku oraz ładnie udekorować. Możesz również wyciągnąć z dużego naczynia, pokroić nożem w grube plastry i ułożyć na drewnianej desce. Małe galaretki zalewane w plastikowych kubeczkach do degustacji zyskały swoją popularność i są szeroko stosowane w lokalach gastronomicznych. Obok w miseczkach możesz podać chrzan, musztardę i ocet. Jeżeli masz ochotę zaczerpnąć inspiracji i przygotować więcej wyrobów jak na wiejskim stole na przykład mięsa pieczone sprawdź mój wpis https://foodandtravels.eu/wiejski-stol-jak-marynowac-miesa/", "url": "https://foodandtravels.eu/galareta-wieprzowa-wiejska-studzienina/", "category": "opolskie ", "sub_category": "Gotowe dania i potrawy", "phrase": "Studzienina"}