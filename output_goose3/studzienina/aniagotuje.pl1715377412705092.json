{"meta_description": "Galaretka wieprzowa zwana również w wielu domach pod nazwą: zimne nóżki, galert lub też studzienina, to świetne danie, czy też jak ktoś woli, przekąska podawana na zimno. Zapraszam po mój sprawdzony przepis.", "title": "Galaretka wieprzowa", "content": "Krok 4: Przecedź bulion i dodaj do niego mięso oraz marchew Po tym czasie do osobnego naczynia odcedź cały bulion. Marchewki odłóż na bok, by przestygły, ponieważ użyjesz ich potem do galaretki. Golonkę oraz nogi odłóż na deskę do przestudzenia, by po chwili zdjąć z nich samo mięso. Ono również zostanie użyte do galaretki. Pozostałe warzywa oraz przyprawy i ewentualnie zdjęte skóry można zmielić i dołożyć do składników na domowy pasztet. Przygotuj 6 salaterek/szklanek o pojemności około 300 ml każda (lub też mniej albo więcej, w zależności od tego ile wyszło Ci bulionu). Najlepsze będą gładkie pojemniczki, które lekko rozszerzają się ku górze. Z takich naczynek najłatwiej wyjmuje się gotową galaretkę wieprzową. W naczynkach umieść plasterki ugotowanej marchewki oraz podzielone na małe kawałki mięso z golonki. Na koniec rozlej bulion. Porada: Jeśli objawiasz się, że Twoje galaretki wieprzowe nie stężeją tak jak lubisz, to do odcedzonego, gorącego jeszcze bulionu, wsyp jedną łyżkę żelatyny. Całość mieszaj, aż do jej całkowitego rozpuszczenia się w bulionie.", "url": "https://aniagotuje.pl/przepis/galaretka-wieprzowa", "category": "opolskie ", "sub_category": "Gotowe dania i potrawy", "phrase": "Studzienina"}