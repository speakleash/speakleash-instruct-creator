{"meta_description": "", "title": "Szlak kulinarny podkarpackie smaki", "content": "Nóżkę wieprzową sparzyć, odtrącić kopytka, oskrobać z sierści i z pierwszego naskórka, opłukać i porąbać wzdłuż i w poprzek. Zagotować wodę, posolić ją do smaku i na wrzątek wrzucić nóżkę i skórki, po czym gotować na silnym ogniu ok. pół godziny. Później odsunąć na brzeg kuchni i gotować wolno ok. 3 godzin. Gdy mięso jest już na dogotowaniu, dodać czosnek, cebulę i liść laurowy. Mięso miękkie ostudzić w rosole, odcedzić, wyjąć kości. Mięso i skórki ze słoniny drobniutko pokroić. Tłuszcz rosołu zebrać (użyć go do podprawiania zupy lub kapusty), a rosół wymieszać z pokrajanym mięsem. Rosołu ma być tyle, by mięso swobodnie pływało. Jeżeli jest za mało, dopełnić wodą. Galaretkę podawać z octem, chrzanem, ćwikłą z buraków lub inną sałatą i chlebem. Tak samo przyrządza się galaretkę z nóżek cielęcych, do której jednak należy dodać trochę drobno pokrojonego gotowanego mięsa.", "url": "http://www.szlakpodkarpackiesmaki.pl/pl/prescription/studzienina", "category": "opolskie ", "sub_category": "Gotowe dania i potrawy", "phrase": "Studzienina"}