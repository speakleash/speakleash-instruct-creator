{"meta_description": "Od niedawna w Kielcach można nabyć naturalne swojskie wyroby Masarni \"Pod Lasem\" Wiklaków. Sklep firmowy mieści się przy ulicy Nowy świat 11. Czynny jest w środy i piątki 7-17 oraz w soboty 7-12.", "title": "Naturalne wędliny prosto od rolnika. W Kielcach otwarto sklep firmowy", "content": "Od niedawna w Kielcach można nabyć naturalne swojskie wyroby Masarni \"Pod Lasem\" Wiklaków. Sklep firmowy mieści się przy ulicy Nowy świat 11. Czynny jest w środy i piątki 7-17 oraz w soboty 7-12. „Masarnia pod lasem” to niewielka rodzinna masarnia Anny i Zdzisława WIklaków usytuowana w sąsiedztwie malowniczych jodłowych lasów. Jej właściciele od lat zajmują się wyrobem tradycyjnych wędlin na własny użytek. W związku z prośbami i namową wielu osób Wiklakowie stopniowo zaczęli zwiększać produkcję, dzięki czemu dzisiaj mamy szansę skosztować tak wspaniałych i zdrowych wyrobów, przygotowanych według tradycyjnej receptury. Tajemnicą swojskich wyrobów jest ich naturalność. Rodzina Wiklaków prowadząca masarnię sama uprawia zboża, którymi karmione są zwierzęta, hoduje trzodę, a następnie wytwarza z niej pyszne swojskie mięsne wyroby. Specjalnością Masarni \"Pod Lasem\" są szynki, boczki, kiełbasy (Radoszycka i Świętokrzyska), wędliny (w tym także podsuszane), pasztetowe, pasztety, kaszanki, smalczyk i inne swojskie wyroby. Masarnia Rodziny Wiklaków mieszcząca się w Kapałowie w gminie Radoszyce, zajęła 1 miejsce w Finale Wojewódzkim IX Edycji Konkursu „Nasze Kulinarne Dziedzictwo – Smaki Regionów”. W 2010 roku została członkiem Sieci Dziedzictwo Kulinarne Świętokrzyskie i do dziś ich produkty oznaczane są tym znakiem jakości. Masarnia jest laureatem krajowego plebiscytu Agroliga. Masarnia oprócz sprzedaży detalicznej oferuje także kompleksowe zorganizowanie wiejskiego stołu na różnego rodzaju przyjęcia, w tym na wesele. Zamawiając taką usługę mamy gwarancję, że stół jest prawdziwie „swojski”, a znajdują się na nim tylko naturalne produkty. Kontakt z masarnią: 609 928 039. Omiń pośrednika kupuj u rolnika. Warto odwiedzić nowy firmowy sklep w Kielcach, mieszczący się przy ulicy Nowy Świat 11 i spróbować pysznych naturalnych wędlin wytwarzanych od trzech pokoleń według tradycyjnej receptury. Sklep czynny jest w środy i piątki 7-17 oraz w soboty 7-12.", "url": "http://www.naszekielce.com/?q=masarnia_pod_lasem_wiklak", "category": "świętokrzyskie", "sub_category": "Mięso świeże oraz produkty mięsne", "phrase": "Kiełbasa radoszycka"}