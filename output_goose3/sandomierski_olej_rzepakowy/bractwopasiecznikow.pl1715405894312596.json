{"meta_description": "Olej rzepakowy - Sklep internetowy Bractwo Pasieczników Wędrownych ➤ najwyższa jakość oferowanych produktów ✔ atrakcyjne ceny ⭐ szybka wysyłka ⭐ Zapraszamy do zakupu! ✔", "title": "Olej rzepakowy | Sklep internetowy Bractwo Pasieczników Wędrownych", "content": "Olej rzepakowy tłoczony na zimno - zwany oliwą północy, przez wzgląd na walory smakowe a także idealnie wycelowany w nasze potrzeby skład i proporcje kwasów omega 3, 6 i 9. Nasz olej tłoczymy z rzepaku uprawianego na Warmii, zgodnie z zasadami rolnictwa zrównoważonego, bez użycia glifosatów - a to rzadkość rzadka! Olej tłoczymy w małych partiach, średnio raz w tygodniu, by zawsze docierał do Ciebie tak świeży jak to możliwe. Domyślne Nazwa produktu od A do Z Nazwa produktu od Z do A Od najniższej ceny Od najwyższej ceny Olej rzepakowy zwany jest oliwą północy, przez wzgląd na walory smakowe a także idealnie wycelowany w nasze potrzeby skład i proporcje kwasów omega 3, 6 i 9. W smaku zaskakująco świeży, intensywny z lekką orzechową nutą, w niczym nie przypomina rafinowanego oleju sklepowego. Ale o tym wiedzą wszyscy amatorzy oleju rzepakowego tłoczonego na zimno. Jednak olej który przed wami to produkt szczególny przynajmniej z kilku względów: Ten olej wytłoczyliśmy z rzepaku uprawianego bez użycia roundupu, ani żadnego innego glifosatu, powodującego zamieranie i usychanie zielonych części roślin. Chemiczne dosuszanie rzepaku przed zbiorem jest zabiegiem powszechnym i najprostszym. Jednak rzepak z którego tłoczymy nasz olej przechodzi zupełnie inną procedurę. Gdy dojrzeje, jest koszony i pozostawiony na polu do doschnięcia a dopiero po kilku dniach zostaje zebrany. Ta tradycyjna metoda, choć o wiele bardziej pracochłonna, pozwala uniknąć skażenia nasion glifosatem, a to naszym zdaniem podstawa, jeśli olej ma służyć naszej zdrowotności. Olej z rzepaku zapylanego przez nasze pszczoły Nasze pszczoły rokrocznie wędrują na uprawy rzepaku, prowadzone zgodnie z zasadami rolnictwa zrównoważonego. Wieloletnie, dobre doświadczenia współpracy z zaufanymi rolnikami, powodują że nie obawiamy się o opryski i zdrowie naszych pszczół. Pszczoły - istoty niezwykle wyczulone na chemizację - jako pierwsze płacą cenę intensywnego stosowania nawozów sztucznych i środków ochrony roślin. Dlatego są swojego rodzaju żywym wskaźnikiem stanu środowiska, które je otacza. Dlatego też, gdyby uprawy prowadzone były w sposób niewłaściwy, my pszczelarze wiedzielibyśmy o tym jako pierwsi. Olej rzepakowy tłoczony na zimno, jest nie tylko smakowity, ale też wydatnie służy naszemu zdrowiu. Jego skład biochemiczny jest bardzo zbliżony do oliwy z oliwek, doskonale wpływa na kondycję układu sercowo - naczyniowego. Jest przydatny w profilaktyce miażdżycy, pozytywnie wpływa na przemianę materii, oraz redukcję poziomu \"złego\" cholesterolu. Jest bogaty w witaminy: A, E, K i D2. Tłoczony na zimno to mało powiedziane. Jest również nierafinowany, niefiltrowany, po wytłoczeniu poddany naturalnej sedymentacji. Wszystko to powoduje że nasz olej rzepakowy może zawierać niewielkie ilości osadu lub okruszki ziaren - nie należy się tym przejmować, gdyż to samo dobro! Te frakcje zawierają cenne składniki - zbliżając się do dna butelki należy wstrząsać nią przed użyciem by nic się nie zmarnowało. Nasz olej rzepakowy nadaje się do użycia na zimno, jak i do smażenia, jednak nie ma co przesadzać z temperaturą do jakiej go rozgrzewamy. Podgrzany zbyt mocno będzie dymił, gdyż drobinki nasion, obecne w oleju przy braku filtracji, będą ulegały spalaniu.", "url": "https://bractwopasiecznikow.pl/pl/c/Olej-rzepakowy/27", "category": "świętokrzyskie", "sub_category": "Oleje i tłuszcze (masło, margaryna itp.)", "phrase": "Sandomierski olej rzepakowy"}