{"meta_description": ".  ]]> \n\t \n\t \n\t\t  \n  Wpisany na Listę Produkt&oacute;w Tradycyjnych 21 stycznia 2011 roku w kategorii oleje i tłuszcze.  \n     \n  Charakterystyka produktu:  \n  Wygląd  \nGęsty,...", "title": "Sandomierski olej rzepakowy - Tradycyjny smak - Wrota Świętokrzyskie – Portal Województwa Świętokrzyskiego", "content": "Wpisany na Listę Produktów Tradycyjnych 21 stycznia 2011 roku w kategorii oleje i tłuszcze. Wielkość  Olej rozlewany jest w butelki szklane o pojemności: 0.2, 0.5, 0.7 oraz 1 litr. Barwa  Od jasno żółtej, poprzez odcienie bursztynu do ciemnozielonej. Kolor uzależniony jest od rodzaju nasion rzepaku (ozimy, jary) oraz dojrzałości i wilgotności nasion. Sandomierski olej rzepakowy wytwarzany jest od kilkudziesięciu lat przez rodzinne olejarnie zlokalizowane w powiecie sandomierskim we wsi Węgrce, Piekary, Malice. Rzepak do jego produkcji pochodzi z upraw na terenie Wyżyny Sandomierskiej, gdzie duże nasłonecznienie w okresie wegetacji wpływa na niespotykany smak i aromat oleju. Uprawą tej rośliny zajmują się głównie małe gospodarstwa. W procesie tłoczenia nasiona podgrzewa się w zamkniętym kotle, bez dostępu do dymu i otwartego paleniska, co odróżnia tradycyjny olej sandomierski od tych produkowanych na Roztoczu czy w Galicji. We wsiach powiatu sandomierskiego zachowała się ponad stuletnia tradycja maszczenia olejem rzepakowym tradycyjnych wigilijnych potraw, takich jak groch z kapustą, groch z kapustą i kaszą gryczaną, zupa grzybowa czy barszcz z uszkami, bądź do smażenia racuchów, karpia oraz do przyrządzania śledzi i surówek.", "url": "https://www.wrota-swietokrzyskie.pl/tradycyjny-smak/-/asset_publisher/Fw6T/content/sandomierski-olej-rzepakowy?redirect=https%3A%2F%2Fwww.wrota-swietokrzyskie.pl%2Ftradycyjny-smak%3Fp_p_id%3D101_INSTANCE_Fw6T%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-2%26p_p_col_count%3D1%26_101_INSTANCE_Fw6T_advancedSearch%3Dfalse%26_101_INSTANCE_Fw6T_keywords%3D%26_101_INSTANCE_Fw6T_delta%3D50%26_101_INSTANCE_Fw6T_cur%3D%26_101_INSTANCE_Fw6T_andOperator%3Dtrue", "category": "świętokrzyskie", "sub_category": "Oleje i tłuszcze (masło, margaryna itp.)", "phrase": "Sandomierski olej rzepakowy"}