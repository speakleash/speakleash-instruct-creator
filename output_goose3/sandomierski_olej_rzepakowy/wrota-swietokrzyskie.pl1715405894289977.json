{"meta_description": ".  \n]]> \n\t \n\t \n\t\t  \n\t \n\t\tWe wsiach powiatu sandomierskiego zachowała się długoletnia tradycja maszczenia olejem rzepakowym tradycyjnych wigilijnych potraw, m.in. grochu z...", "title": "Sandomierski olej rzepakowy - Świętokrzyskie smaki - Wrota Świętokrzyskie – Portal Województwa Świętokrzyskiego", "content": "We wsiach powiatu sandomierskiego zachowała się długoletnia tradycja maszczenia olejem rzepakowym tradycyjnych wigilijnych potraw, m.in. grochu z kapustą, grochu z kapustą i kaszą gryczaną, zupy grzybowej i barszczu z uszkami, a także przyrządzania śledzi i surówek, bądź smażenia racuchów czy karpia. Rzepak do jego produkcji pochodzi z dobrze nasłonecznionych upraw na terenie Wyżyny Sandomierskiej, dzięki czemu olej ma niespotykany i bogaty smak oraz aromat. Od olei produkowanych na Roztoczu czy w Galicji odróżnia go przede wszystkim proces tłoczenia, w którym nasiona podgrzewa się w zamkniętym kotle, bez dostępu do dymu i otwartego paleniska. To właśnie dzięki temu sandomierski olej zachowuje piękny, głęboki kolor i naturalny, roślinny zapach.", "url": "https://www.wrota-swietokrzyskie.pl/swietokrzyskie-smaki/-/asset_publisher/2Ssb/content/sandomierski-olej-rzepakowy-1?redirect=https%3A%2F%2Fwww.wrota-swietokrzyskie.pl%2Fswietokrzyskie-smaki%3Fp_p_id%3D101_INSTANCE_2Ssb%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-2%26p_p_col_count%3D1", "category": "świętokrzyskie", "sub_category": "Oleje i tłuszcze (masło, margaryna itp.)", "phrase": "Sandomierski olej rzepakowy"}