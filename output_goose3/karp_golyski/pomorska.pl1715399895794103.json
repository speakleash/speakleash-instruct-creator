{"meta_description": "Centrum Doradztwa Rolniczego w Brwinowie organizuje w Kołudzie Wielkiej trzydniowe, bezpłatnie warsztaty z udziałem naukowców i praktyków, poświęcone rodzimym rasom zwierząt gospodarskich. Termin zapisów minie 16 czerwca.", "title": "Ciekawe warsztaty z ras rodzimych zwierząt gospodarskich w Kołudzie Wielkiej. Ostatnie dni na zgłoszenie", "content": "Najlepszym sposobem ochrony zasobów genetycznych zwierząt gospodarskich jest ich użytkowanie. Zachęca do tego Centrum Doradztwa Rolniczego w Brwinowie oddział w Krakowie, organizując trzydniowe szkolenie „Warsztaty w zakresie ras rodzimych zwierząt gospodarskich w rozwoju obszarów wiejskich”. W województwie kujawsko-pomorskim zajęcia odbędą się od 19 do 21 lipca br. w Zakładzie Doświadczalnym Instytutu Zootechniki PIB w Kołudzie Wielkiej i zaprzyjaźnionych gospodarstwach (pełen program poniżej). - Szkolenia poprowadzą przedstawiciele Instytutu Zootechniki, uczelni wyższych oraz praktycy zajmujący się poszczególnymi zwierzętami – uściśla organizator. To warsztaty bezpłatne, choć z zakwaterowaniem oraz pełnym wyżywieniem od obiadu w pierwszym dniu, do obiadu w trzecim dniu szkolenia. Zajęcia kierowane są do specjalistów i doradców zatrudnionych w jednostkach doradztwa rolniczego, mieszkańców obszarów wiejskich, rolników, nauczycieli szkół rolniczych i przedstawicieli organizacji pozarządowych. Liczba miejsc jest ograniczona, kartę zgłoszeniową (do pobrania na stronie cdr.gov.pl) należy wysłać do 16 czerwca do godz. 10.", "url": "https://pomorska.pl/ciekawe-warsztaty-z-ras-rodzimych-zwierzat-gospodarskich-w-koludzie-wielkiej-ostatnie-dni-na-zgloszenie/ar/c8-17629363", "category": "śląskie", "sub_category": "Produkty rybołówstwa, w tym ryby", "phrase": "Karp gołyski"}