{"meta_description": "Produkty rybołówstwa, w tym ryby", "title": "Produkty rybołówstwa, w tym ryby - Szlak Zabytków Technik...", "content": "Polskie tradycje hodowli i przyrządzania karpia sięgają wieku XIII. W Polsce wyhodowano jedną z najszlachetniejszych odmian tego gatunku – karpia królewskiego. Piszą o tym M. Lemnis i H. Vitry w Iskier przewodniku sztuki kulinarnej wydanym w 1976 roku. Hodowlę karpia na terenach Złotego Potoku zapoczątkował w 2 poł. XIX w. hr Edward A. Raczyński – ówczesny właściciel dóbr złotopotockich. Hodowla pstrągów w Złotym Potoku ma długą tradycję. Mirosław Zwoliński w Szkicach monograficznych Janowa i okolicy wydanych w 1992 roku podaje, że już W drugiej połowie XIX w. hr. Edward A. Raczyński (mąż Marii Beatrix córki narodowego wieszcza Zygmunta Krasińskiego) postanowił wykorzystać krystalicznie czystą wodę ze źródeł „Zygmunta i Elżbiety” i założyć hodowlę ryb łososiowatych. Początki hodowli karpi w Polsce są bardzo stare i sięgają XIII-XIV wieku, kiedy to w dorzeczach górnej Wisły i Odry zaczęły powstawać stawy rybne tzw. „rybniki”. Potem następowały okresy rozkwitu i upadku polskiej gospodarki stawowej. „Około 1870 r. rozpoczął się ponowny rozwój i następnie rozkwit polskiej gospodarki stawowej i ściśle związanej z hodowlą karpi. Jak podają źródła „(…) hodowla ryb w Bestwinie rozwijała się już od XVI wieku. To był fenomen na skale światową”. (I. Ciesielski „Karp Polski z historia” [w:] „Trybuna Śląska” 2003 nr 298, dod. „Magazyn Śląski”). W 1868 r. Tomasz Dubisch jako ówczesny mistrz rybacki kompleksu Iłownica przypadkowo odkrył przypadkowy system chowu karpia „tj. stopniowego przenoszenia (czyli przesadzania) juwenalnych stadiów karpia do kolejno innych, wcześniej zalanych i żyznych stawów (przesadek I i II, a nawet III), z jednoczesnym rozrzedzaniem zagęszczenia ich obsady. Produkcja pstrąga górskiego w powiecie bielskim sięga pierwszej połowy XX wieku. Na początku rozwijała się głównie produkcja narybku. Rozbudowywano również niewielkie stawy hodowlane, a dopiero w kolejnych latach zaczęto hodować pstrąga na większą skalę jako rybę konsumpcyjną. Metody produkcji pstrąga górskiego nie uległy zmianie aż do dnia dzisiejszego. Nazwa pstrąga górskiego pochodzi od miejsca produkcji ryby.", "url": "https://www.zabytkitechniki.pl/Pokaz/18454/produkty-rybolostwa", "category": "śląskie", "sub_category": "Produkty rybołówstwa, w tym ryby", "phrase": "Karp gołyski"}