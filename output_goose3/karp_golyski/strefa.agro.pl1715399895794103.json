{"meta_description": "Ochrona zasobów genetycznych lokalnych ras, która rzecz jasna ma pewne wymagania,niesie za sobą wiele korzyści, z większym lub mniejszym efektem ekonomicznym dla gospodarstwa rolnego. Lokalne rasy, przystosowane do miejscowych siedlisk, znacząco lepiej radzą sobie z ubogimi zasobami. Zwierzęta takie wykształciły pożądane cechy hodowlane, takie jak min. długowieczność, płodność, lekkie porody, czy odporność na choroby. Walor estetyczny, w szczególności wykorzystywany w agroturystyce, także trzeba docenić.", "title": "Zachowawcze rasy koni w Polsce", "content": "Ochrona zasobów genetycznych lokalnych ras, która rzecz jasna ma pewne wymagania,niesie za sobą wiele korzyści, z większym lub mniejszym efektem ekonomicznym dla gospodarstwa rolnego. Lokalne rasy, przystosowane do miejscowych siedlisk, znacząco lepiej radzą sobie z ubogimi zasobami. Zwierzęta takie wykształciły pożądane cechy hodowlane, takie jak min. długowieczność, płodność, lekkie porody, czy odporność na choroby. Walor estetyczny, w szczególności wykorzystywany w agroturystyce, także trzeba docenić. Czynnikami jakie w największym stopniu zagrażają bioróżnorodności zwierząt gospodarskich,to przede wszystkim intensyfikacja produkcji, jej specjalizacja oraz szeroko rozumiane zmiany klimatyczne. Poprzez przemysłową i bardzo intensywną produkcję, zachowanie lokalnych ras zwierząt gospodarskich, staje się coraz większym wyzwaniem. W kraju, program ochrony zasobów genetycznych zwierząt gospodarskich obejmuje:  → konie – koniki polskie, huculskie, małopolskie, śląskie, wielkopolskie, sztumskie, sokólskie;  → bydło – polskie czerwone, białogrzbiete, polskie czerwono-białe, polskie czarno-białe;  → owce – wrzosówka, świniarka, olkuska, polska owca górska odmiany barwnej, merynos odmiany barwnej, uhruska, wielkopolska, żelaźnieńska, korideil, kamieniecka, pomorska, cakiel podhalański, merynos polski w starym typie, czarnogłówka, owca pogórza;  → świnie – puławska, złotnicka biała, złotnicka pstra;  → kozy – koza karpacka, sandomierska, kazimierzowska  → A także drób (niektóre rasy gęsi, kaczek i kur) zwierzęta futerkowe ( królik popielniański, lis białoszyjny, lis pastelowy, nutrie, szynszyla beżowa, tchórz), ryby (rasy i linie: karp gołyski, karp knyszyński, karp litewski, karp starzawski, karp ukraiński, karp zatorski, pstrąg tęczowy) oraz pszczoły.", "url": "http://strefa.agro.pl/zachowawcze-rasy-koni-w-polsce/", "category": "śląskie", "sub_category": "Produkty rybołówstwa, w tym ryby", "phrase": "Karp gołyski"}