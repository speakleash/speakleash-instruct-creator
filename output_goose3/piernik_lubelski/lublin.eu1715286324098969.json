{"meta_description": "", "title": "Piernik 2PiEr / - oficjalny portal miasta Lublin", "content": "Miód i masło podgrzewamy na małym ogniu, aż zbliżą się do momentu wrzenia ale nie dopuszczamy do zagotowania. Odstawiamy masę do schłodzenia. Do letniej masy dodajemy porcjami mąkę, jaja i mleko rozrobione z solą. Ciasto starannie wyrabiamy przez około 30 minut. Ciasto powinno być dość luźne i bardzo klejące, w lodówce stężeje. Jak mamy już gotowe ciasto, wkładamy je do glinianego garnka, szklanego naczynia lub miski byle nie do plastiku czy tam do metalu. Przykrywamy ścierką lub talerzem i wkładamy do lodówki na minimum miesiąc. Przed pieczeniem, 4-5 dni wcześniej, wyciągamy ciasto na parę godzin, czekamy aż uzyska konsystencje która pozwoli nam na swobodne rozwałkowanie. Ciasto wyjęte z lodówki będzie jak kamień. Dzielimy ciasto na 3 równe części, obsypujemy mąką i wałkujemy cienko na placki o grubości około 0,5-1 cm. W zależności jak dużą mamy formę do pieczenia. Każdy placek pieczemy osobno, w piekarniku rozgrzanym do 170-180 C z włączoną tylko grzałką dolną. Musimy uważać bo ciasta na miodzie lubią się szybko przypalać. Pieczemy około 20 minut ale lepiej sprawdzać ciasto patyczkiem i sugerować się zarumienieniem. Po ostudzeniu jest odpowiedni moment na przełożenie ich powidłami. Tak, więc przekładamy piernika lekko podgrzanymi powidłami, przykrywamy ściereczką lnianą i obciążamy. Odstawiamy w ciepłym i wilgotnym miejscu. Po przełożeniu powidłami dodatkowo zwilgotnieje. Masło rozpuścić w rondelku, odstawić. W misce połączyć wszystkie suche składniki, dodać rozpuszczone masło i przy pomocy widelca wymieszać do uzyskania kruszonki. Otrzymaną mieszankę wysypać równomiernie na blachę piekarnika wyłożoną papierem do pieczenia i piec przez 10 minut w 120ºc. Wyjąć, wystudzić i gotowe. W rondelku przesmażamy na maśle śliwki do momentu aż będą miękkie, dodajemy cukier mieszając, następnie wlewamy wino i gotujemy na małym ogniu przez 5 minut po czy blenderujemy mikserem i przecieramy przez sito. Otrzymany sos podajemy z naszym piernikiem Gruszkę obieram i drylujemy z nasion po czym gotujemy około 4 minut w winie z dodatkiem miodu oraz przypraw korzennych. Ugotowaną gruszkę podajemy z naszym piernikiem.", "url": "https://lublin.eu/lublin/marketing-miasta/kluczowe-projekty-promocyjne/festiwal-bozego-narodzenia/przepisy-swiateczne/piernik-2pier/", "category": "lubelskie", "sub_category": "Wyroby piekarnicze i cukiernicze", "phrase": "Piernik lubelski"}