{"meta_description": "Miodownik - pyszny i prosty piernik na miodzie, bez dodatku cukru. Aromatyczny i bardzo świąteczny prosto z Lubelszczyzny.", "title": "Miodownik - lubelski piernik z miodem, aromatyczny i pyszny", "content": "Lubelszczyzna słynie z miodów. Przyznam, że co roku dostaję od rodziców kilka litrowych słoików z patoką i w swojej kuchni używam tylko miodów z mojego rodzinnego regionu. Wszystkie pochodzą od zaprzyjaźnionych gospodarzy, którzy hodowlą pszczół zajmują się od dawna. Kiedyś nawet ule stały w ogrodzie u mojej babci w Nałęczowie. Zresztą posiadanie kilku uli na własny użytek w dawnych czasach w moich rodzinnych stronach nie było niczym dziwnym. Po co kupować, skoro można mieć swój miód. Fakt, trzeba się znać na hodowli, ale kiedyś każdy gospodarz wiedział co i jak i nie było to żadną tajemną wiedzą. Lubelszczyzna miodem płynie od dawien dawna. Nadwyżki miodu gospodynie już przed wiekami wykorzystywały do przygotowania piernika lubelskiego, który przypomina nieco staropolski, jak i do miodownika. Ale nie takiego przekładanego wieloma warstwami kremu, jak na Ukrainie, a do miodownika, który napakowany jest orzechami, długo pieczony i bazuje na miodzie, bez dodatku cukru. Moja babcia tego typu ciasta zawsze robi w keksówce i dzieli na 2-3 porcje. Mi jakoś bardziej pasuje pieczenia na raz w tortownicy, ale to kwestia upodobań. Po prostu bardzo lubię ciasta z tortownicy. Wierzch miodownika można udekorować lukrem, zostawić goły lub posypać delikatnie cukrem pudrem, który przypomina pierwszy świąteczny śnieg. /na tortownicę o średnicy 25 cm lub dwie keksówki/ • 5 goździków (roztartych w moździerzu lub 1/3 łyżeczki już zmielonych) Następnie dodajemy miód (jeśli nie jest płynny, to należy go nieco podgrzać i potem przestudzić) i ciągle ucierając po jednym żółtku. Na koniec dodajemy ubitą pianę z białek, bardzo delikatnie mieszamy. Wrzucamy orzechy oraz skórkę z pomarańczy, po czym bardzo delikatnie mieszamy łyżką. Po wyrośnięciu pieczemy ok. 90-105 minut (1 godz. 30-45 min.) w temp. 150°C (z termoobiegiem) lub 170 stopni C bez tej funkcji. po około 30 minutach pieczenia trzeba przykryć ciasto folią aluminiową od góry, by zbytnio się nie przypiekło. Miodownik studzimy i przechowujemy owinięty w papier / ściereczkę / folię. Przed podaniem możemy polać go lukrem lub posypać cukrem pudrem. Miodownik można bez problemu mrozić. Można go także przełożyć powidłami z węgierki, które bardzo często wykorzystuje się w kuchni lubelskiej. To ciasto długo zachowuje świeżość. Przepis powstał w ramach współpracy z marką Kamis, która zaprasza Was na świąteczny konkurs, jak również do pobrania świątecznego e-booka z przepisami. • 18 nagród I stopnia (karty podarunkowe do Duki na kwotę 200 zł) – 3 na tydzień, Zadanie: Pokaż jak wygląda #DokładnieTakiSmak Twoich świąt z Kamis. Dodaj zdjęcie potrawy na Instagramie, która oddaje smak Twoich świąt, napisz jaki jest Twój sposób/magiczny składnik by uzyskać #DokładnieTakiSmak! Do zdjęcia należy dodać hashtag #DokładnieTakiSmak oraz oznaczyć @Kamis (na zdjęciu musi się znaleźć opakowanie przypraw Kamis).", "url": "https://madameedith.com/przepis/miodownik-lubelski-piernik-z-miodem/", "category": "lubelskie", "sub_category": "Wyroby piekarnicze i cukiernicze", "phrase": "Piernik lubelski"}