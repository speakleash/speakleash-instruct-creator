{"meta_description": "", "title": "Piernik żydowski-lubelski", "content": "Święta już za kilka dni, proponuję Wam jeszcze upiec piernik żydowski. Niektórzy uważają, że powinno się go zrobić dwa tygodnie przed świętami, aby leżakując nabrał aromatu i wilgoci. Mogę Was jednak zapewnić, że mój piernik można jeść nawet na drugi dzień. Jest dość słodki o dobrze wyczuwalnym smaku miodu, bakalii i przypraw korzennych. W moim regionie bardzo lubiany i popularny.Piernik jest puszysty i aromatyczny. Z tych proporcji otrzymamy dwa pierniki o wymiarze 10x25 cm. Dodatkowo łyżeczka masła do posmarowania blaszek i mąka do posypania foremek. Foremki posmarować masłem i posypać mąką, nadmiar wysypać.Piekarnik nagrzać do 170'C (jeśli będzie pieczony w wyższej temperaturze, grozi skrystalizowaniem się cukru i miodu; piernik więc wyjdzie twardy i konieczne będzie kilkudniowe leżakowanie). Kawę zaparzyć wrzącym mlekiem, odstawić na 5 minut i potem przecedzić przez gazę. Jajka zmiksować z cukrem na puszysty kogel-mogel. Wlać kawę, miód, olej i dobrze połączyć. Dodać wszystkie przyprawy, wymieszać. Mąkę przesiać z kakaem, sodą i proszkiem do pieczenia. Do masy jajeczno-miodowej, dodać mąkę, całość zmiksować na małych obrotach. Na sam koniec wsypać pokrojone bakalie i wlać rum. Wymieszać ciasto dokładnie łyżką. Przełożyć do przygotowanych keksówek. Piec w 170'C przez ok. 75 minut do tzw. suchego patyczka. Nie otwieramy piekarnika przez pierwsze pół godziny. Upieczony pozostawiamy w foremce aż całkowicie ostygnie. Zimny można polać polewą. Przechowywać owinięty w folii aluminiowej lub w woreczku. Piernik jest dobry zaraz na drugi dzień. Długo zachowuje świeżość.", "url": "http://esmeraldazesmakiem.blogspot.com/2014/12/piernik-zydowski-lubelski.html", "category": "lubelskie", "sub_category": "Wyroby piekarnicze i cukiernicze", "phrase": "Piernik lubelski"}