{"meta_description": "Pierniki Lubelskie - Pamiątka z Lublina - autorski projekt firmy Basia sweets obejmujący ręcznie dekorowane pierniczki o tematyce lubelskiej.", "title": "Pierniki Lubelskie - Pamiątka z Lublina", "content": "Pierniki Lubelskie – Pamiątka z Lublina, to mój kolejny autorski projekt na pierniki pamiątkowe. Jestem z Lublina, tutaj powstają moje słodkości, dlatego przyszedł czas na coś specjalnego, lokalnego. Lublin jest pięknym miastem, które ma długoletnią tradycję, wiele ciekawych miejsc i charakterystycznych obiektów. Na całym świecie słynie z cebularzy, a dzięki pomysłowi na pierniki lubelskie, może zacznie słynąć również z pierników. Najbardziej charakterystyczną postacią Lublina jest oczywiście koziołek, który jest symbolem miasta. W oryginale jest przedstawiony „na poważnie” ale na pierniczku przyjął bardzo radosną, słodką formę, przyjaznego zwierzątka. Takie małe ciasteczka w kształcie główki koziołka są nie tylko pamiątka dla dzieci, również na twarzy każdego dorosłego wywołają uśmiech. Większe pierniki w kształcie Bramy Krakowskiej czy Województwa Lubelskiego są już bardziej poważną propozycją. W przypadku Bramy Krakowskiej, zarówno w mniejszej, jak i w większej wersji, starałam się oddać jak najlepiej wszystkie charakterystyczne detale, okienka itp. Pierniczek w kształcie województwa, w obecnej wersji, jest dekorowany napisem „Pozdrowienia z Lublina” oraz wizerunkiem koziołka nawiązującego do herbu miasta. Pierniczek może być personalizowany i zawierać napis w dowolnym języku np. po angielsku „Greetings from Lublin”. Pierniczki te również mogą zostać udekorowane innym charakterystycznym obiektem czy elementem z dowolnego miasta czy miasteczka województwa lubelskiego. • Pierniki z naniesioną autorską grafiką zabytków Lublina i koziołków Lubelskich (grafiki z rzeźbami koziołków wykonuję jedynie dla Fundacji Lubelskie Koziołki). Tutaj od razu muszę zaznaczyć, że kolekcja będzie się z czasem rozrastać, jak pojawią się nowe pomysły. Pierniczki wypiekane wg. tradycyjnego domowego przepisu, z wykorzystaniem prawdziwego miodu wielokwiatowego i przypraw korzennych. Mają 12 miesięczny termin przydatności do spożycia. Dekorację stanowi Lukier Królewski, barwiony barwnikami spożywczymi. Pierniki mogą być bardzo twarde, ponieważ zależy to od wilgotności. Jeśli chciałbyś zjeść je ze smakiem, żeby były pysznie miękkie, możesz je otworzyć i zostawić na kilka dni na paterce, a nabiorą wilgoci z powietrza (działa tylko jeśli masz wilgotne powietrze) lub zamknąć je na noc razem z kromką świeżego chleba, a przejmą jego wilgoć. Będzie pysznie. Oferta ta jest skierowana nie tylko do osób indywidualnych, ale także lubelskich firm, instytucji, sklepików z pamiątkami itp. wszystkich tych, którzy chcą w słodki sposób podziękować lub obdarować najbliższych pamiątka z Lublina. Jeśli chciałbyś złożyć zamówienie, lub masz więcej pytań, napisz do mnie korzystając z formularza kontaktowego.", "url": "https://lukrowaneciasteczka.pl/pierniki-lubelskie-pamiatka-z-lublina/", "category": "lubelskie", "sub_category": "Wyroby piekarnicze i cukiernicze", "phrase": "Piernik lubelski"}