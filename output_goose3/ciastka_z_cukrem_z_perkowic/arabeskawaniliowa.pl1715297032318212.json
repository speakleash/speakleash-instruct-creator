{"meta_description": "", "title": "Kruche ciastka z cukrem", "content": "Zagniecione ciasto na początku jest miękkie, ale nie klejące, przyjemne do wyrabiania. Po schłodzeniu tężeje, więc nie należy przetrzymywać go w lodówce zbyt długo, bo zrobi się twarde i trudno będzie je rozwałkować. Gotowe ciasteczka są kruche i delikatne. Moje dzieci je uwielbiają. - 400 g mąki- 1 płaska łyżeczka proszku do pieczenia- 200 g masła- 3 żółtka- 80 g cukru- 1 op. cukru waniliowego- 2 łyżki kwaśnej śmietany- cukier kryształ na wierzch ciastekMąkę wymieszać z proszkiem do pieczenia i posiekać z masłem. Żółtka utrzeć z cukrem, cukrem waniliowym oraz śmietaną. Dodać do mąki z masłem, zagnieść jednolite ciasto, po czym zawinąć w folię i włożyć do lodówki na około pół godziny.Schłodzone ciasto rozwałkować na 2-3 mm grubości, wykrawać foremką okrągłe ciastka, a po środku każdego kółko (np. za pomocą małego kieliszka). Do miseczki wsypać trochę cukru. Każde ciasto zamaczać z jednej strony w cukrze i układać na wyścielonej papierem do pieczenia blasze. Piec w temperaturze 180 st. C przez 13-15 minut.Z podanej porcji wychodzą 3 blachy ciastek.", "url": "http://www.arabeskawaniliowa.pl/2018/07/kruche-ciastka-z-cukrem.html", "category": "lubelskie", "sub_category": "Wyroby piekarnicze i cukiernicze", "phrase": "Ciastka z cukrem z Perkowic"}