{"meta_description": "", "title": "WEGAŃSKI KOŁACZ Z JAGŁAMI Z PERKOWIC", "content": "Bardzo duża część potraw regionalnych, jest wegetariańska. O ile wykluczenie jajek, czy zamiana mleka krowiego na roślinne, nie jest problemem, to z serem już jest. Nie zawsze roślinne zamienniki dają radę. Jednak są patenty, by smak np. tofu, był bliski twarogowi. W daniach słodkich należy dodać sok z cytryny i wanilię. W wytrawnych sok z kiszonych ogórków i nieaktywne płatki drożdżowe. Wiele osób nie lubi tofu. Można podzielić je na dwie grupy. Tych, którzy z założenia nie spróbują, bo kojarzy się z czymś obrzydliwym. Druga grupa trafiła na dania, w których tofu było zwyczajnie niesmaczne. Ten przepis pokaże, że tofu może stać się czymś wyjątkowym i niewyczuwalnym sojowo. Perkowice, które położone są w gminie Biała Podlaska, to prawdziwa skarbnica dań regionalnych. Prężnie prezentowana na festiwalach smaku województwa lubelskiego, przez Pracownie Kulinariów Regionalnych. Tak też było w tym roku w Nałęczowie. Zaprezentowano nowy produkt, który wpisano w tym roku na Listę Produktów Tradycyjnych. To piękny i smaczny kołacz z jagłami. Jagłami określa się kaszę jaglaną. Wypiek składa się z ciasta drożdżowego i nadzienia. Nadzienie to biały ser, kasza jaglana i suszone śliwki. Farsz zawijany jest w ciasto i formowany w okrąg. Można również zrobić go w formie podkowy. I tu wkracza kuchnia roślinna. Ciasto drożdżowe bez jajek, to norma. Sami wiecie, że wychodzi bez problemu. A jak z farszem? Połączenie kaszy jaglanej, suszonych śliwek, wanilii i cytrynowego tofu, to coś wyjątkowego. Musiałem się powstrzymywać by nie zjeść masy przed upieczeniem. Jest wybitnie twarogowa w smaku. Mam nadzieję, że Panie z Perkowic nie urwą mi głowy za ten przepis – kaszę przepłukać kilka razy gorącą wodą, przełożyć do garnka. Dodać 1 szklankę wody. Gotować na małym ogniu, pod przykryciem 15 minut. Wystudzić  – tofu rozdrobnić w dłoniach, na drobne okruszki (nie malakserem i widelcem). Dodać sok z cytryny, kaszę, cukier, wanilię i drobno pokrojone śliwki. Wszystko dokładnie wymieszać – do miski wkruszyć drożdże, dodać ciepłe mleko, cukier i 2 łyżki mąki. Wymieszać do rozpuszczenia drożdży. Przykryć ściereczką i odstawić w ciepłe miejsce na 15 minut  – dodać mąkę i margarynę i wyrabiać około 10 minut. Przykryć ściereczką i odstawić w ciepłe miejsce na godzinę  – ciasto ponownie chwilę wyrobić. Rozwałkować na kształt prostokąta, na grubość około 0,5 cm.  – nałożyć farsz i równomiernie rozprowadzić. Zwinąć w rulon. Nadać kształt podkowy, podwinąć pod ciasto końce (jak na zdjęciu), lub okrągły, sklejając dwa końce  – posmarować mlekiem z cukrem  – piec 20-25 minut w 180°C. Posypać pudrem", "url": "https://weganon.pl/weganski-kolacz-z-jaglami-z-perkowic/", "category": "lubelskie", "sub_category": "Wyroby piekarnicze i cukiernicze", "phrase": "Ciastka z cukrem z Perkowic"}