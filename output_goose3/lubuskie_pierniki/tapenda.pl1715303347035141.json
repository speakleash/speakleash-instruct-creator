{"meta_description": "ZOBACZ jak zrobić pierniki. Pierniki lubelskie dekorowane lukrem. Przepis na pierniki z wideo.", "title": "Pierniki ozdobne z Lublina - przepis - Tapenda.pl", "content": "Polska słynie z przepisów na pierniki. Mamy min. pierniki lubuskie, szczecińskie, pszenno- żytnie pierniki z Oleśnicy, miodowe pierniczki z Przemkowa. Mamy również pierniki ozdobne z Lublina. Pierniki z Lublina zostały wpisane na listę produktów tradycyjnych w kategorii Wyroby piekarnicze i cukiernicze w województwie woj. lubelskim.  Kształt pierników uzależniony jest od wykrawaczy, ale najważniejszym jest aby były zdobienia z lukru z dodatkiem posypek oraz bakalii. Zatem pole do popisu jest duże.  Przepis na pierniczki z Lublina jest łatwy. Wyjdą Wam z niego pierniczki kruche, pyszne, korzenne.  Przepis bierze udział w konkursie “Piątki, pieczenia początki” którego jestem animatorką. Zapraszam na szczegóły konkursu oraz na FILM z jego realizacji. Pracę proponuję rozpocząć o masła, które musicie rozpuścić w kuchence mikrofalowej, kąpieli wodnej czy w garnuszku. Masło pozostawcie do wystudzenia. Do miski dodajcie wszystkie składniki na pierniki. Całość wymieszajcie łyżką (1) (2) (3), Całość wymieszajcie łyżką, wyłóżcie je na stolnicę i wyróbcie jednolite ciasto (4) (5) (6). Ciasto umieśćcie pomiędzy 2 arkuszami papieru do pieczenia i rozwałkujcie je na grubość ok. 2 mm. Przy pomocy foremek wytnijcie pierniki (7). Resztki ciasta ponownie połączcie, rozwałkujcie i wytnijcie pierniki. Blaszkę z wyposażenia piekarnika wyłóżcie papierem do pieczenia i ułóżcie na niej pierniki. Pieczenie: 180 stopni, bez termoobiegu, 10 minut, środkowa półka. Przygotowanie lukru: do cukru pudru dodajcie sok z cytryny, gorącą wodę w ilości aby po wymieszaniu lukier miał bardzo gęstą konsystencję (8). W razie potrzeby dodajcie cukier puder lub wodę. Gotowy lukier przełóżcie do rulonika wykonanego z papieru do pieczenia. Lukrem udekorujcie pierniki (9).       Jeśli przepis Ci się spodobał, podziel się nim korzystając z przycisków poniżej. Dziękuję", "url": "https://www.tapenda.pl/przepis/Pierniki_ozdobne_z_Lublina/5595/", "category": "lubuskie", "sub_category": "Wyroby piekarnicze i cukiernicze", "phrase": "Lubuskie pierniki"}