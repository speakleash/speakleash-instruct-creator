{"meta_description": "Jej jabłka mają nuty malin i truskawek. Jabłoń Wealthy to stara odmiana jesienna. Jest odporna na ekstremalne mrozy i upały. Może się sama zapylać.", "title": "Jabłoń Wealthy – uprawa, odporność, zapylacze", "content": "Jej jabłka mają nuty malin i truskawek. Jabłoń Wealthy to stara odmiana jesienna. Jest odporna na ekstremalne mrozy i upały. Może się sama zapylać. Dojrzewanie: październik – grudzień (X-XII), czasem do stycznia (I) To odmiana jesienna. Jabłka zrywa się na przełomie września i października (IX-X). Do jedzenia nadają od razu po zbiorze. Owoce: średniej wielkości (około 6-7 cm),; okrągłe; prawie całe czerwone; skórka cienka, gładka; miąższ biały, soczysty, kruchy, słodki, lekko cierpki i kwaskowaty, z nutą malin i truskawek, smaczny Dawniej w USA jabłka Wealthy wieszano na bożonarodzeniowych choinkach jako ozdoby. Jabłoń Wealthy jest mało wymagająca co do ziemi. Jabłonie Wealthy rosną zdrowo. Nie potrzebują oprysków. Są odporne na silne wiatry oraz ekstremalny mróz i upały. Kwiaty Wealthy są także samopylne. Pyłek – z kwiatka na kwiatek – muszą przenieść owady zapylające. • Jabłoń Wealthy wyhodował Peter Miller Gideon (1818-1899) – amerykański ogrodnik samouk i farmer. Chciał wyhodować jabłoń tak odporną, by mogła rosnąć w Minnesocie (przy granicy z Kanadą), słynącej ze srogich zim (mrozy nawet do minus 50 stopni Celsjusza!). W jego czasach w Minnesocie w ogóle nie było jabłoni. Gideon nad wyhodowaniem jabłonki Wealthy pracował 15 lat. Nasiona sprowadzał z najmroźniejszych rejonów świata, m.in. Syberii. Wydawał na nie ostatnie pieniądze. Był bardzo biedny. Jabłoń Wealthy wyrosła w 1861 roku, jako jedyne drzewko z tysięcy posianych nasion. Przetrwała kilka ciężkich zim i bardzo upalne lata. Zakwitła w 1868 r., zapyliła się własnym pyłkiem i wydała owoce. Gideon stał się bohaterem USA. • Nazwa jabłoni Wealthy upamiętnia żonę hodowcy. Miała na imię Wealthy. Za zmianę nazwy – na wybraną przez sponsora – proponowano Gideonowi tysiąc dolarów. Wówczas była to fortuna. Nie zgodził się, a drzewka Wealthy rozdawał za darmo. • Jabłoń Wealthy jest uprawiana w Polsce od lat 30. XX wieku. Wtedy jej nazwę spolszczono na Łęlsy. Nazwa funkcjonuje do dziś. • Najwięcej jabłoni Wealthy sadzono w Polsce w połowie XX w. Odmianę polecał m.in. prof. Szczepan Pieniążek. Na publikację rysunku jabłoni Wealthy z 1942 roku wieku zgodę udzieliła biblioteka Wageningen UR w Holandii", "url": "https://niepodlewam.pl/jablon-wealthy-uprawa-odpornosc-zapylacze/", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka odmiany Wealthy"}