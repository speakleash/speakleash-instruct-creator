{"meta_description": "Produkt wpisany na listę produktów tradycyjnych w dniu 2006-08-28 w kategorii Warzywa i owoce w woj. opolskim.", "title": "Jabłka odmiany Wealthy - - Portal Gov.pl", "content": "Jabłko średniej wielkości, kuliste. Skórka cienka, błyszcząca, zielonożółta z silnym karminowym rumieńcem z prążkami i cętkami prawie na całej powierzchni owocu. Miąższ biały, pod skórką lekko różowy. Skórka zielonożółta z intensywnym karminowym rozmytym rumieńcem z ciemniejszymi smużkami i jaśniejszymi cętkami. Miąższ biały, pod skórką zabarwiony na różowo. Odmiana dość odporna na parch jabłoni i bardzo odporna na mączniaka. Przechowuje się do Bożego Narodzenia. Owoce bardzo dobre na przetwory. Dają dużo soku słodkiego soku o miodowym kolorze. Drzewo o pięknym wyglądzie, średnio rosnące. Obficie i długo kwitnie. Wcześnie wchodzi w okres owocowania. Odmiana amerykańska wyhodowana z siewek około 1860 roku. W Polsce znana od 1925 roku (zob.: Pomologia, praca zbiorowa pod red. A. Rejmana, S. Zalewskiego, wyd. II, Warszawa 1956, s. 88-90). W rodzinnym sadzie rosła już w pierwszej połowie XX wieku. Obecne drzewa mają 40-50 lat. Odmiana dość szybko wchodzi w okres owocowania, jest odporna na mróz i choroby, nie wymaga bardzo dobrych stanowisk ani żyznej gleby.", "url": "https://www.gov.pl/web/rolnictwo/jablka-odmiany-wealthy", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka odmiany Wealthy"}