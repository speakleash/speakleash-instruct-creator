{"meta_description": "Zazwyczaj jabłoń jawi się nam jako gatunek dobrze znany. Kwitnące zazwyczaj na różowo drzewo, rodzące smaczne, pospolicie dostępne owoce. Paleta odmian jabłoni pozwala na zaspokojenie potrzeb najbardziej wybrednych konsumentów – jabłka słodkie lub kwaśne, twarde lub kruche, letnie lub zimowe – słowem – każdy znajdzie c", "title": "Jabłoń - sadzonka", "content": "Antonówka (ekologiczna) / Bez opakowania - 22,00 zl Ariwa (nieekologiczna) / Bez opakowania - 22,00 zl Oliwka Żółta (papierówka) (ekologiczna) / Bez opakowania - 22,00 zl Gala (ekologiczna) / Bez opakowania - 22,00 zl Golden Delicious (nieekologiczna) / Bez opakowania - 22,00 zl Liberty (nieekologiczna) / Bez opakowania - 22,00 zl Malinowa (ekologiczna) / Bez opakowania - 27,50 zl Szara Reneta (ekologiczna) / Bez opakowania - 27,50 zl Złota Reneta (ekologiczna) / Bez opakowania - 27,50 zl Kronselska (nieekologiczna) / Bez opakowania - 27,50 zl Red Boskoop (nieekologiczna) / Bez opakowania - 22,00 zl Idared (ekologiczna) / Bez opakowania - 22,00 zl Novamac (nieekologiczna) / Bez opakowania - 22,00 zl Florina (ekologiczna) / Bez opakowania - 22,00 zl Champion (ekologiczna) / Bez opakowania - 22,00 zl Gloster (Niedostępne) / Bez opakowania - 22,00 zl Jonagold (ekologiczna) / Bez opakowania - 22,00 zl Melfree (nieekologiczna) / Bez opakowania - 27,50 zl Julia (nieekologiczna) / Bez opakowania - 22,00 zl Waleria (nieekologiczna) / Bez opakowania - 22,00 zl Piros (nieekologiczna) / Bez opakowania - 22,00 zl Gold Milenium (nieekologiczna) (Niedostępne) / Bez opakowania - 22,00 zl Topaz (nieekologiczna) (Niedostępne) / Bez opakowania - 22,00 zl Rubinola (nieekologiczna) (Niedostępne) / Bez opakowania - 22,00 zl Enterprise (nieekologiczna) / Bez opakowania - 22,00 zl Chopin (nieekologiczna) / Bez opakowania - 22,00 zl Ewelina (nieekologiczna) (niedostępna) / Bez opakowania - 22,00 zl Ligol (nieekologiczna) / Bez opakowania - 22,00 zl Selena (nieekologiczna) / Bez opakowania - 22,00 zl Rajka (nieekologiczna) (niedostępna) / Bez opakowania - 22,00 zl Cherry Crisp (nieekologiczna) / Bez opakowania - 22,00 zl Red Chief (nieekologiczna) / Bez opakowania - 22,00 zl Alwa (nieekologiczna) (niedostępna) / Bez opakowania - 22,00 zl Early Geneva (nieekologiczna) (Niedostępne) / Bez opakowania - 22,00 zl Lobo (nieekologiczna) / Bez opakowania - 22,00 zl Kosztela (ekologiczna) / Bez opakowania - 27,50 zl Ananas Berżenicki (ekologiczna) / Bez opakowania - 27,50 zl Koksa pomarańczowa (nieekologiczna) / Bez opakowania - 27,50 zl Zazwyczaj jabłoń jawi się nam jako gatunek dobrze znany. Kwitnące zazwyczaj na różowo drzewo, rodzące smaczne, pospolicie dostępne owoce. Paleta odmian jabłoni pozwala na zaspokojenie potrzeb najbardziej wybrednych konsumentów – jabłka słodkie lub kwaśne, twarde lub kruche, letnie lub zimowe – słowem – każdy znajdzie coś dla siebie. Ale czy warto uprawiać ten gatunek w swoim ogrodzie? Jeśli tak, to jaką odmianę wybrać ? W przypadku zainteresowania zakupem większej ilości sadzonek lub zapytań o inne odmiany lub ofertę prosimy o kontakt telefoniczny pod numerem tel: 725 150 116 - Paweł Kamiński Opis odmiany: Antonówka zwykła to bardzo stara jesienna odmiana jabłoni. Pochodzi z Rosji, prawdopodobnie z byłej guberni kurskiej. Owoce: Owoce antonówki są zwykle duże lub średniej wielkości. Mają nierówne boki, często cylindryczne choć nie zawsze, bo są też i baryłki. Owoce są spłaszczone. Skórka jest twarda i jasnozielona. Miąższ bywa biały, z odcieniem kremowym lub zielonkawym. Termin dojrzewania: Owoce można zbierać już w pierwszych dniach września. Warto się z tym pospieszyć, gdyż łatwo opadają z drzew. Owoce Antonówki można przechowywać przez październik i czasem przez listopad. Zależy to od roku i rejonu uprawy. Odporność: Bardzo wysoka mrozoodporność, dzięki temu nie ma przeciwskazań do tego by mogła być uprawiana w każdym miejscu w Polsce. Antonówka może być jednak wrażliwa na suszę. W bardzo suche lata dobrze jest raz w tygodniu obfcie podlać drzewko. Opis odmiany: Jest odmianą, która powstała w ramach współpracy angielsko–szwajcarskiej. Drzewa tej odmiany mają umiarkowaną siłę wzrostu i tworzą stożkowate korony z dużą liczbą krótkopędów. Jabłka są kuliste, lekko zwężające się w kierunku kielicha. Jest odmianą zimową. Owoce: Owoce są smaczne i aromatyczne. Ponad to jest jedną z niewielu odmian jaka nadaje się do produkcji metodami ekologicznymi, w której nie korzysta się z chemicznych środków ochrony roślin. 'Ariwa' jest ważną odmianą, która wzbudza zainteresowanie ze względów ekologicznych, ale i ekonomicznych. Odporność: Jest odmianą odporną na parcha jabłoni, a jej dodatkowym atutem jest jednoczesna odporność na mączniaka jabłoni. Opis odmiany:Jabłoń Oliwka Żółta swoje pochodzenie prawdopodobnie bierze z krajów nadbałtyckich. Można spotkać literaturę, która podaje pochodzenie Rosyjskie, skąd wzięła swoją wysoką odporność na mróz. Oliwka Żółta nazywana jest też jako Inancka, Biały Nalew, ale najpopularniejsza nazwa to Papierówka. Owoce: Owoce Papierówki chyba każdy zna, a już na pewno osoby w starszym wieku. Są średniej wielkości lub małe, bardzo nieregularne. W jednym dniu zbiorów można zebrać owoce o znacznie różniących się kształtach, z charakterystycznym jednym żebrem przechodzącym przez cały owoc. Skórka jest jasnozielonkawa, gładka, sucha, cienka – dlatego trzeba uważać ponieważ jabłka Oliwki Żółtej szybko się obijają. W miarę dojrzewania owoce nabierają białego nalotu, a gdy już przejrzewa to staje się bardziej żółta. Miąższ jest zielonkawobiały, drobnoziarnisty, bardzo delikatny, soczysty, aromatyczny, kwaskowaty i smaczny. Termin dojrzewania: Termin dojrzałości zbiorczej przypada w połowie lipca i praktycznie od razu nadaje się do spożycia. Nie od razu wszystkie owoce dojrzewają w tym samym czasie, dzięki czemu mamy nieco wydłużony okres zbioru. Jest to zaleta w przypadku Papierówki gdyż owoce nie nadają się do długiego przechowywania Odporność: Bardzo wytrzymała na mróz. Z tego względu może być uprawiana niemal w każdym miejscu w Polsce. Z wyjątkiem miejsc gdzie występuje bardzo duża wilgotność, w miejscach tych Papierówkę -szczególnie młode drzewa – mogą dopadać choroby kory i drewna. Poza tym wykazuje dość dużą odporność na choroby – parcha i mączniaka. Opis odmiany: Jabłoń Gala pochodzi z Nowej Zelandii i jest krzyżówką odmiany Kidd's Orange Red oraz Golden Delicioud. Jabłoń ta w okres owocowania wchodzi dość szybko, gdyż w drugim roku od posadzenia, a następnie owocuje regularnie, rok rocznie i bardzo obficie. Owoce: Rodzi średniej wielkości owoce z pomarańczowoczerwonym rumieńcem i kruchym, soczystym, słodkim, delikatnym i aromatycznym miąższem. Odporność: Dość wrażliwe na mróz. Jeśli chodzi o wrażliwość na parcha to Gala jest średnio wrażliwa. Podobnie na zarazę ogniową. Natomiast na mączniak jest mało podatna. Opis odmiany:Jabłoń Golden Delicious jest to odmiana raczej stara ale nadal bardzo popularna w wielu krajach. Jest siewką o nieznanym rodowodzie. Jest to amerykańska odmiana jabłoni. Owoce: Jabłoń Golden Delicious odpowiednio pielęgnowane rodzi owoce średniej wielkości, kulisto-stożkowate, lekko żebrowane w części przykielichowej, zwykle wyrównanej wielkości. Skórka jest sucha, lekko błyszcząca i zielonkawożółta w czasie zbioru. Gdy owoce dojrzeją skórka staje się złotożółta. Miąższ tej odmiany jest kremowożólty, zwięzły, soczysty, słodkawy, aromatyczny i bardzo smaczny. Jabłka Golden Delicious są wybitnie deserowe więc można je jeść na surowo lub wykorzystywać do ciast i deserów. Termin dojrzewania: Dojrzałe do zbioru są w połowie października. Ze zbiorem nie trzeba się bardzo spieszyć, bo jabłka nie osypują się z drzew. Do spożycia nadają się w zimie. W chłodni przetrzymać je można do kwietnia, a w warunkach specjalnych nawet do czerwca. Odporność: Nie jest wytrzymałe na mróz. Jeśli chodzi o choroby to na parcha i mączniaka jest średnio podatne, a mało wrażliwe na zarazę ogniową. Niekiedy Golden porażany jest przez wirusy- mozaikę i guzowatość drewna. Opis odmiany:Odmiana wprowadzona do handlu w USA w 1978 roku. Kwitnie wcześnie. Termin dojrzewania: Osiągają dojrzałość zbiorczą w drugiej połowie września. Dają się składować do początku grudnia. Opis odmiany: Jabłoń Malinowa Oberlandzka pochodzi prawdopodobnie z Holandii. Jej rodowód nie jest jednak do końca znany. Odmiana jest bardzo stara i kiedyś była bardzo popularna, później jej powodzenie spadło. Obecnie z powrotem powraca do łask i jest najchętniej kupowaną jabłonią. Od paru lat jest Bestsellerem. Owoce: Owoce zachwycają. Są duże lub średnie. Zazwyczaj są nieregularne w kształcie, wyrównane przy tym jeśli chodzi o wielkość, jajowate, kulisto stożkowe i wyraźnie żebrowane. Cecha charakterystyczną jest cienka skórka w kolorze jasnozielonym. Gdy owoce dojrzeją zmienia się jej kolor na zielonkawożółtą. Dojrzała pokryta jest prawie całkowicie brunatno-karminowym, czasem buraczkowym rumieńcem. Miąższ tej odmiany jest biały lub srebrzysto-biały z jasnozielonym odcieniem. Czasem bywa zaróżowiony lub czerwonawy. Miąższ jest kruchy, soczysty, delikatny i luźny. Termin dojrzewania: Owoce zbiera się w końcu września. Jednak dojrzałość konsumpcyjną osiągają z końcem października. Czas przechowywania owoców różni się. Duże można przechowywać krótko, bo najwyżej przez listopad. Te mniejsze i średnie można przechowywać w chłodni do stycznia. Odporność: Dobra wytrzymałość na mróz i dość sporą odporność na choroby w tym na parcha i mączniaka. Opis odmiany:Bardzo stara odmiana prawdopodobnie pochodzenia francuskiego. W wielu krajach m.in. w Polsce i Niemczech, była bardzo popularna. Jest bardzo dobrą, jesienną odmianą przerobową, obecnie coraz chętniej sadzoną w przydomowych ogrodach i działkach Owoce: Owoce Szarej Renety są średnie i duże, kulistospłaszczone. Skórka początkowo zielona, później w miarę dojrzewania staje się żółta. Jest ponadto gruba i chropowata, szaro-rdzawa, niekiedy z rumieńcem od słonecznej strony. Miąższ jest koloru kremowo-zielonego o średnio słodkim, nieco winnym i korzennym smaku. Szara Reneta doskonale nadaje się na przetwory, do suszenia oraz wszelkich wypieków, do dań mięsnych i surówek. Termin dojrzewania: Zbiór owoców Szarej Renety przypada na przełom września i października. Nie trzeba spieszyć się ze zbiorem. Dojrzałość konsumpcyjną osiągają od grudnia. Mogą być przetrzymywane do marca, a w specjalnych warunkach chłodniczych jeszcze dłużej. Odporność: Średnio wrażliwa na mróz, oraz mało wrażliwa na choroby jabłoni, w tym parch czy rak bakteryjny. Jest to dobra odmiana do upraw ekologicznych, nie wymaga praktycznie chemicznej ochrony. Opis odmiany: Jabłoń Złota Reneta czyli Królowa Renet to odmiana stara i kiedyś bardzo popularna. Odmiana pochodzi z Francji lub Anglii i znana jest na świecie pod około 100 nazwami. Obecnie Złota Reneta zanika w sadach towarowych choć nadal cieszy się dużym zainteresowaniem w uprawie amatorskiej. Ze względu na odporność na choroby można Królową Renet polecić do sadów ekologicznych. Owoce: Owoce Złotej Renety są duże lub średniej wielkości, jajowate i spłaszczone przy szypułce. Skórka jest cienka, lśniąca i zielonożółta. Rumieniec jest matowy, pomarańczowoczerwony, prążkowany i nieco rozmyty. Nie jest mocny. Królowa Renet posiada miąższ żółtawy, ścisły, winny, kwaskowaty, nieco aromatyczny z charakterystycznym korzennym posmakiem. Owoce Złotej Renety są smaczne i nadają się do bezpośredniego spożycia na surowo. Można robić z nich przetwory np. soki, kompoty, dżemy. Nadają się również do ciast i deserów. Termin dojrzewania: Jabłoń Złota Reneta to odmiana zimowa. Owoce dojrzewają w połowie września lub na przełomie września i października, choć zależy to w dużej mierze od stanowiska i pogody w danym roku wegetacyjnym. Ze zbiorem nie wolno zwlekać, ponieważ owoce mogą opaść. Odporność: Drzewo odmiany Złota Reneta jest dość wrażliwe na mróz i na raka. Jest za to mało wrażliwe na parch i mączniak i z tego względu może być uprawiane bez ochrony chemicznej. Opis odmiany: Kronselka czyli Oliwka Kronselska jest Odmianą starą, bo znaną od ponad 100 lat. Pochodzi z Francji. Wyhodowana została w 1869 roku przez Charles Bartlet. Według współczesnych badań genetycznych jest to siewka Antonówki. Owoce: Owoce Kronselki są bardzo niewyrównanych rozmiarów. Jedne są duże inne średnie, a niektóre wręcz drobne. Miąższ jest kremowy lub żółty, kruchy, gruboziarnisty, delikatny, bardzo soczysty i aromatyczny. Gniazdo nasienne jest małe, a nasiona są duże i liczne. Owoce, zwłaszcza duże są deserowe i bardzo smaczne, mniejsze można przetwarzać. Niekwestionowanym atutem Kronselki jest jej największa zawartość witaminy C w miąższu. Ze wszystkich popularnych odmian jabłoni Kronselka ma jej najwięcej. Termin dojrzewania: Kronselka jest odmianą letnią. Niektóre źródła podają, że jesienną. Owoce tej odmiany dojrzewają nierównomiernie. Jabłka duże dojrzewają zwykle z końcem drugiej dekady września lub nawet pod koniec sierpnia. Jabłka mniejsze można zbierać około tydzień, dwa później. Termin zbioru zależy od pogody. Nie wolno zwlekać ze zbiorem, bo łatwo opadają z drzew Odporność: Jabłoń Kronselka wykazuje dużą odporność na mróz i średnią odporność na mączniaka. Na parcha jest raczej wrażliwa, natomiast na zarazę ogniową jest mało podatna. Opis odmiany:Jabłoń Red Boskoop jest „krewnym” Pięknej z Boskoop, zwanej też Szarą Renetą – starej odmiany holenderskiej uprawianej od ponad stu lat w Europie. Różni się od niej głównie czerwonym zabarwieniem skórki. Można ją uprawiać w sadach amatorskich i na działach, a także w sadach towarowych. Owoce: Owoce są przeważnie duże lub bardzo duże, wyrównanej wielkości, nierównobokie, baryłkowato kuliste, nieco wydłużone. Jabłoń Red Boskoop ma miąższ gruboziarnisty, ścisły, kruchy, zielonkawokremowy, lekko aromatyczny, kwaśny z korzennym posmakiem. Termin dojrzewania: Odmiana zimowa. Dojrzała do zbioru jest w pierwszej połowie października. Do konsumpcji nadaje się od grudnia do kwietnia. Owoce zebrane za wcześnie łatwo więdną. Odporność: Wykazuje dość niską odporność na mróz. Jeśli chodzi o choroby w tym parcha i mączniak to jest stosunkowo odporna. Odmiana jest także dość odporna na zarazę ogniową Opis odmiany:Jabłoń Idared jest to odmiana amerykańska otrzymana ze skrzyżowania Jonatana i Wagenera. Idareda lubią szczególnie właściciele sadów towarowych. Do uprawy amatorskiej nie jest szczególnie polecana. Odmiana może być uprawiana również na podkładkach silnie rosnących Owoce: Jabłoń Idared posiada owoce średniej wielkości lub duże. Jabłoń Idared ma miąższ biało kremowy, słodko-kwaskowaty, lekko aromatyczny, drobnoziarnisty, jędrny i bardzo soczysty. Jeśli chodzi smak to w lata ciepłe i z dobrych stanowisk jest smaczny, natomiast w lata chłodne zaledwie średni Termin dojrzewania: Idared jest to odmiana zimowa. Owoce dojrzewają w połowie października. Przed zbiorem jabłka nie opadają. Można je zbierać nawet później, bo będą lepiej wybarwione Odporność: Drzewo odmiany Idared jest średnio wrażliwe na mróz i na parch. Niestety jest wrażliwe na mączniak i zarazę ogniową. Na glebach ciężkich drzewo podatne jest na zgorzele. Drzewa są też opanowywane przez raka. Opis odmiany: Jabłoń Novamac jest to odmiana wyselekcjonowana w Kanadzie w roku 1976. Dwa lata później posadzono pierwsze sady. Novamac jest bardzo złożony genetycznie. W jego powstaniu brały udział między innymi Jonatan i MacIntosh. Novamac jest bardzo ceniona w sadach o ograniczonej ochronie. Mniej jest polecana do uprawy towarowej. Owoce: Owoce Jabłoni Novamac wyglądem i smakiem przypominają MacIntosh’a. Owoc jest średniej wielkości, kulisty i nieco spłaszczony. Na wielkość owoców wpływa to czy drzewo jest zadbane. Miąższ Novamaca jest kremowobiały z zielonkawym odcieniem. Novamac jest to odmiana uważana za najsmaczniejszą z odmian jabłoni odpornych na parcha. Termin dojrzewania: Owoce odmiany Novamac można przeważnie zbierać w drugiej połowie września. Czas zbioru jest uzależniony od pogody i stanowiska. Do konsumpcji jabłka nadają się od października. Odporność: Całkowita odporność tej odmiany na parcha jabłoni. Ponad to Novamac jest średnio odporny na mączniaka i wykazuje wysoką mrozoodporność. Wytrzymuje mróz do – 30 stopni C. Owoce: Owocuje dość obficie. Daje średniej wielkości, wyrównane owoce, pokryte prawie w całości jaskrawoczerwonym rumieńcem, z soczystym, kwaskowatym, wysokiej jakości miąższem. Odporność: Jest całkowicie odporne na parcha, średnio wrażliwe na mróz i mączniaka. Opis odmiany: Jabłoń Szampion pochodzi z Czech. Niektórzy mylnie nazywają ją po amerykańsku Jabłoń Champion, choć oryginalna, czeska nazwa to ‘Šampion‘. Powstała z odmiany Golden Delicious oraz z Koksy Pomarańczowej. W naszym kraju Szampion cieszy się bardzo dużym zainteresowaniem. Jest po odmianie Jonagold podstawową odmiana zimową. Tworzy owoce do niej podobne. Jest jednak mniej zawodna w plonowaniu i bardziej odporna na mróz. Owoce: Owoce z reguły są średniej wielkości. Przy odpowiedniej pielęgnacji są duże, a przy zaniedbaniu drobnieją. Jabłoń Szampion ma owoce kształtu kulisto-stożkowego. Skórka jest gładka, zielonkawożółta pokryta karminowoczerwonym rozmyto-paskowym rumieńcem. Termin dojrzewania: Szampion należy do jabłoni wczesnozimowych. Zbiór przeprowadza się w trzeciej dekadzie września lub w pierwszych dniach października. Nie trzeba się bardzo spieszyć, ponieważ owoce przed zbiorem nie opadają ale za to ładnie się wybarwiają. Jednak zebrane zbyt późno nie nadają się do przechowywania Odporność: Średnio odporna na mróz. Może ucierpieć już przy – 20 stopniach Uszkodzenia jednak łatwo się zabliźniają. Jeżeli chodzi o choroby- parcha, zarazę ogniową i mączniaka jest dość odporna. Jest za do bardzo wrażliwa na raka i gumowatość drewna. Jest też wrażliwa na gorzką plamistość podskórną. Opis odmiany: Jabłoń Gloster wyselekcjonowana została w Niemczech w Stacji Doświadczalnej Jork w 1951 roku. Odmiana nie jest zbyt łatwa do uprawy. Przeszkodą jest silny wzrost drzew i skłonność do ogołacania się konarów, a także ich wyrastanie w górę. Negatywna opinia wzięła się stąd, że popełniano błędy przy cięciu Owoce: Owoce Glostera są najczęściej duże lub wręcz bardzo duże, stożkowate, pofałdowane przy kielichu. Czasem są średnie jeśli drzewo owocuje bardzo obcie. Owoc na bardzo dużej powierzchni pokryty jest ciemnoczerwonym, rozmytym rumieńcem. Miąższ jest biało zielonkawy, drobnoziarnisty, ścisły, soczysty, kwaskowaty o charakterystycznym smaku i aromacie. Owoce są deserowe. Termin dojrzewania: Odmiana Gloster zaliczana jest do zimowych. Owoce są gotowe do zbioru najczęściej w pierwszej połowie października z tym, że dojrzewają nierównomiernie. Trzeba uważać ze zbiorem i zbierać je w odpowiednim czasie, gdyż zbyt dojrzałe źle się przechowują, a niedojrzałe są mniej smaczne, nawet po okresie przechowywania Odporność: Jabłoń odmiany Gloster zaliczana jest do średnio odpornych na mróz. Jest bardzo wrażliwa na parcha jabłoni oraz na raka drzew owocowych i wrażliwa na zarazę ogniową. Jeśli chodzi o mączniaka to Gloster jest na niego mało podatny. Opis odmiany: Jabłoń odmiany Jonagold wyselekcjonowana została w USA w 1954 roku. Jabłoń ta jest odmianą łatwo mutującą. Sportów jest bardzo dużo. Sporty niejednokrotnie mają lepsza jakość owoców i dzięki temu w wielu przypadkach zastępują one odmianę wyjściową. Owoce: Owoce Jabłoni Jonagold są duże albo bardzo duże, kulisto-stożkowate z wyraźnym karbowaniem przy kielichu. Skórka jest średniej grubości, gładka i zielona. Jonagold ma miąższ kremowy, średnio zwięzły, soczysty, aromatyczny, słodko-kwaskowaty i bardzo smaczny. Jonagold to odmiana o wszechstronnym zastosowaniu. Jest deserowa, a jednocześnie stanowi dobry surowiec dla przemysłu przetwórczego. Jabłka można również wykorzystywać do ciast. Termin dojrzewania: Jest odmianą zimową. Jabłka zbiera się na przełomie września i października lub w październiku. Jest to uzależnione od pogody w danym roku. Owoce przed zbiorem nie opadają. Pamiętać należy, że wielkość i intensywność rumieńca nie są kryterium dojrzałości zbiorczej. Odporność: Charakteryzuje się średnią podatnością na parcha. Podobnie jest w przypadku zarazy ogniowej i mączniaka. Na mróz Jonagold jest średnio wytrzymały. Opis odmiany: Nowa odmiana, których twórcą jest prof. dr hab. Edward Żurawicz. Jest odmianą jesienno-zimową, której owoce dojrzewają w drugiej połowie września. Wyhodowana w Instytucie Ogrodnictwa z krzyżówki Melrose x Freedom, Jej drzewa wykazują średnio silny wzrost, tworzą koronę rozłożystą. Charakteryzują się pędami średnio grubymi, miedzy węźlami średnio długimi. W okres owocowania wchodzi wcześnie i owocuje regularnie. Owoce: Tworzy owoce kuliste i kulistospłaszczone, bardzo słabo żebrowane, średnie do dużych. Skórka jest zielonożółta, sucha z lekkim nalotem woskowym, na dużej powierzchni pokryta ciemnoczerwonym, jednolitym, paskowanym rumieńcem. Przetchlinki są średnie lub duże a miąższ zielonkawy, średnio twardy, soczysty, smaczny Odporność: Odmiana wytrzymała na mróz, odporna na parcha jabłoni, bardzo mało podatna na mączniaka jabłoni, średnio podatna na zarazę ogniową. Opis odmiany: Pochodzenie: Czechy. Drzewa odmiany Julka mają bardzo umiarkowany wzrost. Korony mają kompaktowy charakter, początkowo są luźne, później wskutek cięcia zagęszczają się. Owocowanie odbywa się na krótkopędach. Owoce: Owoce średnie do dużych (120-160 g), kuliste, spłaszczone; skórka gładka, błyszcząca, pokryta w całości bardzo intensywnym rozmytym, czerwonym rumieńcem, na którym kontrastują białawe przetchlinki. Miąższ kredowobiały, jędrny, lecz delikatny, o słodko-kwaskowatym smaku. Owoce są odporne na uszkodzenia mechaniczne. Termin dojrzewania: Owoce dojrzewają od połowy do końca lipca, mniej więcej równocześnie z odmianą Oliwka Inflancka, tuż po Early Geneva. Odporność: Odmiana tolerancyjna na parcha i mączniaka jabłoni. W wieloletnich doświadczeniach polowych nie zanotowano porażenia owoców przy braku ochrony chemicznej. Odmiana jest odporna na mróz. Opis odmiany: ‘Waleria’ została wyhodowana w Warszawie w SGGW. Drzewa dobrze znoszą cięcia prześwietlające. ‘Waleria’ ma owoce średniej wielkości, kulisto-stożkowate. Barwa zasadnicza jest zielonkawożółta, natomiast rumieniec jest czerwony z niebieskim nalotem i pokrywa prawie całą powierzchnię owocu . Owoce: Jej słodkie, prawie całkowicie wybarwione owoce, są szczególnie chętnie spożywane przez dzieci. Odmiana bardzo plenna - owocująca corocznie. Nie sprawia problemów w uprawie amatorskiej, polecana do produkcji towarowej owoców metodami integrowanymi, a zwłaszcza ekologicznymi. Miąższ jest zwarty, średnio soczysty, zielonkawobiały o słodkim smaku. Termin dojrzewania: Owoce zaczynają dojrzewać pod koniec sierpnia. Ze względu na nierównomierne dojrzewanie wymagany jest co najmniej dwukrotny zbiór. Odporność: ‘Waleria’ jest odporna na parcha jabłoni (gen Vf), mało podatna na mączniaka jabłoni (spośród odmian polskiej hodowli, jest najmniej podatna) oraz średnio podatna na choroby kory i drewna. Opis odmiany: Piros to odmiana jabłoni letniej, otrzymana w Niemczech w Instytucie Sadownictwa Dresden-Pillnitz. Otrzymano ją po skrzyżowaniu odmian Helios i Apollo w 1963 r. W Polsce do Krajowego Rejestru Odmian wpisana w 1997 r. Piros to jabłoń typowo deserowa, którą można uprawiać zarówno w przydomowym ogrodzie jak i na skalę towarową. Owoce: Średniej wielkości lub duże o kształcie kulisto-stożkowatym, niekiedy z delikatnym ordzawieniem przy kielichu. Skórka w kolorze zielonożółtym pokrywa w znacznej części paskowany czerwony rumieniec. Miąższ koloru kremowego jest bardzo smaczny, soczysty, słodko-kwaśny i raczej kruchy. Termin dojrzewania: Zaczynają dojrzewać w połowie sierpnia, jednak trzeba nastawić się na 2 lub nawet 3- krotny zbiór, ponieważ jabłka dojrzewają nierównomiernie. Do konsumpcji nadają się po kilku dniach od zebrania. W przechowalni można je przechowywać do połowy września, a w chłodni nieco dłużej mniej więcej do października Odporność: Pirosa odznacza bardzo dobra wytrzymałość na mróz, ponadto na parch i mączniaka ma małą podatność. Również gorzka plamistość podskórna raczej owoców nie poraża. Niestety Jabłoń Piros wrażliwa jest na zarazę ogniową. Opis odmiany: Gold MIlenium to letnia, deserowa odmiana jabłoni. Wyselekcjonowana została przez Edwarda Żurawicza w Instytucie Sadownictwa i Kwiaciarstwa z populacji siewek o nieznanym rodowodzie, otrzymanych z nasion pochodzących z USA. Owoce: Duże lub bardzo duże kulisto-wydłużone z czterema dużymi żebrami od strony kielicha, trochę asymetryczne. Skórka owoców jest gładka, bez ordzawień, bez nalotu, zielonkawożółta, od strony nasłonecznionej z delikatnym różowoczerwonym, paskowano-rozmytym rumieńcem. Przetchlinki drobne, średnio liczne. Miąższ kremowy, kruchy, soczysty, słodki z lekkim, kwaskowatym posmakiem. Termin dojrzewania: Dojrzałość zbiorczą owoce osiągają pod koniec sierpnia, dojrzewają nierównomiernie. Tak jak inne odmiany letnie powinno się je zbierać 2-3-krotnie. W chłodni mogą być przechowywane przez 2-3 miesiące. Odporność: Odmiana jabłoni odporna na parcha, średnio podatna na zarazę ogniową. W naszych warunkach klimatycznych dobrze znosi zimy. 🍎 TOPAZ Opis odmiany: została wyhodowana w Czechach, z siewek 'Rubin' i 'Wanda' ('Jolana' i 'Lord Lambourne'). Drzewo rośnie umiarkowanie, tworząc stożkowatą, dość gęstą koronę. Owocuje co roku, jest bardzo plenna, ale dla uzyskania odpowiedniej wielkości owoców wymaga cięcia prześwietlającego oraz usuwania zawiązków. Owoce: Owoce odmiany Topaz rosną duże i średniej wielkości. Kształtu kulistego lekko spłaszczone. Skórka owocu jest sucha i gładka pokryta w większości mocnym, czerwonym rumieńcem. Odporność: Posiada genetyczną odporność na parcha jabłoni oraz średnią wrażliwość na mączniaka. Opis odmiany: Rubinola to odmiana powstała w Czechach. Drzewo na początku rośnie silnie, jednak po wejściu w owocowanie wyhamowuje nieco. Wcześnie zaczyna owocować. Źle reaguje na silne cięcie, tak potraktowana ogałaca się. Owocuje najwięcej na długopędach. Plonuje średnio obficie, ale za to co rocznie. Preferuje stanowisko słoneczne, a glebę - średnio żyzną. Owoce: Duże, lekko spłaszczone. Pokryte prawie w całości mocnym wyraźnie czerwonym rumieńcem. Miąższ ma kolor żółty, w smaku podobny do Rubina, jest soczysty i bardzo smaczny. Owoce są gotowe do zbioru na przełomie września i października. Przechowują się w odpowiednich warunkach nawet do wiosny. Termin dojrzewania: Jabłka osiągają dojrzałość zbiorczą w połowie września i na początku października. Odporność: Drzewo jest odporne na parcha oraz w miarę na mączniaka. Dość odporne na mróz. Enterprise to amerykańska odmiana późnozimowa, wchodząca wcześnie w okres owocowania. Owocuje regularnie i obficie. Owoce zawiązują się na 1-3 letnich przyrostach, są jędrne, aromatyczne i soczyste - barwa skórki (zielonożółta) prawie w całości pokryta jest czerwonym, rozmytym rumieńcem. Owoce: Owoce są dość duże, wydłużone, jędrne, soczyste i niezwykle aromatyczne. Skórka o żółtozielonym zabarwieniu, pokryta czerwonawym rumieńcem, z delikatnym nalotem woskowym. Termin dojrzewania: Dojrzałość zbiorcza owoców tej odmiany przypada na drugą połowę października. Ich zaletą jest brak skłonności do osypywania się przed zbiorem – pozostają na pędach nawet do momentu uzyskania dojrzałości konsumpcyjnej. Odporność: Odmiana jest odporna na parcha i dość odporna na zarazę ogniową. Jest średnio wrażliwa na mączniaka jabłoni oraz na choroby kory i drewna. Opis odmiany: Chopin to polska odmiana jabłoni, wyselekcjonowana przez Emiliana Piterę w SGGW w Warszawie. Powstała ze skrzyżowania odmiany Granny Smith z U 211. Drzewo po posadzeniu rośnie umiarkowanie silnie, tworzy luźną, rozłożystą koronę o konarach tworzących szerokie kąty z przewodnikiem. Kwitnie w średniej porze kwitnienia jabłoni Owoce: Owoce odmiany Chopin są średniej wielkości, kuliste, lekko spłaszczone. Skórka owoców jest gładka, bez ordzawień, bez nalotu, trawiastozielona, po dojrzeniu jasnozielona, od strony nasłonecznionej z czerwonawym, rozmytym rumieńcem. Przetchlinki średniej wielkości, liczne, wyraźnie widoczne na tle rumieńca. Miąższ zielonkawobiały, kwaskowaty. Termin dojrzewania: Dojrzałość zbiorczą owoce tej odmiany osiągają w pierwszej połowie października. W chłodni dobrą jakość zachowują przez kilka miesięcy. Odporność: Odmiana odporna na parcha jabłoni i umiarkowanie podatna na mączniaka. Jej drzewa dobrze wytrzymują warunki zimowe. Opis odmiany: Polska odmiana jabłoni wczesnozimowej, powstała ze skrzyżowania odmian Golden Delicious i Linda. Wyselekcjonowano ją w Instytucie Sadownictwa i Kwiaciarstwa w Skierniewicach w 1972 r. Odmiana ta jeszcze kilka lat temu była w czołówce uprawianych jabłoni na skalę towarową, ze względu na duży, atrakcyjny i smaczny owoc. Mają skrócone międzywęźla, zatem i drzewo jest docelowo karłowe. Poza tym plonują corocznie Owoce: Ligol rodzi owoce duże lub bardzo duże o kształcie kulisto-stożkowatym z zauważalnym żebrowaniem przy kielichu. Owoce są dosyć wyrównane jeśli chodzi o wielkość. Skórka początkowo zielona, później w miarę dojrzałości staje się żółta w 40 do 70% pokryta rozmytym czerwonym rumieńcem. Miąższ koloru kremowo-zielonkawego jest kruchy, soczysty, smaczny i lekko kwaskowaty. W badaniach konsumenckich owoce Ligola są bardzo dobrze oceniane, m in. jako smaczniejsze od Idareda. Termin dojrzewania: Zbiór jabłek odmiany Ligol następuje zazwyczaj na początku lub w połowie października. Dojrzałość konsumpcyjną osiągają w lutym. Jabłka odznaczają się dużą zdolnością przechowalniczą. Odporność: Ligol zaliczany jest do odmian dość dobrze odpornych na mróz w naszym klimacie. Na choroby takie jak parch, mączniak czy choroby kory i drewna jest mało/średnio podatny. Natomiast na zarazę ogniową ma dużą wrażliwość. Odporność: Wytrzymałość na mróz bardzo dobra, odporna na parcha i rzadko porażana przez mączniaka. Opis odmiany: Odmiana Rajka pochodzi z Czech, powstała w 1983r. ze skrzyżowania Szampion x Katka. Drzewo rośnie silnie, tworząc zwartą, średniej wielkości koronę, pędy rosną mocne i sztywne w górę dlatego ich odginanie jest trochę uciążliwe. Za to na gałęziach jest dużo owocujących krótkopędów rosnących pod szerokim kątem względem przewodnika. Owoce sa dojrzałe i gotowe do zbioru pod koniec września, a w przechowalni mogą leżeć do lutego. Owoce: Owoce są dość duże, kuliste lekko wydłużone. Plon jest w miarę wyrównany jeśli chodzi o wielkość i kształt. Skórka pokryta jest woskowym, tłustym nalotem, w kolorze żółto-zielonym z rozmytym jasno czerwonym rumieńcem. Miąższ jest dość smaczny, aromatyczny, kremowy. Termin dojrzewania: Owoce są dojrzałe i gotowe do zbioru pod koniec września, a w przechowalni mogą leżeć do lutego. Odporność: Drzewo jest dość odporne na parcha oraz średnio wrażliwe na mączniaka, gorzej natomiast sobie radzi z gorzką zgnilizną. Termin dojrzewania: Owoce są dojrzałem i gotowe do zbioru pod koniec września. Opis odmiany: Jabłoń Red Chief to mutant odmiany Starkimson, wyhodowany w 1967 w Waszyngtonie. Z uwagi na wysoką mrozoodporność jest to najpowszechniej uprawiana odmiana Red Deliciousa w Polsce. Owoce: Owoce o barwie ciemnoczerwonej, całkowicie wybarwione, o błyszczącej skórce. Miąższ owoców jest zielonkawy, słodki, chrupiący i niezwykle aromatyczny. Odporność: Wysoka mrozoodporność, średnio podatna na parcha, mało wrażliwa na mączniaka oraz zarazę ogniową. Opis odmiany:Polska odmiana deserowa. Nadaje się także na soki i przetwory 2 letnie drzewko owocowe o wysokości około 150 cm. Sadzonka kopana zabezpieczona w zbiorczym balocie. Jabłoń Alwa jest zalecana szczególnie do sadów towarowych. Jej zaleta jest to, że nawet w lata obfitego owocowania rodzi spore owoce Owoce: Alwa są zwykle średniej wielkości, kuliste i lekko spłaszczone. Alwa ma miąższ ścisły, jędrny, soczysty, winno-słodki, kremowobiały i smaczny. Jabłoń Alwa jest to odmiana deserową i nadaje się do bezpośredniego spożycia. Owoce można także przetwarzać na kompoty, dżemy, soki. Termin dojrzewania: Odmiana zimowa, owoce osiągają dojrzałość zbiorczą w połowie października, co nie jest pewne, bo termin zależy od pogody. Czasem można zbierać już na początku października. Jabłka można spożywać od grudnia. Odporność: Bardzo wytrzymała na mróz i jest odporna na choroby kory i drewna. Jeśli chodzi o inne choroby to Alwa jest średnio wrażliwa na parcha i mało wrażliwa na mączniaka. Opis odmiany: Jabłoń Early Geneva powstała w Ameryce Północnej w Nowojorskiej Stacji Doświadczalnej Geneva w 1967 roku ze skrzyżowania odmiany Quinte i Julyred. Nazywana jest czasem czerwona papierówką. W Polsce znana jest od początku lat 80 ubiegłego stulecia. 25 marca 2005 r została wpisana do Krajowego Rejestru Odmian. Odmiana nadaje się do uprawy amatorskiej i towarowej. Może być konkurencyjna dla innych odmian letnich. Owoce: Owoce Early Genevy są zwykle średniej wielkości, kulistospłaszczone, czasem asymetryczne. Skórka jest zielonkawożółta i błyszcząca z delikatnym woskowym nalotem, z czerwonym, rozmytym rumieńcem. Owoce całkowicie wystawione na słońce mogą być niemal w 100% czerwone. Miąższ czerwonej papierówki jest białawy lub kremowy, pod skórką zaróżowiony, średnio zwięzły, kwaskowaty i aromatyczny Termin dojrzewania: Early Geneva jest to odmiana jabłoni będąca jedną z najwcześniej dojrzewających odmian letnich. Jabłka dojrzewają pod koniec lipca. Odporność: Early Geneva jest dostatecznie wytrzymała na mróz. Jeśli chodzi o choroby to jest średnio wrażliwa na parcha jabłoni i zarazę ogniową oraz średnio wrażliwa na mączniak. Na inne choroby również jest średnio wrażliwa. Opis odmiany:Odmiana Lobo jest siewką odmiany MacIntosh. Jest to jesienna, deserowa Jabłoń. Odmiana powstała w Kanadzie około 1900 roku w rolniczej stacji doświadczalnej w Ottawie. Jest to odmiana bardzo cenna, polecana do sadów towarowych. Wypiera odmianę Wealthy i konkuruje z MacIntshem. Do uprawy amatorskiej nie szczególnie polecana. Owoce: Największym atutem Jabłoni Lobo są owoce. Jeśli chodzi o wielkość są duże wyrównane, kuliste w kształcie. Czasem bywają kulistospłaszczone lub stożkowate, nieco żebrowane. Skórka jest gładka, błyszcząca, zielonożółta, pokryta nieraz całkowicie purpurowym rumieńcem z delikatnie zaznaczonymi prążkami. Jabłko Lobo posiada miąższ biało- żółty, kruchy, słodko-kwaśny, lekko aromatyczny i uważany za bardzo smaczny. Owoce są bogate w kwasy, pektyny i witaminę C. nadają się na przetwory. Nadają się również do bezpośredniego spożycia Termin dojrzewania: Jabłoń Lobo jest to jesienna odmiana. Dojrzałość zbiorczą osiąga od połowy września, a spożywczą w październiku. Ze zbiorem nie wolno zwlekać, bo jabłoń Lobo może zrzucać owoce. Ma duże zdolności przechowalnicze Odporność: Jabłoń Lobo – co jest nie wątpliwie ogromną zaletą – na mróz jest bardzo odporna. Jest średnio odporna na zarazę ogniową. Podlega niestety parchowi i wymaga ochrony chemicznej. Na mączniak jest odporna. Drzewo rzadko popada na choroby kory i drewna. Opis odmiany:Stara odmiana jesienna, nasza rodzima – polska. Pochodzi prawdopodobnie z XVII wieku choć inne źródła podają, że została wyhodowana w 1590 przez zakonników. Ponoć lubił ją król Jan III Sobieski i jego żona Marysieńka. Uprawiano ją w ogrodzie przy Pałacu w Wilanowie wraz z innymi drzewkami owocowymi. Owoce: Owoce koszteli są średniej wielkości lub drobne, kulistospłaszczone, dość regularne. Ich cechą charakterystyczną jest mocna, twarda, zielona skórka, która w miarę dojrzewania zmienia kolor na słomkowożółtą. Kosztela ma miąższ bardzo słodki, twardy o specycznym, deserowym smaku. wyróżnia się tym, że jest mało aromatyczna ale z unikatowym słodkim smakiem. Termin dojrzewania: Owoce Koszteli dojrzewają w połowie września, czasem nieco wcześniej. Trzeba je zbierać bardzo szybko, bo maja tendencję do masowego opadania. Do spożycia nadają się w październiku i listopadzie Odporność: Jabłoń tej odmiany jest bardzo odporna na mróz oraz dość odporna na popularne choroby w tym na parch i mączniak. Kosztelę można sadzić na terenie całego kraju. Drzewo jest rzadko atakowane przez szkodniki. Atakować ją mogą: bawełnica korówka, mszyca jabłoniowa, owocnica jabłkowa i owocówka jabłkóweczka. Opis odmiany: Jabłoń Ananas Berżenicki jest to bardzo stara letnia odmiana. Pochodzi z Wileńszczyzny z Bierżenik pod Duksztami. Znaleziona została przez prof. Adama Hrebnickiego jako siewka nieznanej odmiany. Obecnie odmiana nadaje się głownie do uprawy amatorskiej. Stopniowo zmniejsza się jej wartość handlowa, gdyż wypierają ją nowe odmiany o bardziej kolorowych i trwalszych owocach. Owoce: Owoce duże, kształtne i wyrównane jeśli chodzi o wielkość. Skórka jest błyszcząca, żółtawa i pokryta lekkim, rozmytym różowawym lub czerwonawym rumieńcem. Miąższ jest kruchy, zwięzły, średnio soczysty, raczej kwaskowato-słodki i bardzo smaczny. Gniazda nasienne są duże, komory obszerne. Nasiona są liczne, jajowate i ostro zakończone. Owoce Ananasa są bardzo dobre do jedzenia bezpośredniego na surowo. Termin dojrzewania: Odmiana jest letnia. Owoce Ananasa są dojrzałe do zbioru już na początku sierpnia. Do konsumpcji gotowe są tydzień później. Trzeba zbierać je szybko, ponieważ dojrzałe lubią opadać z drzewa. Opis odmiany: Jedna z najsmaczniejszych odmian jabłoni. to Stara odmiana rodem z Anglii. Jest siewką Pepiny Ribstona. W Polsce jest spotykana rzadziej głownie nad morzem i na Pogórzu oraz w pasie zachodnim. Spotkać można ja także w starych sadach. Wtedy egzemplarze są rozłożyste i nawet kilkudziesięcioletnie. W ostatnich latach owoce Koksy Pomarańczowej są nadal poszukiwane i uzyskują dobrą cenę. Z tego powodu jabłonie są uprawiane nie tylko na działkach ale i w sadach towarowych. W tych ostatnich Koksa jednak zdaje się tracić na popularności, ponieważ pojawiły się konkurencyjne, bardziej plenne odmiany. Jabłoń Koksa Pomarańczowa polecana jest głównie do uprawy amatorskiej Owoce: Owoce Koksy Pomarańczowej są najczęściej średniej wielkości lub małe, kulistospłaszczone, dość regularnej budowy, wyrównane pod względem wielkości, kształtu. Owce są często ordzawione. Skórka jest gruba, sucha, matowa, zielonkawo-żółta. Gdy owoce są całkowicie dojrzałe skórka jest pokryta marmurkowym, rozmyto-paskowanym , czerwono-pomarańczowym rumieńcem. Termin dojrzewania: Jabłka odmiany Koksa Pomarańczowa dojrzewają w ostatnich dniach września lub na początku października. Pora dojrzałości zbiorczej zależy od pogody i stanowiska. Do konsumpcji owoce są gotowe w listopadzie lub w grudniu. Odporność: Drzewo odmiany Koksa Pomarańczowa jest wrażliwe na mróz oraz wrażliwe na mączniak. Bywa przez niego atakowane zwłaszcza w deszczowe lata. Na parch i zarazę ogniową jest średnio wrażliwe.", "url": "https://ekokaminscy.pl/products/sadzonka-jabloni", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka odmiany Wealthy"}