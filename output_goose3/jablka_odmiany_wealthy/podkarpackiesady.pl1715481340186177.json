{"meta_description": "jabłoń,JABŁOŃ WITOS,jabłoń,jabłoń witos,witos,drzewo owocowe,drzewka owocowe,półkarłowe,owoce,jabłka", "title": "Jabłoń WITOS", "content": "Witos jest to polska odmiana jabłoni wyselekcjonowana w SGGW. Rośnie bardzo mocno. Zaczyna kwitnąć wcześnie wiosną. Owocuje obficie, ale zazwyczaj przemiennie. Owoce dojrzałość zbiorczą osiągają w połowie września i przechowują się dobrze do listopada. Odporność na choroby oraz jakość owoców sprawiają, że odmianę tą można polecić do ogrodów przydomowych i działkowych. Owoce Witos rosną średniej wielkości, a nawet duże. W kształcie kulistym, delikatnie spłaszczonym i lekko zaznaczonym żebrowaniem przy kielichu. Skórka jest gładka, niezbyt gruba, błyszcząca i zielona. Po dojrzeniu zmienia kolor na zielono żółty. Posiada charakterystyczny czerwony rumień w postaci rozmytych pasków. Przetchlinki są widoczne wyraźnie zwykle obrzeżone czerwonym kolorem. Miąższ jest jasnokremowy, luźny, kruchy, bardzo soczysty, kwaskowato-słodki, aromatyczny. Jabłka uznawane są za jedne z najlepszych odmian deserowych. Wymaga gleb żyznych i odpowiednio wilgotnych w czasie wegetacji. Odmiana jest wytrzymała na mróz, średnio podatna na mączniaka i całkowicie odporna na parcha. Sprawia to, że jest jedna z najwartościowszych odmian w sadach ekologicznych i przydomowych.", "url": "https://www.podkarpackiesady.pl/jablonie/85-jablon-witos-.html", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka odmiany Wealthy"}