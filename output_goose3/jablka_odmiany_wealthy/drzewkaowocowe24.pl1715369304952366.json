{"meta_description": "Jabłoń Wealthy STARA ODMIANA- Najwyższa jakość produktu ✪ Sadzonki prosto ze szkółki w najlepszej cenie ✪ Zamów online!", "title": "Jabłoń Wealthy STARA ODMIANA | DrzewkaOwocowe24", "content": "Odmiana jabłoni Wealthy (syn. Welsa) pochodzi z Excelsior w USA. Wyhodował ją P. Gideon. Uprawia się ją powszechnie również w wielu innych krajach. Obecnie polecany jest czerwony sport – Red Wealthy – lepiej wybarwiony. Jest to cenna odmiana do nasadzeń również w chłodniejszych rejonach kraju, ze względu na to, że jest bardzo wytrzymała na mróz. Ponadto Wealthy na choroby też jest mało wrażliwa, tak więc można ją śmiało sadzić w przydomowych ogrodach oraz ekologicznych sadach z integrowaną ochroną na terenie całego kraju. Choć w sadach towarowych odmiana ta wypierana jest przez inne między innymi James Grieve, Delikates oraz Lobo. Drzewo jabłoni odmiany Wealthy rośnie na początku dosyć silnie, by znacznie spowolnić wzrost po wejściu w okres owocowania. Korona drzewa o kształcie kulistym jest średniej wielkości i raczej luźna. Należy ją odpowiednio prowadzić, by gałęzie nie obrywały się pod ciężarem owoców. Kwitnienie jest rozłożone w czasie i średnio wczesne. W okres owocowania Wealthy wchodzi wcześnie, lecz plonuje przemiennie ale za to obficie. Należałoby przerzedzać zawiązki kwiatowe, aby owoce były odpowiednio wyrośnięte. Jabłoń Wealthy rodzi owoce zazwyczaj średniej wielkości, mogą drobnieć o kształcie kulistym i nieco spłaszczonym. Skórka jest błyszcząca, zielonożółta, pokryta niewielkim bordowym i paskowanym rumieńcem. Znajdują się na niej w znacznej ilości przetchlinki w kolorze szarym lub rdzawym. Miąższ koloru białego, niekiedy pod skórką lekko różowawy, jest delikatny, soczysty, słodko-kwaśny i smaczny. Gniazdo nasienne jest spore z licznymi, dobrze wykształconymi nasionami. Owoce jabłoni odmiany Wealthy dojrzałość zbiorczą osiągają w pierwszej połowie września, jednak te z przeznaczeniem na transport powinno się zbierać już pod koniec sierpnia, aby lepiej zniosły drogę. Natomiast te do bezpośredniej konsumpcji oraz na przetwory dobrze jest zebrać we wrześniu, gdyż są wtedy lepiej wybarwione i smaczniejsze. Należy to robić kilkukrotnie i stopniowo, aby osiągnęły odpowiednią wielkość, choć często opadają przed zbiorem. Dużą zaletą jabłoni Wealthy jest fakt, iż jest całkowicie odporna na mączniaka oraz praktycznie niewrażliwa na parch. Choć może czasami zapadać na zarazę ogniową. Na choroby kory i drewna Wealthy jest również mało wrażliwy, jest więc dobrą odmianą jeśli chodzi o ograniczoną ochronę chemiczną do upraw przydomowych. Jabłoń Wealthy jest odmianą, która w celu dobrego i obfitego plonowania potrzebuje w sąsiedztwie inne odmiany jabłoni, które kwitłyby w tym samym lub podobnym czasie. Dobrymi dla tej odmiany zapylaczami są: Cortland, Spartan, McIntosh, Jonatan, Gloster, James Grieve. Z kolei Wealthy jest bardzo dobrym zapylaczem dla innych odmian ze względu na wydłużony w czasie okres kwitnienia. Przed posadzeniem jabłonki Wealthy musimy odpowiednio przygotować podłoże, gdyż drzewko będzie rosło w tym miejscu przez długi czas. Należy zatem zapewnić mu odpowiednie warunki do prawidłowego rozwoju oraz obfitego owocowania. W ten sposób można pośrednio wpłynąć również na jego zdrowotność. Tak więc gleba powinna być przede wszystkim żyzna, próchniczna i przepuszczalna, najlepiej umiarkowanie wilgotna. Przedział pH w granicach 6,2-6,7 czyli zbliżony do obojętnego. Najodpowiedniejsze będzie stanowisko słoneczne. Drzewka jabłoni sadzimy w odpowiednich odstępach w zależności od rodzaju podkładki na jakiej zaszczepiona została odmiana szlachetna. Pierwsze cięcie dla jabłoni Wealthy dokonujemy na wiosnę, bez względu na to czy drzewko sadzone było na jesieni czy na wiosnę. Pędy przycinamy o 1/3 długości, jeżeli są dłuższe niż 30 cm. Pęd główny, zwany przewodnikiem, skracamy ok. 40 cm. nad ostatnim pędem bocznym. Drzewko, które nie ma gałązek bocznych, skracamy na wysokość 80-90 cm. Wycinamy wszystkie odrosty znajdujące się pod miejscem okulizacji. Dobrze jest odginać młode pędy, aby tworzyły odpowiednio szeroki kąt w stosunku do przewodnika. Zabieg ten powoduje osłabienie wzrostu gałęzi, a przyspiesza powstawanie zawiązków kwiatowych czyli owoców. Starsze drzewa wymagają w późniejszych latach cięcia prześwietlającego.", "url": "https://drzewkaowocowe24.pl/produkt/jablon-wealthy/", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka odmiany Wealthy"}