{"meta_description": "", "title": "JABŁONIE Daniel – Szkółka drzewek owocowych", "content": "Opis: odmiana wyhodowana w USA potocznie zwana Czerwoną Papierówką. Jest to letnia odmiana deserowa. Drzewo rośnie dość silnie, tworzy dość luźne i wzniesione korony. W okres owocowania wchodzi wcześnie tuż po posadzeniu i owocuje obficie i corocznie. Drzewo odporne na mączniaka i parcha. Owoc: średniej wielkości, kulisty i kulistospłaszczony, regularny. Skórka błyszcząca, z delikatnym nalotem woskowym, zielonkawożółta z jasnoczerwonym, rozmytym rumieńcem pokrywającym ponad połowę owocu. Przetchlinki małe, jasne. Miąższ biały lub białokremowy, średnio zwięzły, bardzo soczysty, kwaskowatosłodki, aromatyczny. Opis: stara odmiana, potocznie zwana Papierówką, pochodzi z krajów nadbałtyckich, drzewo rośnie początkowo silnie, po wejściu w okres owocowania średnio silnie. W okres owocowania wchodzi wcześnie (w 2-3 roku po posadzeniu), owocuje obficie lub bardzo obficie i posiada tendencję do przemiennego owocowania. Drzewo bardzo wytrzymałe na mróz. Owoc: średniej wielkości lub mały (przy słabym owocowaniu – duży), kulistostożkowaty, lekko żebrowany . Skórka cienka, gładka, sucha, jasnozielonkawa, w miarę dojrzewania zmienia kolor na białożółtawy. Powierzchnia skórki pokryta białawym nalotem. Miąższ bardzo delikatny, soczysty, zielonkawobiały do białego, kruchy, dość ścisły, kwaskowatosłodki, smaczny. Opis: bardzo smaczna, stara, letnia odmiana pochodząca z USA. Drzewo rośnie średnio silnie tworząc kulistą, dość zagęszczoną koronę. W okres owocowania wchodzi w 3-4 roku po posadzeniu, plonuje obficie i corocznie. Owoc: średniej wielkości, kulisty lub kulistostożkowaty. Skórka gładka, błyszcząca pokryta czerwonym rozmytym prążkowanym rumieńcem. Miąższ kremowobiały, soczysty, słodkowinny z wyczuwalnym posmakiem jeżynowo-malinowym, kruchy, aromatyczny, bardzo smaczny. Opis: bardzo smaczna letnia odmiana pochodząca z Niemiec. Drzewo rośnie średnio silnie tworząc rozłożystą, luźną koronę. Jest to odmiana odporna na parcha i mączniaka. W okres owocowania wchodzi wcześnie po posadzeniu, plonuje dość obficie i corocznie. Opis: bardzo stara letnia odmiana uprawiana jeszcze w przedwojennej Polsce, pochodząca z Wileńszczyzny (Berżenik pod Duksztami), bardzo odporna na mróz oraz wszelakie choroby, jak parch czy mączniak. Jest to odmiana amatorska deserowa, znana ze swojego ananasowego posmaku z nutą czarnej porzeczki. Drzewo rośnie bardzo silnie, tworząc potężne, kuliste korony. W okres owocowania wchodzi późno, owocuje obficie i regularnie każdego roku. Owoc: duży lub bardzo duży, kulisto-stożkowaty lub stożkowaty, kształtny, często wydłużony, lekko żebrowany. Skórka mocna, zielonkawożółta, błyszcząca pokryta na dużej powierzchni delikatnym różowym, rozmytym rumieńcem. Miąższ kremowy, zwarty, kruchy po dojrzeniu, słodkokwaskowaty, bardzo smaczny. Opis: bardzo stara odmiana otrzymana w Szkocji pod koniec XIX wieku, niezmiernie smaczna, odporna na choroby. James Grieve jest świetnym zapylaczem dla innych jabłoni. Drzewo rośnie średnio silnie, tworząc średnio zagęszczone, kuliste korony. W okres owocowania wchodzi wcześnie, owocuje bardzo obficie i regularnie. Owoc: średniej wielkości do dużego, kulistostożkowaty, wyrównany. Skórka średnio gruba, błyszcząca, gładka, zielonożółta, pokryta czerwonopomarańczowym, jednolitym rumieńcem, z delikatnymi purpurowymi smużkami. Miąższ kremowy, średnio twardy, dość soczysty, kwaskowatosłodki, bardzo smaczny. Opis: odmiana pochodząca ze Szwecji, amatorska deserowa, drzewo rośnie średnio silnie, tworząc dość luźne, kuliste i wzniesione korony. W okres owocowania wchodzi wcześnie, owocuje obficie i regularnie. Owoc: średniej wielkości, kulisto-stożkowaty lub stożkowaty, regularny, często wydłużony, lekko żebrowany. Skórka średniej grubości, sucha, bez nalotu woskowego, zielonkawożółta, pokryta na dużej powierzchni ciemnoczerwonym, rozmytym rumieńcem. Miąższ białokremowy, drobnoziarnisty, soczysty, słodkokwaskowaty, smaczny. Opis: bardzo stara odmiana rosyjska,doskonale nadaje się na szarlotki lub inne przetwory ze względu na stosunkowo niską zawartość cukrów w owocach. Drzewo rośnie początkowo słabo, w późniejszych latach średnio silnie, tworząc mocno zagęszczające się, szerokie i spłaszczone korony. W okres owocowania wchodzi dość późno, owocuje średnio obficie, przemiennie. Owoc: średniej wielkości, nierównoboczny, wydłużony, cylindryczny. Skórka mocna, początkowo zielona, w miarę dojrzewania owocu zielonożółta, czasem pokryta od strony nasłonecznionej delikatnym żółtopomarańczowym, rozmytym rumieńcem. Miąższ biały lub białozielonkawy, gruboziarnisty, kruchy, kwaskowaty, bardzo aromatyczny. Opis: polska odmiana jesienna całkowicie odporna na parcha a więc doskonale nadająca się do upraw ekologicznych. Drzewo rośnie silnie, tworząc słabo zagęszczające się, szerokie, kuliste korony. W okres owocowania wchodzi dość późno, owocuje obficie, przemiennie.Drzewo odporne na mróz. Opis: odmiana polska,produkcyjna i amatorska deserowa. Drzewo rośnie dość silnie, tworząc początkowo wzniesioną, a po wejściu w okres owocowania luźną, kulistą koronę. W okres owocowania wchodzi wcześnie, owocuje obficie i corocznie. Odmiana wytrzymała na mróz oraz odporna na mączniaka. Owoc: średniej wielkości lub duży, kulistobaryłkowaty. Skórka gładka z tłustawym nalotem, zielonożółta, pokryta w 3/4 żywoczerwonym, rozmyto-paskowanym rumieńcem. Miąższ biały, drobnoziarnisty, bardzo soczysty, winny o przyjemnym smaku i aromacie. Opis: odmiana amerykańska, produkcyjna deserowa. Drzewo rośnie słabiej niż silnie tworząc stożkowatokuliste, luźne i otwarte korony, z małą ilością krótkopędów. W okres owocowania wchodzi wcześnie, owocuje średnio obficie i przeważnie corocznie. Owoc: średniej wielkości do dużego, kulistospłaszczony. Skórka gładka, błyszcząca, cienka, zielonożółta do jasnożółtej, pokryta w 90% ciemnoczerwonym, rozmytym rumieńcem i bardzo wyraźnym woskowym nalotem. Miąższ biały lub kremowobiały, gruboziarnisty, ścisły, średnio twardy, soczysty, słodkokwaskowaty, aromatyczny, bardzo smaczny, nieco przypominający smak truskawki. Opis: odmiana kanadyjska, polecana do nasadzeń produkcyjnych i amatorskich. Drzewo rośnie średnio silnie a nawet słabo, tworzy koronę wyniosłą, wytrzymałe na mróz, całkowicie odporne na parcha przez co bardzo dobrze nadaje się do nasadzeń ekologicznych. W okres owocowania wchodzi wcześnie, owocuje umiarkowanie obficie ale raczej regularnie. Owoc: średniej wielkości lub mały, kulisty, lekko spłaszczony, regularny i wyrównany. Skórka średnio gruba, błyszcząca, zielonkawożółta, ze słabym nalotem woskowym, pokryta na 50-90% powierzchni ciemnoczerwonym, wiśniowym, rozmyto- paskowanym rumieńcem. Miąższ kremowobiały lub biały, z lekkim zielonkawym odcieniem, drobnoziarnisty, luźny, soczysty, kwaskowaty, lekko aromatyczny, smaczny. Opis: odmiana kanadyjska, produkcyjna deserowa. Drzewo rośnie silnie, tworzy koronę dużą, rozłożystą, wytrzymałe na mróz, odporne na mączniaka.. W okres owocowania wchodzi średnio wcześnie, owocuje średnio obficie, początkowo corocznie, w późniejszych latach z tendencją do owocowania przemiennego. Owoc: średniej wielkości do dużego, kulistospłaszczony, lub kulisty, delikatnie żebrowany. Skórka średnio gruba, gładka, błyszcząca, z delikatnym nalotem woskowym, zielonożółta, pokryta w dużej części intensywnym, ciemnym, karminowym, rozmytym rumieńcem. Miąższ soczysty, kruchy, zielonkawokremowy, drobnoziarnisty, kwaskowaty lub kwaskowatosłodki, mało aromatyczny, smaczny. Opis: bardzo stara odmiana znana już od 1590 roku. Było to ulubione jabłko króla Jana III Sobieskiego i jego żony Marysieńki, drzewko to uprawiane było w ogrodach Pałacu Wilanowskiego, wówczas jeszcze znane pod nazwą Wierzbówka Biała. Nazwa Kosztela wiąże się z pewną ciekawą anegdotką. Jak podają stare rękopisy znalezione na poddaszu w Pałacu Wilanowskim, pewnej nieurodzajnej jesieni plony były niezmiernie niskie, przez co na dworze udało się zebrać tylko kosz tych słodkich rarytasów, na co zawiedziony król wykrzyknął: „kosz tylko? A Marysieńka tak bardzo je lubi” i stąd wzięła się nazwa Kosztylka, która później przerodziła się w Kosztelę. Przez lata Kosztela zyskiwała coraz bardziej na popularności, jednakże niestety w ostatnich latach już coraz rzadziej można ją spotkać w polskich sadach czy ogrodach, a szkoda, gdyż jest niesamowicie smaczna a drzewo jest niezmiernie odporne na mróz oraz większość chorób atakujących jabłonie. Drzewo rośnie silnie i owocuje obficie i corocznie. Owoc: średniej wielkości, jasnozielony i żółtozielony z drobnymi cętkami czasem pokryty lekkim rumieńcem. Miąższ bardzo słodki, kruchy, niezwykle smaczny, aromatyczny. Opis: stara odmiana pochodząca z USA, drzewo rośnie średnio-silnie, tworzy szeroką, stożkowatą i zagęszczoną koronę. W okres owocowania wchodzi średnio wcześnie, plonuje obficie z tendencją do przemiennego owocowania. Ze względu na swój niesamowity słodki miodowy posmak połączony z lekką kwasowością oraz chrupiący, twardy miąższ bez wątpienia możemy to jabłko zaliczyć do jednych z najsmaczniejszych odmian jabłoni. Ponadto Honeygold jest niezmiernie soczysty, dzięki czemu idealnie nadaje się również na soki. Owoc: duży lub bardzo duży, najczęściej stożkowaty, lub kulisto-stożkowaty, regularny. Skórka zielonożółta pokryta rozmytym, paskowanym rumieńcem. Miąższ kremowo-biały, twardy, zwarty, bardzo soczysty, kwaskowato-słodki, aromatyczny z miodowym posmakiem, wyjątkowo smaczny, deserowy. Opis: Stara odmiana deserowa i przetwórcza pochodząca z Francji, doskonale nadaje się do wypieków. Drzewo początkowo rośnie silnie, później słabiej, tworząc szeroką, piramidalną koronę. Opis: Jest to stara odmiana. Owoce idealnie nadające się do suszenia, na szarlotkę, placki, do surówek i sałatek. Drzewa o silnym wzroście o kulistych, zagęszczonych koronach. W owocowanie wchodzą średnio wcześnie i owocują obficie co drugi rok. Owoc: średni lub duży, najczęściej jajowaty, rzadziej kulisto-spłaszczony. Skórka cienka, w czasie zbioru jasnozielona, pokryta prawie całkowicie brunatnokarminowym rumieńcem. Miąższ biały z zielonkawym odcieniem, pod skórką często różowawy, kruchy, lekki, dość soczysty, kwaskowato-słodki, aromatyczny z malinowym posmakiem, smaczny, deserowy. Opis: parchoodporna odmiana amerykańska nadająca się do nasadzeń ekologicznych, deserowa i przetwórcza, polecana do ogródków działkowych i przydomowych. Drzewo rośnie silnie, tworząc luźne, stożkowate korony. Odmiana dość wytrzymała na mróz. W okres owocowania wchodzi wcześnie, owocuje umiarkowanie obficie i obficie, corocznie. Owoc: średniej wielkości do dużego, kulistostożkowaty. Skórka cienka, zielonożółta, pokryta w 50-70% karminowoczerwonym, rozmyto-paskowanym rumieńcem.Miąższ biały i kremowobiały z lekkim zielonkawym odcieniem, delikatny, bardzo kruchy, średnio soczysty, słodkokwaskowaty, smaczny. Opis: stara, odmiana pochodząca z USA, przydatność produkcyjna deserowa. Drzewo rośnie średnio silnie tworząc rozłożyste i kuliste korony. Jest to odmiana wytrzymała na mróz dzięki czemu nadaje się do uprawy nawet w najzimniejszych rejonach kraju. W okres owocowania wchodzi wcześnie, owocuje obficie i corocznie. Owoc: średniej wielkości do dużego, kulisto-spłaszczony. Skórka cienka, z woskowym, sinawym nalotem, zielonożółta, pokryta w dużej części czerwonym, paskowanym rumieńcem, z ciemniejszymi prążkami. Miąższ biały, drobnoziarnisty, kruchy, soczysty, aromatyczny, orzeźwiający, smaczny. Opis: odmiana holenderska, deserowa, jedna z najlepszych krzyżówek Golden Deliciousa w smaku przypominająca nieco Koksę Pomarańczową. Drzewo rośnie średnio silnie i silnie, tworząc kuliste, rozłożyste i mocno zagęszczone korony. W okres owocowania wchodzi wcześnie, owocuje dość obficie, przemiennie. Opis: Odmiana czeska. Owoc deserowy ale również przydatny na przecier i soki dla dzieci. Rośnie średnio-silnie, tworzy korony stożkowate, średnio zagęszczone. Pąki kwiatowe zakłada na krótkopędach i pędach jednorocznych. Owoc: Duży lub średniej wielkości, kulistostożkowaty. Skórka gładka, sucha, zielonkawożółta lub żółta, pokryta ciemnoczerwonokarminowym, rozmyto paskowanym rumieńcem. Miąższ zielonkawobiały z kremowym odcieniem, średnio ziarnisty, średnio luźny, soczysty, słodki, delikatnie kwaskowaty, lekko aromatyczny, smaczny . Opis: stara odmiana angielska, amatorska i produkcyjna deserowa. Drzewo rośnie średnio silnie. Odmiana wytrzymała na mróz. W okres owocowania wchodzi wcześnie, owocuje umiarkowanie obficie, z tendencją do owocowania przemiennego. Owoc: mały lub średniej wielkości, kulisty i kulistospłaszczony. Skórka dość gruba, gładka, sucha, bez woskowego nalotu, często z ordzawieniem w formie delikatnej siateczki, zielonożółta, pokryta pomarańczowym rumieńcem, z karminowoczerwonymi smugami i paskami. Miąższ początkowo zielonkawokremowy, później żółtawy, kruchy, drobnoziarnisty, zwięzły, soczysty, aromatyczny, słodki, lekko kwaskowaty, wyjątkowo smaczny. Opis: nowozelandzka odmiana jabłoni. Drzewo rośnie słabo lub średnio silnie, tworzy stożkowate, szerokie korony z dużą liczbą krótkopędów. W okres owocowania wchodzi wcześnie, owocuje bardzo obficie, z wyraźną tendencją do owocowania przemiennego (wymaga przerzedzania zawiązków). Owoc: mały lub średniej wielkości, stożkowaty, wyrównany, żebrowany przy kielichu. Skórka gładka, początkowo zielonkawożółta, później złocistożółta, pokryta jaskrawoczerwonym, paskowano-pomarańczowym rumieńcem. Miąższ kremowy, drobnoziarnisty, soczysty, kruchy, słodki, bardzo smaczny. Opis: odmiana polska, otrzymana w Instytucie Sadownictwa i Kwiaciarstwa w Skierniewicach w 1972 roku z populacji siewek powstałych ze skrzyżowania odmian Linda i Golden Delicious. Drzewo rośnie średnio silnie, tworząc umiarkowanie zagęszczone, stożkowate korony. W okres owocowania wchodzi wcześnie a nawet bardzo wcześnie, owocuje obficie z tendencją do owocowania przemiennego (wymaga przerzedzania zawiązków). Owoc: duży do bardzo dużego, kulisto-stożkowaty, wyrównany, wyraźnie żebrowany przy kielichu. Skórka dość gruba, nieordzawiona, błyszcząca, z lekkim tłustawym nalotem, zielonkawożółta, pokryta w 50-70% powierzchni jaskrawoczerwonym, rozmytym rumieńcem. Przetchlinki średnio duże. Miąższ kremowy, kruchy, soczysty, słodkokwaskowaty, aromatyczny, wyjątkowo smaczny. Opis: amerykańska odmiana jabłoni o niezwykle atrakcyjnym ładnie wybarwionym owocu. Jest to jeden z najbardziej cenionych sportów Red Deliciousa. Drzewo rośnie słabo lub średnio silnie, tworzy liczne krótkopędy, które łatwo można uformować w małą, zgrabną koronkę. Jest to odmiana odporna na mróz, więc świetnie nadaje się do uprawy w naszych warunkach. W okres owocowania wchodzi wcześnie, owocuje obficie (często bardzo obficie – wymaga przerzedzania zawiązków aby uzyskać pożądaną wielkość owoców) i corocznie. Owoc: średniej wielkości lub duży (po przerzedzeniu zawiązków), kształt bardzo atrakcyjny, stożkowaty. Skórka twarda, gładka, ogólnie zielona lecz w 100% pokryta intensywnym, karmazynowo-czerwonym rumieńcem. Miąższ biało-zielonkawy, dość ścisły, jędrny, słodki, chrupiący, lekko kwaskowaty, aromatyczny, bardzo smaczny. Opis: amerykańska odmiana jabłoni, odmiana produkcyjna deserowa. Bez wątpienia jest to jedna z najważniejszych odmian jabłoni dwudziestego wieku, zarówno dla konsumentów jak i hodowców. Jest ona łatwa w uprawie i dobrze się przechowuje. Drzewo rośnie średnio silnie, tworzy koronę małą, kulistostożkową. W okres owocowania wchodzi wcześnie, owocuje obficie (często bardzo obficie – wymaga przerzedzania zawiązków), z tendencją do owocowania przemiennego. Owoc: średniej wielkości (przy nadmiernym owocowaniu mały), kulistostożkowaty, rzadziej kulistospłaszczony. Skórka jasnozielonkawa do zielonkawożółtej, delikatnie ordzawiona, pokryta na niewielkiej powierzchni pomarańczowoczerwonym, rozmyto- prążkowanym rumieńcem. Miąższ kremowożółty, średnioziarnisty, dość ścisły, średnio soczysty, słodki, lekko kwaskowaty, aromatyczny, wyjątkowo smaczny. Opis: Stara odmiana, która, jak sama nazwa sugeruje pochodzi z miejscowości Boskoop w Holandii. Zwana jest popularnie Szarą Renetą, świetnie nadaje się do wypieków i przetworów. Generalnie ma bardzo dużą zawartość witaminy C, nawet czterokrotnie wyższą od takich odmian jak Golden Delicious czy Granny Smith, które również uchodzą za niezmiernie bogate w tą witaminę. Drzewo rośnie bardzo silnie, korona kulista, nieco spłaszczona, dość gęsta. Drzewo dość odporne na parcha i mączniaka. Owoce: Duże, bądź bardzo duże, baryłkowatokuliste. Skórka prawie całkowicie pokryta czerwonym rumieńcem. Miąższ kruchy, kwaśny z korzennym posmakiem. Opis: bardzo stara odmiana amerykańska, którą już bardzo rzadko można spotkać w naszych polskich sadach (drzewa te mają już ok. 40-50 lat) a szkoda, gdyż jabłoń ta jest niezmiernie odporna na wszelakie choroby, jak mączniak czy parch a co najważniejsze owoce jej są niezwykle smaczne, dają dużo słodkiego soku o miodowej barwie przez co idealnie nadają się zarówno do bezpośredniej konsumpcji jak i na wszelakie przetwory czy wypieki. Drzewo tej odmiany jest wysoce odporne na mróz, tworzy kulistą koronę, wcześnie wchodzi w owocowanie i owocuje obficie i corocznie. Owoc: średniej wielkości, kulisty, często spłaszczony. Skórka cienka, błyszcząca, zielonożółta pokryta prawie w całości silnym, karminowym, prążkowanym rumieńcem. Miąższ biały,pod skórką lekko różowy, ścisły, kruchy, bardzo soczysty, delikatny. Opis: odmiana amerykańska, produkcyjna deserowa. Drzewo rośnie bardzo silnie, tworząc rozłożyste, szerokostożkowate i średnio zagęszczone korony, o zwisających pędach. W okres owocowania wchodzi wcześnie, owocuje średnio obficie, z tendencją do owocowania przemiennego. Owoc: średniej wielkości do dużego, kulisto-stożkowaty, żebrowany przy kielichu. Skórka średniej grubości, gładka, lekko tłustawa, zielonożółta, pokryta na ok. 1/3 powierzchni czerwonym, rozmyto-paskowanym rumieńcem. Miąższ kremowy, twardy, średnio zwięzły, soczysty, aromatyczny, słodkokwaskowaty, smaczny. Opis: odmiana amerykańska, produkcyjna deserowa, mutant Jonagolda. Drzewo rośnie bardzo silnie, tworząc rozłożyste, szerokostożkowate i średnio zagęszczone korony, o zwisających pędach. W okres owocowania wchodzi wcześnie, owocuje średnio obficie, z tendencją do owocowania przemiennego. Owoc: średniej wielkości do dużego, kulisto-stożkowaty, żebrowany przy kielichu. Skórka średniej grubości, gładka, lekko tłustawa, zielonożółta, pokryta na całości czerwonym, rozmyto-paskowanym rumieńcem. Miąższ kremowy, twardy, średnio zwięzły, soczysty, aromatyczny, słodkokwaskowaty, smaczny. Opis: bardzo smaczna wczesnozimowa odmiana pochodząca z USA. Drzewo rośnie silnie tworząc wyniosłą a po kilku latach kulistą, dość zagęszczoną koronę. Odmiana ta charakteryzuje się dużą odpornością na mączniaka, jednak jest dość wrażliwa na parcha. W okres owocowania wchodzi w 3-4 roku po posadzeniu, plonuje obficie i corocznie. Owoc: średniej wielkości, kulisty. Skórka mocna, gładka pokryta prawie w całości ciemnoczerwonym rumieńcem oraz delikatnym nalotem. Miąższ kremowobiały, kruchy, soczysty, kwaskowaty,nieco aromatyczny, bardzo smaczny. Opis : odmiana polska, produkcyjna deserowa, drzewo rośnie bardzo silnie tworząc rozłożyste i szerokokuliste korony. W okres owocowania wchodzi średnio wcześnie, owocuje obficie z tendencją do owocowania przemiennego. Odmiana bardzo odporna na mróz nadająca się do uprawy nawet w najzimniejszych rejonach kraju. Owoc: średniej wielkości do dużego, kulisty, wyraźnie żebrowany przy kielichu. Skórka gładka, zielonożółta, pokryta prawie w całości karminowoczerwonym, rozmytym rumieńcem. Miąższ kremowobiały, ścisły, soczysty, kwaskowatosłodki, aromatyczny, orzeźwiający, smaczny. Opis: niemiecka odmiana jabłoni. Drzewo rośnie początkowo silnie, w późniejszych latach umiarkowanie silnie, tworząc wzniesione korony, z tendencją do ogołacania się pędów. W okres owocowania wchodzi wcześnie, owocuje obficie i regularnie.Odmiana wytrzymała na mróz. Owoc: duży a nawet bardzo duży, stożkowaty. Skórka mocna, zielonkawożółta, pokryta prawie w całości ciemnoczerwonym, rozmytym rumieńcem. Miąższ białozielonkawy, drobnoziarnisty, ścisły, soczysty, kwaskowatosłodki, aromatyczny, orzeźwiający, smaczny. Opis: amerykańska odmiana jabłoni. Drzewo rośnie średnio silnie tworząc kulistą koronę z lekko przewieszającymi się pędami . W okres owocowania wchodzi dość wcześnie, owocuje obficie i regularnie. Odmiana wytrzymała na mróz,odporna na mączniaka, dobrze znosi suszę. Owoc: duży lub średniej wielkości, stożkowaty, wydłużony. Skórka mocna, gruba, pokryta prawie w całości buraczkowoczerwonym rumieńcem. Miąższ biały, jędrny, kruchy, soczysty, kwaskowato-słodki, aromatyczny, orzeźwiający, bardzo smaczny. Opis: odmiana pochodząca z USA , produkcyjna deserowa i przetwórcza, drzewo rośnie początkowo silnie, w późniejszych latach umiarkowanie silnie, tworząc mocno zagęszczone, kuliste korony. W okres owocowania wchodzi wcześnie, owocuje obficie, a nawet bardzo obficie i regularnie. Kwitnie średnio wcześnie (odmiana częściowo samopylna); Owoc: średniej wielkości do dużego, kulisty lub kulisto-spłaszczony. Skórka gruba, mocna, błyszcząca, zielona z żółtawym odcieniem, pokryta niemal w całości żywoczerwonym, rozmytym rumieńcem, z ciemniejszymi prążkami. Miąższ jędrny, biały lub jasnokremowy, drobnoziarnisty, ścisły, soczysty. Opis: odmiana pochodzenia niemieckiego, wzrost umiarkowany. Drzewo średnio odporne na mróz. Korona kulista, luźna. Odmiana odporna na choroby. Drzewo wcześnie wchodzi w okres owocowania, plonuje obficie i przemiennie. Owoc: średniej wielkości, kulistostożkowaty. Skórka lekko tłusta, początkowo zielona, w miarę dojrzewania zmienia się w zielonkawo-żółty kolor, czasem pokryta rozmytym, czerwonym rumieńcem. Miąższ jędrny, biały z zielonkawym odcieniem, ścisły, kwaskowaty, idealnie nadający się na przetwory, soki, ciasta. Opis: amerykańska odmiana zimowa wytrzymała na mróz i dość odporna na parcha. Drzewo rośnie silnie, tworząc wzniosłą koronę. Dość wcześnie wchodzi w okres owocowania, plonuje obficie i corocznie. Owoc: duży, kulisty, dość ciężki. Skórka zielonożółta pokryta prawie w całości ciemnoczerwonym rozmytym rumieńcem. Miąższ bardzo soczysty, kwaskowaty, ścisły, lekko aromatyczny, niezmiernie smaczny. Opis: odmiana pochodząca z Nowej Zelandii idealnie nadająca się do wszelakich wypieków jak i do bezpośredniej konsumpcji. Jest to jedna z najbardziej cenionych późnozimowych odmian jabłoni. Jest ona odporna na parcha, mączniaka oraz zarazę ogniową. Drzewo rośnie średnio silnie tworząc rozłożystą koronę. Bardzo wcześnie wchodzi w okres owocowania, plonuje obficie. Odmiana ta bardzo dobrze znosi transport i przechowuje się w chłodni aż do maja, owoc nie opada z drzew przed zbiorem. Owoc: średniej wielkości lub duży, jajowaty. Skórka zielonkawożółta, błyszcząca pokryta ciemnoczerwonym rumieńcem z purpurowymi cętkami. Miąższ jasnokremowy, jędrny, soczysty, słodki, kruchy, bardzo smaczny. Opis: odmiana pochodząca z Australii, deserowa nadająca się zarówno do gotowania i pieczenia (jej miąższ nie brązowieje tak szybko jak w przypadku innych odmian), jak i do jedzenia na surowo. Drzewo rośnie średnio silnie tworząc rozłożystą koronę. Jabłka Granny Smith należą do najmniej kalorycznych z owoców i najbardziej bogatych w antyoksydanty zapobiegające powstawaniu nowotworów, witaminy, błonnik i potas, które mają wysokie właściwości odchudzające i obniżające poziom cholesterolu we krwi. Owoc: duży lub bardzo duży, kulistostożkowaty. Skórka intensywnie zielona, błyszcząca, gładka, lśniąca. Miąższ jędrny, soczysty, słodkokwaśny, bardzo smaczny.", "url": "http://www.szkolka-daniel.pl/jablonie/", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka odmiany Wealthy"}