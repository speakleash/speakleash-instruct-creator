{"meta_description": "Te produkty uzyskały prawo do legitymowania się godłem promocyjnym AGRO POLSKA.", "title": "Gm. Przasnysz. Marmolada z antonówek i czarnina z Mchowa na liście potraw tradycyjnych", "content": "\"W wyniku postępowania weryfikacyjnego Ogólnopolskiego Konkursu Promocyjnego AGRO POLSKA 2015, Zgłoszenie Udziału złożone w zakresie: MARMOLADA Z ANTONÓWEK, CZARNINA ZE MCHOWA, rozstrzygnięte zostało pozytywnie, co stanowi podstawę do przyznania prawa do posługiwania się Godłem Promocyjnym AGRO POLSKA na nagrodzonych wyrobach. Gala Finałowa XXII edycji Ogólnopolskiego Konkursu Promocyjnego AGRO POLSKA planowana jest na wrzesień 2015 r.\" - brzmi informacja od dyrektora Międzynarodowych Targów Rzeszowskich. Laureatom Konkursu Promocyjnego AGRO POLSKA przysługuje prawo m.in. do oznakowania Godłem Promocyjnym wyróżnionych produktów, umieszczenie obok nazwy produktu Godła Promocyjnego i logo Laureata wraz z informacją \"Laureat Konkursu\" we wszystkich materiałach promocyjnych, drukach reklamowych, etykietach wyrobów, a także wykorzystaniu w kampaniach reklamowych prowadzonych w mediach. Oprócz tego będą mogli liczyć na korzystanie z bezpłatnej promocji w drukach reklamowych oraz tekstach promocyjnych organizatora konkursu wraz z prezentacji laureatów na imprezach targowych i wystawienniczych, w których uczestniczy organizator konkursu.", "url": "https://to.com.pl/gm-przasnysz-marmolada-z-antonowek-i-czarnina-z-mchowa-na-liscie-potraw-tradycyjnych/ar/6236962", "category": "mazowieckie", "sub_category": "Gotowe dania i potrawy", "phrase": "Czarnina ze Mchowa"}