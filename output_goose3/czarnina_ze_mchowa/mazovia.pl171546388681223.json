{"meta_description": "", "title": "", "content": "Sposób przygotowania czarniny ze Mchowa rozbity jest na kilka wyraźnie określonych etapów. Pierwsza faza polega na pozyskaniu krwi i mięsa z kaczki lub gęsi, a następnie dodaniu octu, aby zapobiec jej krzepnięciu. Mięso, podroby oraz włoszczyzna umieszczane są w garnku, zalewane wodą i gotowane do miękkości. Kolejnym etapem jest przygotowanie krwi, tzn. krew mieszana jest z mąką i zimną wodą, hartowana poprzez dodanie gorącego rosołu i dokładnie wszystko jest mieszane do uzyskania jednolitej konsystencji. Następnie do rosołu dodawano odpowiednio przygotowaną krew i gotowano. Na koniec mieszkańcy Mchowa w zależności od gustu dodawali różne przyprawy bądź zabielali zupę gęstą kwaśną śmietaną. „W moim domu czarninę podawano z własnoręcznie robionym makaronem. Czasami jedliśmy czarninę z gotowanymi kartoflami. Kiedy dorosłam sama również gotowałam czarninę swojej rodzinie, nauczyłam też córkę, która wprawdzie bardzo rzadko to robi, ale też umie ugotować pyszną czarninę” (Wywiad przeprowadzony z mieszkańcami Mchowa).", "url": "https://mazovia.pl/pl/bip/zalatw-sprawe/rolnictwo/lista-produktow-tradycyjnych/gotowe-dania-i-potrawy/czarnina-ze-mchowa.html?format=csv", "category": "mazowieckie", "sub_category": "Gotowe dania i potrawy", "phrase": "Czarnina ze Mchowa"}