{"meta_description": "", "title": "Pałac w Witosławiu - Pałace - Turystyka - Gmina Osieczna", "content": "Nad brzegiem jeziora Witosławskiego umiejscowiony jest pałac. Zbudowany został na przełomie XIX i XX wieku na planie prostokąta. Pałac był własnością rodziny Opitz von Boberfeld. Niemcy uciekli z Witosławia w czasie drugiej wojny światowej. W 1945 roku zamieszkali tam żołnierze radzieccy wracający z frontu. Po wojnie w pałacu mieściła się szkoła zbiorcza klas V-VII. Szkołę zamknięto w 1981 roku. Pałac niszczał do 1996 roku. Później został gruntownie wyremontowany. Obecnie pałac i przylegający sześciohektarowy park służą za Ośrodek Apifitoterapii – ośrodek, w którym leczy się określone schorzenia za pomocą produktów pszczelich i wyciągów z ziół. W ośrodku jest baza noclegowa, gabinet odnowy biologicznej, szeroka oferta dla turystów i sportowców. Znakiem firmowym \"Apiherby\" jest \"Miodówka witosławska\" oraz \"Miód witosławski\" oba produkty wpisane na Listę Produktów Tradycyjnych woj. wielkopolskiego.", "url": "https://www.osieczna.pl/asp/pl_start.asp?typ=14&sub=8&subsub=57&menu=60&strona=1", "category": "wielkopolskie", "sub_category": "Miody ", "phrase": "Miód witosławski"}