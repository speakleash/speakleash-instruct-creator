{"meta_description": "Serwis informacyjny dla mieszkańców i turystów odwiedzających Leszno i okolice", "title": "Pałac w Witosławiu", "content": "Pałac – pałac pochodzi z końca XIX wieku i położony jest na planie prostokąta. Zbudowany został dla rodziny Opitz von Boberfeld i położony jest w pięknym, 6-cio hektarowym parku nad jeziorem Witosławskim. W czasie II Wojny Światowej, niemiecka rodzina musiała opuścić posiadłość, a ich miejsce zajęli radzieccy żołnierze. Po zakończeniu wojny, aż do lat 80-tych ubiegłego stulecia, obiekt służył jako szkoła. Nieopodal pałacu zachowała się kuźnia oraz stajnia. Od lat 90 XX wieku pałac znajduje się w rękach prywatnych. Po gruntownej renowacji adaptowany został na ośrodek apifitoterapii – profilaktyki i leczenia produktami pszczelimi. Obecnie znajduje się w nim baza noclegowa oraz gabinety odnowy biologicznej. Pałac w Witosławiu rozsławia produkowana tam „Miodówka wito sławska” – trunek oparty na staropolskiej recepturze oraz Miód witosławski\" oba produkty wpisane na Listę Produktów Tradycyjnych woj. wielkopolskiego.", "url": "https://lesznoregion.pl/Palac-w-Witoslawiu.html", "category": "wielkopolskie", "sub_category": "Miody ", "phrase": "Miód witosławski"}