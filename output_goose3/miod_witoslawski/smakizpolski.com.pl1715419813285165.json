{"meta_description": "Polska słodka tradycja to właśnie przepyszne miody. Dzięki nim jesteśmy rozpoznawalni na całym świecie. Dowiedz się więcej! Tradycja!", "title": "Polska słodka tradycja!", "content": "Miód jest ważnym elementem diety człowieka od zarania dziejów. Już w starożytnym Egipcie wierzono w jego lecznicze właściwości, czego potwierdzeniem było umieszczanie naczyń z miodem do komór grobowych faraonów. Początkowo ludzkość zbierała miód od dziko żyjących pszczół, lecz jego smak i wartości odżywcze spowodowały chęć „udomowienia” owadów. Mimo pojawiających się w użyciu uli, długo jeszcze wykorzystywano barcie, czyli dziuple z gniazdem pszczół, przez co dawne pszczelarstwo można było podzielić na ulowe i bartnie. W zależności od rodzaju, miód ma różne właściwości zdrowotne. Pomaga szybko odzyskać energię, dlatego zalecany jest dla ludzi wyczerpanych pracą fizyczną i umysłową. Miód działa również antybakteryjnie i detoksykacyjnie, a także wspomaga produkcję czerwonych ciałek krwi. Ponadto, można go wykorzystywać przy schorzeniach serca i nerek. Polska ma wyjątkowo mocne tradycje związane z tym przysmakiem. Począwszy od państwa Mieszka I, które kronikarz Ibrahim Ibn Jakub opisywał jako obfite w zboże, mięso, miód i ryby, po I Rzeczpospolitą, w której szczególnym uznaniem cieszyła się jego sfermentowana odmiana, czyli miód pitny. Podawany był podczas każdej ważnej uczty, a jego największym propagatorem po dziś dzień jest Sienkiewiczowski Zagłoba. Z czasem popularność miodu zaczęła maleć na rzecz taniej i powszechnej wódki. Jednak po latach zapomnienia powoli wraca do łask. Szczególnym dowodem na narodowy charakter tego trunku jest fakt, że Polska jest jedynym krajem na świecie produkującym miód pitny na skale przemysłową. Długa tradycja pszczelarska w Polsce zaowocowała powstaniem wyjątkowych miodów, które zostały docenione wpisem na listę Produktów Tradycyjnych. Jednym z nich jest miód Witosławski. Witosław położony jest w południowo-zachodniej Polsce, na terenie województwa wielkopolskiego. W miejscowości znajduje się XIX pałac, który obecnie służy jako ośrodek Apifitoterapii – lecząc pacjentów za pomocą produktów pszczelich. Wokół pałacu rozciąga się park o powierzchni sześciu hektarów. Dzięki rozmaitości drzew, traw oraz pobliskiego jeziora rejon ten jest znakomitym miejscem dla pszczół. Ponadto umiejscowienie pasiek z dala od ruchliwych dróg na obszarze Natura 2000 daje pewność wyjątkowych właściwości zdrowotnych i niesamowitego smaku. W zależności od okresu możemy spróbować miodu wielokwiatowego, akacjowego i lipowego. Połączenie różnorodności natury z bogatą historią pszczelarstwa w tym rejonie spowodowało powstanie nadzwyczajnego produktu, którego każdy amator miodu w Polsce powinien spróbować.", "url": "https://www.smakizpolski.com.pl/miod/", "category": "wielkopolskie", "sub_category": "Miody ", "phrase": "Miód witosławski"}