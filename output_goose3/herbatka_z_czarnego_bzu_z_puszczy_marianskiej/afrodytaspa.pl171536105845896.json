{"meta_description": "", "title": "Pomysły na spacery w okolicach Hotelu Afrodyta", "content": "Oczywiście naszego poradnika nie moglibyśmy zacząć inaczej niż od spacerów po Radziejowicach. Nasza urokliwa wieś ma mniej niż tysiąc mieszkańców, ale bardzo bogatą historię. Założony tu przez Radziejowskich majątek był ich własnością przez prawie 300 lat. Następnie należał do tak wielkich polskich rodów arystokratycznych jak Ossolińscy i Krasińscy. Pozostawili oni po sobie kilka zabudowań, które stały się obecnie lokalnymi zabytkami. Jest to przede wszystkim zespół pałacowo-parkowy w Radziejowicach, w którym możemy rozpocząć naszą wędrówkę. Kompleks tworzą obecnie klasycystyczny pałac, neogotycki zameczek, dworek modrzewiowy, domek szwajcarski, dawna kuźnia, czworaki i park ze stawem. Sam park ma aż 26 hektarów powierzchni i sam w sobie jest doskonałym miejscem na krótki spacer. Znajdują się tu dwa stawy oraz wpisane na listę pomników przyrody aleja lipowa i aleja jesionowa oraz wyjątkowy okaz miłorzębu. Wśród roślinności prezentowane są rzeźby polskich artystów. Otwarta galeria nie znajduje się tu przez przypadek. W Pałacu znajduje się bowiem Dom Pracy Twórczej, w którym co roku odbywa się nawet ponad sześćdziesiąt wydarzeń artystycznych. Przy odrobinie szczęścia można trafić na koncert muzyki klasycznej lub jazzowej, spektakl tudzież wystawę. Innym pomysłem na spacer po Radziejowicach są trasy questingowe. Jest to rodzaj gry terenowej, w której pomysłodawca tworzy nieoznakowane szlaki. Można wędrować nimi w dowolny sposób i o dowolnej porze. Do zabawy potrzebna jest broszurę z informacjami zawartymi w wierszowanych wskazówkach i niekiedy ogólna mapa terenu. Zadaniem gracza jest wizyta w każdym opisanym miejscu oraz zebranie punktów. Pod patronatem Gminy Radziejowice powstały trzy trasy questingowe. Są to: Podróż z Chełmońskim, Podróż z historią w tle, oraz Z historią przez Radziejowice. Broszurę ze wskazówkami pobierzecie pod tym linkiem lub wydrukujecie w naszej recepcji. W Hotelu Afrodyta otrzymacie także mapę naszej bliższej i dalszej okolicy. To doskonały pomysł na spacer z dziećmi i dorosłymi, którzy uwielbiają rywalizację i rozwiązywanie zagadek. Naszym zdaniem wycieczkę po Żyrardowie należy rozpocząć w Muzeum Lniarstwa im. Filipa de Girarda. Znajduje się ono w jednym z pofabrycznych budynków kompleksu produkcyjnego tutejszej fabryki. W budynku mieścił się oddział drukarni Zakładów Lniarskich, które były najpotężniejszą fabryką lnu ówczesnej Europy. Na ekspozycję stałą składają się zabytkowe maszyny, stanowiące kompletny fabryczny ciąg technologiczny. Dodatkowa wystawa ,,Żyrardów. Miasto lnem tkane”, przedstawia z kolei dzieje samego miasta, kiedy to żyrardowska fabryka pracowała pełną parą, a miasto kwitło. To doskonały wstęp i tło do poznawania jedynego takiego miasta w Europie. Park Krajobrazowy posiada oczywiście znacznie więcej szlaków. Jest on jednak tak rozległy, że nie sposób opisać wszystkich. Skupimy się zatem tylko na tych rozpoczynających się po wschodniej stronie lasu – bliżej Hotelu Afrodyta. Do najbardziej ciekawych należą Szlak Walk nad Rawką, biegnący przez miejsca związane z toczącymi się tu walkami, miejscami upamiętniającymi wydarzenia z tego okresu oraz leśnymi mogiłami i wojennymi cmentarzami. Cały szlak ma 18 kilometrów długości i uznawany jest za trudny, a zimą nawet niedostępny. Znacznie dłuższy, bo 63 kilometrowy jest Szlak Starych Dworków. Jednakże nie trzeba przemierzać całej jego długości, aby poznać kawałek historii tych ziem. Przemieszczając się parę kilometrów w jedną lub drugą stronę szlaku można podziwiać dworki w okolicznych miejscowościach takich jak Olszanka, Wola Pękoszewska czy Paplin. Pozostałe szlaki (niebieski, żółty, czarny i zielony) o długości od 2 km do nawet 70 km wiodą przede wszystkim przez atrakcyjne przyrodniczo miejsca Bolimowskiego Parku oraz zabytkowe miejscowości Ziemi Chełmońskiego. Nasza część województwa mazowieckiego jest słabo zurbanizowana, a miejscami wręcz dzika. Daje to nieograniczone możliwości oddechu od tłoku i hałasu wielkiego miasta. Powyżej opisaliśmy Wam tylko kilka propozycji spacerów bliższych i dalszych. Ziemia Chełmońskiego obfituje w pozostałości historii Polski i Europy oraz nieskażoną przyrodę, a Hotel Afrodyta znajduje się w jej centrum. To doskonały punkt wypadowy dla aktywnych turystów. Komfort 4-gwiazdkowego hotelu z bogatym zapleczem rozrywkowo-relaksowym da odpoczynek po wielokilometrowej eskapadzie oraz zregeneruje siły do dalszej wędrówki. Warto przyjechać tu o każdej porze roku.", "url": "https://www.afrodytaspa.pl/en/pomysly-na-spacery-w-okolicach-hotelu-afrodyta", "category": "mazowieckie", "sub_category": "Napoje (alkoholowe i bezalkoholowe)", "phrase": "Herbatka z czarnego bzu z Puszczy Mariańskiej"}