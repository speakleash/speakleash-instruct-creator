{"meta_description": "Produkt wpisany na listę produktów tradycyjnych w dniu 2017-09-06 w kategorii Napoje w woj. mazowieckim.", "title": "Herbatka z czarnego bzu z Puszczy Mariańskiej - - Portal Gov.pl", "content": "Przyjmuje kształt naczynia, w którym się znajduje. W zależności od naczynia, w którym się znajduje. Gmina Puszcza Mariańska położona jest w południowo-zachodniej części Mazowsza i należy do najpiękniejszych miejsc na Mazowszu. Większość terenów leśnych gminy znajduje się w Bolimowskim Parku Krajobrazowym. Obszar ten charakteryzuje się dużą różnorodnością porastającej tam flory. Jedną z wielu spotykanych tam roślin jest czarny bez. Występuje on prawie w całej Europie, ale najlepiej rośnie na żyznych terenach Mazowsza. W początkach XX w. zakładano nawet jego plantacje, z uwagi na opłacalność jego uprawy. Wykorzystywano głównie jego owoce, ale również liście i kwiaty. Czarny bez kwitnie głównie w czerwcu, jego kwiaty są jasnożółte i silnie pachną. Z uwagi na ich szerokie właściwości lecznicze, zrywano całe baldachy kwiatów i suszono w cieniu lub na poddaszach. Gdy zupełnie wyschły, kruszono je i pakowano do worków, które częściowo sprzedawano do aptek. Oprócz kwiatów suszono również owoce i liście czarnego bzu. Zbierano je późną jesienią, a w zimie w połączeniu z suszonymi kwiatami robiono z nich napary i herbatki. W wielu gospodarstwach były specjalne suszarnie przeznaczone do suszenia ziół, znajdujące się najczęściej na strychach domów, w których oprócz ziół suszono również kwiaty i liście czarnego bzu. Owoce bzu niekiedy suszono w tzw. „dachówkach”, czyli lekko przestudzonych piekarnikach lub w piecach do pieczenia chleba. Herbatki z kwiatów, owoców i liści czarnego bzu stosowano zwyczajowo na wiele dolegliwości, m.in. w razie przeziębienia, kaszlu lub bólu gardła, a także jako środek przeciwbólowy i wzmacniający organizm.", "url": "https://www.gov.pl/web/rolnictwo/herbatka-z-czarnego-bzu-z-puszczy-marianskiej", "category": "mazowieckie", "sub_category": "Napoje (alkoholowe i bezalkoholowe)", "phrase": "Herbatka z czarnego bzu z Puszczy Mariańskiej"}