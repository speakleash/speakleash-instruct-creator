{"meta_description": "", "title": "Kluska kalinowicka - Lokalne produkty spożywcze Ziemi Ząbkowickiej - Stowarzyszenie Lokalna Grupa Działania „Qwsi” w Ziębicach", "content": "Koła Gospodyń Wiejskich w Kalinowicach. Od kilku lat kalinowickim festynom towarzyszy nasza \"kuchnia\", a wraz z nią specyficzna forma kluski. Kluska kalinowicka to efekt poszukiwań kulinarnych smaków, przybyłych do Kalinowic ludzi z najróżniejszych stron dawnej Polski. \"Od Kresów Wschodnich po Pomorze. Przyjechali na Dolny Śląsk ze swoimi smakami i tradycjami biesiadnymi. Regionalny smak zaczęli budować od nowa (...) Czuć w nim ślady tradycji kuchni z wielu regionów, widać fantazję i wyobraźnię. Współczesna kuchnia regionalna rodzi się z potrzeby twórczej kontynuacji, rodzi się wśród nowych patriotyzmów lokalnych. Powstaje z przemieszania tradycji i zmienionych warunków bytowania (do przypisu ze wstępu Krzysztofa Kucharskiego do \"Dolnośląskiej książki kucharskiej\", Wrocław 2011). W przypadku kluski kalinowickiej, jej specyficzny smak wynika z tradycji kuchni kresowej, litewskiej, beskidzkiej i cieszyńskiej. Każda z gospodyń przygotowywała ją według tylko sobie znanej receptury. W efekcie integracji i wymiany doświadczeń kulinarnych z czasem wyklarował się w miarę jednolity przepis. Pierwotnie kluski ziemniaczane z mięsem były rzadkością na tutejszych stołach. Częściej można było spotkać je z nadzieniem z twarogu. Stąd pewne pokrewieństwo z potrawami z Sądecczyzny. Urozmaiceniem smakowym stały się wpływy wschodnie, w których kartacze czy cepeliny były wypełnione mięsem. Nawet w nazwiskach mieszkańców można dopatrzeć się nawiązań do tradycji potraw ziemniaczanych. Opis przygotowania klusek po cieszyńsku przedstawia etnograf Józef Ondrusz w publikacji \"Pożywienie Ludu Cieszyńskiego\" z 1972 r.  \"Z ziemniaków przyrządzano również kluski. Najpopularniejszymi z nich były strzapate gałuszki.\" Ziemniaki wykorzystywane do przygotowania potrawy pochodzą najczęściej z własnych gospodarstw rolnych. Mięsne nadzienie przygotowywane jest z nie odtłuszczonego mięsa wieprzowego. Proces udoskonalania receptury trwa nadal. W zależności od gustów czy potrzeb zdrowotnych przepis jest zmodyfikowany, np. \"duszą\" kluski jest odpowiednio doprawiony żółty ser.", "url": "http://www.qwsi.pl/asp/_pdf.asp?typ=14&menu=233", "category": "śląskie", "sub_category": "Gotowe dania i potrawy", "phrase": "Gałuszki – kluski po cieszyńsku"}