{"meta_description": "Hałuski to kluseczki wykonane z tartych ziemniaków, mąki oraz soli. Tradycyjne Hałuski przygotowuje się w prosty i szybki sposób.", "title": "Hałuski - czym są i jak je przygotować?", "content": "Zastanawiasz się czym są Hałuski? Tradycyjne dania, które są podstawą teraźniejszej kuchni, zazwyczaj są bardzo proste i wykonane z małej ilości składników. Kiedyś nasi rodacy nie mieli dostępu do tak dużej ilości produktów jaką teraz widzimy na półkach sklepowych. Nasze babcie i prababcie przygotowywały dania z tego z rosło w ogródku i na polu oraz często z mięsa wyhodowanego samodzielnie. Choć dania były proste to bardzo smaczne, i co najważniejsze, pożywne. Hałuski to kluseczki wykonane z tartych ziemniaków, mąki oraz soli. Tradycyjne Hałuski, jako danie kuchni podhalańskiej, przygotowuje się w prosty i szybki sposób. Utarte ziemniaki łączymy z krochmalem (gęsta ciecz, która powstaje po odlaniu wody z utartych ziemniaków). Do tego dodajemy trochę mąki, aby masa była gęsta. Następnie palcami wyrabiamy małe kluseczki i wrzucamy je do wrzątku. Kiedy wypłyną na wierzch, oznacza to, że są gotowe. Danie podaje się na wiele sposobów i z różnymi dodatkami. Hałuski istnieją także w innej formie, czyli jako kluski scykane. Nazwa pochodzi od sposobu porcjowania klusek. Kluski nabierało się, a gwarowo ”scykało”, z talerza. Kluski scykane są tez określeniem na tradycyjne góralskie tarcioki. Na Śląsku Cieszyńskim również możemy spotkać Hałuski i to w wielu odmianach – mączne gałuszki, strzapate gałuszki (skubane, trochę twardsze) oraz fusate gałuszki z surowych ziemniaków. Można tam również spotkać popularną zupę – grzybulę podawaną z gałuszkami. Hałuski to danie regionalne wielu kuchni wschodnioeuropejskich – polskiej, słowackiej, tyrolskiej, ukraińskiej czy węgierskiej. Oczywiście w każdym regionie i kraju są one przygotowywane w inny sposób, z innymi dodatkami. • Słowackie Bryndzové halušky również przygotowuje się z tartych ziemniaków i mąki. Najczęściej podaje się je z bryndzą i skwarkami. • W Tyrolu podobne kluski nazywane są szpeclami. Przygotowuje się je z mąki i jajek. Szpecle można podawać na wiele sposobów, jako dodatek do zupy (zamiast makaronu), dodatek do drugiego dania, lub jako samodzielne danie. Jako danie najczęściej jest przyrządzane z górskim serem i cebulą. • Na Ukrainie są to galuszki, podaje się je z masłem lub śmietaną albo jako osobne danie – zupę z galuszkami. W Połtawie, na Ukrainie, znajduje się pomnik stworzony na cześć tego dania. • Węgierskie gałuszki przyrządza się nieco inaczej – nie dodaje się ziemniaków. Ciasto przypomina bardziej nasze kluski kładzione. Można je jeść z masłem, dodawać do zup lub spożywać z gulaszem, czy ulubionym sosem. Idealna kluska hałuska/gałuszka powinna mieć 2-3 cm długości oraz pół centymetra średnicy. Oczywiście ciasto można tradycyjnie nakładać i wrzucać do wody za pomocą łyżki, jest to jednak trudne i czasochłonne. By ułatwić ten proces wynaleziono świetne urządzenie (na Słowacji zwane halus.kár) Jest to coś w stylu durszlaka z dość dużymi otworami w dnie. Taki durszlak trzyma się nad wodą, wlewa się do niego ciasto, ugniata, a gotowe kluski wpadają prosto do wrzątku. Co ciekawe, jeszcze kilka lat temu takie urządzenie trzeba było sprowadzać z Węgier czy Słowacji, ale dziś już można zakupić je w wielu polskich sklepach. Jak zrobić kluski Hałuski – czyli jak zrobić kluski z mąki i wody? Smaczne, szybkie i proste danie, które z pewnością Cię zaskoczy! Wariantów jest wiele, możemy podawać je na różne sposoby z rozmaitymi dodatkami. Tradycyjny przepis na Hałuski z tartych surowych ziemniaków został podany powyżej. Teraz częściej korzystamy z przepisu, w którym znajdują się gotowane ziemniaki, jest zdecydowanie szybszy i łatwiejszy. Oto przepis: • Ziemniaki gotujemy do miękkości w lekko osolonym wrzątku. Następnie studzimy i przeciskamy przez praskę. • Do ziemniaków dodajemy mąkę, jajko oraz odrobinę soli i pieprzu. Całość mieszamy razem. • Z ciasta oddzielamy małe kawałki w kształcie klusek i wrzucamy je do wrzącej wody. Hałuski z dodatkami mogą być podawane w wielu wersjach – z masłem, ze skwarkami z boczku i szczypiorkiem, ze śmietaną czy też z bryndzą. Dodaj do nich co tylko zechcesz! • Ziemniaki ścieramy na najmniejszych oczkach tak żeby powstała papka, następnie odsączamy z wody. • Odsączoną z ziemniaków wodę odkładamy na kilka minut, następnie zlewamy płyn tak aby w misce pozostała skrobia. Dodajemy ją do ziemniaków razem z mąką i solą. Mieszamy i pozostawiamy na 15 minut. • Na talerzu wykładamy cienką warstwę ciasta i za pomocą łyżki oddzielamy małe kawałki, wyrzucając je do wrzątku. • Gotowe kluski odcedzamy. Podajemy ze skwarkami, tłuszczykiem oraz twarogiem lub bryndzą.", "url": "https://potrawyregionalne.pl/haluski-czym-sa-i-jak-je-przygotowac/", "category": "śląskie", "sub_category": "Gotowe dania i potrawy", "phrase": "Gałuszki – kluski po cieszyńsku"}