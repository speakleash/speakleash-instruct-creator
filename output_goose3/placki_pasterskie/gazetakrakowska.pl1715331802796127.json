{"meta_description": "Przepis na placki pasterskie z zsiadłym mlekiem i sodą.", "title": "Małopolskie przysmaki: placki pasterskie z zsiadłym mlekiem i sodą według szefa kuchni [PRZEPIS]", "content": "Przepisem na proste i pyszne placki pasterskie podzielił się Jan Buczek, szef kuchni restauracji Czarna Owca Hotelu Piwniczna SPA&Conference. - W Czarnej Owcy królują przede wszystkim smaki regionu, czyli związane z Czarnymi Góralami i Łemkami. Sporo jest też tradycyjnych i regionalnych potraw w nowoczesnej odsłonie – opowiada Jan Buczek. Zobaczcie przepis na placki pasterskie. Kiedyś placki zastępowały pieczywo i pieczone były na blasze kuchni. Dziś możemy je przygotować na rozgrzanej teflonowej patelni. Smakują obłędnie. Wykonanie Mąkę sól i sodę wymieszać razem, następnie dodać zsiadłe mleko do uzyskania gęstości ciasta jak na drożdżówkę. Składniki dobrze jest wcześniej trzymać w temperaturze pokojowej. Ciasto można rozwałkować na około 1,5 cm grubości i wycinać krążki o średnicy ok 5-7 cm lub ręcznie formować urywając po kawałku do zamierzonego celu. Piec na lekko rozgrzanej patelni teflonowe z obu stron bez tłuszczu aż podwoją swoja objętość. Odstawić aż lekko przestygną przekrawać na pół i można nadziewać swoją ulubioną pastą serową, szarpanym wolno pieczonym mięsem z dodatkiem warzyw lub tradycyjnie smażoną cebulką i grillowanym boczkiem lub pastą z bryndzy. Smacznego.", "url": "https://gazetakrakowska.pl/malopolskie-przysmaki-placki-pasterskie-z-zsiadlym-mlekiem-i-soda-wedlug-szefa-kuchni-przepis/ar/13924517", "category": "małopolskie", "sub_category": "Wyroby piekarnicze i cukiernicze", "phrase": "Placki pasterskie"}