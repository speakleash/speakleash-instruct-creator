{"meta_description": "Gryczane pierogi z bobem - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Gryczane pierogi z bobem - przepis", "content": "Bób ugotuj w lekko osolonej wodzie, obierz z łupinek i odstaw do wystygnięcia. Cebulę pokrojoną w drobną kostkę i czosnek pokrojony w plasterki przesmażamy na patelni na rozgrzanej oliwie. Gdy lekko się zeszklą, dodajemy posiekany bób. Mieszamy. Doprawiamy gałką muszkatołową startą na tarce o drobnych oczkach, solą i pieprzem. Dodajemy pokrojone w kostkę pomidory pelati. Mieszamy i smażymy, aż z pomidorów odparuje woda, a bób się zarumieni. Mleko podgrzewamy w rondelku. Dodajemy masło, mieszamy. Gotujemy chwilę i zdejmujemy z ognia. Mąkę pszenną łączymy w misce z mąką gryczaną. Mieszamy. Dodajemy ciepłe mleko z masłem i wyrabiamy ciasto. Gdy składniki się połączą, przekładamy ciasto na blat oprószony mąką i wyrabiamy do uzyskania jednolitej konsystencji. Formujemy z niego kulkę i odkładamy na bok, by chwilę odpoczęło. Przesmażony farsz przekładamy na talerz, rozkładamy równomiernie i studzimy. Dodajemy ser starty na tarce o drobnych oczkach i skórkę otartą z cytryny. Mieszamy. Ciasto rozwałkowujemy na cienki placek i wycinamy z niego kółka za pomocą wycinaka lub szklanki. Na każdy krążek ciasta nakładamy farsz i sklejamy brzegi. Czosnek pokrojony w plasterki lekko podgrzewamy na patelni na roztopionym maśle. Dolewamy odrobinę wody po gotowaniu pierogów. Mieszamy i podgrzewamy, aż woda odparuje, a sos zgęstnieje. Dodajemy skórkę otartą z cytryny, sól i pieprz. Dodajemy szpinak, mieszamy i zdejmujemy sos z ognia. Szpinak obtoczony w sosie wykładamy na talerze. Ugotowane pierogi blanszujemy ok. pół minuty na patelni po szpinaku i wykładamy na talerz. Polewamy je resztą emulsji z patelni i posypujemy serem grana padano startym na tarce o drobnych oczkach.", "url": "https://kuchnialidla.pl/gryczane-pierogi-z-bobem", "category": "podkarpackie", "sub_category": "Gotowe dania i potrawy", "phrase": "Pierogi z bobem"}