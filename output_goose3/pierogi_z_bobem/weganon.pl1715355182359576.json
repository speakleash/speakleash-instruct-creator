{"meta_description": "", "title": "KARCZMISKIE PIEROGI Z BOBEM I ZIEMNIAKAMI", "content": "Nie wiem czy wiecie, ale w polskiej, tradycyjnej kuchni, jest sporo wegańskich dań. I nie mam tu na myśli klusek śląskich, pierogów z kapustą i grzybami, barszczu czy soczewiaków. W różnych zakątkach kraju, są potrawy, które znane są wąskiemu gronu. Jedne figurują na Liście Produktów Tradycyjnych. Inne chronione są znakiem UE. Gdy przejrzycie dokładnie, to znajdziecie wegańskie perełki. Jedną z nich są pierogi z bobem.  Kiedy będziecie w okolicach Opola Lubelskiego a dokładnie w miejscowości Karczmiska, koniecznie zasmakujcie wyjątkowych pierogów. Farsz z bobu, ziemniaków i duszonej cebulki. Wyjątkowe w smaku. Możecie je spotkać pod nazwą „Pierogi z bobrem”, tak, bowiem nazywany jest tam strączek. Uprawa bobu jest od wielu pokoleń. Rolnicy wrzucali nasiona miedzy kartofle (praktyczne wykorzystanie przestrzeni). Pierogi są tak wyjątkowe, że w 2014 roku zostały wpisane na Listę Produktów Tradycyjnych.  Każda z gospodyń ma swój tajemny przepis. Zarówno na ciasto i farsz. Jedne dodają jajko do ciasta a inne pomijają. U jednych gotowe pierogi polewa się stopionymi skwarkami a u innych prażoną cebulką. Moje są oczywiście 100% wegańskie i pewnie też takowe królują w Karczmiskach. – Ziemniaki obrać i ugotować w osolonej wodzie. Odcedzić i gorące przecisnąć przez praskę. Wystudzić  – bób gotować około 30 minut (do miękkości). Wystudzić i wyjąć ze skórek (jeśli macie młody bób, to nie ma potrzeby obierania ze skórek). Zmielić w maszynce. Dodać do ziemniaków z drobno posiekanym koperkiem  – cebulę pokroić w drobną kostkę i zrumienić wraz z szczyptą soli na oleju. Wyłączyć grzanie, dodać majeranek i przemieszać z bobem  – składniki farszu doprawić do smaku solą i pieprzem – sól wymieszać z mąką. Dodać gorącą wodę i wyrobić ciasto. W zależności od mąki, możliwe, że potrzeba będzie więcej wody. Ma powstać miękkie i elastyczne ciasto  – ciasto wałkować cienko, wykrawać kółka szklanką. Nakładać farsz i sklejać  – gotować około 3 minut od wypłynięcia w osolonej wodzie. Podawać z duszoną cebulką lub śmietanką roślinną", "url": "https://weganon.pl/karczmiskie-pierogi-z-bobem-i-ziemniakami/", "category": "podkarpackie", "sub_category": "Gotowe dania i potrawy", "phrase": "Pierogi z bobem"}