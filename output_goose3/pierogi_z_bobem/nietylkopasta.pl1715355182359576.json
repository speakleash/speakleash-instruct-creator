{"meta_description": "Przepis na przepyszne pierogi z bobem. Możesz je zrobić w wersji bezmięsnej lub dodać do farszu boczek. Są genialne w sezonie letnim.", "title": "Pierogi z bobem - pyszny przepis", "content": "Bardzo lubię testować nowe wersje pierogów, bo to danie można zrobić przecież na tysiące sposobów. Pierogi z bobem „chodziły za mną” już od jakiegoś czasu i w ostatni weekend nadeszła pora aby je zrobić. Dla wielbicieli bobu to będzie danie idealne. Wystarczy ugotować bób, obrać o z łupin i zmiażdżyć widelcem. Kilka dodatków i gotowe 🙂 Polecam Ci także przepisy: – pierogi z pieczarkami i serem – przepisy na pierogi – pierogi z soczewicą – pierogi z mięsem – pierogi z kaczką – pierogi ze szpinakiem i fetą – pierogi z dynią – pierogi z kaszą gryczaną – pierogi ruskie – zielone pierogi – leniwe Składniki: – porcja ciasta z tego przepisu na ciasto do pierogów – 1 kg bobu – 1 duża cebula – sól, pieprz, – opcjonalnie: 200-250 g wędzonego boczku drobno pokrojonego – 1 łyżka oliwy • Ugotuj bób i obierz go z łupin jak będzie jeszcze ciepły. Roznieć bób widelcem i pozostaw na chwilę do przestygnięcia. • Przygotuj ciasto na pierogi z tego przepisu na najlepsze ciasto na pierogi. • Jeśli dodajesz boczek podsmaż go razem z cebulą na patelni z dodatkiem 1 łyżki oliwy. Jeśli nie używasz boczku dodaj nieco więcej tłuszczu do smażenia cebuli. Dodaj cebulę lub cebulę z boczkiem do rozmiecionego bobu, dopraw sporą szczyptą soli i pieprzu, spróbuj czy nie potrzeba więcej przypraw. • Ciasto na pierogi rozwałkuj, nakładaj farsz i zalepiaj brzeg pierogów. Gotowe pierożki gotuj w wrzącej, osolonej wodzie w dużym garnku do czasu kiedy wypłyną na powierzchnię + 1 minutę. • Pierogi podawaj od razu po ugotowaniu, lub wystudzone i przesmażone na klarowanym maśle, oliwie lub oleju. • Podanie: dość dowolnie możesz dobierać dodatki podczas podawania. ja uwielbiam je z kolendrą i odrobiną chilli 🙂 • UWAGA: Po ugotowaniu niezjedzone rozłóż pierogi na blacie tak aby się nie stykały. Muszą nieco przeschnąć przed włożeniem ich do pojemnika i do lodówki lub zamrażarki. Jeśli dodatkowe pierogi od razu włożysz do naczynia i nawet dodasz odrobinę tłuszczu, zlepią się ze sobą.", "url": "https://nietylkopasta.pl/pierogi-z-bobem/", "category": "podkarpackie", "sub_category": "Gotowe dania i potrawy", "phrase": "Pierogi z bobem"}