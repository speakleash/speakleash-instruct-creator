{"meta_description": "", "title": "Pierogi z bobem", "content": " • Bób gotujemy w osolonej wodzie do miękkości. Po ugotowaniu studzimy go i obieramy ze skorupek. Umieszczamy go w miseczce i rozdrabniamy za pomocą widelca • Połowę boczku kroimy w kostkę i podsmażamy razem z pokrojoną w kostkę cebulą, Boczek i cebulę dodajemy do bobu, dokładnie mieszamy. Doprawiamy do smaku solą, pieprzem i ostrą papryką. • Na stolnicę wsypujemy mąkę i szczyptę soli. Dodajemy oliwę i stopniowo dodajemy wodę zagniatając ciasto. Ciasto nie powinno kleić się do rąk, powinno być elastyczne. Rozwałkowujemy je na cienki placek i wycinamy szklanką okrągłe kształty. Na każdym placku układamy farsz i zlepiamy pieroga. • Pierogi gotujemy w osolonej wodzie około 3 minuty od wypłynięcia na wolnym ogniu. Pozostały boczek podsmażamy i podajemy z ugotowanymi pierogami. Pierogi polewamy rozpuszczonym masłem i posypujemy świeżym koperkiem. Życzę smacznego :)", "url": "https://www.przyslijprzepis.pl/przepis/pierogi-z-bobem-17", "category": "podkarpackie", "sub_category": "Gotowe dania i potrawy", "phrase": "Pierogi z bobem"}