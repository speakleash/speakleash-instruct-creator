{"meta_description": "Pyszne, delikatne, rozpływają się w ustach! Obiady wegetariańskie potrafią zaskoczyć niezwykłym smakiem - tak jak pierogi z bobem.", "title": "Pierogi z bobem", "content": "Bób gotujemy w osolonym wrzątku przez 30 min. Ziemniaki obieramy, gotujemy do miękkości. Cebulę siekamy, smażymy na rozgrzanym tłuszczu. Bób (obrany) i ziemniaki mielimy, dodajemy podsmażoną cebulę, mieszamy. Do smaku doprawiamy solą, pieprzem i mielonym kminkiem. Mąkę wyrabiamy z masłem rozpuszczonym w gorącej wodzie. Ciasto rozwałkowujemy na ulubioną grubość, przy pomocy szklanki wycinamy kółka. Na środek każdego umieszczamy farsz, brzegi pierogów ze sobą zlepiamy i gotujemy w osolonym wrzątku, 2-3 min od momentu wypłynięcia na powierzchnię wody.", "url": "https://akademiasmaku.pl/przepis/pierogi-z-bobem,848", "category": "podkarpackie", "sub_category": "Gotowe dania i potrawy", "phrase": "Pierogi z bobem"}