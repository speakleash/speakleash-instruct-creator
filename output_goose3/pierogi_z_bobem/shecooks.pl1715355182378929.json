{"meta_description": "", "title": "PIEROGI Z BOBEM CZYLI LATO W PEŁNI", "content": "Parę słów o tym co w pierożku. Połączyłam bób z nerkowcami, smażoną młodą cebulą i bazylią. Kluczowe dla mnie podczas przygotowywania tego farszu jest to, żeby nie zmiksować go na gładką masę. Jest dużo przyjemniejszy, kiedy czuć kawałki bobu i orzeszków, dlatego wszystkie składniki dobrze posiekać w największym pudełku blendera. Ważne jest też to, żeby był soczyście zielony, więc warto gotować bób z zegarkiem w ręku, a nie “na oko” i schłodzić go natychmiast po ugotowaniu. Dodatek nerkowców dodaje słodki akcent, a skórka cytrynowa nieco orzeźwienia. Zagotuj wodę do ugotowania bobu. Naszykuj misę z zimną wodą, (może być z kostkami lodu) do której wrzucisz bób po ugotowaniu. Kiedy woda się zagotuje, posól ją hojnie i wrzuć bób. Gotuj 3 min. Po odcedzeniu wrzuć do misy z zimną wodą, tak żeby się szybko schłodził. Misa z wodą musi być odpowiednio duża, żeby woda nie zrobiła się ciepła od razu po wrzuceniu ugotowanego bobu. Dzięki temu zabiegowi bób zachowa swój soczysty, zielony kolor. Kiedy bób się schłodzi obierz go.", "url": "http://shecooks.pl/pierogi-z-bobem-czyli-lato-w-pelni/", "category": "podkarpackie", "sub_category": "Gotowe dania i potrawy", "phrase": "Pierogi z bobem"}