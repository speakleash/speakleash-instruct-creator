{"meta_description": "Dziś pierwsza propozycja w tym sezonie - pierogi wypełnione smacznym zielonym nadzieniem z bobu i mięty.", "title": "Pierogi z bobem - przepis", "content": "Bób to warzywo o wielu zastosowaniach kulinarnych. Świetnie sprawdza się jako główny składnik sałatek, zup, past do makaronu czy pieczywa. Od kiedy bób pojawił się w sklepach i na bazarach chętnie sięgam po różne przepisy z jego wykorzystaniem. Dziś pierwsza propozycja w tym sezonie – pierogi wypełnione smacznym zielonym nadzieniem. Receptura na ciasto pierogowe znacznie różni się od przepisów, które już pojawiły się na blogu. Tym razem ciasto w wersji bezglutenowej. Przygotowanie takiego ciasta to nie lada wyzwanie, dlatego przed przystąpieniem do robienia pierogów przestudiowałam wiele przepisów. • None Przygotuj farsz – bób obierz i rozgnieć w misce za pomocą widelca. Dodaj przeciśnięty przez praskę czosnek, posiekane listki mięty i sok z cytryny. Dopraw solą i pieprzem do smaku. Gotowy farsz odstaw do lodówki. • None Mąkę wysyp na stolnicę, zrób wgłębienie i stopniowo dodawaj odpowiednią ilość wrzącej wody, zagarniając mąkę do środka nożem, aby składniki się połączyły. Do ciasta dodaj łyżkę oleju. • None Ciasto podziel na dwie części. Każdą z nich rozwałkuj na grubość ok. 2 mm, podsypując niewielką ilością mąki gryczanej. Za pomocą szklanki wykrój z ciasta kółka. • None Na środku każdego z nich umieść farsz. Pierogi złóż na pół, dokładnie zlep brzegi. • None W garnku zagotuj wodę i partiami wkładaj pierogi. Gotuj przez około 2 minuty od wypłynięcia pierogów. • None Ugotowane wyciągaj za pomocą łyżki cedzakowej i przełóż na talerz.", "url": "https://www.zajadam.pl/pierogi/pierogi-z-bobem", "category": "podkarpackie", "sub_category": "Gotowe dania i potrawy", "phrase": "Pierogi z bobem"}