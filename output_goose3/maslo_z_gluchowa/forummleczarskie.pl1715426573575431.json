{"meta_description": "Wybór wśród margaryn, maseł oraz miksów jest tak duży, że półka z tymi produktami może przyprawić o ból głowy zarówno konsumenta, jak i detalistę. Produkty klasyczne oraz marka ekonomiczna dzielą półkę z produktami funkcjonalnymi lub oferującymi wartość dodaną, których paleta systematycznie", "title": "Tłuszcze do smarowania: Mały przewrót", "content": "Grupa Polmlek ma w ofercie Masło Extra Osełkowe Warmia w osełce 300 g oraz Masło Extra z Warmii (200 g kostka). Grupa Polmlek proponuje też Masło Extra spółki Mleko. Nowością w ofercie Radomsko (OSM) oferowaną wśród produktów marki Hej! jest masło Lactic w 100 g kostce. Firma oferuje ponadto pod tym brandem Masło Osełkowe Extra (z 82% zawartością tłuszczu), w 100 g lub 300 g osełkach, Masło Śmietankowe Osełkowe 61% tłuszczu w osełce (o wadze 300 g oraz Masło Extra Bez Dodatków (w kostce 200 g). Marka Hej! to jednak niejedyna marka maseł w ofercie mleczarni z Radomska. Firma oferuje też Masło 3/4 w 200 g kostce oraz Dobre! Masło Extra w takim samym opakowaniu. Masmal proponuje Masło Extra Pół Kostki, czyli 100 g, oraz Masło Extra Tradycyjne 200 g, jak również Masło Osełkowe Tradycyjne (w osełce 275 g). Ponadto w ofercie Masmal jest Masło Extra z Warlubia (w opcji 100 g lub 200 g) oraz Masło Stołowe Śmietankowe z Zielonej Łąki o 80% zawartości tłuszczu (w 200 g opakowaniu). Wśród innych wariantów asortymentu z firmy Masmal jest coraz bardziej poszukiwane na rynku Masło 3/4 (o 60% zawartości tłuszczu) w 200 g opakowaniu. Również Mleczarnia Turek oferuje konsumentom masła o 60% zawartości tłuszczu, naturalne lub solone. Włoszczowa (OSM) proponuje Masło Extra w kostce 200 g oraz Masło Osełkowe Extra w osełce 275 g, zaś Mlecz Wolsztyn (ZPM) należący do Grupy Lacpol – Masło Ekstra Staropolskie w kostkach 200 i 250 g oraz osełce 300 g. Grupa Lactalis oferuje pod marką President Masło Extra w 200 g kostkach, naturalne oraz solone. Masło Extra proponują też: Czarnków (OSM), Spomlek (SM), Skierniewice (OSM) oraz Maluta Nowy Dwór Gdański (OSM), przy czym ta ostatnia mleczarnia dodatkowo ma w portfolio także Masło Śmietankowe. Masła możemy też znaleźć w porfolio takich firm, jak Arla Foods (marka Lurpak), a także spółdzielni mleczarskich: Bieluch (SM), Garwolin (OSM), Krasnystaw (OSM), Głuchów (OSM), Wart-Milk i Wieluń (SDM). Amatorzy zagranicznych przysmaków, dzięki ofercie Temar (PPH), mogą liczyć na obecność w polskich sklepach maseł renomowanej irlandzkiej marki Kerrygold (naturalne lub lekko solone). Temar (PPH) ma też bardzo dobrą propozycję dla osób z nietolerancją laktozy, którym oferuje niemieckie masło Minus L. Zachowuje ono wszystkie wartości produktów nabiałowych, ma 82% zawartość tłuszczu. W czasie specjalnego procesu produkcji laktoza jest oddzielona i usunięta z mleka, z którego produkowane jest masło Minus L. Spośród zagranicznych rarytasów warto też na pewno zwrócić uwagę na oferowane przez firmę Mlekoma irlandzkie masło – Greeners, o bardzo charakterystycznym, intensywnym maślanym smaku i zapachu. Wśród klientów Stokrotki największym zainteresowaniem cieszą się produkty sprawdzonych marek, do których klient ma zaufanie i przekonanie co do jakości. Zauważalny jest jednak trend do odchodzenia od zakupów klasycznych margaryn, na rzecz tradycyjnego masła bądź margaryn funkcjonalnych – pro-zdrowotnych. W promocji w segmencie tłuszczów najważniejszą rolę odgrywa cena. W przypadku smalcu, margaryn do pieczenia lub tańszych miksów dobrym rozwiązaniem jest stosowanie promocji zachęcających do jednorazowych większych zakupów (np. 3 sztuki w cenie 2). Klienci chętnie również sięgają po nowości w promocyjnych cenach. Z uwagi na występującą sezonowość, promocje na margaryny w okresie świąt są dla klienta atrakcyjniejsze niż w innych okresach. Masła i margaryny do pieczenia najlepiej sprzedają się w standardowych opakowaniach 200-gramowych. Margaryny do smarowania pieczywa najlepiej sprzedają się w opakowaniach ok. 500-gramowych. Głównym czynnikiem zakupowym jest przywiązanie klienta do danej marki. Klienci poszukują sprawdzonych produktów w dobrych cenach. Ze względu na swoją tradycyjną charakterystykę segment margaryn do pieczenia i maseł cechuje się małą innowacyjnością. Producenci skupiają się na podtrzymywaniu walorów smakowych i jakościowych. W przypadku margaryn do smarowania pieczywa producenci starają się wzbogacać ofertę o nowe warianty smakowe. Zdarzają się małe zmiany wyglądu opakowań, w celu odświeżenia wizerunku produktu.", "url": "https://www.forummleczarskie.pl/raporty/542,tluszcze-do-smarowania?strona=2", "category": "łódzkie", "sub_category": "Oleje i tłuszcze (masło, margaryna itp.)", "phrase": "Masło z Głuchowa"}