{"meta_description": "", "title": "Masło ekstra z Głuchowa", "content": "Okręgowa Spółdzielnia Mleczarska w Głuchowie to kolejny producent przystępujący do programu „Doceń polskie”. Jak zaznaczają jej przedstawiciele, firma specjalizuje się w produkcji najwyższej jakości twarogów, o czym świadczą przyznane nagrody i wyróżnienia (których pełna lista znajduje się w witrynie sieciowej firmy). Zbliżający się audyt artykułów spożywczych daje Spółdzielni szansę zdobycia kolejnych laurów. Certyfikat „Doceń polskie” możne zdobyć Masło ekstra z Głuchowa.  Specjał zostanie oceniony 1 lutego, w trakcie XXIII certyfikacji żywności organizowanej w ramach programu „Doceń polskie”. Tego dnia Loża Ekspertów przyzna wyrobowi punkty za smak, wygląd i stosunek jakości do ceny. Aby otrzymać certyfikat „Doceń polskie” należy uzyskać min. 7,5 pkt. Tytuł TOP PRODUKT jest z kolei zarezerwowany dla żywności z maksymalnymi notami. Historia spółdzielczości mleczarskiej na ziemi głuchowskiej sięga 1911 roku, kiedy to powstała Spółdzielnia działająca przez długie lata pod nazwą Ziemiańska Spółdzielnia Mleczarska w Głuchowie. Początki działalności były bardzo trudne, jednak dzięki ogromnego zaangażowaniu miejscowych rolników i mieszkańców Głuchowa oraz podjętemu wysiłkowi organizacyjnemu, działalność Spółdzielni szybko się szybko się rozwijała i skupiała coraz większa liczbę dostawców mleka. Po kilku latach istnienia Spółdzielnia stała się ośrodkiem życia gospodarczego ludności Głuchowa. Osoby zainteresowane poznaniem pełnej historii działalności OSM w Głuchowie zachęcamy do odwiedzenia strony internetowej przedsiębiorstwa, dostępnej pod adresem www.osmgluchow.com.pl. W ofercie głuchowskiej firmy znajdują się takie specjały jak: sery (twaróg chudy, twaróg półtłusty, twaróg pełnotłusty, twaróg półtłusty paczka, twaróg półtłusty mielony), mleka i napoje mleczne (kefir, mleko 2 % butelka, mleko 3,2 % butelka, maślanka naturalna), śmietany (śmietanka 30 % 0,25 l folia, śmietanka 30% 0,25l butelka, śmietana 18% 250g butelka) oraz masła (masło ekstra, masło ekstra osełka, Głuchowski stołowy śmietankowy).  Jak zapewniają producenci, wyroby te nie zawierają konserwantów ani żadnych dodatków i są umieszczane w ekologicznych opakowaniach. Warto wiedzieć, że w 1997 roku przedsiębiorstwo uruchomiło oczyszczalnię ścieków, natomiast 2004 roku oddana do użytku została nowa hala produkcyjna wraz z magazynem chłodniczym oraz nową linią produkcyjną i aparatownią. OSM Głuchów wdrożyła Zakładowy System Analiz Zagrożeń i Krytycznych Punktów Kontroli opartych na zasadach Hazard Analysis Critical Control Points tzw. HACCP.", "url": "https://blog.docenpolskie.pl/tag/maslo-ekstra-z-gluchowa/", "category": "łódzkie", "sub_category": "Oleje i tłuszcze (masło, margaryna itp.)", "phrase": "Masło z Głuchowa"}