{"meta_description": "Masło, to tłuszcz wytwarzany z mleka krowiego; produkt znany człowiekowi od zarania dziejów. Jego historia może sięgać nawet 4000 lat. Masło pojawiło się wraz z udomowieniem przez człowieka bydła i rozwinięciem jego hodowli na", "title": "Masło: Masło powróci do łask?", "content": "W Polsce najbardziej popularne tradycyjne gatunki to masło ekstra oraz śmietankowe. Masło ekstra powstaje ze śmietany pasteryzowanej i ukwaszonej. Masło to z powodu naturalnego ukwaszenia śmietany zawiera maksymalnie 0,6% laktozy i uważane jest za zdrowsze nie tylko dla osób z nietolerancją laktozy, ale także dla osób starszych i chorych. Masło śmietankowe jest bardziej cenione z uwagi na walory smakowe. Powstaje z nieukwaszonej śmietanki i zawiera około 2-3% laktozy. W Polsce masło stanowi istotny tradycyjny segment rynku. Jest kupowane zarówno, jako produkt do smarowania jak i do wyrobów kulinarnych i cukierniczych. Obecnie produkcją i sprzedażą masła zajmuje się szereg podmiotów gospodarczych. Należą do nich m.in. Arla Foods Polska, Bieluch (OSM), Garwolin (OSM), Głuchów (OSM), Klimeko (OSM), Krasnystaw (OSM), Lactalis Polska, Łowicz (OSM), Masmal, Michowianka, Mlekoma, Grupa Mlekovita, Piątnica (OSM), Grupa Polmlek (OSM), Sudowia (SM), Temar (PPH), Wart-Milk (OSM), Wieluń (SDM) oraz Włoszczowa (OSM). Masło ekstra opakowane w charakterystyczne metalizowane pergaminy produkują m.in. Jana (ŚSM), Grupa Mlekovita, Mlekpol (SM), Radomsko (OSM), Giżycko (OSM). Masło stołowe produkowane jest m.in. przez mleczarnie: Garwolin (OSM), Głuchów (OSM), Lactalis Polska, Łowicz (OSM), Masmal, Grupę Lacpol, Grupę Polmlek, Sudowia (SM). Masła te najczęściej pakowane są w pergamin. W produkcji masła śmietankowego specjalizują się m.in. Bieluch (OSM), Czarnków (OSM), Łowicz (OSM), Masmal, Grupa Lacpol, Grupa Mlekovita, Grupa Polmlek. Pakowane są najczęściej w 200 g kostki owinięte pergaminem. W produkcji masła w kształcie osełki specjalizują się m.in. Głuchów (OSM), Łowicz, Masmal, Grupa Lacpol, Grupa Mlekovita, Grupa Polmlek, Wieluń (SDM), Włoszczowa (OSM). Bardzo powoli rozwijającą się podkategorią masła są tzw. masła smakowe. Produkty te cechują przede wszystkim niewielkie gramatury oraz eleganckie opakowania premium. Początkowo były one wyłącznie importowane, obecnie wytwarzane są także przez krajowych producentów. Są kierowane do osób o zasobniejszej kieszeni oraz bardziej wyrafinowanym smaku. Do najczęściej występujących smaków zaliczyć można: z dodatkiem soli (Eurial/Grand Fermage, Temar/Kerrygold, Arla Foods: Lurpak, Lactalis Polska/Président), czosnkowe (Grupa Mlekovita, Grupa Polmlek) i/lub ziołami (Grupa Mlekovita, Temar PPH,) masło z prażoną cebulką (Grupa Polmlek) lub szczypiorkiem (Grupa Polmlek).", "url": "https://www.forummleczarskie.pl/raporty/584,maslo-powroci-do-lask?strona=4", "category": "łódzkie", "sub_category": "Oleje i tłuszcze (masło, margaryna itp.)", "phrase": "Masło z Głuchowa"}