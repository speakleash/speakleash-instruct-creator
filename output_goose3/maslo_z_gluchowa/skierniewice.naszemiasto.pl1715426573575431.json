{"meta_description": "Prawdziwy deszcz nagród spadł na głuchowską Okręgową Spółdzielnię Mleczarską podczas wczorajszych XXVIII Targów Mleczarskich Mleko-Expo 2019, jakie odbyły się w Warszawie.", "title": "Mleczarskie produkty z Głuchowa z nagrodami na Mleko-Expo 2019 [ZDJĘCIA]", "content": "Głuchowska spółdzielnia mleczarska wybrała się ze swymi produktami na XXVIII Targi Mleczarskie Mleko-Expo 2019 do Warszawy i okazało się, że jury doceniło to, co produkowane jest w podskierniewickiej gminie. Na tytuł „Twarogowy hit” zapracował twaróg półtłusty, a dodatkowo twaróg w posypce ziołowej otrzymał statuetkę za najwyższą jakość. Mleko dostało nagrodę za wysoką jakość. Podobnie doceniono masło extra osełka, a wyróżniającą jakość, zdaniem komisji oceniającej, mają głuchowskie śmietany. W przygotowaniu głuchowskiej targowej ekspozycji pomagał Zespół Szkół Ponadgimnazjalnych i tytuł najciekawszej ekspozycji znów powędrował do Głuchowa. Nagrodę prezes Teresie Jędraszek wręczył minister rolnictwa, Jan Krzysztof Ardanowski.", "url": "https://skierniewice.naszemiasto.pl/mleczarskie-produkty-z-gluchowa-z-nagrodami-na-mleko-expo/ar/c1-7447565", "category": "łódzkie", "sub_category": "Oleje i tłuszcze (masło, margaryna itp.)", "phrase": "Masło z Głuchowa"}