{"meta_description": "Takie gomółki robi się w mojej rodzinie co roku do koszyczka Wielkanocnego, a następnie podaje się na śniadanie Wielkanocne z barszczem białym. Ciężk", "title": "Gomółki z sera białego do Wielkanocnego żurku - podkarpacki smak", "content": "Takie gomółki robi się w mojej rodzinie co roku do koszyczka Wielkanocnego, a następnie podaje się na śniadanie Wielkanocne z barszczem białym. Ciężko opisać ten smak, komuś kto ich nie próbował, wielu osobom ten smak wydaje się dziwny, może on lekko przypominać smak zgliwiałego sera, choć w moim mniemaniu gomółki to nie tylko tradycja z podkarpacia ale wielki przysmak. Istnieją przepisy, które mówią, że żółtka powinny być surowe, jednak u mnie w rodzinie robi się z ugotowanymi wcześniej żółtkami. Tradycyjnie w moim domu gomółki się suszy około 4-6 dni i to najczęściej na kaloryferze lub innym ciepłym przewiewnym miejscu. W domu mojej babci suszyło się na piecu kaflowym. W przypadku kiedy potrzebujemy pod śpieszyć ten proces można użyć piekarnika ale na bardzo niskich temperaturach na kilka razy po kilka minut, mają się one wysuszyć, a nie upiec. Z podanych proporcji wyszło mi 9 większych gomółek. U mnie w domu gomółki je się na śniadanie wielkanocne wkrawając je do żurku, razem z kiełbasą, jajkiem i chlebem.", "url": "https://smaker.pl/przepisy-dodatki/przepis-gomolki-z-sera-bialego-do-wielkanocnego-zurku-podkarpacki-smak,2006350,bedzie-miodzio.html", "category": "podkarpackie", "sub_category": "Sery i inne produkty mleczne", "phrase": "Gomółki"}