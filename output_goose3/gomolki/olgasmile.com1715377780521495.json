{"meta_description": "Czasami latem przygotowuję gomółki serowe. Odkąd wyprowadziłam się na wieś, odkryłam, że mięta rośnie dziko na łące i mogę zbierać jej ile tylko dusza zapragnie. Nie jest, co prawda, aż tak aromatyczna jak mięta kupowana w markecie, ale pocieszam się, że za to bardziej ekologiczna. Wysuszone pęczki mięty są nie tylko ozdobą, ale również przynoszą", "title": "Gomółki serowe", "content": "Czasami latem przygotowuję gomółki serowe. Odkąd wyprowadziłam się na wieś, odkryłam, że mięta rośnie dziko na łące i mogę zbierać jej ile tylko dusza zapragnie. Nie jest, co prawda, aż tak aromatyczna jak mięta kupowana w markecie, ale pocieszam się, że za to bardziej ekologiczna. Wysuszone pęczki mięty są nie tylko ozdobą, ale również przynoszą do domu cudowny zapach. Marzy mi się taka wiejska izba, w której pod sufitem będą wisiały zioła, suszone owoce i kwiaty niczym w chacie czarownicy lub zielarki z bajek. W lipcu zbieram miętę, odrywam listki i zamrażam. Gdy tylko jest potrzeba, wyjmuję z szuflady kilka sztuk i od ręki mam aromatyzowaną herbatę czy esencjonalny napar do ciasta.  Gomółki serowe po wysuszeniu podaję jako zakąskę do piwa lub odrębne danie na biesiadnym stole. Są smakowite, aromatyczne i zgrabne niczym małe kopczyki, które po przecięciu i ułożeniu na chlebie cieszą wszystkich swoim smakiem. Ten przepis jak i 149 innych na biesiadne dania znajdziesz w książce:", "url": "https://www.olgasmile.com/gomolki-serowe.html", "category": "podkarpackie", "sub_category": "Sery i inne produkty mleczne", "phrase": "Gomółki"}