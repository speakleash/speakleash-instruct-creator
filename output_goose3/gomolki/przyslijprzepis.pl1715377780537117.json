{"meta_description": "Wielu uważa, że twarożek najlepszy jest z chlebem. Istnieje jednak mnóstwo innych smakowitych dań z twarogu, w tym deserów i dań obiadowych.  Regionalne dania", "title": "Nigdy nie wpadlibyście, że można to zrobić z twarogu. Kiedyś jedzono je w każdym domu", "content": "Twaróg to „polski skarb narodowy”. Jest w nim pełno wartościowego białka (aminokwasów), których organizm nie produkuje, a potrzebuje ich do prawidłowego funkcjonowania - dlatego trzeba dostarczać je sobie z zewnątrz. W 100 g twarogu znajdziecie też aż 37% dziennego zapotrzebowania na witaminę B2 oraz 33% na B12, zwykle obecną głównie w mięsie. Twaróg zawiera też witaminę A, B1, B6, D, E, PP. Sami przyznajcie, że to bogata lista. W kostce białego sera kryje się ogromny potencjał kulinarny. Co można zrobić z twarogu? Flagowym daniem z białego sera są leniwe. Z twarogu zrobicie też nadzienie do pierogów ruskich oraz oczywiście klasyczny sernik. Twaróg nadaje się również jako składnik nadzienia do faszerowanych warzyw, farsz do naleśników na słodko lub na słono oraz jako swojski dodatek do zup. Nadziejecie nim też paszteciki. Z białego sera zrobicie też placki twarogowe. Nie tylko typowe serniczki z patelni, ale również placki na słono, typowo obiadowe - serowe gomółki, znane szczególnie na Podkarpaciu. Możecie zajadać je tuż po przygotowaniu, na obiad, lub podawać z ulubionym dipem, jako przekąskę. Nadają się one również do zapakowania na wyjazd - jako suchy prowiant, ale to nie koniec ich możliwości. Co to takiego i jak się je przygotowuje? Co to są gomółki? Gomółki to niewielkie, podkarpackie placki twarogowe zrobione z suszonego białego sera z dodatkiem przypraw. Mogą mieć one zarówno miękką, jak i twardą, zwartą konsystencję. Wysuszone „na kamień” placki przechowywano w spiżarniach i jedzono przez całą zimę, gdy brakowało mleka. Wówczas ścierano je i podawano w takiej formie. Mogły być zarówno dodatkiem do innych potraw, jak i samodzielnym daniem. W Małopolsce (w powiecie gorlickim i na terenie Grybowa), gomółki to kuliste lub wrzecionowate bryłki sera formowane ręcznie, z dodatkiem mięty lub kminku. Jak podają źródła: Gomółki zawędrowały więc i do sąsiedniego województwa, ale zdecydowanie popularniejsze są na Podkarpaciu. Jeśli macie ochotę na twaróg w zupełnie nowej formie, koniecznie spróbujcie tych placków. Niektórzy dodają je nawet do żurku - te z przepisu poniżej będą do niego świetnie pasować, nawet jako starte wiórki. • Ser przetrzyjcie przez sito lub zmiksujcie na jednolitą masę. • Wyłóżcie blachę papierem do pieczenia i wysmarujcie ją olejem. Uformujcie ser w niewielkie placki (najłatwiej zrobić to dłońmi) i wyłóżcie na blaszkę. • Ustawcie piekarnik na tryb termoobiegu. Suszcie placki w temp. 70 st. C przez 2,5 godziny przy uchylonych drzwiczkach. • Zostawcie do przestygnięcia lub jedzcie na ciepło. Po przestygnięciu możecie przechowywać je w lodówce nawet przez 2 tygodnie. Źródło cytatu: Praca zbiorowa pod red. S. Udzieli, Ziemia Biecka. Lud polski w powiatach gorlickim i grybowskim.", "url": "https://www.przyslijprzepis.pl/artykul/nigdy-nie-wpadlibyscie-ze-mozna-to-zrobic-z-twarogu-kiedys-jedzono-je-w-kazdym-domu", "category": "podkarpackie", "sub_category": "Sery i inne produkty mleczne", "phrase": "Gomółki"}