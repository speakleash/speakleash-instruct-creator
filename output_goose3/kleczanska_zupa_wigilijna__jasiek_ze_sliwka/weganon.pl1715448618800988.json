{"meta_description": "", "title": "WIGILIJNA KUJAWSKA ZUPA ŚLIWKOWA", "content": "Kujawy to zagłębie śliwkowego raju. Organizowane corocznie smażenie powideł w Strzelcach Dolnych, to prawdziwie widowiskowe wydarzenie. Powidła Strzeleckie są najlepsze na świecie. Składają się tylko ze śliwek, bez żadnych dodatków. Idealne do świątecznych wypieków. Ale dziś nie będzie o powidłach. Będzie o wyjątkowej w smaku zupie. Wigilijnej zupie z suszonych śliwek. Zupy owocowe są znane w całej Polsce. Najbardziej popularne są na Podkarpaciu, Lubelszczyźnie i w świętokrzyskim. To w tych województwach często pojawia się owocowa zupa na wigilijnym stole. Jednak to Kujawy mają najsilniejszą tradycję serowania takich zup na święta. Na Ziemi Dobrzyńskiej, przygotowuje się zupę z suszonych śliwek i gruszek. W okolicach Aleksandrowa Kujawskiego i Radziejowa, śliwkowa z kluskami. Sposób przygotowania zupy jest niezmienny od ponad 150 lat. Suszone śliwki moczy się kilka godzin w wodzie. Następnie gotuje z przyprawami, zabiela śmietaną i podaje z makaronem. Koniecznie musi to być makaron cienkie lub grubsze wstążki. Często gospodynie samodzielnie robią makaron lub kluski lane. Zagęszczanie zupy jest za pomocą maki pszennej lub ziemniaczanej. Przygotowanie zupy na Pałukach i Ziemi Dobrzyńskiej trwa 3 dni. Moczenie, gotowanie i odstawienie zupy na kolejny dzień. I rzeczywiście tak jest najlepiej. Zupa następnego dnia jest o wiele bardziej aromatyczna. Jeśli lubicie zupy owocowe, to ta będzie w sam raz – 200 g suszonych śliwek (niewędzonych) z pestkami  – 3 goździki  – 1 litr wody  – 1 łyżka cukru lub więcej do smaku  – szczypta soli  – ½ łyżki mąki ziemniaczanej  – 1 łyżka roślinnej śmietanki (użyłem 18% Plantona) – śliwki zalać 1 litrem wody i odstawić na 8-10 godzin  – do garnka dodać cukier, sól i goździki. Gotować na małym ogniu pod przykryciem przez 30 minut> odstawić do wystudzenia  – wyjąć goździki i śliwki. Ze śliwek wyjąć pestki. Owoce pokroić w grube paski i dodać do zupy  – wlać śmietankę i dodać mąkę. Zagotować ciągle mieszając. Doprawić do smaku ewentualnie solą i cukrem  – zupa powinna lekko słodkawa z nutą wytrawności. Odstawić w chłodne miejsce do następnego dnia  – kolejnego dnia zagotować i podawać z makaronem", "url": "https://weganon.pl/wigilijna-kujawska-zupa-sliwkowa/", "category": "małopolskie", "sub_category": "Gotowe dania i potrawy", "phrase": "Klęczańska zupa wigilijna - jasiek ze śliwką"}