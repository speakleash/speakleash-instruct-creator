{"meta_description": "Fasola wigilijna, czyli gotowana biała fasola z dodatkiem suszonych śliwek i przypraw, to jedna z ciekawszych propozycji na słodkie danie wigilijne. nie jest to znany przepis, jednak warto spróbować.", "title": "Fasola wigilijna", "content": "Fasola wigilijna to niezwykły, mało znany przepis na wigilijne danie na słodko. Przepis jest bardzo prosty do zrobienia. Z kilku składników zrobisz super danie. Szklanka ma u mnie pojemność 250 ml. Kalorie policzone zostały na podstawie użytych przeze mnie składników. Jest to więc orientacyjna ilość kalorii liczona na podstawie produktów, których użyłam w danym przepisie. Z podanej ilości składników otrzymasz około 650 gramów fasoli białej z suszonymi śliwkami. Przed szykowaniem przepisu zachęcam też do przeczytania najpierw całego wpisu. W treści podaję bowiem dużo ciekawych porad dotyczących składników oraz ich zamienników. Fasolę wigilijną możesz zrobić zarówno z fasoli suchej, którą trzeba namoczyć a następnie ugotować (opiszę to dokładnie poniżej). Potrzebujesz wówczas 200 gramów suchej, białej fasoli. Ja wybrałam fasolę \"Piękny Jaś\". Po ugotowaniu otrzymałam około 460 gramów gotowej do użycia fasoli. W wersji na szybko wystarczy, że użyjesz dwóch puszek białej fasoli. Jedna puszka o wadze około 400 gramów. Po odlaniu zalewy z jednej puszki wychodzi do 250 gramów fasoli. Fasolę zacznij szykować dzień wcześniej. Najlepiej jest wieczorem odłożyć fasolę do namoczenia, by już rano móc zabrać się do gotowania. Najważniejsza jest dobrej jakości, sucha fasola Jaś lub też inna biała fasola. Spora fasola ma około 3 cm, zaś ta mniejsza nie ma więcej niż 2 cm długości. Do zrobienia smalcu z fasoli kupuję zazwyczaj tę mniejszą, ponieważ szybciej się gotuje. Fasolę trzeba najpierw namoczyć. Przygotuj sobie sporą miskę - szklaną lub ceramiczną. Wsyp 200 gramów (u mnie niecała szklanka) suchej fasoli i zalej zimną wodą. Woda powinna wystawać nawet 10 cm nad fasolę. Wlałam zatem dwie szklanki wody, czyli 500 ml zwykłej wody z kranu (może być też filtrowana). Fasola będzie pęcznieć i wchłonie większość wody z miski. Jeśli nalejesz za mało wody, to w każdej chwili możesz ją uzupełnić. Jeśli jednak zostawisz fasolkę na całą noc, to rano może się okazać, że zabrakło wody i wystające fasolki będą miały pomarszczoną skórkę/łupinkę. Fasolę polecam moczyć około 8-10 godzin. Najlepiej zalać fasolę wieczorem i zostawić ją tak do rana. Miską odłóż na ten czas np. do szafki lub schowka/piwniczki.  Po 10 godzinach moczenia możesz już odlać resztę wody z fasoli. Ja zazwyczaj przekładam ją na sitko durszlaka i przepłukuję zimną, bieżącą wodą.Całą fasolkę przełóż do garnka. Wlej trzy szklanki wody. Fasolkę gotuj na małej mocy i pod przykryciem, do miękkości. Na koniec dodaj też płaską łyżeczkę soli. Moja fasolka gotowała się krótko, bo tylko 90 minut, ale jeśli masz większą fasolę (lub starszą), to może to trwać nawet do trzech godzin. Nie gotuj jej jednak za długo, by nie zaczęła się rozpadać. Ugotowaną fasolę odcedzam z pozostałej wody i umieszczam w miseczce (50 ml lub więcej wody po gotowaniu zachowaj do smażenia). Po ugotowaniu wyszło mi około 460 gramów gotowej do użycia fasoli.Porada 1: Jeśli jednak chcesz użyć fasoli z puszki, to potrzebujesz dwie puszki fasoli białej (puszka o wadze około 400 gramów). Po odlaniu całej zalewy otrzymasz wówczas łącznie około 450-500 gramów fasoli. Taka fasola jest jednak bardzo miękka i według mnie danie nie wyjdzie z nią tak smaczne, jak w tą gotowaną.Na dużą patelnię wyłóż do 30 gramów masła oraz całą fasolę. Ustaw odrobinę niższą niż średnia moc palnika. Od razu dodaj też 200 gramów suszonych śliwek (miękkie, bez pestek i nie wędzone). Śliwki pokrój wcześniej na mniejsze kawałki. Całość zamieszaj i wlej dwie łyżki wody (najlepiej odlanej po gotowaniu fasoli, ale zwykła woda też może być). Cały czas mieszaj zawartość patelni (około 2 minut). Kolejno dodaj kilka gałązek rozmarynu oraz 1/4 płaskiej łyżeczki soli i po sporej szczypcie pieprzu i cynamonu. Wlej trzy łyżki wody i znów mieszaj całość. Śliwki powinny zacząć mięknąć i bardziej kleić się do fasoli. Po 2-3 minutach mieszania można już wyłączyć fasolę i sprawdzić jej smak.Porada 2: Cynamon można pominąć lub zastąpić odrobiną słodkiej i ostrej papryki. Rozmaryn nie jest niezbędny, ale warto go dodać. Jeśli wolisz słodszą fasolę, to dodaj trochę miodu.Fasola wigilijna smaży się zatem na patelni łącznie około 10 minut. Aby fasola nie wyszła za sucha, w razie potrzeby zawsze można dodać więcej wody lub trochę więcej masła. Poniżej oryginalny przepis, który przerobiłam nieco, aby fasolę ze śliwkami można było podać na Wigilię. \"Kuchnia domowa\", 1937 rok.", "url": "https://aniagotuje.pl/przepis/fasola-wigilijna", "category": "małopolskie", "sub_category": "Gotowe dania i potrawy", "phrase": "Klęczańska zupa wigilijna - jasiek ze śliwką"}