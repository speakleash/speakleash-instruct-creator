{"meta_description": "Przepis na wigilijną zupę z grochem jaśkiem i suszonymi śliwkami.", "title": "Wigilijna zupa z grochem jaśkiem i suszonymi śliwkami [PRZEPIS]", "content": "Monika Kowalczyk kieruje nowosądeckim oddziałem Gazety Krakowskiej. Na wigilijny stół poleca zupę Babci Zosi z grochem jaśkiem i z suszonymi śliwkami Wykonanie Gotować śliwki do czasu, aż zmiękną w małej ilości wody z kilkoma goździkami. Osobno ugotować w osolonej wodzie wymoczoną przez noc fasolę (u nas to groch Jasiek). Śliwki z grochem połączyć w wywarze z buraków, wlewając do niego kompot powstały ze śliwek i nieco wody z gotowanej fasoli. Przygotować ciasto na kluski kładzione łącząc w dużym kubku kilka łyżek mąki z ciepłym mlekiem i jajkiem oraz szczyptą soli. Mieszać, aż uzyskamy elastyczną, niezbyt gęstą konsystencję, następnie nabrać porcje ciasta na kluchy łyżką stołową i kłaść je, zsuwając do osolonego wrzątku w dużym garnku. Po ich wypłynięciu gotować jeszcze przez ok. trzy minuty. Całość doprawić do smaku odrobiną miodu (lub cukru) i szczyptą soli. Końcowy akcent to łyżka słodkiej śmietanki. Zupa jest smaczna także bez śmietany.", "url": "https://gazetakrakowska.pl/wigilijna-zupa-z-grochem-jaskiem-i-suszonymi-sliwkami-przepis/ar/12767421", "category": "małopolskie", "sub_category": "Gotowe dania i potrawy", "phrase": "Klęczańska zupa wigilijna - jasiek ze śliwką"}