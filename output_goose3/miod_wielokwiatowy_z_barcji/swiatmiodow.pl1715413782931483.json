{"meta_description": "Miód wielokwiatowy 380g Eko-Barć w kategorii Miód Wielokwiatowy / Miody Polskie", "title": "Miód wielokwiatowy 380g Eko-Barć", "content": "Miody wielokwiatowe, to duża grupa miodów, których smak, barwa i inne walory uzależnione są od gatunków kwiatów, krzewów i drzew oblatywanych przez pszczoły, zróżnicowania rejonów stacjonowana pasiek czy terminów pozyskiwania. Można je nazwać 'bukietem kwiatów' danego terenu. Można wymienić miody wielokwiatowe wiosenne o jasnych barwach i delikatnych smakach, miody z środka lata zawierające nektar lipy, facelii, gorczycy czy późniejsze z gryką czy słonecznikiem. W zależności od terminu zbioru miód wielokwiatowy może mieć różną barwę - od jasno-kremowej do ciemno-herbacianej. W stanie płynnym jest jasny, ma przyjemny delikatny zapach kwiatowy i łagodny smak. Natomiast miód pochodzący z nektaru kwiatów letnich jest znacznie ciemniejszy oraz odznacza się zdecydowanym smakiem i zapachem. W późniejszym etapie, po skrystalizowaniu zmienia nieco zabarwienie na jasnoszare lub jasnobrązowe. Skład roślin z jakich został zebrany nektar ma wpływ na jego walory odżywcze. Zapach miodu wielokwiatowego jest zwyczajowo silny, przebijający inne zapachy, przypomina zapach wosku. W smaku jest bardzo zróżnicowany, zależnie od składu nektaru, na ogół jednak jest łagodny, słodki. Niekiedy dominuje smak określonego nektaru, na przykład lipy, gryki czy akacji. Miód wielokwiatowy pod względem składu chemicznego, ze względu na różne 'mieszanki' nektarów kwiatowych, cechuje duża różnorodność. Podobnie jak w innych odmianach miodu, jego podstawową cechą jest spora ilość cukrów prostych - glukozy i fruktozy. Szczególnie dużą zawartością cukrów prostych odznaczają się miody z kwiatów wiosennych. * Podane powyżej przedziały i uśrednione wartości dotyczą miodu naturalnego. Z uwagi na brak szczegółowych danych przekazywanych przez pszczelarzy, nie możemy podać dokładnych wartości odżywczych każdego produktu. W ramach tej grupy produktowej mieści się kilkadziesiąt, a nawet kilkaset (świat) gatunków miodów naturalnych różnego pochodzenia. Ich wartości odżywcze mieszczą się zazwyczaj w podanych przedziałach uśrednionych dla lepszego zobrazowania najbardziej prawdopodobnych parametrów właściwości odżywczych. Informacje alergiczne: Miodu naturalnego nie powinny spożywać osoby uczulone na produkty pszczele.", "url": "https://www.swiatmiodow.pl/pl/p/Miod-wielokwiatowy-380g-Eko-Barc/27600", "category": "warmińsko-mazurskie", "sub_category": "Miody", "phrase": "Miód wielokwiatowy z Barcji"}