{"meta_description": "", "title": "Gospodarstwo Pasieczne Bartnik Mazurski", "content": "Historia Bartnika Mazurskiego rozpoczyna się ponad pół wieku temu, kiedy to Włodzimierz Pucer, pszczelarz z potrzeby serca i zamiłowania do przyrody, założył swoje pierwsze gospodarstwo pasieczne. Szybko okazało się, że takiego miodu nikt inny pozyskać nie potrafi. Uli przybywało, a pan Włodzimierz z pasją pogłębiał swoją widzę, tworząc pasiekę, którą dziś – według podobnych tradycyjnych zasad i z takim samym szacunkiem do natury – prowadzi jego syn Robert. Jest wiele czynników, które sprawiają, że nasze miody są wyjątkowe. Pochodzą z terenów Zielonych Płuc Polski oraz obszaru Natura 2000, regionu czystego ekologicznie, wolnego od wielkich aglomeracji miejskich i ruchliwych szlaków komunikacyjnych. O wyjątkowości naszych miodów w dużej mierze stanowi charakterystyka terenu i bogactwo roślinności (szczególnie duże obszary łąk oraz starodrzewia – w tym ponadstuletnie lipy). Potwierdzeniem doskonałych walorów naszych są liczne nagrody i wyróżnienia. Oprócz gospodarstwa pasiecznego prowadzimy także gospodarstwo ekologiczne, w którym uprawiamy maliny, będące również doskonałym pożytkiem dla naszych pszczół.", "url": "https://www.polskasmakuje.pl/author/miody1/", "category": "warmińsko-mazurskie", "sub_category": "Miody", "phrase": "Miód wielokwiatowy z Barcji"}