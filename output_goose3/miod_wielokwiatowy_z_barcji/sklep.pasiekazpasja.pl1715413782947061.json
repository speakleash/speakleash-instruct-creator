{"meta_description": "Miód wielokwiatowy nierozgrzewany o łagodnym smaku doskonale sprawdzający się jako dodatek do napojów lub wypieków. Polecany w stanach alergicznych.", "title": "Miód wielokwiatowy", "content": "Jak sama nazwa wskazuje, jest to miód, do którego wytworzenia wykorzystane zostały różne gatunki kwiatów miododajnych. Nasz „Miód tysiąca kwiatów” jest jednym z najpopularniejszych i najpowszechniej stosowanych. Miód wielokwiatowy jest słomkowy, jasnożółty. Może być bardzo zróżnicowany pod względem barwy ze względu na różne proporcje nektarów wielu różnych roślin. Po procesie krystalizacji, który jest dla miodu typowy i naturalny, jego barwa może przybierać odcienie od jasnożółtego po herbaciany. W smaku jest łagodny, ale także może być zróżnicowany w zależności od proporcji nektaru kwiatowego. Miód przekładany jest na zimno do słoika z beczki już po procesie krystalizacji. Oferowany przez nas miód wielokwiatowy jest smarowny, jednak może różnić się w konsystencji – od gładkiej po gruboziarnistą. Składy chemiczne miodów wielokwiatowych będą się między sobą różniły i wykazywały odmienne właściwości. Najliczniejszą grupą znajdujących się w nich związków są węglowodany – glukoza oraz fruktoza. Te miody są też bogate w kwasy organiczne – glukonowy, jabłkowy, cytrynowy. Miody pozyskiwane wiosną zawierają szczególnie dużo cukrów prostych, które stanowić będą źródło energii w stanach przemęczenia fizycznego i psychicznego. Łatwo przyswajalne cukry odżywiają serce i układ krwionośny, pomagając zapobiec chorobie wieńcowej i miażdżycy. Miód wielokwiatowy korzystnie wpływa na wątrobę wspierając detoksykację oraz funkcjonowanie woreczka żółciowego. Z kolei miody letnie i jesienne są bogatsze w enzymy i substancje o działaniu przeciwbakteryjnym, a także wykazują niewielką aktywność antybiotyczną. Pomagają łagodzić katar sienny i alergiczny rodzaj astmy oskrzelowej. Przy konsultacji z lekarzem niektórzy alergicy stosują je w celu uodpornienia na niektóre z pyłków. Regularnie stosowane, wspierają wzmacnianie odporności i poprawę przemiany materii. Odmiana letnia i jesienna korzystnie wpływa także na ciśnienie tętnicze krwi. Pozytywnie wpływa na skórę, poprawiając jej gładkość i odpowiednie odżywienie. Duże walory odżywcze i łagodny smak sprawiają, że miód wielokwiatowy nadaje się do codziennego spożywania zarówno przez dorosłych, jak i dzieci. Do przegotowanej i ostudzonej poniżej 40°C wody wieczorem dodaj od 1 do 3 łyżeczek miodu. Polecamy dodać do tego 2 łyżeczki pyłku lub pierzgi, ponieważ kilkukrotnie podwyższa to wartość biologiczną i zdrowotną napoju. Następnie należy wyciągnąć łyżeczkę, przykryć miksturę spodkiem i pozostawić na noc. Rano wymieszać i wypić na czczo, około 20 minut przed posiłkiem. Miód można stosować jako zamiennik słodyczy. Gdy masz ochotę na małe co nieco, warto sięgnąć po łyżeczkę miodu. Pamiętaj tylko, że rzadko kończy się na jednej łyżeczce. :)", "url": "https://sklep.pasiekazpasja.pl/miody-naturalne/61-miod-wielokwiatowy-45-g.html", "category": "warmińsko-mazurskie", "sub_category": "Miody", "phrase": "Miód wielokwiatowy z Barcji"}