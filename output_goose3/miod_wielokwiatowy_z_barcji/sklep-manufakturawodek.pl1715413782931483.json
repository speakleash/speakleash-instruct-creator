{"meta_description": "Miód z „tysiąca kwiatów”, czyli miód wielokwiatowy to jeden z najczęściej spożywanych miodów. Miód wielokwiatowy to źródło łatwo przyswajalnej energii.", "title": "Miód Wielokwiatowy (400 g)", "content": "Miód z „tysiąca kwiatów”, czyli miód wielokwiatowy to jeden z najbardziej popularnych i najczęściej spożywanych miodów. Powstaje z nektaru zebranego z roślin miododajnych, rosnących w okolicy pasieki. Miód ma bardzo łagodny smak i jest uwielbiany przez dzieci. Ze względu na przystępną cenę polecamy go jako zdrowszy substytut cukru. Miód wielkokwiatowy jest doskonały do słodzenia domowych nalewek. Kolor miodu wielokwiatowego może różnić się w zależności od pory roku w którym został zebrany i mieszanki kwiatów z których go pozyskano. Miód wiosenny ma jaśniejszą barwę i delikatnie słodszy smak. Miód wielokwiatowy zebrany latem jest nieco ciemniejszy i bardziej aromatyczny. Generalnie barwa miodu wielokwiatowego powinna być od prawie białej, jasnozłotej po jasno bursztynową. Miód wielokwiatowy w sklepie Wielkopolskiej Manufaktury Wódek to miód bezpośrednio z pasieki, od pszczelarza z kilkudziesięcioletnim doświadczeniem. Pasieka znajduje się małej, urokliwej miejscowości, oddalonej od nas o zaledwie kilka kilometrów. Tak jak każdy prawdziwy, naturalny miód ulega procesowi krystalizacji. Miód wielokwiatowy jeżeli jest odpowiednio przechowywany to krystalizuje się do postaci stałej w ciągu kilku tygodni. Dla zachowania jego właściwości najlepiej go przechowywać w ciemnym miejscu (np. szafka kuchenna) w temperaturze pokojowej. Mnogość kwiatów z których pochodzi miód wielokwiatowy jest naprawdę imponująca. Są to zarówno lipa drobnolistna, wrzos, malina, lawenda, rzepak, słonecznik i wiele więcej. Miód wielokwiatowy z naszej oferty nie ma dominującego smaku żadnej z wymienionych roślin. To mieszanka nektarów kwiatów, krzewów, drzew dzikorosnących i uprawnych. Miód wielokwiatowy to źródło łatwo przyswajalnej energii. Idealny dla sportowców w stanach przemęczenia fizycznego i psychicznego. Zawiera w sobie witaminy z grupy B, A, PP, C i jest źródłem minerałów jak żelazo, magnez, fosfor. Miód wielokwiatowy wspomaga nasz organizm w stanach przeziębienia. Polecamy go również w chorobach alergicznych dróg oddechowych. Do prozdrowotnych właściwości miodu wielokwiatowego zalicza się działanie hepatoprotekcyjne i przeciwmiażdżycowe. Regularnie stosowany poprawia naszą odporność. Łyżeczka miodu wielokwiatowego zawiera ok. 40 kcal – dla porównania 3 łyżeczki to tyle samo co jeden pasek czekolady.", "url": "https://sklep-manufakturawodek.pl/miod-wielokwiatowy-400g", "category": "warmińsko-mazurskie", "sub_category": "Miody", "phrase": "Miód wielokwiatowy z Barcji"}