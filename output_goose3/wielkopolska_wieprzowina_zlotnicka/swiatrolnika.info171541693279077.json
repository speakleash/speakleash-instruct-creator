{"meta_description": "Świnia złotnicka pstra to rasa świń pochodząca z Polski. Nazwa rasy kojarzy się z podpoznańskim miastem Złotniki. Początek tej rasy nastał pod koniec lat &lsquo;40.", "title": "Złotnicka pstra – polska rasa świni z okolic Wielkopolski", "content": "Świnia złotnicka pstra to rasa świń pochodząca z Polski. Nazwa rasy kojarzy się z podpoznańskim miastem Złotniki. Początek tej rasy nastał pod koniec lat ‘40. Nazwa tej rasy jest związana z miejscowością Złotniki koło Poznania. To właśnie tam na w województwie wielkopolskim pod koniec lat 40 XX wieku nastąpił początek selekcji i konsolidowania cech rasy złotnickiej pstrej. Ale swój rodowód rasa ta wywodzi z terenów dzisiejszej Litwy. Prof. Stefan Aleksandrowicz zakupił materiał hodowlany od repatriantów zasiedlających Warmię i Mazury, pochodzących z okolic Wilna. Materiał hodowlany służący do budowy gatunku stanowiło wówczas 18 loszek i 5 knurów. Po kilkunastu latach selekcji i pracy hodowlanej, na tyle się utrwaliły i były powtarzalne cechy użytkowe, że w 1962 r. świnia złotnika pstra została uznana za rasę. Zaliczono ją do typu mięsno-słoninowego w kierunku mięsnym. W marcu 2013 roku świnie złotnickie pstre były hodowane w 31 stadach, a stan loch wynosił 644 sztuki. Świnia złotnicka pstra jest średnio duża, o harmonijnej budowie ciała, dobrze związana. Głowa jest średniej wielkości. Z kolei ryj średnio długi i prosty, uszy pochylone do przodu, średniej wielkości. Tułów długi, lekko spłaszczony. Świnia ta ma kończyny mocne o grubej kości. Umaszczenie łaciate, czarno-białe. Przy czym najbardziej pożądany jest układ łat sprawiający wrażenie „drugiej skóry” narzuconej na grzbiet zwierzęcia. Masa ciała dorosłych osobników wynosi 300–350 kg (knury), 200–300 kg (lochy). Są to świnie w typie mięsno – słoninowym w kierunku mięsnym, późno dojrzewające, średnim tempie wzrostu. Świnia złotnicka pstra ma swój jasno kreślony wzorzec. Możliwy wśród tej rasy jest dymorfizm płciowy, głównie w starszym wieku. Bywa łaciata, posiada efekt \"drugiej skóry\", eliminuje się osobniki ze skórą pigmentowaną siwo pod białą szczeciną lub z przebarwieniami rudymi. Mięso pochodzące od świń złotnickich (białych i pstrych) wpisano 12 maja 2006 na Listę produktów tradycyjnych (prowadzoną przez Ministera Rolnictwa i Rozwoju Wsi) w kategorii „Produkty mięsne”.", "url": "https://swiatrolnika.info/informacje/zlotnicka-pstra-polska-rasa-swini-z-okolic-wielkopolski.html", "category": "wielkopolskie", "sub_category": "Mięso świeże oraz produkty mięsne", "phrase": "Wielkopolska wieprzowina złotnicka"}