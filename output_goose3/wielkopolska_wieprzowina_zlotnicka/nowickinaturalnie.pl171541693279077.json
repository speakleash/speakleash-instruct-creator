{"meta_description": "Nowicki Naturalnie . Producent tradycyjnych wędlin", "title": "Nowicki Naturalnie . Producent tradycyjnych wędlin - Złotnicka dla restauracji", "content": "Wszystkim restauratorom, którzy poszukują nietuzinkowych produktów dla swoich kreacji kulinarnych polecamy wielkopolską wieprzowinę złotnicką –najwyższej jakości mięso polskiej rasy świń, które dzięki swoim niezwykłym walorom zostało w 2006 r. wpisane na krajową Listę Produktów Tradycyjnych. Świnie złotnickie, hodowane przyzagrodowo, w małych gospodarstwach, karmione paszami gospodarczymi, rosną wprawdzie znacznie wolniej od ras przemysłowych intensywnie rosnących, ale ich mięso dzięki temu uzyskuje odpowiednią dojrzałość, a co za tym idzie doskonałą jakość oraz wyjątkowy, lepszy smak. Wieprzowina złotnicka charakteryzuje się jasną barwą i specyficzną marmurkowatością wynikającą z większej zawartości tłuszczu śródtkankowego. Jest to doskonały surowiec do wytwarzania wyrobów najwyższej jakości premium, wyrobów docenianych przez wszystkich smakoszy wieprzowiny. Restauracje, które mają w swojej ofercie organizowanie wesel i imprez okolicznościowych, często poszukują tradycyjnych i swojskich smaków dla swoich gości specjalnie przygotowanych na szczególne okazje. Mamy przyjemność zaproponować Państwu nasz stół tradycyjny pachnący polskimi wędlinami przygotowanymi według starych, rodzinnych receptur. Wędzone szynki i schaby, podsuszane kiełbasy, aromatyczny smalec, staropolskie pasztety zapiekane oraz wiele innych doskonałych w smaku wyrobów. Podczas wyjątkowych przyjęć w restauracjach, owacyjnie witaną przez gości atrakcją jest uroczyste podanie, przeważnie o północy, wyśmienitego, gorącego udźca wieprzowego podawanego z kaszą, kapustą kiszoną, sosami czosnkowym lub chrzanowym. Na potrzeby Państwa restauracji przygotujemy wyśmienite udźce, które z pewnością na długo pozostaną w pamięci gości.", "url": "http://nowickinaturalnie.pl/page/19/zlotnicka-dla-restauracji", "category": "wielkopolskie", "sub_category": "Mięso świeże oraz produkty mięsne", "phrase": "Wielkopolska wieprzowina złotnicka"}