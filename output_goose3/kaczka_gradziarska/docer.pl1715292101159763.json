{"meta_description": "Przepiśnik. Tajniki kuchni tradycyjnej - dokument [*.pdf] 1\nDawne, proste przepisy przekazywane z pokolenia na pokolenie stanowią istotę\ntradycyjnych dań. W każdym kraju babcie i matki zdradzają swoim córkom\ni wnuczkom kulinarne tajemnice, które s...", "title": "Przepiśnik. Tajniki kuchni tradycyjnej - Pobierz pdf z", "content": "1 Dawne, proste przepisy przekazywane z pokolenia na pokolenie stanowią istotę tradycyjnych dań. W każdym kraju babcie i matki zdradzają swoim córkom i wnuczkom kulinarne tajemnice, które stanowią o kunszcie każdej gospodyni. Lo- kalne smaki świadczą o dziedzictwie i kulturze regionu z którego pochodzą. Dawniej niemal wszystkie produkty spożywcze pozyskiwało się z własnego gospo- darstwa. Z braku lodówek wiele artykułów, aby nie zepsuły się, suszono, kiszono lub wędzono. Na śniadanie zwykle był biały barszcz z ziemniakami. Na obiad gotowa- no zalewajkę, uprażoną kaszę z mlekiem, ziemniaki z mlekiem, kapuśniak, kluski ze śmietaną i cukrem albo zdobione słoniną z błony oraz tzw. garus, czyli potrawę ze świeżych lub suszonych śliwek, posłodzoną i z dodatkiem makaronu lub kaszy. W niedzielę robiono pierogi z serem. Większość mieszkańców wsi praktycznie nie jadła mięsa. Chleb wyrabiało się w drewnianych dzieżach i piekło samemu w spe- cjalnym piecu chlebowym. Jadło się go z mlekiem i twarogiem. Jeden wypiek starczał nieraz na trzy tygodnie. Każda z rodzin miała swoje rodzinne receptury na posiłki codzienne, jak i smakołyki przygotowywane z okazji świąt i innych uroczystości domowych. Z czasem tradycje kulinarne ulegały wymieszaniu. Gospodynie z Kresów przywiozły wiele przepisów na pierogi, kołduny, bliny, placki z wykorzystaniem m.in. kaszy gryczanej i grzy- bów, mieszkańcy Wielkopolski – kluski ziemniaczane, sosy, czerninę, rosół drobiowy z makaronem. Na wigilię przesiedleńcy z Wileńszczyzny przygotowywali nielubiany, ale obowiązkowy kisiel owsiany lub żurawinowy oraz słodkie łamańce z makiem. Po 1947 r., kiedy przybyli przesiedleńcy ukraińscy, pojawiły się kolejne potrawy: kutia, kapusta z grochem, pierogi z ziemniakami i serem, kaszą gryczaną, pszenica z wa- rzywami, kotlety z kaszy. Charakterystycznymi potrawami dla naszego terenu były marchwiaki, pyzy, kasza jaglana, placki z buraków ćwikłowych, racuchy, kapusta z grochem, gruszczonka (zupa owocowa na słodko, zabielana śmietaną, do której po- dawano osobno ziemniaki z duszoną cebulą), bania, groch ze śmietaną lub mlekiem, Tajniki kuchni tradycyjnej 2 porka, kartofle z barszczem, zalewajka, zacierki, utarte placki buraczane, zarzucajka, kasze z zacierkami i mlekiem, chleb żytni na zakwasie, rwoki. Kultywowanie tradycji i starych przepisów jest cenione w całej Europie, która stara się zachować swoje dziedzictwo smaków. Wytwarzanie, ochrona i promocja żywno- ści wysokiej jakości odgrywa w państwach Unii Europejskiej coraz bardziej znaczącą rolę. Jednym z podstawowych sposobów realizacji polityki jakości we Wspólnocie jest wyróżnianie znakami potwierdzającymi wysoką jakość wyrobów rolno-spo- żywczych pochodzących z konkretnych regionów, jak też charakteryzujących się tradycyjną metodą produkcji. Na obszarze LGD „Owocowy Szlak” są liczne pro- dukty tradycyjne wpisane na Listę Produktów Tradycyjnych Ministerstwa Rolnictwa i Rozwoju Wsi, tj. karczmiskie pierogi z bobru (bobu), chodelskie gołąbki z kiszonej kapusty, masło z Opola Lubelskiego, szarlotka józefowska, karp w śmietanie po po- niatowsku, szyneczka z karpia z Pustelni, wędzone dzwonka karpia z Pustelni, kaczka grądziarska, zupa z karpia. Zapraszamy w podróż kulinarną, gdzie poznacie Państwo tajniki kuchni tradycyjnej z obszaru LGD „Owocowy Szlak”. Smacznego! 3 Spis treści 1. Zupy 4 Barszcz biały z kartoflami ze spyrką 5 Zupa dziadowska 6 Boszcz na zakwasie 7 Forszmak lubelski w miseczkach z ciasta naleśnikowego 7 Zupa cebulowa 8 Krupnik 9 Zupa dyniowa 10 Zupa mięsno-warzywna z lanymi kluskami 10 Sałacianka 11 2. Potrawy z mięsem 12 Zrazy z mięsem i kapustą 13 Kaczka z jabłkami 13 Karkówka 14 Bigos staropolski 15 Rolada serowa 15 Rolada z kurczaka z omletem 16 Pasztet drobiowy 17 3. Potrawy z kaszy i grochu 18 Pęczak z grochem 19 Smalczyk fasolowy 19 Kopytka z kaszy jaglanej 20 Kapuśniaki z kaszy jaglanej z grzybami 20 Gołąbki z kaszą jaglaną, mięsem i soczewicą 21 Gołąbki z kaszą gryczaną i pieczarkami 22 Kasza jaglana z kapustą 22 Kotlety z kaszy gryczanej 23 Soczewiaki 23 Pierogi z bobu 24 Pierogi z fasolą i makiem 25 Pierogi z kaszą gryczaną i twarogiem 26 4. Potrawy z ziemniaków i mąki 27 Wiejskie pierogi „Kryzysy” 28 Przecieraki 28 Chleb cebulowy 29 Kartacze 30 Kartoflarz 30 Babka ziemniaczana 31 Lemieszka 31 Bociany 32 Pierogi z serem na słodko 33 5. Ciasta 34 Marchwiaczek z Wilkowa 35 Strucla makowa 36 Placek śliwkowy 37 Pączki z malinami 37 Ciasto drożdżowe z kruszonką 38 Szarlotka 39 Pieróg jaglany 40 Rolada jabłkowa 41 Bułeczki maślane 42 Racuchy 42 Oponki serowe 43 Buraczak 44 6. Potrawy z ryb 45 Karp w galarecie 46 Rolada z ryby 47 4 ZupyZupy 1. Wdawnych czasach na terenie regionu opolskiego zupy stanowiły główny posiłek dnia. Jadano je na śniadania, obiady i kolacje. Gotowano barszcze i polewki. Polewki przygotowywano z mąki lub kaszy sypanej na wodę lub mleko. Polewki kwaśne sporządzano na zakwasie z kiszonej kapusty – tzw. kwaśnica lub kapuśnica. Popularny żur przygotowywano z zakiszonej mąki żytniej, jęczmiennej lub owsianej i nazywano go po prostu barszczem. Barszcz czerwony gotowano na zakwasie z buraków cukrowych i ćwikłowych. Gotowano też zupy z dodatkiem wa- rzyw i ziół: kartofli, cebuli, pietruszki, lebiody, pokrzywy, szczawiu, sałaty, czasem z dodatkiem chleba. Od święta przygotowywano zupy z mięsem czego przykładem jest forszmak. 5 Barszcz biały z kartoflami ze spyrką Składniki: Barszcz biały  1½ kg kapusty kiszonej  ½ kg słoniny  3 l wody  ½ l śmietany swojskiej  ½ l mleka od krowy  2 łyżki mąki  20 dag słoniny  2 cebule  sól  pieprz  przyprawy Kartofle w mundurkach  3 kg kartofli  przyprawy  1½ kg słoniny  1 cebula Opis przygotowania: Barszcz biały: Do 3 litrów wody wrzucamy spyrkę (słoninę) podsmażoną z cebulą i przyprawy. Dodaje- my wyciśniętą kapustę, gotujemy ok. 1 godziny. Następnie dodajemy śmietanę z mlekiem i mąką. Dolewamy omastę. Zagotowujemy. Doprawiamy do smaku. Kartofle w mundurkach: Umyte kartofle gotujemy w mundurkach w osolonej wodzie. Po ugotowaniu odsączamy i obieramy. Gorące kartofle kroimy w ćwiartki i wrzucamy na rozgrzaną słoninę z cebul- ką. Podajemy gorące jako przystawkę do barszczu białego. 6 Zupa dziadowska Składniki:  4 ziemniaki  1 marchewka  1 pietruszka  1 cebula  6–8 dag słoniny lub boczku  2 l wody  sól  pieprz ziołowy do smaku  drobno posiekane: koperek i natka pietruszki Kluski  20 dag mąki pszennej  ½ łyżeczki soli  woda do zarobienia ciasta Opis przygotowania: Warzywa obrać, pokroić w drobną kostkę i wrzucić do garnka na gotującą się wodę. W tym czasie pokroić słoninę lub boczek w kosteczkę i stopić na patelni. Dodać do niej drobno posiekaną cebulkę i podsmażyć do zeszklenia. Dodać do gotujących się warzyw. Zupę do- prawić do smaku solą. Zagnieść ciasto jak na pierogi, rozwałkować na grubość ok. 1,5 mm. Gdy warzywa będą miękkie, ciasto rwać małymi kawałkami i wrzucać bezpośrednio na gotującą się zupę. Doprawić pieprzem ziołowym. Zupę podajemy bezpośrednio po ugotowaniu, posypaną drobno pokrojonym koperkiem i natką pietruszki. 7 Boszcz na zakwasie Składniki na zakwas:  3 kg buraków cukrowych  1 kg buraków ćwikłowych Opis przygotowania: Buraki umyć, obrać, pokroić, włożyć najlepiej do glinianego gara, zalać wodą i postawić w ciepłym miejscu (może być przy piecu) na ok. 7 dni. Następnie odlać zakwas, zago- tować, doprawić do smaku solą, pieprzem i cukrem dodatkowo można zaprawić mąką i śmietaną. Boszcz podaje się na dwa sposoby: w wersji codziennej z wcześniej ugotowanym grochem (jaśkiem) lub w wersji świątecznej z ugotowanym na twardo jajkiem, kiełbasą i chrzanem. Forszmak lubelski w miseczkach z ciasta naleśnikowego Składniki:  ½ kg wieprzowiny  20 dag wędzonej kiełbasy  2 łyżki koncentratu pomidorowego  2–3 ogórki kiszone  1 czerwona papryka  1 duża cebula pokrojona w kostkę  ½ l wywaru  1 łyżka mąki  ½ szklanki śmietany  tłuszcz do obsmażania  1 łyżka słodkiej papryki w proszku  liść laurowy  ziele angielskie  sól  pieprz 8 Miseczki do podawania forszmaku  60 dag mąki  6 jaj  1 l mleka  1 l oleju do smażenia  sól do smaku Opis przygotowania: Mięso kroimy w kostkę. Obsmażamy na patelni i przekładamy do dużego garnka, na tym samym tłuszczu rumienimy cebulę, a na koniec wędzonkę posypujemy mąką i lekko pod- smażamy. Podsmażone składniki dorzucamy do garnka z mięsem. Pozostały na patelni tłuszcz zalewamy bulionem i mieszamy, a następnie przelewamy do garnka. Dorzucamy liść laurowy, ziele, pieprz oraz posiekaną paprykę oraz paprykę w proszku. Forszmak du- simy do miękkości przez około 1,5 godziny. Na koniec dodajemy pokrojone w paseczki ogórki kiszone, doprawiamy przecierem pomidorowym, solą oraz pieprzem. Forszmak można też zabielić śmietaną. Miseczki do podawania forszmaku: Z mąki, mleka i jaj robimy bardzo gęste ciasto naleśnikowe. Do głębokiego garnka wlewa- my olej i rozgrzewamy (musi być bardzo gorący). Łyżkę wazową maczamy w cieście i za- nurzamy w gorącym oleju. Smażymy tak długo, aż miseczka odejdzie od łyżki. Miseczkę napełniamy zupą i podajemy na talerzyku. Zupa cebulowa Składniki:  50 dag cebuli  8 dag masła  1½ l rosołu  około 25 dag chleba (najlepiej razowy)  około 2 dag masła do podsmażenia chleba  sól  pieprz  ½ płaskiej łyżeczki imbiru  ½ płaskiej łyżeczki gałki muszkatołowej 9 Opis przygotowania: Cebulę obrać, pokroić w kostkę, wrzucić na roztopione na patelni masło i zeszklić, nie podsmażać. Chleb pokroić w drobną kostkę, wrzucić do naczynia docelowego razem z masłem dla niego przeznaczonym i również podsmażyć. Jak już chleb się lekko zaru- mieni, a cebula zeszkli, połączyć razem i zalać rosołem. Następnie wszystko podgotować (około 30–40 minut) na niewielkim ogniu. Doprawić do smaku solą, pieprzem, imbirem i gałką. Po ugotowaniu można zmiksować. Krupnik Składniki:  2 udka kurczaka (najlepiej z wiejskiej kury) lub 3–4 żeberka  2 liście laurowe  kilka ziaren ziela angielskiego  kilka ziaren pieprzu czarnego ziarnistego  3 marchewki  2 pietruszki  duży plaster selera  1 cebula  5–6 średnich ziemniaków  120 g surowej kaszy jęczmiennej  garść koperku, szczypiorku i natki pietruszki  sól  pieprz Opis przygotowania: Z mięsa i warzyw gotujemy wywar. Dodajemy także liść laurowy, kilka ziarenek ziela angielskiego i pieprzu ziarnistego. Kiedy mięso i warzywa są już miękkie (mięso z wiej- skiego drobiu musimy gotować dosyć długo), wyciągamy je, a dodajemy kaszę. Ziemniaki obieramy ze skórki, kroimy w kostkę i wrzucamy do zupy, kiedy kasza jęczmienna jest lekko twarda (al’dente). Jedną marchewkę ścieramy na tarce do zupy. Po kilku minutach dodajemy posiekany koperek, natkę pietruszki i szczypior, doprawiamy solą i pieprzem i gotujemy do miękkości kaszy i ziemniaków. 10 Zupa dyniowa Składniki:  dynia  wywar z kury  śmietana wiejska  sól  pieprz  gałka muszkatołowa  imbir Opis przygotowania: Przygotować wywar z kury. Dynię oczyścić z włókien i skórki, wypłukać. Pokroić w kost- kę. Gotować w przygotowanym uprzednio wywarze w takich proporcjach aby dynia lekko wystawała z wywaru. Gotować do miękkości, następnie przesiać przez sitko. Zupę do- prawić solą, pieprzem, gałką muszkatołową, imbirem. Połączyć śmietaną. Udekorować zieloną pietruszką lub koperkiem. Podawać z grzankami. Zupa mięsno-warzywna z lanymi kluskami Składniki:  1 kg wołowiny b/kości  2 pietruszki  1 seler średniej wielkości  1 słoik ogórków(0,9 l) korniszon  1 opakowanie groszku konserwowego  4–5 marchewek  ½ kostki masła  100 g przecieru pomidorowego  2 liście laurowe  3 ziela angielskie 11 Kluski lane  1 jajko  2 łyżki mąki  ½ szklanki mleka lub wody Opis przygotowania: Mięso kroimy w cienkie paseczki i dusimy na maśle. Warzywa umyć i osuszyć, skroić w cienkie słupki. Zagotować 3–4 litry wody z zielem, liściem, do tego dodajemy uduszone mięso i skrojone warzywa, dalej gotujemy do miękkości. Zarzucamy kluskami lanymi bardzo cieniutkimi i na koniec dodajemy ogórki skrojone w słupki, groszek, przecier pomidorowy, sól i pieprz. Kluski lane: Jajko roztrzepać, dodać mąkę i mleko i wszystkie składniki dobrze wymieszać do uzyska- nia gęstego ciasta. Ciasto kłaść łyżką na zupę i gotować. Sałacianka Składniki:  kwaszona sałata  bulion warzywny  śmietana lub jogurt naturalny  sól  pieprz  zielony koperek  ziele angielskie  liść laurowy Opis przygotowania: Sałatę porwać, położyć w garnku glinianym, zalać wodą z solą (1 litr wody z 1 łyżką soli) dodać ząbek czosnku i koper. Sałatę kisić przez 6–7 dni. Sałatę wraz z kwasem wlewamy do gotującego się bulionu. Zaprawiamy śmietana lub jogurtem z odrobiną mąki. Dodaje- my przyprawy: zielony koperek, ziele angielskie, liść laurowy, pieprz i sól. Można dodać gotowane jajko. Zupę podawać na gorąco lub na zimno w formie chłodnika. 12 Niegdyś potrawy z mięsem rzadko gościły na polskich stołach, zarówno ze względu na cenę jak i brak możliwości przechowywania. Mięsnych rary- tasów najczęściej można było skosztować przy okazji świąt. Spośród mięs jedzono głównie wieprzowinę i wołowinę, drób w przypadku choroby, rzadziej cielęcinę i ba- raninę. Z czasem gospodynie zaczęły urozmaicać potrawy, przyrządzając ozdobne rolady, które dekorowały świąteczne stoły. PotrawyPotrawy z mięsemz mięsem 2. 13 Zrazy z mięsem i kapustą Składniki:  25 dag mięsa wieprzowego bez kości  10 dag cebuli  2 dag masła  5 dag czerstwej bułki  1 jajko  50 dag kapusty białej  6 dag tartej bułki  10 dag smalcu  10 dag mąki  sól, pieprz Opis przygotowania: Przekrojoną na kilka części kapustę ugotować w osolonej wodzie. Po ugotowaniu wycis- nąć ją z wody, przesmażyć na maśle z cebulą, a następnie zemleć na maszynce z mięsem i namoczoną odciśniętą bułką. Dodać jajko, sól, pieprz. Dokładnie wymieszać, formować podłużne zrazy. Zrazy obtoczyć w mące i smażyć z obu stron na smalcu. Podawać z ziem- niakami lub z ryżem. Kaczka z jabłkami Składniki:  1 kaczka około 1½–2 kg  4 łyżki oleju  2 łyżki octu winnego  1 łyżka miodu  4–5 łyżek majeranku  5–6 sztuk kwaśnych jabłek  sól  pieprz do smaku 14 Opis przygotowania: Kaczkę wyluzować (wyjąć kości). Z oleju, octu, miodu, 2 łyżek majeranku, pieprzu i soli zrobić marynatę i natrzeć kaczkę wewnątrz. Jabłka obrać, pokroić w ćwiartki, obtoczyć w reszcie majeranku i włożyć do środka kaczki. Kaczkę zaszyć nicią lub wykałaczką, wło- żyć do rękawa do pieczenia. Piec w temperaturze 180°C przez około 2 godziny. Do upieczonej kaczki świetnym dodatkiem mogą być jabłka pieczone. W tym celu z ja- błek (całych) wydrążamy środek (gniazda nasienne), do którego wkładamy dżem z żura- winy. Jabłka pieczemy do momentu aż zmiękną. Karkówka Składniki:  2 kg karkówki  6 jaj  6 łyżek mąki ziemniaczanej  6 łyżeczek majeranku  6 łyżeczek papryki słodkiej  1 łyżeczka papryki ostrej  1 łyżeczka soli  6 dużych cebul i pół główki czosnku, które po pokrojeniu zeszklić na oleju  olej do smażenia Opis przygotowania: Z wymienionych składników roztrzepać sos. Karkówkę pokroić w plastry, lekko rozbić i połączyć z sosem. Odstawić mięso na 6 godzin w chłodne miejsce...", "url": "https://docer.pl/doc/ecn001e", "category": "lubelskie", "sub_category": "Mięso świeże oraz produkty mięsne", "phrase": "Kaczka grądziarska"}