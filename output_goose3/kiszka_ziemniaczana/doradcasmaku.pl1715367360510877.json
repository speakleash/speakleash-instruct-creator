{"meta_description": "Kiszka ziemniaczana - DoradcaSmaku - ten przepis cieszy się popularnością, sprawdź.", "title": "Kiszka ziemniaczana - DoradcaSmaku.pl", "content": "Jelita, które ja kupuję są solone, więc trzeba je porządnie wymoczyć (przynajmniej przez noc). Przedtem należy je dokładnie umyć, wywrócić na drugą stronę i poodcinać część tłuszczu (większe kawałki). Trochę tłuszczu zostawiamy – podczas pieczenia zrobią się z niego chrupiące skwarki.     Ziemniaki i cebulę obieramy. Boczek kroimy w kostkę i smażymy na patelni. Jak się podsmaży dodajemy dwie pokrojone w kostkę cebule i smażymy jeszcze parę minut. Ziemniaki i pozostałe dwie cebule trzemy na tarce ziemniaczanej. Ważne jest, żeby zetrzeć ziemniaki razem z cebulą i co jakiś czas je mieszać – dzięki cebuli ziemniaki nie sczernieją. Dodajemy podsmażony boczek z cebulą, jajka, kaszę, mąkę i przyprawy (dużo majeranku). Ja po wymieszaniu zawsze smażę kilka placków, żeby spróbować jak smakują i ewentualnie doprawić.     Ładujemy ziemniaki do kiszek (tłuszczyk na zewnątrz) i związujemy końce. Jelita powinny być wypełnione dość luźno – mniej więcej ¾ objętości – jeśli będą zbyt mocno naładowane to podczas pieczenia popękają. Blachę wykładamy folią amelinową (tego nie pomalujesz;) i smarujemy olejem. Układamy kiszkę na blaszce i nakłuwamy ją igłą. Podczas pieczenia też trzeba kilka razy nakłuć kiszkę i posmarować ją olejem. Pieczemy około 1–1,5 godziny w temperaturze 180º, aż się zarumieni.", "url": "https://www.doradcasmaku.pl/przepis-kiszka-ziemniaczana-258674", "category": "podlaskie", "sub_category": "Gotowe dania i potrawy", "phrase": "Kiszka ziemniaczana"}