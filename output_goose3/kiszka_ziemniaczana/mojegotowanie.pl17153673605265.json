{"meta_description": "Kiszka ziemniaczana to potrawa popularna w kuchni podlaskiej, składająca się ze startych ziemniaków, cebuli i skwarek. Wszystko to nakłada się do jelita", "title": "Zamiast kolejnych placków ziemniaczanych, robię kiszkę ziemniaczaną. W domu uwielbiają", "content": "Gotowanie: do garnka wlewamy wodę, nie solimy, doprowadzamy do wrzenia. Wrzucamy surową kiszę ziemniaczaną, gotujemy na małym ogniu około 15-20 minut. Gotową kiszkę najlepiej podawać dobrze podsmażoną na na patelni. Jelita: dokładnie je płuczemy, nakładamy luźno na lejek do nabijania kiełbasy, co jakiś związujemy mocną nicią. Boczek i kiełbasa: kroimy w drobną kostkę i przetapiamy na patelni (odstawiamy do ostudzenia ). Dodajemy do masy ziemniaczanej razem z tłuszczem i dokładnie mieszamy. Przygotowanie: ziemniaki, cebulę i czosnek trzemy na tarce jak na placki ziemniaczane (malakserem będzie szybciej ), dodajemy sól i pieprz, masa musi być troszkę pikantna. Składa się z kilku tanich i łatwo dostępnych składników. Przepis na kiszkę ziemniaczaną nie jest skomplikowany, a najtrudniejszą jego częścią jest nadziewanie jelit ziemniaczanym farszem tak, żeby nie popękały. Jak zrobić dobrą kiszkę ziemniaczaną? Należy tylko zetrzeć ziemniaki z cebulką i dodać do nich podsmażone mięso. Taką masę wystarczy już tylko doprawić i można nadziewać nią kiszki. Jest kilka rzeczy, na które warto zwrócić uwagę: • Przed smażeniem lub grillowaniem najlepiej jest ją nakłuć w kilku miejscach, inaczej może popękać w niekontrolowany sposób. • Kiszę ziemniaczaną z piekarnika warto wcześniej przesmarować olejem, nie wysuszy się nadmiernie i ładnie się zrumieni. • Najlepsze do jej zrobienia będą ziemniaki z odmian uniwersalnych, mają dość zwartą strukturę. Warto szukać odmian, irga, irys, fresco, jelly, gala, arielle, bellarosa. • W razie potrzeby do masy można dodać odrobinę mąki ziemniaczanej, która ją przyjemnie zagęści. Tę samą rolę może pełnić też kasza manna. • Jeśli lubimy wyraziste smaki, to do farszu możemy dosypać jeszcze majeranek. Sprawdzą się też wszelkie pikantne dodatki, zbliżone profilem smakowym do czarnego pieprzu. Jak upiec kiszkę ziemniaczaną? Wkładamy ją do blachy wysmarowanej tłuszczem. Nakłuć ją w kilku miejscach widelcem, zapobiegnie to rozerwaniu się kiszki podczas obróbki termicznej. Na wierzchu warto też ułożyć trochę smalcu, żeby nie wyschła podczas pieczenia. Blachę z kiszką wstawiamy do piekarnika rozgrzanego do 180 stopni, najlepiej z termoobiegiem. Ile piec kiszkę w piekarniku? Odpowiedni efekt zrumienia uzyskamy mniej więcej po godzinie. Jeśli jednak zauważymy, że zbyt mocna się przypieka, to możemy po 30 minutach zmniejszyć temperaturę do 160 stopni i piec przez kolejne 30 minut. Sprawę może też uratować przykrycie kiszki ziemniaczanej folią aluminiową. Na Podlasiu kiszkę ziemniaczaną podaje się z mlekiem. To połączenie, choć może wydawać się nietypowe, doskonale do siebie pasuje. Jeśli nie jesteśmy przekonani do tego połączenia smakowego, to bez problemu możemy postawić na: • skwarki - kiszka ziemniaczana z boczkiem lub z podsmażoną słoniną smakuje wybornie, • kapustą kiszoną, może być też zasmażana, • musem z jabłek, w wersji wytrawnej, np. z chrzanem, • klasycznie z musztardą (polecamy przepis na domową musztardę) lub innym ulubionym sosem, np. czosnkowym, aioli, ranczerskim, • sałatkę, której składnikiem będzie podsmażona w plastrach kiszka ziemniaczana. Czy kiszka ziemniaczana to bomba kaloryczna? To danie, choć wydaje się bardzo kaloryczne, samo w sobie ma niewiele kalorii. To dodatek smażonych skwarek i smalcu podbija jej wartość kaloryczną. Sama kiszka ziemniaczana ma około 190 kalorii w 100 gramach. Zobacz też: Smakuj Podlasie – co warto zjeść we wschodnim zakątku Polski", "url": "https://www.mojegotowanie.pl/przepis/kiszka-ziemniaczana", "category": "podlaskie", "sub_category": "Gotowe dania i potrawy", "phrase": "Kiszka ziemniaczana"}