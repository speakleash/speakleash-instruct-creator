{"meta_description": "jak zrobić domową kiszkę ziemniaczaną - prosty przepis , pyszna także z grilla", "title": "Kiszka ziemniaczana z wędzonym boczkiem", "content": "Pyszna ziemniaczana kiszka, Kiedyś bardzo często robiła ją moja mama. Uwielbiałam ją i teraz robię sama dla swojej rodziny. Ziemniaczki ze smażoną cebulką i boczkiem - zapieczone jak kiełbaski -mniam... Pyszna jest również z grilla z ketchupem lub sosem czosnkowym. Polecam gorąco. Jelita opłukujemy z soli ,zalewamy ciepłą wodą i zostawiamy na ok 1-2 godziny. Cebulę i boczek kroimy drobniutko i podsmażamy na smalcu na złoto. Ziemniaki obieramy i ścieramy na tarce najdrobniejszej , lub w maszynie do tarcia . Do ziemniaków dodajemy mąkę , przyprawy, podsmażoną cebulkę z boczkiem i dokładnie mieszamy . Masą nadziewamy jelita - tak jak przy robieniu kiełbasy. Możecie zrobić krótkie kiełbaski lub jedną długą zawiniętą w ślimaka. Krótkie kiełbaski fajnie sprawdzą się na grillu ( tylko przed położeniem na grilla posmarujcie je dokładnie tłuszczem ). Gotowe kiszki przekładamy na blaszkę piekarnikową wyłożoną papierem do pieczenia , z wierzchu kiszki smarujemy roztopionym smalcem . Igłą nakłuwamy dość obficie całą kiszkę. Wstawiamy do piekarnika rozgrzanego do 180 stopni i pieczemy przez 20 min , następnie zmniejszamy temperaturę do 160 stopni i pieczemy jeszcze 30 -40 min. Zapraszam również na inne moje przepisy :", "url": "https://www.swojskiejedzonko.com/2021/04/kiszka-ziemniaczana-z-wedzonym-boczkiem.html", "category": "podlaskie", "sub_category": "Gotowe dania i potrawy", "phrase": "Kiszka ziemniaczana"}