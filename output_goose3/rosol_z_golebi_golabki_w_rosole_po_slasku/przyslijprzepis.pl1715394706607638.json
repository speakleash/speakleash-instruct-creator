{"meta_description": "Każdy polski dom ma odrobinę inną recepturę na rosół. Wszystkie są dobre, ale rosół po śląsku zdecydowanie przoduje, jeśli chodzi o głębię smaku. Jeśli tylko", "title": "Bez tego dodatku dla Ślązaków rosół nie istnieje. Dlatego jest najlepszy w Polsce", "content": "Rosół to polska zupa z wielowiekową tradycją. Według pierwszych, XVII-wiecznych receptur, był on gotowany na baraninie. Potem zaczęto dodawać do niego mięso z kury - aż wreszcie kura do spółki z wołowiną całkowicie wyparły baraninę z garnka. Istnieją też inne dodatki do rosołu, które sprawiają, że nie będzie trzeba namawiać was na dokładkę. Na Śląsku wśród nich szczególnie charakterystyczne jest 1 warzywo - to po nim rozpoznacie, że kucharz, który przygotowywał zupę, jest ze Śląska. Sekret śląskiego rosołu - co dodają do niego gospodynie? Rosół po śląsku gotuje się na całej, tłuściutkiej kurze rosołowej, porcji wołowej (szpondrze lub prędze) i wątróbkach z drobiu. Właśnie dzięki wątróbce zupa zyska jeszcze bardziej wyrazisty, mięsny smak. Taką wątróbkę z rosołu możecie później wykorzystać do zrobienia pasztetu. Jednak wyjątkowym, szczególnym dodatkiem, po którym rozpoznacie śląski rosół, jest biała kapusta. Zaledwie ćwiartka główki, a smak i aromat zupy zostaną niesłychanie wzmocnione. Jeśli nie macie akurat białej, tylko włoską, jej również możecie użyć w zastępstwie. Gotując rosół (jakikolwiek, nie tylko śląski), nie pomijajcie żadnej z przypraw - w tym lubczyku. Ziele to ma wyraźny rosołowy smak - będzie ono go budować i wzbogacać tak samo, jak kapusta. Nigdy też nie sólcie rosołu na początku gotowania. Zróbcie to dopiero pod koniec. Sól ogranicza wydzielanie tłuszczu z mięsa (który jest przecież w dobrym rosole niezbędny). Z tego samego powodu nie soli się również steków na początku smażenia. • Przełóżcie mięso do dużego garnka i zalejcie 3,5-4 l zimnej wody. Gotujcie na wolnym ogniu do powstania szumowin. Zbierzcie szumy łyżką cedzakową. • Następnie dodajcie do wywaru warzywa (z wyjątkiem cebuli i natki pietruszki) oraz wszystkie przyprawy z wyjątkiem soli i pieprzu. • Cebulę przypalcie nad palnikiem i dodajcie do gotującego się rosołu. • Gotujcie rosół na wolnym ogniu przez 2,5-3 godziny - im dłużej, tym bardziej esencjonalna będzie zupa. • Pod koniec gotowania przyprawcie zupę solą i pieprzem. Podawajcie z posiekaną natką pietruszki. Taki rosół, chociaż z nazwy znany od lat, będzie z pewnością miał nowy smaczek. Idealnie jest połączyć go w śląskim stylu z roladą, kluskami śląskimi z modrą kapustą czy ziemniakami, kotletami mielonymi i buraczkami na drugie danie.", "url": "https://www.przyslijprzepis.pl/artykul/bez-tego-dodatku-dla-slazakow-rosol-nie-istnieje-dlatego-jest-najlepszy-w-polsce", "category": "śląskie", "sub_category": "Gotowe dania i potrawy", "phrase": "Rosół z gołębi (gołąbki w rosole) po śląsku"}