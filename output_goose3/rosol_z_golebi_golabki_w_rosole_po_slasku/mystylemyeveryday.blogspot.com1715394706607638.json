{"meta_description": "", "title": "Rosół dla mamy bliźniaków - Chicken soup for Mom of twins", "content": "Po urodzeniu warto zastosować specjalną dietę, aby wzmocnić nadwyrężony organizm i uzupełnić minerały, a także karmić piersią. Na Śląsku i nie tylko, za taką wręcz cudowną zupę, która każdego stawia na nogi uważa się rosół. Dorota Simonides w książce: Od kolebki do grobu. Śląskie wierzenia, zwyczaje i obrzędy rodzinne w XIX w., pisze: „Młoda matka mogła szybko odzyskać siły i zdrowie. Stawało się to także za przyczyną darów, które znoszono położnicy. Były to w pierwszym rzędzie jaja, kurczaki, gołąbki, jak również czerwone wino”. Doceniane było szczególnie mięso młodych gołębi, ze względu na delikatność i wartości odżywcze. W książce E. Łabońskiej: Śląska kucharka znajduje się specjalny, dawny przepis na rosół gołębi: „Dobrze oskubane i oprawione gołębie włóż do garnka, nalej ukropu, aby nie sczerwieniały co łatwo nastąpić może, gdy je zimną wodą zastawiasz; skoro dobrze zszumujesz, dodaj soli, drobno pokrajanej Wołoszczyzny z porów, i z tym miękko ugotuj. Drobno posiekaną zieleninę upraż na maśle, dodaj parę łyżek mąki, i usmażywszy oboje należycie, włóż do garnka, na nie rosół przez sito. Gołębie wyłóż na miskę, ubierz pięknie i włóż do wazy. Pęki i wątróbki posiekaj drobno, weź utartej bułki montowej, kawałek masła, dwa jaja, zrób drobne kluseczki i ugotuj je w rosole. Z kurcząt można podobnym sposobem ugotować rosół, jednakże trzeba, tak gołębie jak kurczę, przetknąć szpilkami, aby się nie rozkruszyły, a szpile znowu powyjmować”. Gołębia wprawdzie nie miałam tylko bardzo delikatną cielęcinę, z której powstała delikatna, wzmacniająca zupa. Dodać też muszę, że wyeliminowałam pewne zioła, które dla matki karmiącej, szczególnie w pierwszym okresie nie są wskazane, a mianowicie ziele angielskie i liść laurowy - mięso razem z obranymi warzywami i przyprawami gotuj na bardzo wolnym ogniu (tzw. mruganie) około 2 godz. - wyjmij mięso i warzywa, przecedź rosół przez sitko, dopraw jeśli jest taka potrzeba - ugotuj makaron, pokrój marchewkę i dodaj do zupy, możesz dodać przed podaniem natkę pietruszki - zupę gotuję wieczorem i jeśli jest w rosole jakiś tłuszcz to zastyga, wtedy na drugi dzień zbieram go łyżką - do ugotowanego mięsa cielęcego dodaj mięso z indyka, lub kawałek świeżego schabu, po zmieleniu powstaną dietetyczne pulpety Tak się cieszę, że musiałam umieścić przynajmniej jedno zdjęcie ze szpitala", "url": "http://mystylemyeveryday.blogspot.com/2014/04/roso-dla-mamy-blizniakow-chicken-soup.html", "category": "śląskie", "sub_category": "Gotowe dania i potrawy", "phrase": "Rosół z gołębi (gołąbki w rosole) po śląsku"}