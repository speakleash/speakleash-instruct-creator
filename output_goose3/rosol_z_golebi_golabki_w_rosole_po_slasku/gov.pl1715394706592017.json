{"meta_description": "Produkt wpisany na listę produktów tradycyjnych w dniu 2009-01-15\nW kategorii Gotowe dania i potrawy\nw województwie śląskim", "title": "Rosół z gołębi (gołąbki w rosole) po śląsku - - Portal Gov.pl", "content": "Smak i zapach rosołu charakterystyczny dla wywarów mięsno-warzywnych, lekko słodkawy (delikatniejszy od smaku rosołu gotowanego na wołowinie lub kurze). Wraz z intensywnym rozwojem górnictwa i hutnictwa na Górnym Śląsku rozpowszechniła się hodowla gołębi. „Tworzące się skupiska ludności związanej miejscem zamieszkania i pracą tylko z przemysłem, zapoczątkowały powstawanie nowych środowisk społecznych – środowisk robotniczych, w tym przypadku wywodzących się z miejscowej ludności korzeniami wrosłej w tradycje kulturowe wsi. Było to później widoczne przez kilka pokoleń w zajęciach pozazawodowych, jak m.in.: drobna hodowla w komórkach obok „familoków” (kóz, gęsi, kur, świń, królików, gołębi itp.), zamiłowania do uprawy ziemi w ogródkach przydomowych i działkowych” („Kultura ludowa sercem Śląska”, 1988). Pasje, upodobania i rozrywki znalazły również odzwierciedlenie w ludowej pieśni górniczej pt. „Górniczy stan…”:", "url": "https://www.gov.pl/web/rolnictwo/rosol-z-golebi-golabki-w-rosole-po-slasku", "category": "śląskie", "sub_category": "Gotowe dania i potrawy", "phrase": "Rosół z gołębi (gołąbki w rosole) po śląsku"}