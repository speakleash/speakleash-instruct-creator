{"meta_description": "Königsberger Klopse, czyli mazurskie klopsiki król - Przepisy.Co prawda Królewca już  nie ma (jest Kaliningrad) ale są klopsiki. Przetrwały w mazurskiej tradycji kulinarnej.  Königsberger Klopse, czyli mazurskie klopsiki królewieckie to przepis, którego autorem jest: Magda Gessler", "title": "Königsberger Klopse, czyli mazurskie klopsiki król - Przepisy - Smaki Życia", "content": "W zimnym mleku namoczyć bułki. Posiekać cebulę i zeszklić ją na maśle. Zemleć mięso. Wymieszać mięso z cebulą, bułką, jajkami, solą i pieprzem. Wyrabiać masę mięsną, aż stanie się gładka. Zagotować bulion. Ręce moczyć w zimnej wodzie i formować z masy mięsnej kulki wielkości orzecha włoskiego. Wkładać na wrzący bulion i gotować partiami po 10 minut. Trzymać w cieple. Rozpuścić w rondlu masło do zasmażki, wsypać mąkę. Podsmażyć chwilę i dodać bulion z gotowania klopsików. Bulion dodawać stopniowo aż do uzyskania pożądanej konsystencji. Gotować 5-10 minut. Dodać śmietanę, kawałek skórki z cytryny i 2 łyżki soku z cytryny oraz kapary. Podawać klopsiki zanurzone w sosie z dodatkiem ziemniaków z wody. Uwaga: jedna z odmian tego regionalnego dania to klopsiki przygotowane tak jak powyżej z dodatkiem siekanego śledzia, dodanego do masy mięsnej. Sos należy doprawić cukrem tak aby był słodko-kwaśny.", "url": "http://www.smakizycia.pl/kuchnia/przepisy/konigsberger-klopse-czyli-mazurskie-klopsiki-krole/", "category": "warmińsko-mazurskie", "sub_category": "Gotowe dania i potrawy", "phrase": "Klopsy królewieckie"}