{"meta_description": "Klopsy królewieckie, przepis na klopsy królewieckie, Konigsberge Saure Klopse, kuchnia wschodniopruska, kuchnia mazurska", "title": "Klopsy królewieckie", "content": "Jako, że czuję się bardzo związana z Mazurami (tu się wychowałam), kuchnia wschodniopruska interesuje mnie ogromnie, przyznaję jednak, że zdarzało mi się nie raz i nie dwa nieco z niej zżymać. Sztandarowym daniem wschodniopruskiej kuchni są bowiem klopsy, a klopsy, pulpety i w ogóle gotowane, mielone mięso kojarzy mi się od zawsze z czymś mdłym, o nieciekawej konsystencji, z jedzeniem dla niemowląt, słowem - z niczym ciekawym. Szczycić się klopsami? ;) Wiem, uprzedzenia. Na szczęście mam ich niewiele ;) Cieszę się, w każdym razie że się przełamałam i ugotowałam wreszcie klopsy królewieckie, bo danie to niezwykle smaczne, jak nie klopsy :-) Co jest takiego wspaniałego w klopsikach z Królewca? Sos! Wspaniały, kwaśny sos (inna nazwa dania to nie przypadkiem Saure Klopse, czyli kwaśne klopsy) z dodatkiem kaparów, pyszny, do wyjadania łyżkami wręcz. Dodatek kaparów wydaje się dość niezwykły w tych okolicach, nie należy jednak zapominać, że Królewiec był miastem portowym, poza tym po miastach w całych Prusiech rozsiane były, zaopatrywane pośrednio przez przybijające do Królewca statki, sklepiki kolonialne, w których można było nabyć tego typu dobra. Klopsy królewieckie przygotowuje się z dodatkiem cielęciny. Można zrobić je również z samej cielęciny, warto jednak dla smaku i wilgotności i dodać tłustszy kawałek wołowiny bądź wieprzowej łopatki. Oczywiście można przygotować klopsy także z wołowiny wymieszanej z wieprzowiną (taki przepis podaje np. Niezapomniana kuchnia Warmii i Mazur), oryginalna receptura zawiera jednak cielęcinę. Niektóre przepisy polecają również dodatek anchovies, klopsiki przygotowywałam jednak opierając się na przepisach Marion Lindt (Ostpreussen. Rezepte, Geschichten und historische Fotos) oraz państwa Lube (przytoczony w Niezapomnianej kuchni Warmii i Mazur), które dodatku sardeli nie przewidują. Poza tym skórka i sok z cytryny nadające rewelacyjny aromat i mamy naprawdę pyszne danie :-) Jako ciekawostkę dodam jeszcze, że klopsiki te, pod nazwą bitek królewieckich znajdziemy również w książce Marii Monatowej :-) Mięso zmielić z bułką, posiekaną cebulą i częścią kaparów. Doprawić solą, pieprzem i skórką z połowy cytryny. Dodać ubite białko, uformować klopsy, gotować w bulionie ok. 15 min., wyjąć, trzymać w cieple. Z masła i mąki zrobić lekką zasmażkę*, dodać niecałą szklankę bulionu z gotowania, sok i skórkę z połowy cytryny i ewentualnie wino, chwilę pogotować. Zaciągnąć sos śmietaną oraz żółtkiem, podawać z klopsami.   *Nie jestem miłośniczką zasmażek, tym razem postanowiłam jednak przygotować sos tradycyjnie i jest w porządku, choć oczywiście mąkę można pominąć, a sos zagęścić wkręcając masło do gotowego sosu. Jak kto lubi :-)         250 g beef  250 g veal    1 egg, separated  25 g flour  25 g butter  125 ml sour cream  capers  1 lemon, juice and zest  1,5 l veal stock  salt  pepper  + optional 1 glass of dry white wine    Grind the meat with soaked roll (press excess milk if needed), onion, zest of half a lemon and with some capers. Add the beaten egg white, season well and mix all together. Form the meat balls. Bring the stock to a boil, then add the meat balls and cook them about 15 minutes.", "url": "http://www.kuchnianaszapolska.pl/2014/05/klopsy-krolewieckie.html", "category": "warmińsko-mazurskie", "sub_category": "Gotowe dania i potrawy", "phrase": "Klopsy królewieckie"}