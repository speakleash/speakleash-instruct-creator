{"meta_description": "Przepis na K&ouml;nigsberger Klopse - Klopsiki kr&oacute;lewieckie.   K&amp;ouml;nigsberger Klopse, Saure Klopse, Kapernklopse, So&amp;szlig;klopse lub Kochklopse nazywane w dawnym DDR to…", "title": "K&ouml;nigsberger Klopse - Klopsiki kr&oacute;lewieckie", "content": "Königsberger Klopse, Saure Klopse, Kapernklopse, Soßklopse lub Kochklopse nazywane w dawnym DDR to wschodniopruska specjalność przygotowana z mielonego mięsa i białego sosu z kaparami.  (Königsberg to obecny Kaliningrad). W oryginale klopsiki przygotowane są z cielęciny lub mieszanego mięsa mielonego.  To wyjątkowo smaczny pomysł na klopsy. Swoje klopsiki przygotowałam z udźca indyczego. Są bardzo delikatne i smaczne, a podane z zawiesistym sosem kaparowym rewelacja. Posmakują całej rodzinie. Zdrowy i dietyczny obiad. Polecam!    Składniki:  600 g mielonego mięsa (u mnie zmielony udziec indyczy)  1 jajko 1 czerstwa bułeczka  2 łyżki średnio ostrej musztardy   1 cebula lub kilka szalotek  350 ml bulionu  150 ml białego wytrawnego wina  2 łyżki mąki   2 listki laurowe  1 łyżeczka czarnych ziarenek pieprzu   sól, pieprz  1+2 łyżki masła ghee  200 ml śmietany kremowki  skórka otarta z 1/2 cytryny   1 mały słoiczek kaparów  natka pietruszki    Wykonanie: • bułeczkę namoczyć w gorącej wodzie. Cebulę obrać, drobniutko posiekać, następnie zeszklić na łyżce masła. Pietruszkę oberwać z łodyżek i drobno posiekać • bułkę dobrze odcisnąć z wody i połączyć ze zmielonym mięsem. Dodać jajko, podsmażoną cebulkę, połowę posiekanej pietruszki, musztardę, sól, pieprz i dobrze wyrobić mięso. Z masy uformować 20 klopsików • w rondlu zagotować bulion z z winem, listkami laurowymi, 1 szalotką i ziarenkami pieprzu. Do wywaru włożyć klopsy, przykryć pokrywką i 10 minut trzyzmać na ledwie mrugającym ogniu. Po tym czasie wyłowić je, a wywar przecedzić przez sitko i odstawić na bok • rozpuścić w garnku 2 łyżki masła, dodać 2 łyżki mąki i zrobić jasną zasmażkę. Mieszając dodać przecedzony wywar, śmietanę i mieszając zagotować. Do sosu dodać skórkę z cytryny, kapary i 1 łyżkę wody z kaparów, klposy i podgrzewać około 10 minut • podawać z puree ziemniaczanym i np. z sałatką z czerwonych buraczków z przepisu tutaj", "url": "https://zpierwszegotloczenia.pl/przepis/konigsberger-klopse-klopsiki-krolewieckie", "category": "warmińsko-mazurskie", "sub_category": "Gotowe dania i potrawy", "phrase": "Klopsy królewieckie"}