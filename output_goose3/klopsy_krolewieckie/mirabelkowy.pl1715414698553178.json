{"meta_description": "", "title": "Königsberger Klopse (klopsy królewieckie)", "content": "Nazwa tej potrawy pochodzi od miasta Königsberg (obecnie Kaliningrad), który dawniej był częścią Prus Wschodnich, a następnie – do 1945 roku – Niemiec. Danie to zyskało jednak popularność w całym kraju. W czasach NRD próbowano zabronić używania oryginalnej nazwy potrawy na rzecz „kochklopse” (czyli po prostu „gotowanych klopsików”), aby nie budzić skojarzeń z utraconymi ziemiami i tym samym porażką Niemiec. Jak widać bez sukcesu, bo nazwa Königsberger Klopse funkcjonuje do dziś i jest to całkiem popularna potrawa. Nic dziwnego, bo jest to wyjątkowo smaczny pomysł na klopsiki. Zawiesisty sos kaparowy z dodatkiem śmietany i żółtka bardzo przypadł nam do gustu i na pewno będę wracać do tego przepisu :)    Rosół zagotować w garnku razem z pokrojoną na ćwiartki cebulą, liściem laurowym i zielem angielskim. Zmniejszyć ogień, włożyć klopsy i gotować 10-12 minut. Za pomocą łyżki cedzakowej wyjąć i odłożyć na bok. W szerokim rondlu roztopić masło i dodać mąkę. Gdy lekko się zasmaży, cały czas mieszając trzepaczką, powoli wlać ¾ rosołu, a następnie wino. Dodać musztardę, kapary, sok z cytryny i cukier. Po zagotowaniu zmniejszyć ogień, dodać śmietanę rozmieszaną z kilkoma łyżkami rosołu i delikatnie gotować 1-2 minuty. Zdjąć z ognia i dodać żółtko rozmieszane z resztą rosołu, cały czas mieszając. Włożyć klopsy do sosu i pozostawić na około 10 minut.", "url": "http://www.mirabelkowy.pl/2015/03/konigsberger-klopse-klopsy-krolewieckie.html", "category": "warmińsko-mazurskie", "sub_category": "Gotowe dania i potrawy", "phrase": "Klopsy królewieckie"}