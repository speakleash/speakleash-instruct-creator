{"meta_description": "", "title": "Odcinek 97", "content": "Potrawa 1  Klopsy w zupie z botwinki i pokrzywy o rybnym aromacie  Składniki:  Klopsy: • 10 plasterków sezonowanego wędzonego boczku • 2 cebule szalotki • 2 ząbki czosnku • 600 g zmielonej łopatki wieprzowej • 4 filety anchois czyli sardeli z zalewą olejową • 1 jajo • 150 g ugotowanej kaszy jęczmiennej  Zupa z botwinki i pokrzywy o rybnym aromacie: • 1 pęczek młodej botwinki • 4 ziarna ziela angielskiego • 3 liście laurowe • 2 – 3 łyżki octu winnego • 1 l wywaru warzywnego lub drobiowego • 1 łyżka suszonego majeranku • 1 ząbek czosnku • 1 łyżka masła • 1 – 2 łyżki kwaśnej gęstej śmietany • 1 łyżeczka mąki pszennej • 3 łyżki kaparów • 3 łyżki posiekanych listków młodej pokrzywy • sól, grubo mielony pieprz, olej  Sposób przygotowania:  1. Klopsy: plastry boczku kroimy w kosteczkę i zaczynając od zimnej patelni wytapiamy na chrupkie skwarki, na koniec dorzucamy pokrojoną w drobną kostkę szalotkę i posiekany czosnek, chwilę smażymy aż cebula i czosnek się zeszklą. Odstawiamy do przestudzenia.  2. Do zmielonej łopatki wieprzowej dorzucamy przestudzone cebulę, boczek i czosnek, posiekane filety sardeli czyli anchois, 1 jajo i ugotowaną kaszę jęczmienną, doprawiamy solą i pieprzem do smaku. Wszystko dokładnie mieszamy na jednolitą masę.  3. Dłonie i deskę natłuszczamy olejem, dzielimy masę na porcje, po czym formujemy okrągłe klopsy o średnicy około 6 – 8 cm, raczej spore.  4. Zupa z botwinki i pokrzywy o rybnym aromacie: do garnka nalewamy niewielką ilość wrzątku, dorzucamy ziele angielskie i liście laurowe, posiekane liście i łodygi młodej botwinki. Doprawiamy solą, po czym parzymy pod przykryciem na małym ogniu przez 2 – 3 minuty. Na koniec zakwaszamy całość octem winnym.  5. Połowę botwinki odkładamy na bok, a pozostałą część zalewamy wywarem, dodajemy suszony majeranek i masło. Gotujemy 15 minut.  6. Kwaśną gęstą śmietanę łączymy z mąką pszenną, hartujemy czyli zalewamy niewielką ilością gorącego wywaru, mieszamy, po czym rozprowadzamy śmietanę z mąką w całej zupie. Dorzucamy kapary, posiekane listki młodej pokrzywy, olej z sardeli czyli anchois oraz pozostałą część sparzonej botwinki, która zachowała chrupkość i kolor.  7. Do takiej zupy delikatnie wkładamy przygotowane wcześniej klopsy, gotujemy na bardzo małym ogniu 15 – 20 minut.  8. Gotowe klopsy wraz z zupą z botwinki i młodej pokrzywy o rybnym aromacie przekładamy na głębokie talerze.  Dobra rada: pamiętajmy, że liście pokrzywy do potraw muszą być świeże i młode Sposób przygotowania:  1. Klopsy: zmieloną cielęcinę mieszamy z posiekaną cebulą, odciśniętą bułką, jajami, musztardą, natką pietruszki, połową filetów anchois.  2. Doprawiamy pieprzem, solą, ale ostrożnie, bo filety anchois są słone, startą gałką muszkatołową. Wyrabiamy dobrze na kleistą, jednolitą i zwartą masę. Formujemy klopsy rękami zwilżonymi w wodzie lub oleju. Mają być duże, solidne.  3. Gotujemy ok 15-20 minut w bulionie na małym ogniu.  4. Sos do klopsów: z mąki i masła przygotowujemy zasmażkę. Rozprowadzamy ją wywarem spod klopsów. Wsypujemy kapary. Można dodać również wodę z kaparów, wtedy smak sosu będzie bardziej wyrazisty. Dodajemy resztę drobniutko posiekanych sardeli czyli anchois. Sos zaprawiamy zahartowaną śmietaną. Doprawiamy startą gałką muszkatołową, solą, pieprzem, sokiem z cytryny (lub octem winnym) i startą skórką z cytryny. Smak regulujemy odrobiną cukru, sos powinien być słono –słodko -kwaśny.  5. Serwujemy klopsy z ziemniakami(mogą być puree), polane obficie sosem. Dekorujemy natką pietruszki, wiórkami skórki cytrynowej i kilkoma kaparami z zalewy.  Dobra rada: zamiast octu czy soku z cytryny można użyć do sosu kwasu od kapusty kiszonej. Sos może tez być bardziej rzadki i przypominać zupę z ugotowaną marchewką, pietruszką i selerem. . Sposób przygotowania:  1. Zupa kremowa ze szparagów: do garnka z odrobiną oliwy wrzucamy drobno pokrojone cebule, czosnek i ostrą papryczkę. Chwilę szklimy, doprawiając solą i pieprzem. Dorzucamy pokrojone w plasterki łodygi zielonych szparagów, główki szparagów kroimy wzdłuż na pół i odkładamy na bok.  2. Zalewamy wszystko wodą, gotujemy na małym ogniu przez 20 – 25 minut.  3. Ugotowany wywar z zielonych szparagów miksujemy na gładko. Kwaśną gęstą śmietanę łączymy z mąką pszenną, hartujemy czyli zalewamy niewielką ilością gorącego wywaru, mieszamy, po czym rozprowadzamy śmietanę z mąką w całej zupie. Chwilę gotujemy, na koniec zupę doprawiamy posiekaną świeżą kolendrą, startą skórką i sokiem z cytryny.  4. Klopsy ze śledzia i kurczaka: do miski wrzucamy posiekaną ostrą papryczkę z nasionami, posiekany czosnek, zmielone mięso ze świeżego śledzia (filety surowego śledzia mielimy w maszynce do mielenia mięsa razem z ościami), zmielone mięso z kurczaka, zmieloną, wcześniej ugotowaną czarną soczewicę, jajko, doprawiamy solą, pieprzem i roztartym w moździerzu kminem rzymskim. Wszystko dokładnie mieszamy na jednolitą masę.  5. Z takiej masy formujemy okrągłe klopsy o średnicy około 5 cm, po czym wkładamy do zupy szparagowej i gotujemy na bardzo małym ogniu przez 15 – 20 minut.  6. Na patelni z odrobiną oliwy roztapiamy pokrojone w kosteczkę plasterki boczku na chrupkie skwarki, dorzucamy przekrojone na pół główki zielonych szparagów i chwilę wszystko smażymy.  7. Na talerze nakładamy klopsy, zalewamy zupą ze szparagów, układamy na wierzchu końcówki zielonych szparagów ze skwarkami z boczku.  Dobra rada: zamiast śledzi możemy użyć zmielonego mięsa innej ryby", "url": "https://karolokrasa.pl/przepisy/odcinek-97/", "category": "warmińsko-mazurskie", "sub_category": "Gotowe dania i potrawy", "phrase": "Klopsy królewieckie"}