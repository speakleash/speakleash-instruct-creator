{"meta_description": "Konkurs na potrawę z produktem mlecznym rozwiązany! Zobaczcie, do kogo powędrują roboty kuchenne i cenne publikacje. Jedno jest pewne – wiecie, jak i gdzie szukać, a wasza kulinarna inwencja będzie teraz inspirować innych.", "title": "Konkurs „Mleczne cuda” rozstrzygnięty! Kto zwyciężył?", "content": "Przez kilka ostatnich tygodni zbieraliśmy nadchodzące od was dziesiątkami przepisy z wykorzystaniem dowolnego produktu mlecznego. W konkursie „Mleczne cuda” zorganizowanym pod patronatem Krajowego Związku Spółdzielni Mleczarskich zachęcaliśmy was do szukania receptur w babcinych zeszytach z przepisami i rodzinnej pamięci, która potrafi przechowywać kulinarną wiedzę przez pokolenia. Podpowiadaliśmy, żeby szukać inspiracji w kuchniach innych narodów i eksperymentować ze starymi, znanymi wszystkim przepisami. Wśród uczestników konkursu zdecydowanie przeważały kobiety, ale znalazł się też jeden przepis męskiego autorstwa, co nas bardzo cieszy. Pojawiły się zarówno receptury na znane serniki i ich wariacje, na kluski i pierogi, ale też bardziej oryginalne potrawy. Czerpaliście z dorobku kulinarnego obcych kultur, zwłaszcza francuskiej. W przepisach pojawiły się więc takie nazwy, jak crème brûlée, czyli krem z warstwą skarmelizowanego cukru, będący charakterystycznym francuskim deserem. Bardzo ucieszył nas przepis na francuskie ciastka – zaczerpnięty, jak napisała autorka, ze strony francuskiej cukierni. Już niedługo podzielimy się nim z wami. Ciekawym zaskoczeniem była też kombinacja tego, co bardzo polskie i bardzo włoskie, czyli pizza twarogowa. Ale ucieszyły nas także niezwykle interesujące przepisy na potrawy z rodzimymi, znanymi już naszym odległym przodkom, składnikami, jak choćby pieczony pieróg z nadzieniem z twarogu i kaszy jaglanej czy już zupełnie zaskakujący miód z serwatki. Serwatka – bardzo zdrowy i bogaty w składniki odżywcze, a trochę zapomniany w naszych kuchniach surowiec – jest niezwykle rzadkim składnikiem w przepisach książkowych czy internetowych. Tym bardziej cieszy nas jego obecność w konkursie. Wydaje się, że w naszej rodzimej kuchni sery pleśniowe wciąż czekają na swój czas. Nie są powszechnie stosowanym składnikiem. Jednak znalazły się w jednym z konkursowych przepisów! W serowym sercu Justyny Kaźmierskiej mogą być aż dwa ich gatunki i to w dodatku w sąsiedztwie fety. A co powiecie na łączenie nabiału z dynią? Dynia to bohaterka ostatnich lat i godnym nagrody jest eksperymentowanie z łączeniem jej z twarogami, jak w serniku dyniowym, czy też mlekiem i kremówką, jak w lodach dyniowych z miętą i pomarańczą. Użycie mleka i jego przetworów w tradycyjnych regionalnych przepisach to osobna kategoria. W naszym konkursie pojawił się i taki – w postaci tradycyjnego marcinka – tortu, który od pokoleń robiony jest na Podlasiu. Wasze niezwykłe przepisy pojawią się na łamach Tygodnika! W tym numerze informujemy o nagrodzonych i wyróżnionych w konkursie autorkach i autorach przepisów. Nie zostawimy was, oczywiście, bez inspirujących receptur. W kolejnym dodatku Krajowego Związku Spółdzielni Mleczarskich w „Tygodniku” będziemy bliżej przyglądać się przepisom i ich autorkom i autorom. W sąsiedztwie znajdziecie strony z przepisami, na których pojawiać się będą nagrodzone receptury i zdjęcia potraw. Zwycięzcom gratulujemy i życzymy udanych kulinarnych poszukiwań z pomocą robotów kuchennych! • 1. Dorsz z brukselką zapiekany w mleku – Anna Niksa, Stowarzyszenie KGW w Szuci", "url": "https://agrarlex.pl/artykuly/wies-i-rodzina/konkurs-mleczne-cuda-rozstrzygniety-kto-zwyciezyl", "category": "podkarpackie", "sub_category": "Wyroby piekarnicze i cukiernicze", "phrase": "Pieróg jaglany brzózański"}