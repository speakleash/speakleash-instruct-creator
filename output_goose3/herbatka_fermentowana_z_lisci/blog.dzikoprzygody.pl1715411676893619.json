{"meta_description": "", "title": "Herbata DIY – z jakich liści można zrobić herbatę?", "content": "Czy jest coś takiego jak herbata rosnąca w Polsce? Na terenie Polski nie rośnie krzew herbaciany, z którego tradycyjnie pozyskuje się herbatę. Za to mamy wiele drzew, krzewów i ziół, z których herbatę można zrobić. Trochę mniej tradycyjną i bardziej dziką, ale zazwyczaj też bardziej aromatyczną, niż ta ze sklepu. Herbata, którą kupujesz w sklepie to liście krzewu herbacianego, które zostały zebrane, skręcone, poddane procesowi fermentacji i wysuszone. Jeśli przeprowadzisz ten proces samodzielnie w domu, możesz równie dobrze zrobić herbatę z polskich ziół czy drzew. Jest to banalnie proste, a smak takiej fermentowanej herbaty jest niezwykły i pozwala Ci zamknąć smak i zapach natury w słoiku. Z jakich liści warto w takim razie zrobić herbatę? Fermentowanie herbat to banalnie prosta metoda, dzięki której stworzysz niezwykle aromatyczną herbatę, której nie kupisz w sklepie. Z tego właśnie powodu zaczęłam robić swoje herbaty! Zobacz jakie to proste! Zbieramy zdrowe liście z czystych ekologicznie terenów. Liści na herbatę fermentowaną zwykle się nie myje, więc upewnij się, że nie są one pokryte pajęczyną czy uszkodzone przez szkodniki. Aby herbata była jak najbardziej aromatyczna, zbieraj liście rano, podczas suchej pogody i wybierz rośliny rosnące w cieniu. Zebrane liście rozkładamy cienką warstwą w suchym i przewiewnym miejscu. Dajemy im kilka godzin na to, aby zwiędły. Warto od czasu do czasu je przemieszać, aby mieć pewność, że zrobią to równomiernie. Więdnięcie potrwa od 1-6 godzin. Jak rozpoznać, że liście są gotowe? Gdy złożysz je na pół, centralny nerw liścia będzie miękki i nie złamie się. W trzecim etapie robienia herbaty naszym celem jest doprowadzenie liści do tego, by puściły sok. Najłatwiej jest to zrobić przez ich skręcanie w dłoniach. Wystarczy, że zrobimy z kilku liści kulkę i zaczniemy je skręcać i rozcierać (na tym etapie liście pachną jak świeżo skoszona trawa). Gdy zobaczysz, że kulka pociemniała i puściła sok, czas na kolejny krok! Poskręcane kulki liści włóż do szklanego słoika i upchnij je tak, by były ciasno ściśnięte. Pamiętaj by słoik był czysty i przetarty. Przykryj go ściereczką lub talerzem i pozostaw liście do fermentacji. Słoik postaw w ciepłym (25-30 stopni) i zacnienionym miejscu. Po kilku godzinach liście będą gotowe do suszenia. To ile czasu powinny znajdować się w słoiku zalezy od temperatury – jeśli umieścisz je w 50 stpniach, będą gotowe po 2 godzinach. W optymalnej temperaturze 25-30 stopni proces ten potrwa 6-8 godzin. Gotowe liście rozpoznasz po słodkim owocowo-miodowym aromacie. Rozsyp liście równomierną warstwą na blaszce i włóż je do piekarnika nastawionego na 100 stopni. Uchyl drzwiczki i susz liście przez godzinę. Co jakiś czas zerkaj do środka i mieszaj liście. Po wysuszeniu będą one miały ciemną barwę – podobną do tradycyjnej herbaty. Wystudzone i ostudzone liście przesyp do szczelnego pojemnika i … postaraj się nie zużyć ich od razu! Przez kolejne 3 miesiące herbata będzie jeszcze przechodziła suchą fermentację, więc będzie nawet lepsza niż w tej chwili. A jeśli jesteś w lesie i chciałbyś na szybko zrobić herbatę z tego co rośnie wokół Ciebie? Najprościej przygotować w takiej sytuacji leśną herbatę z igieł – tzw. Spruce Tea. Do jej przygotowania możesz użyć igieł sosny, świerku oraz jodły. W przypadku igieł sosnowych wystarczy Ci już jedna łyżka igieł. Polecam Ci zwłaszcza spróbować takiej herbaty z wyciśniętym sokiem z cytryny i dosłodzonej miodem albo cukrem. Dzieci na leśnych zajęciach Dzikoprzygód przepadają za taką herbatą! Czy masz już pomysł na to jaką herbatę zrobić? Może masz na oku jakąś konkretną roślinę, która rośnie w Twojej okolicy? Daj mi o tym znać w komentarzu i zainspiruj innych do herbacianych eksperymentów!", "url": "http://blog.dzikoprzygody.pl/index.php/2020/05/23/herbata-dyi-z-jakich-lisci-mozna-zrobic-herbate/", "category": "lubelskie", "sub_category": "Napoje (alkoholowe i bezalkoholowe)", "phrase": "Herbatka fermentowana z liści"}