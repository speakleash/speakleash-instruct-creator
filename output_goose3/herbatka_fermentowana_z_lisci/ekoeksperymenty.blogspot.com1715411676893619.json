{"meta_description": "", "title": "Herbata z fermentowanych liści malin i porzeczek", "content": "W zeszłym roku nauczyłam się fermentować liście malin i porzeczek, a potem je suszyć i w zimniejsze dni parzyć jak herbatę. Dzikie maliny rosną na naszych łąkach i mam ich dostatek. Porzeczki zaś mamy w sadzie (ich liście zbieram dopiero gdy krzaki kończą owocowanie). Herbata jest przepyszna a żeby ją zrobić wystarczają ręce, słoik i miejsce do suszenia. Dzikie maliny rosną na naszych łąkach i mam ich dostatek. Porzeczki zaś mamy w sadzie (ich liście zbieram dopiero gdy krzaki kończą owocowanie). Herbata jest przepyszna a żeby ją zrobić wystarczają ręce, słoik i miejsce do suszenia. 🍃 Wysypujemy liście na blat stołu lub dużą tackę i czekamy około godzinę, aż zwiędną. 🍃 Zwijamy liść po liściu w kuleczkę i upychamy w słoiku. Do tego etapu warto zaprosić dzieci. Istnieje ryzyko, że szybko się znudzą tym zajęciem, ale możecie mieć pewność, że przynajmniej część liści będzie przez nie profesjonalnie pogniecione! 🍃 Gdy słoik jest pełny i nie da się już nic do niego wcisnąć, zamykamy i odstawiamy na tydzień w ciepłe miejsce. W tym czasie liście fermentują. 🍃 Po tygodniu wysypujemy liście na dużą drewniana powierzchnię, na przykład stolnicę i suszymy aż zrobią się kruche. WAŻNE: zioła zawsze suszymy w zacienionym i suchym miejscu! 🍃 Susz przekładamy do czystego suchego słoika (może być ten sam, w którym fermentowaliśmy), zakręcamy i czekamy na chłodne dni.", "url": "http://ekoeksperymenty.blogspot.com/2021/08/herbata-z-fermentowanych-lisci-malin-i.html", "category": "lubelskie", "sub_category": "Napoje (alkoholowe i bezalkoholowe)", "phrase": "Herbatka fermentowana z liści"}