{"meta_description": "W dniu 17 września 2021 roku na Listę Produktów Tradycyjnych została wpisana w kategorii: Napoje: „Herbatka fermentowana z liści” .", "title": "Herbatka fermentowana z liści - - Portal Gov.pl", "content": "Jako wywar w zależności od pojemności naczynia Po zaparzeniu ciemnozielona, słomkowa. W zależności od ilości wody i rodzaju ziół Zioła od dawna były obecne w naszej kulturze. Słowo herba-oznacza ziele. Herbata zaś, to nic innego jak napar przygotowany z suszonym liści i pąków herbacianych. Na przestrzeni dziejów powstawały różnego rodzaju kombinacje naparów ziołowych. Liście herbaty zmyślnie mieszano z zebranymi wokół domu ziołami. We wsi Wólka Tarnowska istnieje piękna tradycja spożywania herbatek z fermentowanych liści. Napar ten powstaje dzięki czterem procesom: więdnięciu, skręcaniu, fermentacji i suszeniu liści. To przede wszystkim dzięki fermentacji z roślin wydobywana jest pełnia smaku, aromatu i koloru. Wólka Tarnowska położona jest na Lubelszczyźnie w powiecie chełmskim, w gminie Wierzbica. Wieś, na przestrzeni wieków lekko nie miała. Po latach tułaczki rdzenni mieszkańcy zaczęli wracać, by odbudowywać to co wojna im zabrała. Razem z nimi przywędrowała herbatka z liści wierzbówki kiprzycy. Początkowo napar robiono wyłącznie ze wspomnianej rośliny, ale z czasem zaczęto wytwarzać ją z innych dostępnych w okolicy ziół i liści drzew oraz krzewów takich jak: brzoza, klon, dąb, wiśnia, jabłoń, grusza, czereśnia, truskawki, maliny, czeremcha, aronia, jeżyna, poziomka. Ich smaki i aromaty zaczęto kojarzyć ze zbawiennym działaniem na konkretne dolegliwości. Różnie nazywano herbatkę. Początkowo określano ją jako herbatę biedaków, ostatecznie została okrzyknięta herbatką fermentowaną z liści. Ze względu na swoją naturalność oraz właściwości prozdrowotne herbatka zyskiwała coraz większe grono smakoszy wśród okolicznych mieszkańców. W dużym stopniu przyczyniły się do tego rośliny, występujące na terenie Wólki Tarnowskiej. Po dzień dzisiejszy herbatka fermentowana z liści cieszy się ogromną popularnością wśród okolicznych mieszkańców ze względu na swój wyjątkowy smak i dostępność. Potwierdzają to dołączone do wniosku badania etnograficzne obrazujące wieloletnią tradycję jej spożywania oraz powiązanie bogactwa ziem lubelskich z jakością i rodzajem pozyskiwanego produktu.", "url": "https://www.gov.pl/web/rolnictwo/herbatka-fermentowana-z-lisci", "category": "lubelskie", "sub_category": "Napoje (alkoholowe i bezalkoholowe)", "phrase": "Herbatka fermentowana z liści"}