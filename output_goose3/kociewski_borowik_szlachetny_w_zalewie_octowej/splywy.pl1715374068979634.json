{"meta_description": "Kociewski Szlak Jeziorny - Atrakcje na szlaku Wda. Dodaj swoją atrakcję na szlaku Wda za darmo!", "title": "Kociewski Szlak Jeziorny, atrakcje Wda", "content": "Kociewski Szlak Jeziorny to zielony szlak rowerowy liczący 66 km. Rozpoczyna się w Skarszewach, a kończy w Osieku. Przebiega następująco: Skarszewy - Bolesławowo - Obozin - Trzcińsk - Ciecholewy - Szpęgawsk - Rywałd - Starogard Gdański - Rokocin - Sumin - Szteklin - Lubichowo - Wilcze Błota - Wda - Wdecki Młyn - Smolniki - Wierzbiny - Osiek Nazwa wzięła się od krajobrazu, który podziwiać możecie na szlaku, a który obfituje w jeziora. Zobaczycie ich 6: Godziszewskie, Zduńskie, Borzechowskie, Sumińskie, Słone, Kałębie, a oprócz nich również rzekę Wdę tworzącą szlak kajakowy. Kociewskie jeziora są pozostałością po epoce lodowej i lądolodzie skandynawskim. A czym jest Kociewie? Jest to region etniczno-kulturowy Pomorza Gdańskiego, znajdujący się w dorzeczy Wdy i Wierzycy, w Borach Tucholskich. Wśród mieszkańców Kociewia, zwanych Kociewiakami, wyodrębniła się gwara kociewska, pieśni ludowe, sztuka ludowa, jak haft kociewski i strój ludowy oraz kuchnia kociewska będąca mieszaniną smaków z różnych regionów. Przy okazji odwiedzając Kociewie spróbujcie pyszności regionalnych, jak purcle (bułeczki maślane), pómle (pączki), szneki z glancem (drożdżówek z lukrem). Skosztujcie też tych, które znajdują się na Liście Produktów Tradycyjnych Ministerstwa Rolnictwa i Rozwoju Wsi, np. fefernuski kociewskie, grochowinki kociewskie, jagodzica po kociewsku, kociewska bania, kociewski borowik szlachetny w zalewie octowej, konfitura lecznicza z żurawiny po mermecku, mermecka galaretka z żurawiny, mermecka przystawka z żurawiny do mięs, sok leczniczy z żurawiny po mermecku, syrop leczniczy z żurawiny po mermecku, żurawinówka po mermecku, pieróg z gomółką z Kociewia... Wracając do Kociewskiego Szlaku Jeziornego, zwróćcie uwagę na zabytkowe miejsca na szlaku. Do najciekawszych należą te w Skaryszewie - zamek z XIII wieku, 2 zabytkowe kościoły, mury obronne z basztami, zabytkowy ryneczek. Na nas wrażenie zrobił również Szteklin i jego szlachecki dworek modrzewiowy z 1827 r. wraz z parkiem z pięknym starodrzewiem. Odwiedźcie te miejsca koniecznie. Sporo zabytków znajduje się też w Starogardzie Gdańskim. Na trasie szlaku również rezerwaty: Czapli Wierch, Zdrójno, Krzywe Koło w pętli Wdy. By dodawać komenatrze musisz się zarejestrować i zalogować w górnej części strony.", "url": "https://www.splywy.pl/atrakcje-wda/kociewski-szlak-jeziorny.html", "category": "pomorskie", "sub_category": "Inne produkty ", "phrase": "Kociewski borowik szlachetny w zalewie octowej"}