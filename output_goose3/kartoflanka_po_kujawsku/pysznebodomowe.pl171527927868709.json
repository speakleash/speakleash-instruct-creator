{"meta_description": "Zupa kujawska - przepis. Zupę tę gotowano u nas na Kujawach bardzo często zimą, bo była syta oraz rozgrzewała. Serdecznie zapraszam do wypróbowania :)", "title": "Zupa kujawska kartoflanka", "content": "Zupa kujawska – przepis. Zupę tę gotowano u nas na Kujawach bardzo często zimą, bo była syta, rozgrzewała, a jej kolor chociaż trochę przypominał słońce, którego tak mało jest w zimie. Wykonanie:  Do garnka z wodą wkładam umyte mięso i gotuję je do miękkości. W trakcie gotowania do niego wkładam obraną marchew, pietruszkę i seler, obrane ziemniaki. Na patelni, na oleju szklę cebulę z drobno pokrojonym porem. Wkładam do garnka. Gdy wszystko jest miękkie – wyciągam mięso i blinduję na krem zupę. Wkładam pokrojone kiełbasy lub wcześniej ugotowane i wyciągnięte mięso. Dodaję przyprawy. Chwilę gotuję. Na patelni robię zasmażkę. Biorę 1 łyżkę mąki, którą wkładam na gorący olej i chwilę zasmażam na patelni, potem wlewam w to troszeczkę gorącej zupy i tak „zahartowaną zasmażkę” wlewam do garnka. Mieszam i zakręcam ogień. Zupę wlewam na talerz. Można jeść z chlebem lub samą.", "url": "http://pysznebodomowe.pl/zupa-kujawska-kartoflanka/", "category": "kujawsko-pomorskie", "sub_category": "Gotowe dania i potrawy", "phrase": "Kartoflanka po kujawsku"}