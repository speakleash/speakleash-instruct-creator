{"meta_description": "Kartoflanka po kujawsku...", "title": "Te potrawy z Kujaw i Pomorza trafiły na Listę Produktów Tradycyjnych. Jak je przyrządzić?", "content": "Kartoflanka po kujawsku Również ta zupa pochodzi z Bądkowa. Składniki: 50-60 dag ziemniaków, 3 marchewki, 1 pietruszka, 1 cebula, ziele angielskie, listek laurowy, sól, 1,5 l wody, 1/4 l gęstej kwaśnej śmietany. Obrać i umyć warzywa. Marchewkę pokroić w drobną kostkę a ziemniaki w grubą kostkę. Cebulę podpiec na blacie kuchni węglowej lub nad płomieniem gazowym. Do garnka wlać wodę, zagotować. Wrzucić warzywa, dodać przyprawy, gotować. Pod koniec gotowania dodać sól. Zahartować śmietanę poprzez dodanie do niej odrobiny gotującej się zupy i dokładne wymieszanie. Zahartowaną śmietanę dodać do zupy i z nią wymieszać. Ponownie zagotować.", "url": "https://nowosci.com.pl/te-potrawy-z-kujaw-i-pomorza-trafily-na-liste-produktow-tradycyjnych-jak-je-przyrzadzic/ga/c1-15353517/zd/47084707", "category": "kujawsko-pomorskie", "sub_category": "Gotowe dania i potrawy", "phrase": "Kartoflanka po kujawsku"}