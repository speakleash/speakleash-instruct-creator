{"meta_description": "Boczek opłukać, dokładnie osuszyć papierowym ręcznikiem. Czosnek obrać, przecisnąć przez praskę i dokładnie utrzeć z solą.", "title": "Blog - PIECZONY BOCZEK Z CZOSNKIEM I MAJERANKIEM Pelcowizna - Sklep Internetowy", "content": "Rodzaj przypraw można zmieniać w zależności od upodobań (np. tymianek, słodka papryka, przyprawa do mięs itd.) Można tez zrobić go w postaci rolady. Boczek opłukać, dokładnie osuszyć papierowym ręcznikiem. Czosnek obrać, przecisnąć przez praskę i dokładnie utrzeć z solą. Natrzeć nim boczek ze wszystkich stron. Oprószyć majerankiem, odłożyć do zamykanego naczynia i wstawić do lodówki na 24 godziny. Foremkę niewiele większą od kawałka boczku wyłożyć folią aluminiową, przełożyć do niej mięso, podlać niewielką ilością wody i wstawić do piekarnika nagrzanego do 200o z termoobiegiem. Piec 70 minut od czasu do czasu dolewając odparowaną wodę. Po 35 minutach odwrócić go na drugą stronę. Jeśli boczek za mocno się rumieni, można go przykryć kawałkiem folii aluminiowej.", "url": "https://esklep.pelcowizna.pl/pl/n/65", "category": "pomorskie", "sub_category": "Mięso świeże oraz produkty mięsne", "phrase": "Pieczeń boczkowa z Marzęcina"}