{"meta_description": "", "title": "Siuśpaj z Woli Rzędzińskiej Produktem Tradycyjnym", "content": "Siuśpaj to kasza jęczmienna z suszonymi śliwkami, przyrządzana przez gospodynie z Woli Rzędzińskiej.Dzięki wpisaniu na listę Produktów Tradycyjnych jego nazwa będzie prawnie chroniona a sam siuśpaj będzie mógł reprezentować Gminę Tarnów jako jej lokalny i tradycyjny przysmak.Lista Produktów Tradycyjnych tworzona przez Ministerstwo Rolnictwa i Rozwoju Wsi liczy obecnie nieco ponad tysiąc pozycji. Małopolskę reprezentuje na niej około 60 produktów to między innymi bryndza podhalańska, kiełbasa lisiecka, chleb prądnicki, a teraz także tarnowski siuśpaj.Do przyrządzenia tej potrawy potrzebne są: kasza jęczmienna, suszone śliwki, suszone gruszki, woda oraz miód. Śliwki i gruszki należy namoczyć w wodzie około 12 godzin, a następnie zagotować. Do gotujących się owoców dodać kaszę jęczmienną i gotować na wolnym ogniu. Gdy kasza będzie miękka potrawę dosłodzić miodem. Można dodać szczyptę soli. Smacznego!", "url": "https://www.radiokrakow.pl/aktualnosci/tarnow/siuspaj-z-woli-rzedzinskiej-produktem-tradycyjnym/", "category": "małopolskie", "sub_category": "Gotowe dania i potrawy", "phrase": "Siuśpaj"}