{"meta_description": "Limanowa. Wczoraj na limanowskim rynku w godzinach od 9:00 do 13:00 już po raz trzeci można było odkrywać smaki regionu. Tym razem dzięki paniom z Koła Gospodyń Wiejskich „Śwarne Babki” z Łętowego w gminie Mszana Dolna.", "title": "Trzecia odsłona „regionalnych smaków\" z zagórzańskimi akcentami", "content": "Limanowa. Wczoraj na limanowskim rynku w godzinach od 9:00 do 13:00 już po raz trzeci można było odkrywać smaki regionu. Tym razem dzięki paniom z Koła Gospodyń Wiejskich „Śwarne Babki” z Łętowego w gminie Mszana Dolna. W piątek na limanowskim rynku, przed budynkiem Powiatowego Centrum Informacji Turystycznej, odbyło się drugie wydarzenie w ramach akcji pn. „Regionalne smaki Powiatu Limanowskiego”. - Stoisko Łętowianek zdobyło uznanie smakoszy i przyciągało uwagę uczestników dzisiejszego wydarzenia – mieszkańców Limanowej oraz gości wyjątkowymi przysmakami - informuje Starostwo Powiatowe w Limanowej. Wśród potraw i produktów znalazły się m.in. smalec, sery wędzone, korbacze, domowe ciasta i swojskie chleby oraz tradycyjna zupa karpielanka. Już następny piątek od 9:00 organizatorzy zapraszają na kolejne spotkanie ze smakiem. Chcąc przybliżyć i przypomnieć mieszkańcom świat naturalnych, regionalnych przysmaków i promować to, co najlepsze w kuchni Ziemi Limanowskiej organizatorzy chcą kontynuować akcję w każdy piątek, w godzinach od 9:00 do 13:00, aż do końca września. Co tydzień w piątki jedno koło gospodyń z powiatu limanowskiego będzie prezentować swoją ofertę. To świetna okazja, by zaopatrzyć się w zdrowe i pyszne produkty, jak również oryginalne rękodzieło.", "url": "https://limanowa.in/aktualnosci/trzecia-odslona-regionalnych-smakow-z-zagorzanskimi-akcentami/55199", "category": "małopolskie", "sub_category": "Gotowe dania i potrawy", "phrase": "Zupa karpielanka"}