{"meta_description": "Która potrawa podbiła serca i żołądki jury i publiczności Festiwalu Lachów i Górali? [FILM/ZDJĘCIA]", "title": "Która potrawa podbiła serca i żołądki jury i publiczności Festiwalu Lachów i Górali? [FILM/ZDJĘCIA]", "content": "Zobacz też: Nasyćcie się folklorem kwieciście! Dziś drugi dzień Festiwalu Lachów i Górali w Piwnicznej-Zdroju! W konkursie startowały Koło Gospodyń Wiejskich Czarny Potok, Koło Gospodyń Wiejskich w Woli Kroguleckiej, Stowarzyszenie \"Aktywni dla Rozwoju\" z Korzennej, Koło Gospodyń Wiejskich Moszczenica Niżna, Koło Gospodyń Wiejskich Paszyn, Stowarzyszenie Kobiet Ziemi Popowickiej / Koło Gospodyń Wiejskich w Popowicach, KGW „Rytrzanki”, Stowarzyszenie KGW „Nasza Ziemia Zagorzyn”, Koło Gospodyń Wiejskich Olszanka, Stowarzyszenie Rzemieślników, Twórców i Producentów Ziemi Obidzkiej, Starosądeckie Koło Gospodyń Miejskich, Pracownia Pieroga FPHU AMAR Anna Marczyk, Stowarzyszenie Młodów-Głębokie, KGW Krasne Potockie a ze swoją jagnięciną zaprezentowała się słynąca już z niej restauracja \"Czarna Owca\" z Piwnicznej-Zdroju. Jakie potrawy zgłoszono do konkursu? Były: żur na serwatce, chlastoki z okrasą, jajecznica korzeńska, moszczeńska juha, zupa z gwoździa, rosół z królika z ziemniakami, kapuśniarka z grzybami, zupa karpielanka, czyli zupa z brukwi, placek na liściu kapuścianym, oponki, pieróg starosądecki, pierogi z jagnięciną i wspomniana jagnięcina. Zobacz też: Folklor w całej krasie! Korowód Festiwalu Lachów i Górali znów porwał Piwniczną-Zdrój W jury konkursowym zasiadali: przewodniczący znawca kuchni i tradycji sądeckiej Zenon Szewczyk, wiceprezes Fundacji Sądeckiej Jerzy Bochyński, burmistrz Piwnicznej-Zdroju Dariusz Chorużyk i reprezentująca UMiG w Piwnicznej-Zdroju Elżbieta Polakiewicz, Kamila Laskowska i Dorota Powroźnik z Festiwalu Biegowego oraz Małgorzata Sitek z SKT Sądeczanin. Zanim podamy wyniki, kilka słów z regulaminu, które przybliżą Wam kryteria, którymi kierowało się jury. - Przedmiotem konkursu są potrawy regionalne: dania główne: mięsne, półmięsne oraz jarskie; desery: potrawy słodkie, ciasta. Regionalne produkty powinny być związane z obszarem geograficznym, charakteryzować się szczególnymi cechami, często wynikających ze specyficznych warunków klimatycznych i glebowych regionu, z którego pochodzą. Powinny być wytwarzane na małą skalę, tradycyjnymi metodami, ze składników lokalnie dostępnych, wywodzić się z tradycji i kultywowanych w danym regionie zwyczajów. Zobacz też: Cuda, cudeńka! Rękodzieła na Festiwalu Lachów i Górali. Nie przegapcie tego! [ZDJĘCIA] I teraz najważniejsze, czyli wyniki. Trzecie miejsce zajęła ekipa ze Stowarzyszenia „Aktywni dla Rozwoju\" z Korzennej i jej jajecznica korzeńska, drugie panie z Stowarzyszenia KGW „Nasza Ziemia Zagorzyn” z kapuśniarką z grzybami a pierwsze – bezdyskusyjnie i bezapelacyjnie – panie z KGW z Moszczenicy Niżnej z ich moszczeńską juhą. Nagrodę specjalną – za fantastyczną jagnięcinę – nasza komisja przyznała Restauracji Czarna Owca z Piwnicznej-Zdroju! Co zadecydowało o takim wyborze? Zapraszamy do objerzenia naszej rozmowy z członkami jury. Do naszych zwycięzców trafią nagrody w postaci czeków o wartości 400, 600 i 800 zł. Restauracja Czarna Owca została nagrodzona kampanią promocyjną swojej jagnięciny na portalu Sądeczanin.info! Równie ważną nagrodą jest też nagroda publiczności, a ta głosowała bardzo tłumnie - oddaliście w sumie ponad 4 tysiące głosów, których zliczanie trwało ponad godzinę. W tej kategorii zwyciężyły panie ze Stowarzyszenia KGW Nasza Ziemia Zagorzyn ze swoją - wspomnianą już wyżej - kapuśniarką z grzybami! Patronat nad Konkursem Kulinarnym miała sieć sklepów Netto sp. z o.o., która ufundowała vouchery dla każdego KGW. Zadanie zrealizowano w ramach projektu „Kulturalne SĄDECKIE” – EDYCJA 2022 „SĄDECKIE SMAKI OD POKOLEŃ NA CZTERY PORY ROKU” przy wsparciu finansowym Powiatu Nowosądeckiego Patronat nad Konkursem Kulinarnym KGW miała sieć sklepów Netto Sp. z o.o., która ufundowała vouchery dla każdego KGW. ([email protected] Fot.: ES, film: ES)", "url": "https://sadeczanin.info/festiwal-lachow-i-gorali-telewizja/ktora-potrawa-podbila-serca-i-zoladki-jury-i-publicznosci", "category": "małopolskie", "sub_category": "Gotowe dania i potrawy", "phrase": "Zupa karpielanka"}