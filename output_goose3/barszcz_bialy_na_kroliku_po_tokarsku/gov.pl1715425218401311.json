{"meta_description": "Produkt wpisany na listę produktów tradycyjnych w dniu 2019-10-25 w kategorii Gotowe dania i potrawy w woj. wielkopolskim.", "title": "Barszcz biały na króliku po tokarsku - - Portal Gov.pl", "content": "Gęsta lub rzadka masa, w zależności z czym jest podawana W zależności od wielkości i kształtu naczynia, w którym jest podawany Zapach maślany, śmietanowy. Wyczuwalny zapach octu i majeranku. Smak intensywny i wytrawny. Kwaśny i śmietanowy Barszcz biały na króliku po tokarsku to tradycyjna zupa przygotowywana w okolicach Turku w województwie wielkopolskim. W historii kuchni polskiej barszcz biały oznaczał zupę gotowaną na barszczu zwyczajnym (roślinie), bądź na zakwasie z mąki pszennej. „Barszcz - od najdawniejszych czasów ulubiona w Polsce polewka kwaskowata, gotowana zwykle z kwasu burakowego (zakwaszona ćwikła), lub chlebowego, uważana przez dawnych botaników polskich za lekarstwo (…)”. – (Z. Gloger, Encyklopedia Staropolska). Cztery główne składniki, z których sporządzany był barszcz biały na króliku po tokarsku, charakterystyczny dla regionu powiatu tureckiego, podkreślają lokalną kulturę kulinarną. Pierwszym składnikiem był królik, stanowiący bazę barszczu. Mięso z królika podkreślało wyjątkowy smak i aromat wywaru. Ze względu na łatwość w utrzymaniu, króliki hodowano w większości gospodarstw. Nie potrzebowały one specjalnej paszy. Karmiono je chwastami i roślinami z przydomowych sadów. Hodowla królików dostarczała zdrowego i pożywnego mięsa, które było składnikiem kuchni prostej i codziennej. Drugim składnikiem, który uzupełniał całość potrawy była śmietana, której nigdy nie brakowało mieszkańcom, ze względu na tradycje chowu bydła mlecznego. Kolejnym składnikiem dodawanym do zupy był ocet. Zakwaszając zupę dopełniał smak barszczu. Barszcz biały po tokarsku doprawiano lubczykiem i majerankiem, które były jednymi z podstawowych ziół rosnących w przydomowych ogródkach. Barszcz biały gotowany na kościach z królika z dodatkiem włoszczyzny do dziś jest popularną i lubianą zupą, serwowaną przez cały rok niezależnie od sezonu. Potrawa najczęściej podawana jest z tłuczonymi ziemniakami lub z makaronem, z dodatkiem masła albo śmietany.", "url": "https://www.gov.pl/web/rolnictwo/barszcz-bialy-na-kroliku-po-tokarsku", "category": "wielkopolskie", "sub_category": "Gotowe dania i potrawy", "phrase": "Barszcz biały na króliku po tokarsku"}