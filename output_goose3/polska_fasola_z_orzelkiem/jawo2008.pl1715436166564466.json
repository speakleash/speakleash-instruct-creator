{"meta_description": "", "title": "Fasola kolorowa Orzeł - sprawdź jej właściwości. • Jawo2008", "content": "Nazwa tej fasoli pochodzi od czerwonej plamy na nasionku, która przypomina orła, takiego jakiego widzimy na godle Polski. Wpisano ją, dzięki temu, na listę produktów tradycyjnych Ministerstwa Rolnictwa i Rozwoju Wsi. Nazywana jest zamiennie: fasola kolorowa, fasola polska, orzeł czy fasola niepodległości. Od 2017 roku zapisano ją jako odmianę zanikającą, dlatego warto zagłębić się w jej temat, póki można. Poza świetnym ubarwieniem bardzo warto zwrócić uwagę na właściwości, jakie posiada fasola niepodległości. Przede wszystkim, jest skarbnicą łatwo przyswajalnego białka. W 100 gramach zawiera ona aż 21 gram białka! Odpowiada to 100 gramom indyka, a zatem jest to wspaniała alternatywa dla osób chcących spożywać duże ilości białka, ale nie jedzą mięsa. Wysoka zawartość białka pozwala dłużej zachować sytość, a zatem idealnie sprawdzi się także dla osób będących na redukcji. Kolejnym plusem jest wysoka zawartość błonnika. Sprawdza się kuchni jako dodatek, ozdoba lub główny składnik posiłku. Zmagając się z insulinoopornością czy cukrzycą, nie musisz rezygnować z fasoli kolorowej, ponieważ posiada ona niski indeks glikemiczny [2.7]. W badaniach ukazano ciekawą informację, że spożywając fasolę w zamian za mięso, następuje zmniejszenie poziomu insuliny oraz glukozy we krwi. Nie można zapominać o tym, że poza ogromną ilością białka, fasola kolorowa Orzeł posiada liczne minerały. Przede wszystkim żelazo, które pomaga w produkcji hemoglobiny i czerwonych płytek. Odgrywa bardzo ważną rolę w pracy układu nerwowego. Ryboflawina pomaga w utrzymaniu prawidłowego stanu czerwonych płytek, a tiamina — układu nerwowego. Potas wpływa na dotlenienie mózgu, poprawia jego pracę. Pobudza pracę trzustki, a zatem wydzielanie insuliny. Dodatkowo obniża ciśnienie krwi, co jest wskazane dla osób zmagających się z nadciśnieniem. Uwzględnienie fasoli Orzeł w swojej diecie wiąże się również wprowadzeniem do niej dużej ilości magnezu, co ma znaczący wpływ na samopoczucie i ogólne, prawidłowe funkcjonowanie organizmu. Magnez nazywany jest pierwiastkiem życia, ze względu na swoje niesamowite działanie. Poprawia pamięć, wzmacnia odporność, zmniejsza ryzyko zachorowania na cukrzycę, depresję, chorobę niedokrwienną, a także zmniejsza prawdopodobność wystąpienia zawału serca. Fasola kolorowa posiada duże ilości magnezu, a zatem chroni organizm przed wieloma chorobami. Dodatkowo występowanie w niej wapnia i fosforu przyczynia się do utrzymania zdrowych kości. Fasolę kolorową Orzeł możemy użyć dosłownie wszędzie! Czy to do zupy, sałatki, a nawet do ciast! Gotując fasolę, jej orzełek nie znika, a woda przybiera czerwone zabarwienie, co umożliwia nam eksperymentowanie z przeróżnymi potrawami, kiedy to zwykłe, monotonne kolory już nam się znudziły i potrzebujemy jakiejś zmiany. Ostatnimi czasy swoją popularność zyskuje smalec z fasoli, który jest bardzo prosty w wykonaniu, a jaki pyszny! Wystarczy ugotowaną fasolę Orzeł zmiksować razem z podsmażoną wcześniej cebulką, olejem, solą, pieprzem, ziołami prowanslandzkimi, majerankiem i voilà! Fasola kolorowa Orzeł to bardzo zdrowa opcja, ze względu na swoje właściwości zalecane jest częste sięganie po nią.", "url": "https://jawo2008.pl/blog/fasola-kolorowa-orzel-sprawdz-jej-wlasciwosci.html", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Polska fasola z orzełkiem"}