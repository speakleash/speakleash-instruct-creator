{"meta_description": "Fasola kolorowa Orzeł Dukatki  | Zdrowa żywność \\ Ziarna i nasiona | Dukatki.pl", "title": "Fasola kolorowa Orzeł Dukatki", "content": "Powyższe dane nie są używane do przesyłania newsletterów lub innych reklam. Włączając powiadomienie zgadzasz się jedynie na wysłanie jednorazowo informacji o ponownej dostępności tego towaru. Możesz sprawdzić czy towar dostępny jest w sklepie od ręki lub zamówić go przez Internet i odebrać w sklepie. Wszystkie zwroty w naszym sklepie obsługiwane są przez prosty kreator zwrotów , który daje możliwość odesłania do nas paczki zwrotnej. Najważniejsza jest Twoja satysfakcja z zakupów. Zamówione u nas produkty możesz zwrócić w ciągu 14 dni bez podania przyczyny . Opis produktu Fasola zwykła (Phaseolus vulgaris) jest jednym z popularnych gatunków warzyw z rodziny strączkowych. Fasolę generalnie uprawia się na całym niemal świecie, a w różnych jego rejonach różne jej gatunki czy odmiany wiodą prym.   Fasola z orzełkiem jest odmianą typowo polską, bywa uprawiana również na Łotwie. Obecnie widnieje na liście produktów tradycyjnych Ministerstwa Rolnictwa i Rozwoju Wsi. Jej nazwa ma swoje źródło w wyglądzie nasion - są one białe z czerwoną plamą w kształcie orła. Z tego powodu była również nazywana fasolą patriotyczną, a jej uprawa w zaborze rosyjskim była ryzykowna i wiązała się z przykrymi konsekwencjami.   Warto zwrócić uwagę na nasiona tej rośliny, ponieważ są sycące, a do tego zawierają wiele substancji, które sprzyjają zachowaniu dobrego zdrowia. Są to między innymi: białko, błonnik, węglowodany, tłuszcze roślinne, witaminy (A, B1, B2, B3, B6, B9, C, D, E i K), minerały (potas, wapń, żelazo, fosfor, magnez, cynk, mangan, miedź czy selen), fitosterole i lecytyna.  Dzięki tym składnikom włączenie fasoli do jadłospisu przynosi wiele korzyści:  - wysoką zawartość białka roślinnego docenią nie tylko osoby ograniczające spożycie mięsa;  - błonnik pozytywnie wpływa na pracę układu pokarmowego;  - węglowodany są źródłem energii;  - nienasycone kwasy tłuszczowe zapewniają prawidłową pracę układu nerwowego, obniżają poziom cholesterolu we krwi i podnoszą odporność organizmu;  - duży wachlarz witamin sprawia, że enzymy odpowiadające za przemiany w różnych obszarach ciała zachodzą bez problemów;  - fitosterole wspierają gospodarkę hormonalną, szczególnie u kobiet po menopauzie;  - lecytyna korzystnie wpływa na procesy myślowe, koncentrację i dobrą pamięć;  - fasola reguluje poziom cukru we krwi. Pamiętać jednak należy, że nasiona fasoli są raczej ciężkostrawne i mogą powodować wzdęcia. Aby zminimalizować nieprzyjemne dolegliwości i skrócić czas gotowania należy nasiona moczyć przed ugotowaniem przez 10 - 12 godzin. Wodę w której moczą się ziarna zaleca się wymieniać (najlepiej kilkakrotnie) i gotować je w świeżej wodzie, a potrawy przyprawiać majerankiem, cząbrem i kminkiem. Fasola Orzeł ma średnie, owalne, lekko spłaszczone nasiona, a czerwona plama z orzełkiem podczas gotowania nie znika, jedynie nieco blednie. Fasola ta może być podstawą wielu potraw - zarówno tradycyjnych jak i wegetariańskich i wegańskich, nawet tych na słodko. Zastosowanie Fasola Orzeł jest bazą dla wielu dań: zup, pasztetów, past, kotlecików, a nawet słodkich wypieków. Opakowanie Sprzedawany towar jest pakowany w torebki Doypack z zapięciem strunowym, które dodatkowo są zgrzewane w celu utrzymania świeżości (kolorystyka opakowania może się różnić w zależności od dostawy). Warunki przechowywania Przechowywać w czystym, suchym, chłodnym miejscu, w temperaturze do 20°C i wilgotności względnej powietrza nie przekraczającej 75% w szczelnie zamkniętym opakowaniu. Informacja o alergenach W zakładzie występują następujące alergeny: orzechy, migdały, sezam, soja, produkty zawierające gluten i dwutlenek siarki. Pomimo dołożenia wszelkich starań nie można w 100% wykluczyć wystąpienia tych surowców. Wartość odżywcza produktu w 100g Wartość energetyczna - 1203 kJ/288 kcal Tłuszcz - 1,6g w tym kwasy tłuszczowe nasycone - 0,2g Węglowodany - 61,6g w tym cukry - 2,7g Białko - 21,4g Błonnik - 15,7g Sól - 0,05g", "url": "https://dukatki.pl/product-pol-578-Fasola-kolorowa-Orzel-Dukatki.html", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Polska fasola z orzełkiem"}