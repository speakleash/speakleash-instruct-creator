{"meta_description": "wigilijny karp w szarym sosie po polsku, klasyka kuchni polskiej na świąteczną wieczerzę.", "title": "Karp w szarym sosie", "content": "Wigilia to najlepszy czas, żeby sięgnąć po klasykę. W końcu cała tradycyjna wieczerza wigilijna ma charakter retro i to wtedy mam największą ochotę, żeby wypróbować coś z kuchni staropolskiej. Jeżeli chodzi o ryby, to na naszym stole od zawsze króluje karp pieczony nadziewany pieczarkami , ale już dawno miałam ochotę wypróbować karpia po polsku w szarym sosie i to jego polecam Wam w tym roku na Wigilię.To bardzo zdrowe i lekkostrawne danie, bo dzwonka karpia nie są smażone, a gotowane w rybno-warzywnym bulionie i polane lekko słodkim, zaprawionym karmelem i startym piernikiem sosem z rodzynkami i migdałami. Sos rzeczywiście, jak jego nazwa wskazuje, jest szarobury, ale w końcu nie o wygląd i kolor tu chodzi, a o smak, a ten jest wyśmienity i doskonale komponuje się z rybą.1 karp o wadze mniej więcej 1 kg,2 cebule,1 pietruszka,1 mała marchew,kawałek selera,sól40 g masła,30 g mąki,1 mała cebula,1 łyżka karmelu,1 łyżka startego piernika,sok i kawałek skórki z cytryny,50 g rodzynek lub suszonych śliwek,50 g migdałów,sól, pieprz do smakuSprawioną rybę pokroić w dzwonka.Z głowy i warzyw ugotować bulion rybny. Do gotowego i lekko osolonego bulionu włożyć dzwonka karpia i gotować 20 minut na małym ogniu. Ugotowaną rybę delikatnie wyjąć na półmisek.Przygotować sos - na suchej patelni zrumienić mąkę.W części masła podsmażyć drobno posiekaną cebulę. Dodać resztę masła, zrumienioną mąkę, chwilę smażyć mieszając, po czym rozprowadzić zasmażkę dodając 1,5 szklanki bulionu rybnego.Sos zagotować, doprawić karmelem, sokiem z cytryny, startą skórką z cytryny. Dodać rodzynki lub śliwki suszone, posiekane migdały lub płatki migdałowe i starty piernik*.Sos jeszcze raz zagotować i dodać ugotowane kawałki ryby.* Jeżeli nie macie domowego piernika, można użyć gotową katarzynkę, bez polewy i lukru oczywiście ;)", "url": "https://www.everycakeyoubake.pl/2017/12/karp-w-szarym-sosie.html", "category": "wielkopolskie", "sub_category": "Gotowe dania i potrawy", "phrase": "Karp smażony z sosem szarym"}