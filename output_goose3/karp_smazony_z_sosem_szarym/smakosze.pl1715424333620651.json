{"meta_description": "Karp w szarym sosie jest pyszną alternatywą dla karpia podanego w tradycyjny sposób, czyli smażonego na oleju lub przyrządzonego w galarecie. Ryba jest niezwykle delikatna, a podana z marchewką i aromatycznym sosem zachwyca smakiem i aromatem.Kolacja wigilijna składa się z postnych potraw. Oprócz klasycznych pierogów, ryb i klusek z makiem, warto przygotować również tradycyjne dania w zupełnie nowej odsłonie. Przykładem takiej potrawy jest karp w szarym sosie. Karp jest niezwykle delikatny i bardzo aromatyczny, będzie absolutnym hitem na świątecznym stole.Karpia w szarym sosie przygotujesz błyskawicznie. Na początku ugotuj rybę z warzywami korzennymi, dopraw wywar solą, pieprzem, gałką muszkatołową. Karpia podaj z ugotowaną marchewką i polej aromatycznym sosem z imbirem i płatkami migdałowymi. Danie solidnie oprósz natką pietruszki. Wywar z karpia ugotuj na rybim ogonie i głowie. Mięso natomiast oczyść z płetw, kręgosłupa i większych ości. Karpia pokrój w dzwonka i dodaj do wywaru, kiedy już będzie ugotowany i doprawiony. Kawałki ryby będą delikatne i pełne smaku. Karp w szarym sosie posmakuje całej rodzinie.", "title": "Delikatny karp w szarym sosie. Lepszy niż smażony i w galarecie razem wzięte", "content": "Delikatny karp w szarym sosie. Lepszy niż smażony i w galarecie razem wzięte Karp w szarym sosie jest pyszną alternatywą dla karpia podanego w tradycyjny sposób, czyli smażonego na oleju lub przyrządzonego w galarecie. Ryba jest niezwykle delikatna, a podana z marchewką i aromatycznym sosem zachwyca smakiem i aromatem. Kolacja wigilijna składa się z postnych potraw. Oprócz klasycznych pierogów, ryb i klusek z makiem, warto przygotować również tradycyjne dania w zupełnie nowej odsłonie. Przykładem takiej potrawy jest karp w szarym sosie. Karp jest niezwykle delikatny i bardzo aromatyczny, będzie absolutnym hitem na świątecznym stole. Karpia w szarym sosie przygotujesz błyskawicznie. Na początku ugotuj rybę z warzywami korzennymi, dopraw wywar solą, pieprzem, gałką muszkatołową. Karpia podaj z ugotowaną marchewką i polej aromatycznym sosem z imbirem i płatkami migdałowymi. Danie solidnie oprósz natką pietruszki. Wywar z karpia ugotuj na rybim ogonie i głowie. Mięso natomiast oczyść z płetw, kręgosłupa i większych ości. Karpia pokrój w dzwonka i dodaj do wywaru, kiedy już będzie ugotowany i doprawiony. Kawałki ryby będą delikatne i pełne smaku. Karp w szarym sosie posmakuje całej rodzinie. Karpia umyj, oczyść. Odkrój płetwy, ogon, głowę, oddziel mięso od ości i pokrój na mniejsze kawałki. Głowę i ogon włóż do garnka. Dodaj warzywa rosołowe, przyrumienione nad ogniem cebule, ziele angielskie, liście laurowe. Wlej wodę i gotuj na małym ogniu przez około 20 minut, dopraw solą, pieprzem, gałką muszkatołową. Następnie dodaj kawałki karpia, gotuj kolejne 20 minut. W rondelku rozpuść masło, dodaj mąkę i podsmaż chwilę. Następnie wlej wywar z ryby i podgotuj. Na suchej patelni przyrumień cukier, następnie dodaj wlej kilka łyżek zimnej wody, migdały i zagotuj. Sos dopraw do smaku sokiem z cytryny, imbirem, solą i pieprzem. Kawałki karpia wyjmij z garnka na półmisek, dodaj pokrojoną marchewkę. Całość polej sosem i solidnie oprósz posiekaną natką pietruszki, smacznego. Dowiedz się, jak pozbyć się ości z karpia. Poznaj sposób najlepszych kucharzy. Na Wigilię przygotuj także barszcz z uszkami- tu poznasz przepis na farsz do uszek, wyjdą genialnie.", "url": "https://smakosze.pl/delikatny-karp-w-szarym-sosie-rm-091222", "category": "wielkopolskie", "sub_category": "Gotowe dania i potrawy", "phrase": "Karp smażony z sosem szarym"}