{"meta_description": "karp w sosie piernikowym, karp w szarym sosie", "title": "Karp w szarym sosie", "content": "Sos robiony na zasmażce z mąki i masła, rozrzedzony wywarem z ryby, z piernikiem, rodzynkami, migdałami, winem, octem, sokiem z cytryny… oraz z krwią z ryby. Coraz częściej sos przygotowywany jest bez krwi, mój sos również jej nie ma. Nie dodałam również octu, który potrzebny jest przy dodawaniu krwi. Dodałam miód.  Rybę można ugotować w całości lub w „dzwonkach”. Rybę oczyścić (wypatroszyć, umyć…) i albo zostawić w całości albo pokroić w „dzwonka”. Migdały sparzyć, obrać ze skórki i pokroić w cienkie paseczki. Rodzynki sparzyć. Przygotować wywar – ugotować obraną włoszczyznę zalać zimną wodą, dodać cebulę, przyprawy – ugotować do miękkości. Wywar odcedzić, włożyć do niego rybę. Gotować powoli 20-40 minut – zależy czy gotujemy płaty czy całą rybę. Rybę wyjąć z wywaru, przykryć i trzymać w cieple. - Wywar przecedzić i odparować do około 700 ml. - Na suchej patelni skarmelizować cukier ( wsypać na patelnię cukier i podgrzewać go nie mieszając), dodać 5 łyżek wody, zagotować. - Na patelni lekko zrumienić mąkę, dodać masło, dokładnie wymieszać i rozprowadzić wywarem, dodać wino, połączyć z resztą wywaru. Dodać przetarty piernik, karmel. Doprawić do smaku miodem i sokiem z cytryną. Następnie do sosu włożyć migdały i rodzynki. Rybę podgrzać w piekarniku i polać sosem. Można podawać również na zimno.", "url": "https://www.krolestwogarow.pl/2013/12/karp-w-szarym-sosie.html", "category": "wielkopolskie", "sub_category": "Gotowe dania i potrawy", "phrase": "Karp smażony z sosem szarym"}