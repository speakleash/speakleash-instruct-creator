{"meta_description": "", "title": "Jesienne bogactwo Borów Tucholskich ⋆ Mati Swornegacie", "content": "Jesienią Bory Tucholskie i Kaszub pełne są barw. Spadających, kolorowych liści, gry słońca i mgieł. Jesień potrafi być piękna, aż dech zapiera. Ale jesień to również czas przetworów, do robienia których najczęściej wykorzystujemy zbiory z sadów i ogrodów, ale też dary lasu, które zimą, ze względu na swoje wartości odżywcze, ale też ze względu na bogactwo smaku i aromatu, powinny często gościć na naszych stołach. Podpowiadamy, co można w lesie znaleźć i zabrać ze sobą. Jesień to czas, kiedy las zasypuje nas swoim bogactwem. Jesień potrafi być ciepła, barwna i przyjazna. Jesienią warto skorzystać z obfitości dziko rosnących owoców i ziół, które, po przetworzeniu, mogą być składnikiem konfitury, nalewki, likieru, składnikiem dań, przyprawą lub samodzielnym przetworem. Trzeba pamiętać, że przetwory z leśnych owoców to bogactwo witamin, nieoceniony sojusznik w walce z obniżonym zimą nastrojem, z przeziębieniami i grypą. Idąc na spacer warto zabrać ze sobą koszyk, w którym przyniesiecie ze spaceru jarzębinę, głóg, aronię, dziką różę lub owoce czarnego bzu. To nie tylko surowiec na aromatyczne przetwory, ale też naturalny lek, wspomagający walkę z bólem głowy, przeziębieniem, bólem głowy, a nawet z poważnymi schorzeniami, takimi jak cukrzyca, układ krążenia czy choroby układu moczowego. Jarząb pospolity znają wszyscy. Niewysokie drzewo, jesienią pokryte kiściami czerwono – pomarańczowych owoców. Jarzębina, bo o niej mowa, zawiera ogromne dawki witamin C,E, P, K, PP. Jest źródłem sorbozy, garbników i pektyny. Ze względu na gorzki smak i zawartość trującego w większych ilościach kwasu parasorbinowego, inie nadaje się do jedzenia na surowo. Owoce jarzębiny po zebraniu należy przemrozić, wysuszyć lub zblanszować, czyli zanurzyć na chwilę we wrzątku. Dzięki tym zabiegom owoce tracą goryczkę i trujące właściwości, stając się doskonałym surowcem na nalewki, konfitury, soki, syropy czy musy. Jarzębina, smażona z jabłkiem, jesteś świetnym dodatkiem do mięsa. Jarzębina to świetny lek z leśnej apteki. Zawiera dwa razy więcej karotenu niż marchew, wykazuje właściwości moczopędne i przeciwzapalne, reguluje przemianę materii, wzmacnia organizm. Dlatego jarzębina wskazana jest podczas walki z zaburzeniami trawienia, dolegliwościami wywołanymi zapaleniem pęcherza, kamicą nerkową, biegunką, chorobami wątroby i pęcherzyka żółciowego. Polecana jest chorym na cukrzycę, miażdżycę i nadciśnienie. Kolejnym cudem z lasu jest głóg, zwany babią mąką, zajęczą gruszką czy diabli gruszką. Głóg można zbierać już od połowy sierpnia. Owoce są źródłem witamin: A i C, ale też rubiny i kwercetyny (bioflawonoidy). Głóg, a właściwie jego przetwory wzmacniają pracę serca, układu krwionośnego, obniżają ciśnienie, poziom złego cholesterolu. Głóg działa przeciwmiażdżycowo, uspokajająco, reguluje procesy trawienne, niezastąpiony jest przy zmęczeniu i depresji, obniżonym nastroju, ale też w schorzeniach tarczycy. Można z niego zrobić nalewkę, konfitury, galaretki oraz zupy. Suszony głóg jest świetnym dodatkiem do herbaty. Owoce dzikiej róży to kolejny niedoceniany leśny dar. W owocach dzikiej róży znajduje się ogromna ilość witaminy C, a jej regularne spożywanie zwiększa odporność organizmu. Zbiera się ją od września. Można ją suszyć, ale niezbyt mocno, tak, aby nie traciła w procesie utleniania witaminy C. Z jej owoców można zrobić też konfitury i nalewki, ale też wino domowej roboty. Jest nieocenionym sojusznikiem przy walce z przeziębieniem i grypą. O żurawinie z kolei można pisać całe elaboraty. Krótko mówiąc, żurawina to nieoceniona pomoc podczas leczenie dolegliwości dróg moczowych oraz pęcherza. Żurawina wykazuje właściwości bakteriobójcze, jest źródłem witaminy C, więc nie pozwala bakteriom zagnieździć się w organizmie. Polecana jest przy przeziębieniach, podczas problemów z żołądkiem, jelitami, trzustką. Jej spożywanie wskazane jest dla osób, które mają problemy sercowo – naczyniowe, ma ogromne znaczenie przy zapobieganiu próchnicy oraz chorobom dziąseł. Jest idealnym dodatkiem do mięs, deserów. Doskonałym środkiem dietetycznym i leczniczym jest borówka brusznica, której owoce wspomagają procesy trawienne, działają przeciwbiegunkowo i moczopędnie. Osoby, leczące nadciśnienie, kamicę nerek, niedokrwistość i przeziębienia, mogą korzystać z dobrodziejstw borówki brusznicy, aczkolwiek nie jest wskazana przy kamicy żółciowej, ze względu na wyskoą zawartość szczawianu wapnia. Z brusznicy zrobisz konfitury, soki i galaretki, możesz też skorzystać z właściwości zdrowotnych wywaru z liści. Czarny bez to kolejny król leśnych dobrodziejstw. Działa przeciwbólowo, detoksykuje organizm, odtruwa, działa delikatnie przeczyszczająco. Wspomaga w walce z przeziębieniem, obniża gorączkę, wspomaga leczenie chrypki, kataru i kaszlu. W tych drobnych, czarnych owocach kryją się ogromne ilości witaminy C oraz witamin z grupy B. Nie wolno go tylko jeść na surowo, ponieważ zawiera toksyny, które są trujące, ale tego trzeba go przygotować do spożycia, obgotowuje owoce bez przykrycia, tak aby szkodliwe toksyny odparowały. Czarny bez to surowiec na nalewki i soki. Jesień to również czas grzybobrania. Bez grzybów nie tradycyjnych potraw wigilijnych, to podstawa w kuchni polskiej, a żadna hodowlana pieczarka grzyba leśnego nie zastąpi. Grzyby nie mają żadnych właściwości prozdrowotnych, nie mają składników odżywczych, ale ich smak i aromat poprawia jakość każdego dania. Należy zbierać tylko te doskonale znane, te, których nie jesteśmy pewni lepiej zostawiać. Niektóre bowiem gatunki mogą być śmiertelnie niebezpieczne. Z leśnych spacerów można przynieść zioła, gałęzie i szyszki do dekoracji domu. Niewielkie bukiety możesz z lasu wynieść, ale pod warunkiem, że nie znajdują się w nich rośliny znajdujące się pod ochroną. Nie wolno zbierać storczyków, bagna zwyczajnego czy konwalii w okresie kwitnienia. Bez ograniczeń można na własne potrzeby zbierać jagody, maliny czy grzyby. A przyjemność ze spaceru po lesie jest bezcenna.", "url": "https://domki-swornegacie.pl/jesienne-bogactwo-borow-tucholskich/", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura borówkowa z Borów Tucholskich"}