{"meta_description": "", "title": "Wyroby Tradycyjne, Wyroby Garmażeryjne - Taurus Przedsiębiorstwo Przemysłu Mięsnego Pilzno", "content": "Zakład Produkcji Garmażeryjnej jest drugim zakładem produkcyjnym firmy „Taurus”. Powstał w Tuchowie w roku 2006, poszerzając tym samym profil produkcji firmy o wyroby garmażeryjne takie jak: pierogi, krokiety, gołąbki i inne. Zakład jest bardzo dobrze wyposażony technicznie, spełnia warunki obowiązujących przepisów techniczno – sanitarnych. Produkcja odbywa się pod nadzorem Inspekcji Weterynaryjnej. Zdolność produkcyjna zakładu - 25 ton wyrobów w tygodniu. W ofercie znajduje się szeroki wachlarz wyrobów garmażeryjnych, wśród których na czołową pozycję wysuwają się pierogi produkowane we wszystkich możliwych odmianach. Wszystkie asortymenty produkowane są wg własnych receptur, w większości zaczerpniętych ze starych książek kucharskich. Wkład ręcznej pracy, starannie dobrane receptury sprawiają, że produkty smakują jak przygotowywane w domu. Potwierdzeniem tego faktu jest wpis 5 produktów zakładu na Krajową Listę Produktów Tradycyjnych Ministerstwa Rolnictwa i Rozwoju Wsi. Są to: Pierogi z borówkami Pilzneńskie, Pierogi z kapustą i grzybami Pilzneńskie, Pierogi z mięsem Pilzneńskie, Pierogi ruskie Pilzneńskie, Gołąbki Pilzneńskie. W produkcji wykorzystuje się naturalne surowce, w tym najwyższej jakości świeże mięso pochodzące z Zakładu Przetwórstwa Mięsa w Pilźnie. Wszystkie wyroby produkowane są bez dodatków funkcjonalnych i bez konserwantów. Trwałość i bezpieczeństwo zdrowotne zapewniają: wysoki standard higieny i realizowany system HACCP.", "url": "http://www.stan-taurus.com.pl/o-firmie,34,zaklad-produkcji-garmazeryjnej.html", "category": "podkarpackie", "sub_category": "Gotowe dania i potrawy", "phrase": "Pierogi z mięsem pilzneńskie"}