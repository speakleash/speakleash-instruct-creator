{"meta_description": "Nalewki regionalne na zimę - propozycje wyrobu alkoholi regionalnych podczas zimy.", "title": "Nalewki regionalne na zimę | Alkohole Regionalne.pl", "content": "Uhuha, zima zła…? A gdzie tam, to świetny czas na przyrządzenie kilku typowo zimowych nalewek. Do wyboru mamy nalewki oparte oczywiście o miód, przyprawy korzenne, owoce południowe czy nawet o sam cukier (przepalanka). Najciekawsze propozycje zimowych alkoholi regionalnych to staropolski krupnik, beskidzka miodonka czy mazurska niedźwiedziówka. W zimę nie ma czasu się nudzić. Różnego rodzaju regionalne lub staropolskie nalewki można spożywać bezpośrednio, ale także świetnie nadają się, jako dodatek do „góralskiej herbatki” (na przykład opartej o dobrej jakości czarną, sypaną herbatę) w zimowe, chłodne wieczory. Zacznijmy od klasyki, czyli krupnik. To staropolska wódka miodowa, popularna i w Koronie i na Litwie. Bardzo prosta w przygotowaniu, można ją podawać na zimno i na ciepło. Zima wręcz się prosi, aby świętować ją krupnikiem – i dla zmarzluchów marzących o czymś rozgrzewającym i dla zwolenników białego sezonu. Przepisy w internecie można wszędzie znaleźć – polecam przepisy na portalu pasieka24.pl w wersji standard, wybornej, żmudzkiej i współczesnej, a na forum alkohole-domowe.com – też wersja litewska, ponadto liczne księgarnie oferują jeszcze bardziej liczne książki z przepisami (np. TaniaKsiazka.pl). Drugą równie znaną nalewką, i po trochu podobną do krupnika ze względu na zawartość miodu, jest, znana wśród alkoholi regionalnych, beskidzka miodonka (tudzież miodula lub miodunka – tutaj przepis). Jak podaje, obok prostego przepisu, portal smaczny.pl, „W rejonie cieszyńskim zwana jest miodulą, w żywieckim – miodunką lub miodonką.” Beskidzkie tradycje zostały również uszanowane na Liście Produktów Tradycyjnych. Z podanych przepisów wynika, że miodonka nie ma w składzie przypraw, które wzbogacają smak krupnika i to najważniejsza różnica. Inne ciekawe polskie nalewki regionalne to warzonka, nalewka imbirowo-cytrynowa, janowska nalewka miodowa i niedźwiedziówka nalewka mazurska. Wszystkie wymienione nalewki – alkohole regionalne zostały tradycyjnymi produktami w Polsce, zanotowanymi na wspomnianej powyżej Liście. Warzonka (tutaj przepis) to popularna na Śląsku Cieszyńskim nalewka podawana na ciepło ze spirytusu lub wódki, z dodatkiem skarmelizowanego cukru, wody, miodu, cytryny i przypraw korzennych. Kolejne mniej znana nalewka regionalna, którą można spróbować przyrządzić na zimę to nalewka cytrynowo-imbirowa z Eufeminowa (Woj.Łódzkie), która oparta jest o miód lipowy, kardamon, cytryny i imbir. Z kolei janowska nalewka miodowa jest przygotowywana z miodu gryczanego i przypraw korzennych a jej tradycja wywodzi się z Janowa Lubelskiego. Ostatnia nalewka regionalna to niedźwiedziówka z Mazur. Wg legendy używano jej do odurzania niedźwiedzi przed polowaniem, stąd niemiecka nazwa Bärenfang (łowy na niedźwiedzia). Przepis oparty jest o miód i spirytus z dodatkiem wina, wody, cytryny i przyprawami. Nalewki zimowe, zresztą podobnie jak letnie, najlepiej trzymać i spożywać w solidnej jakości naczyniach (na przykład ze sklepu firmy Helios-Szkła.pl).", "url": "http://alkoholeregionalne.pl/nalewki-regionalne-na-zime", "category": "lubelskie", "sub_category": "Napoje (alkoholowe i bezalkoholowe)", "phrase": "Janowska nalewka miodowa"}