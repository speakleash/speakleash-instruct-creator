{"meta_description": "Kulinaria żuławskie Artura Wasielewskiego – książka po raz pierwszy przedstawiająca kompleksowo tło historyczne kuchni żuławskiej i najważniejsze przepisy głównie przedwojennej kuchni, pozbierane z książek kucharskich, opowieści dawnych mieszkańców Żuław, lokalnej prasy i opracowań historycznych. Prezentacji wydawnictwa towarzyszył konkurs na przyprawianie zupy śliwkowej wykonanej przez autora książki oraz... galeria>>", "title": "Prezentacja książki Kulinaria żuławskie i nagrody za najlepszą żuławską nalewkę", "content": "Kulinaria żuławskie Artura Wasielewskiego – książka po raz pierwszy przedstawiająca kompleksowo tło historyczne kuchni żuławskiej i najważniejsze przepisy głównie przedwojennej kuchni pozbierane z książek kucharskich, opowieści dawnych mieszkańców Żuław, lokalnej prasy i opracowań historycznych. Prezentacji wydawnictwa towarzyszył konkurs na przyprawianie zupy śliwkowej wykonanej przez autora książki. Do konkursu stanęli Jacek Michalski – Burmistrz Nowego Dworu Gdańskiego, Mariola Mika – Kierownik Żuławskiego Parku Historycznego, Andrzej Kasperek – konsultant regionalny Kulinariów żuławskich, Leszek Sarnowski – Redaktor Naczelny kwartalnika Prowincja, rywalizację wygrała Mariola, która w nagrodę przyprawiała zupę dla wszystkich uczestników spotkania. Dopełnieniem uczty były wykonane wg przepisów z książki potrawy: Willa Restauracja Joker – wieprzowina w kapuście, Cedrowy Dworek – naleśniki strażnika wałowego i żuławski smalec z gęsi, Bar Kaper – klopsy królewieckie w wersji z kaparami i anchois. Wszystkie potrawy udane i godne polecenia – czekamy kiedy niektóre z nich pojawią się na stałe w żuławskich domach i restauracyjnych jadłospisach.  W tak uroczystej i smakowitej oprawie wręczyliśmy nagrody w konkursie Skarbiec Nalewek Żuławskich. Na konkurs zgłoszono 30 nalewek. Komisja w składzie: przewodniczący Artur Wasielewski oraz Jerzy Domino i Krzysztof Jaworski nagrodziła następujące nalewki:  1 miejsce Pani Maria Bernacka – nalewka miodowo malinowa nalewka żony strażnika wałowego. Skład – maliny z przydomowego ogródka, miód z żuławskiej pasieki, spirytus. Rok wykonania 2014.  2 miejsce „Stowarzyszenie Wierzba” – nalewka janowska głogówka. Skład – bardzo dojrzałe owoce głogu, goździki, cynamon, cukier, spirytus. Rok wykonania 2014.  3 miejsce Mariusz Dobek – nalewka sosnowa z Mierzei. Skład – pędy sosny, cukier, spirytus. Rok wykonania 2012.  Wyróżnienia  Wojciech Suchanek – nalewka z kwiatu dzikiego bzu z brzegu Wisły. Skład – dojrzewający kwiat dzikiego bzu, limonka, miód lipowy, spirytus. Rok wykonania 2014.  Beata Opitz – nalewka gruszkówka nowodworska. Skład – gruszki, cukier, wódka. Rok wykonania 2013.  Mariusz Dobek – nalewka dziki z Kmiecina. Skład – owoce czarnego bzu, cukier, spirytus. Rok wykonania 2013.  galeria>>", "url": "https://zph.org.pl/prezentacja-ksiazki-kulinaria-zulawskie-i-nagrody-za-najlepsza-zulawska-nalewke/", "category": "lubelskie", "sub_category": "Napoje (alkoholowe i bezalkoholowe)", "phrase": "Janowska nalewka miodowa"}