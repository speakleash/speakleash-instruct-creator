{"meta_description": "OVII Nalewka Miodowa Cytryna 500ml NOS: cytryna, kandyzowana skórka, miód, delikatna waniliowa nuta USTA: słodycz miodu jednocześnie z kwaśnością cytryny, delikatna goryczka ze skórki, FINISZ: średnio długi, dość intensywny, słodki ale pełen cytrynowości", "title": "Nalewka Miodowa Cytryna 500ml", "content": "Nalewki to alkohole mocno związane z polską kulturą. Każdy spotkał się z nastawami domowymi – dojrzewającymi na parapetach w domu Babć i Dziadków, lub z produktami masowymi – oblegającymi marketowe półki. Nasze produkty, mimo iż produkowane na nieco większą, niż domowa, skalę zbliżone są bardziej do tych pierwszych wyrobów. Są efektem indywidualnego podejścia do tematu i spełnieniem wymagań jakie postawiły im konkretne osoby, a nie wymagania działów sprzedaży. Nie są to przesłodzone ulepki – to pełne charakteru i owocowego smaku wyśmienite trunki! Każdy z nich zaczyna jako żytni alkohol macerowany z owocami i/lub sokami. Potem nastawa wzbogacana jest przyprawami, miodem i cukrem a w przypadku maliny nawet i ginem (sic!). Jak zwykle proces ten jest powolny – nie poganiamy go żadnymi przyśpieszaczami – do butelek trafi wtedy kiedy będzie na to gotowy. Za całość procesu odpowiada dwóch znakomitych fachowców: Krzysztof Kaczor i Maciej Podhajny – nie pozwalają oni by trunki sygnowane markami OVII i Herbarius były inne niż świetne! Po ciepłym przyjęciu, przez naszych klientów, i nie spoczęliśmy na laurach! Na kolejny ogień poszły inne bardzo popularne owoce, z których tradycyjnie robi się nalewki: wiśnia, malina, cytryna i aronia. OVII Nalewka Miodowa Cytryna – żytni alkohol macerowany z cytrynową skórką i sokiem z tych owoców. Znajdziecie w niej wszystko to czego szukacie w cytrynówce: orzeźwienie, kwaśny smak okiełznany słodyczą miodu, A to wszystko w naturalnym, niesyntetycznym wydaniu – w tym trunku, nie ma żadnych sztucznych aromatów – wszystko pochodzi z owoców, miodu i przypraw. To nalewka w niczym nie przypominająca masowych “cytrynówek”. Idealny aperitif lub digestive! Miodowa Cytryna, najlepiej smakuje delikatnie schłodzona (nie zmrożona!) lub podana na niewielkiej ilości lodu. #nazdroviie!", "url": "https://ovii.pl/produkt/ovii-nalewka-miodowa-cytryna-500ml/", "category": "lubelskie", "sub_category": "Napoje (alkoholowe i bezalkoholowe)", "phrase": "Janowska nalewka miodowa"}