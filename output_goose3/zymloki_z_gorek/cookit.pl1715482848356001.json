{"meta_description": "", "title": "Cookit - przepis na Kaszanka lub bułczanka, czyli na śląski: krupniok i żymlok, w asyście pysznych dodatków: ogórka kiszonego, papryki i cebuli.", "content": "Tak szczerze powiedziawszy to nie jestem entuzjastką tego typu dań, ale muszę przyznać, że jest całkiem dobre, a nawet powiem , że pyszne. Pierwszy raz jadłam i przyrządzałam tak krupnioki i żymloki u mojej teściowej i powiem szczerze, że jak na razie nie znam na nie lepszego sposobu :)Danie to można zrobić na dwa sposoby, letni i zimowy. Latem przy użyciu grilla, a zimą piekarnika :) Oba dobre!Składniki:2 sztuki krupnioka lub żymloka1 czerwona cebula ogórki kiszone 1 duża cebula 2 łyżki oleju Wszystkie jarzynki kroimy w bardzo drobną kosteczkę.Na dość duży kawałek folii aluminiowej wlewamy dużą krople oleju i lekko ją rozsmarowujemy, następnie dajemy krupniok lub żymlok ( kaszankę lub bułczankę) i całość posypujemy pokrojonymi jarzynkami. Na koniec zawijamy w folię aluminiową szczelnie i pieczemy w piekarniku rozgrzanym do 180°C około 30 minut lub na grillu.R E K L A M A", "url": "https://cookit.pl/przepis/300881/Kaszanka+lub+bulczanka%2C+czyli+na+slaski%3A+krupniok+i+zymlok%2C+w+asyscie+pysznych+dodatkow%3A+ogorka+kiszonego%2C+papryki+i+cebuli", "category": "opolskie", "sub_category": "Mięso świeże oraz produkty mięsne", "phrase": "Zymloki z Górek / bułczanka z Górek"}