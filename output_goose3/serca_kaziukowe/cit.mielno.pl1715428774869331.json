{"meta_description": "", "title": "Informacja Turystyczna w Mielnie – Strona 2 – CIT Mielno", "content": "Początki dynastii Gryfitów już znacie z historycznych piątków. Dzisiaj o księciu Bogusławie X Wielkim, a dokładnie o jego porwaniu przez koszalinian. Zacznijmy od początku. Książę Bogusław jeszcze nie Wielki urodził się w 1454 roku w Słupsku lub Darłowie (różnie źródła podają) jako syn księcia Eryka II i Zofii. Swój przydomek zyskał dzięki racjonalnemu rządzeniu Księstwem Pomorskim. Książę m.in.: uporządkował finanse, ożywił handel, zlikwidował rozbój na drogach. Szczecin stał stolicą księstwa i siedzibą instytucji państwowych. Był inicjatorem przebudowy wszystkich książęcych zamków w księstwie. Przeprowadził na Pomorzu Zachodnim reformę skarbu i administracji, a w 1478 zjednoczył księstwa pomorskie. Do dziś przez potomnych oceniany jest za najwybitniejszego przedstawiciela dynastii Gryfitów. Jego pierwszą żoną była Małgorzata Brandenburska. Było to małżeństwo polityczne. Ślub został zawarty w ramach pokoju między krajem Gryfitów, a Brandenburgią. Para książęca nie miała potomków, co zwiastowało zakończenie rodu. Starania księcia o szybkie zakończenie małżeństwa z Małgorzata poskutkowało separacją i zamknięciem księżnej w zamku w Wykrujściu, a później śmiercią Małgorzaty. Bogusław ożenił się z Anną Jagiellonką – córką polskiego króla Kazimierza Jagiellończyka oraz siostrą Kazimierza czyli Kaziuka, którego też znacie z historycznych piątków. Około 1475 roku (niektórzy mówią, że 1480) doszło do dziwnego wydarzenia. Rezydujący w Sianowie książę Bogusław został napadnięty przez koszalińskich zbrojnych na polecenie koszalińskich kupców. Był to odwet za domniemany rozbój dokonany na kupcach przez towarzyszy księcia. Oddział, który przybył do Sianowa, zaczął szturmować bramy miejskie. Wywiązała się bitwa. Książę Bogusław uniknął śmierci, dzięki interwencji dowódcy grodu Adama Podewilsa. Został on jednak, razem ze swoją drużyną schwytany i wzięty do niewoli. Został przewieziony do Koszalina wozem przeznaczonym do rozwożenia mierzwy (zgnieciona słoma używana na ściółkę dla bydła). Przerażony burmistrz Koszalina poinformowany o wydarzeniu wyjechał na spotkanie zbrojnym z Koszalina, który wieźli księcia do Koszalina. Burmistrz prosił Bogusława o przebaczenie i udział w wieczerzy. Niestety dla Koszalinian książę nie chciał zakończyć tak tej sprawy. Zażądał on od Koszalina : wysoką grzywnę, 200 koni, wyprawienie dla całego dworu kilkudniową ucztę w wybranym przez terminie oraz nakazał zburzyć bramę miejską, przez którą on i jego drużyna wjeżdżali do miasta jako jeńcy w taki sposób, aby Bogusław Wielki mógł przejechać konno po gruzach tej bramy. Na upamiętnienie tego wydarzenia dziś możecie przejść się Szlakiem Porwanego Księcia. Jest to trasa o długości 12,3 km i prowadzi przez tereny Góry Chełmskiej. Opis trasy ze strony PTTK Koszalin:  Szlak ma swój początek na skraju lasu u wylotu koszalińskiej drogi nr 6 w kierunku Gdańska i prowadzi leśnymi, stromymi, trudnymi do przejechania rowerem zboczami do pobliskiego Sianowa: “Po ponad kilometrowej wspinaczce leśnymi duktami na Górę Chełmską, minięciu wieży widokowej trasa opuszcza się północno-wschodnim zboczem Krzyżanki do podnóża góry, zbiegając się dwukrotnie z Pętlą Tatrzańską. Po przejściu szosy Koszalin – Sianów prowadzi obok stawów rybnych, później skrajem głębokiego jaru na leśną następnie polną drogę w kierunku miejscowości Kłos. Za mostem na Unieści, chodnikiem obok szosy Koszalin – Gdańsk szlak wiedzie do końcowego punktu – tuż obok pozostałości fabryki zapałek”.", "url": "https://cit.mielno.pl/author/kontaktcit-mielno-pl/page/2/", "category": "zachodniopomorskie", "sub_category": "Wyroby piekarnicze i cukiernicze", "phrase": "Serca kaziukowe/kaziukowe serducha"}