{"meta_description": "Jedną z najsmaczniejszych i zdrowych ryb górskich jest pstrąg. Znamy kilka gatunków tych ryb. Najbardziej popularnym pstrągiem w powiecie kłodzkim jest Pstrąg Kłodzki. Okazuje się jednak, że ma on zastrzeżoną nazwę i nie wszędzie na naszym terenie można go spróbować. Większość miejsc oferuje również możliwość samodzielnego złowienia. Nie wszystkie działają cały rok a sezon na pstrąga w wielu miejscach dobiega końca. Warto więc sprawdzić, gdzie można się wybrać i popróbować tego wyjątkowego przysmaku.", "title": "Wiemy, gdzie zjesz najlepszego Pstraga Kłodzkiego. Smażony, grillowany, wędzony... na łonie natury. Nie wszędzie go podają", "content": "Gdzie wybrać się na pstrąga w powiecie kłodzkim? Najlepsze miejsca! Trzy stawy, w których można obserwować życie ryb. Czytaj dalej. Przesuwaj zdjęcia w prawo - naciśnij strzałkę lub przycisk NASTĘPNE. Jedną z najsmaczniejszych i zdrowych ryb górskich jest pstrąg. Znamy kilka gatunków tych ryb. Najbardziej popularnym pstrągiem w powiecie kłodzkim jest Pstrąg Kłodzki. Okazuje się jednak, że ma on zastrzeżoną nazwę i nie wszędzie na naszym terenie można go spróbować. Większość miejsc oferuje również możliwość samodzielnego złowienia. Nie wszystkie działają cały rok a sezon na pstrąga w wielu miejscach dobiega końca. Warto więc sprawdzić, gdzie można się wybrać i popróbować tego wyjątkowego przysmaku. Pstrąg dostarcza pełnowartościowego białka, które dorównuje pod względem składu temu zawartemu w mięsie i jest od niego łatwiej przyswajalne (w 98 proc.), jednocześnie ma niewiele kalorii (pstrąg strumieniowy 97 kcal, tęczowy – 160 kcal), sporo fosforu, selenu, wapnia, magnezu, żelaza, potasu. Pstrąg tęczowy jest gatunkiem najbardziej udomowionym przez człowieka i najczęściej hodowanym w celach konsumpcyjnych. W Polsce najwięcej hodowli pstrąga tęczowego znajduje się na Pomorzu. Pstrąg potokowy jest hodowany głównie w celu zarybiania rzek o charakterze górskim. Gdzie wybrać się na pstrąga w powiecie kłodzkim? Najlepsze miejsca! Czytaj dalej. Przesuwaj zdjęcia w prawo - naciśnij strzałkę lub przycisk NASTĘPNE. Jak pokazuje praktyka hodowców, ważne aby pstrąg był w czystej, bieżącej niemal wodzie, a nie w stawie bez przepływu. Wtedy, kolokwialnie mówiąc, często czuć mułem co mocno smak zmienia. Drugim ważnym aspektem hodowli jest pytanie czy pstrąg w danym miejscu jest hodowany od narybku, czy też sprowadzany (dorosłe osobniki) np. znad morza i trzymany na naszym terenie przez 2-3 miesiące. Sprzedawany jako nasz, z terenu kłodzkiego. Moim zdaniem to zwykłe oszustwo! Kolejnym elementem, może najważniejszym, jest to jak karmiony jest pstrąg. Jaka pasza? Czy taka, która powoduje szybki wzrost czy naturalna bez chemicznych dopalaczy? Dla wielu turystów równie ważna jest metoda przyrządzania: smażony tradycyjnie bez żadnych dodatków lub np. z masełkiem czosnkowym, pieczony, faszerowany, z ziołami, grillowany czy może wędzony. Tutaj rzecz gustu, ale próbowałem każdego rodzaju i przyznam, że warto w tej kulinarnej podróży popróbować różnych opcji smakowych. Niemniej, dla mnie osobiście, tradycyjny pstrąg smażony, z ewentualną kompozycją ziół, którymi się faszeruje pstrąga, no to cud, miód, niebo w gębie... Istotna dla wielu osób jest otoczka samego miejsca, możliwość złowienia ryby, samodzielnego przyrządzenia, a to już nie wszędzie funkcjonuje tak samo. Dodatkowe atrakcje, np. dla dzieci, są także coraz częstszym magnesem na odwiedzjących. W tym względzie niektórzy hodowcy bardzo mocno się angażują, inwestując w dodatkowe atrakcje łowisk i smażalni pstrąga, a inni z kolei przede wszystkim stawiają na smak, tradycję, klimat i zadowolenie naszych kubków smakowych co równie, jeśli nie najbardziej się ceni, szczególnie wśród miłośników tej ryby, do których niewątpliwie należę (razem z małżonką). 190 kalorii w 100 gramach pstrąga czyni go dietetycznym (hamburger ma co najmniej 2x tyle). Łatwo przyswajalne białko, bogactwo kwasów omega-3, wielorakość minerałów (fosfor, selen, wapń, magnez, potas, żelazo, witaminy z grupy B) powoduje, że pstrąg jest niezwykle wartościową potrawą. Smak, zależny od hodowli i metody przyrządzenia, może ucieszyć nawet najbardziej wymagające gusta. Gdzie wybrać się na pstrąga w powiecie kłodzkim? Najlepsze miejsca! Czytaj dalej. Przesuwaj zdjęcia w prawo - naciśnij strzałkę lub przycisk NASTĘPNE. Zapraszamy do naszej galerii miejsc pełnych pstrąga w powiecie kłodzkim. Kolejność jest przypadkowa, bo wszystkie mają to coś..., czyli pysznego pstrąga. Informacje pod poszczególnymi zdjęciami pochodzą z materiałów internetowych samych miejsc, które polecamy. Jeżeli jest pod którymś zdjęciem niewiele takich informacji lub ich nie ma wcale... to może warto, aby właściciele o to zadbali. Życzymy smacznego!", "url": "https://klodzko.naszemiasto.pl/wiemy-gdzie-zjesz-najlepszego-pstraga-klodzkiego-smazony/ar/c17-8499973", "category": "dolnośląskie", "sub_category": "Produkty rybołówstwa, w tym ryby", "phrase": "Pstrąg kłodzki wędzony"}