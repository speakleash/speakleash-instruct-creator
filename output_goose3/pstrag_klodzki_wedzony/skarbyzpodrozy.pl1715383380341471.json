{"meta_description": "", "title": "Ziemia Kłodzka - co i gdzie zjeść? Pstrągi i reszta", "content": "Hodowla pstrąga z przedwojennymi tradycjami. Miejsce jest laureatem wielu kulinarnych nagród, znajduje się na szlaku kulinarnym Smaki Dolnego Śląska oraz w żółtym przewodniku Gaullt&Millau. Jeśli wracacie np. z Gór Stołowych, jest to przystanek obowiązkowy. Choć miejsce jest dość niepozorne, szczerze mówiąc wyglądem od ulicy w ogóle nie zachęca do wejścia, serwują tutaj bezdyskusyjnie najlepszą rybę w regionie. W menu jest tylko zupa rybna, pstrąg z patelni, masło czosnkowe (boskie), frytki i surówka. Można też kupić do domu pstrągi świeże lub wędzone. Łowisko i smażalnia mieszczą się na obrzeżach wsi Goszów. Oprócz bardzo dobrej ryby (można ją złowić samodzielnie), jest tutaj spory teren do odpoczynku, spacerów i zabawy dla dzieci, leżaczki, kury, koty. W menu pstrąg smażony, wędzony, grillowany, grillowany w folii, pasta z pstrąga, zupa rybna, smażony ser i karkówka z grilla. Można wynająć tutaj domek nad stawem – korzystaliśmy, polecam, więcej o nim pisałam tutaj. Do najmniejszego kłodzkiego uzdrowiska trafiliśmy kiedyś trochę przypadkiem. „Wrzosowa Przystań” na pierwszy rzut oka wydaje się miejscem, które trochę „trąci myszką”. Taki tu klimat mocno rustykalny, są stare meble, jakaś waga z głębokiego peerelu, drewniany plac zabaw, zagroda z królikami i mnóstwo ław do biesiadowania. W niektóre weekendy odbywają się tutaj lokalne imprezy. Pstrąg (certyfikowany) jest bardzo smaczny, a poza tym w menu mają kilka dań z grilla i placki. Bardzo urokliwe miejsce, kameralne. Czynne tylko od piątku do niedzieli, od kwietnia do września. Mała smażalnia, bardzo estetyczna, ekologiczna (talerze z celulozy, drewniane widelce). Dobra smażona ryba. Malownicze stawy w otoczeniu zadbanej roślinności oraz zagroda z muflonami. Do tego miejsca trafiliśmy przy okazji wizyty w Jaskini Radochowskiej. Duża gospoda, kilka stawów, gwarne miejsce. Dla dzieci plac zabaw, możliwość obserwacji ryb, kaczek, kur, psów i kotów... Po drugiej stronie ulicy jest park linowy i mini golf. Dobra ryba, pierogi, dania z dziczyzny i placki. Więcej o tym, co można robić w Kletnie – zobacz tutaj. Zabytkowy pensjonat z czasów Marianny Orańskiej położony jest tuż przy parkingu i zejściu do wodospadu Wilczki. Prowadzi restaurację z całkiem dobrą kuchnią. Spodziewałam się turystycznego przeciętnie słabego standardu, a tymczasem byliśmy pozytywnie zaskoczeni smakiem, wyglądem i ceną dań. Dobra ryba, makarony, kotlety i sałatki. Cicha Woda z niewielkiej agroturystyki rozbudowała się w pokaźny pensjonat. Miejsce bardzo malownicze, położone w górskiej dolince. Sporo osób przyjeżdża tutaj z dziećmi ze względu na pokaźne mini-zoo. Kury, kaczki, drób, do tego papugi, kozy, kuce, świnie, muflony, króliki. W menu, oprócz pstrąga smażonego i wędzonego, jest karkówka, gulasz, żurek, schabowy i pierogi. Tłoczno w weekendy! Więcej o Górach Sowich. Jeśli już jesteśmy przy Górach Sowich, chcę do zestawienia dodać restaurację w hotelu Sowia Dolina. Do tego miejsca trafiliśmy przypadkiem, nocowaliśmy w pensjonacie (polecam! – więcej o nim tutaj) i jedliśmy tam naprawdę dobrą kolację! Było to jesienią i w menu królowały rozgrzewające dania zupa kukurydziana, pieczone ryby, kaczka i grillowane warzywa. Dla nie jedzącej nabiału córki szef kuchni przygotował specjalny deser wegański. Pyszne śniadania, z lokalnym pieczywem, serami i miodem, domowe wędliny. Przemiła obsługa. Villa Elise to piękna, zabytkowa posiadłość należąca niegdyś do właściciela strońskiej huty. Restauracja Kaczka i Wino, kolejna na szlaku kulinarnym Smaki Dolnego Śląska, serwuje dania w rytmie slow-food, a w menu króluje, zgodnie z nazwą restauracji - kaczka. Co do wina nie mam zdania, nie miałam okazji wypróbować. Jest rosół z kaczki (super), dla dzieci domowa bardzo dobra pomidorówka, oprócz kaczych specjałów próbowaliśmy także kluseczek z buraków, piersi sous-vide z risotto, bardzo ciekawej pasty ze słonecznika i bobu oraz naleśników, lodów i crème-brulee. Wszystko smaczne, ładnie podane. Wnętrza klimatyczne, z zachowanymi elementami zabytkowymi (kaflowe piece, schody) i oczywiście pełne złotych kaczek. Nie może zabraknąć w tym zestawieniu schroniska Jagodna, choć ryb nie serwuje. Słynie z gigantycznych, kalorycznych i pysznych dań godnych prawdziwego, wygłodniałego piechura. Te racuchy! W menu sezonowe dodatki. My byliśmy w sezonie jagodowym, więc możesz sobie wyobrazić ilości jagód na plackach, lodach i ciastach. Warto wybrać to miejsce na długi górski spacer, niezależnie od pory roku, także zimą. Urok dawnej sudeckiej gospody gwarantowany. Do schroniska można dojechać samochodem. Więcej o Górach Bystrzyckich. • Międzygórze i Wodospad Wilczki - zachwyty królewny Marianny (i moje) • Góry Bystrzyckie - miejsce, o którym świat zapomniał (i dobrze!) Zobacz pozostałe ilustracje do kolorowania - pomysł na chwilę spokoju, nie tylko dla dzieci.", "url": "https://www.skarbyzpodrozy.pl/ziemia-klodzka-gdzie-zjesc/", "category": "dolnośląskie", "sub_category": "Produkty rybołówstwa, w tym ryby", "phrase": "Pstrąg kłodzki wędzony"}