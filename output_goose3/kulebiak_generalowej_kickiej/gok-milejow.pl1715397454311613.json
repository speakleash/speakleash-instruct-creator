{"meta_description": "", "title": "Gminny Ośrodek Kultury w Milejowie - Gminny Ośrodek Kultury w Milejowie", "content": "Operacja miała na celu kultywowanie miejscowych tradycji kulinarnych i folklorystycznych, aktywizacja i integracja społeczności lokalnej oraz pobudzanie świadomości o wartości naszych rodzimych produktów. Jej pomysł wyklarował się rok temu, gdy staraniami Pani Czesławy Szczepańskiej z Jaszczowa potrawa pod nazwą Kulebiak Generałowej Kickiej została wpisanya na Listę Produktów Tradycyjnych prowadzoną przez Ministra Rolnictwa i Rozwoju Wsi. W trakcie jarmarku zaprezentowały się między innymi Dziecięce Zespoły Pieśni i Tańca z Woli Osowińskiej oraz z Łysołaj. W ramach otrzymanych środków GOK zakupił lubelskie stroje ludowe dla dzieci. Łącznie 20 kompletów – 10 dla chłopców i 10 dla dziewczynek. Ponadto koncertowały także kapele ludowe, zespoły śpiewacze oraz grupy wokalne GOK. Odbyły się też konkursy sprawnościowe dla uczestników jarmarku takie jak: rzut ziemniakiem do kaleson, wyścig z babą na taczce, jedzenie bigosu na czas bez użycia rąk i inne. Mamy głęboką nadzieję, że będziemy mieli możliwość organizowania jarmarku cyklicznie każdego roku a nasze Kulebiaki i inne przysmaki staną się potrawami (i imprezą) znaną w całej Polsce – a może nawet Europie.", "url": "http://www.gok-milejow.pl/index.php?option=com_content&view=article&id=236&Itemid=111", "category": "lubelskie", "sub_category": "Gotowe dania i potrawy", "phrase": "Kulebiak generałowej Kickiej"}