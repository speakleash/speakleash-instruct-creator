{"meta_description": "Przepis na Mi&oacute;d z  maślanki . Smakołyk przyrządzany m.in. przez gospodynie z Łęga i nazywa przez nie &quot;fiutem&quot; :)) Tak, tak. W tamtych stronach…", "title": "Mi&oacute;d z maślanki", "content": "Smakołyk przyrządzany m.in. przez gospodynie z Łęga i nazywa przez nie \"fiutem\" :)) Tak, tak. W tamtych stronach mnóstwo potraw ma takie figlarne nazwy:) Jest to słodki, ale nie za słodki(!!!) krem o żółtej barwie, przypominający smak miodu (choćby takiego z mniszka lekarskiego), ale według mnie jest o wiele lepszy. Trochę maślany, trochę krówkowy. Pyszny...niesamowicie pyszny. Do tego polecam świeże bułeczki i dobre masło. A jak zostanie Wam trochę miodu, mozecie dodać go do ciasta na piernik lub pierniczki. Maślankę wlać do garnka o grubym dnie, dodać cukier, dokładnie wymieszać drewnianą łyżka. Gotować na małym ogniu, aż masa nabierze koloru i konsystencji miodu. W czasie gotowania mieszamy masę drewnianą łyzką. Jeśli się zwarzy, po ugotowaniu miksujemy ją dokładnie. Przepis ten jest moja pierwsza propozycją w ramach akcji Gotujemy po polsku III, której patronuje SerwisZpierwszegoTłoczenia.", "url": "https://zpierwszegotloczenia.pl/przepis/miod-z-maslanki", "category": "pomorskie", "sub_category": "Sery i inne produkty mleczne", "phrase": "Miód z maślanki"}