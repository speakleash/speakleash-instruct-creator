{"meta_description": "Ogórek Cornichon de Paris - konserwowy w dobrej cenie w profesjonalnym sklepie. Potrzebujesz inne nasiona ogórków? Zobacz 10 000 produktów z rabatem do 75% i błyskawiczną dostawą. Uwaga Promocja Cenowa. Ogórek to niezastąpione warzywo sezonowe Nadaje się prawie do wszystkiego Od świeżych zielonych talarków czy słupków po zamknięcie z ulubionymi dodatkami w słoikach Ile...", "title": "Ogórek Cornichon de Paris - konserwowy - Sklep Świat Kwiatów | Dostawa gratis!", "content": "Ogórek to niezastąpione warzywo sezonowe. Nadaje się prawie do wszystkiego. Od świeżych zielonych talarków, czy słupków, po zamknięcie z ulubionymi dodatkami w słoikach. Ile gospodyń, tyle przepisów, ale jedno jest pewne - doskonałe ogórki to podstawa sukcesu. My polecamy Państwu odmianę specjalnie przeznaczoną na przetwarzanie. Ogórek konserwowy Cornichion de Paris to odmiana, która zachwyci wszystkich smakoszy. Należy do ogórków odmian średnio wczesnych. Owoce są krótkie i zwarte, najlepsze do zbioru, gdy osiągną wielkość 3-5 cm. Zielona skórka jest usiana nielicznymi grubymi brodawkami. Nie wykazują tendencji do żółknięcia owoców. Bardzo delikatne, soczyste i chrupkie w smaku, są idealne do zamknięcia w słoiku. Zachowują wszystkie walory, nawet po pasteryzacji. Bardzo dobrze przechowują się przez cały okres zimowy. Ogórki stwarzają wiele kulinarnych możliwości. W każdej książce kucharskiej znajdziemy co najmniej kila przepisów na marynaty z tych warzyw. Smak i aromat uzależnione są od najróżniejszych przypraw i dodatków. Ogórki możemy zakonserwować w całości, pokrojone w słupki, plasterki, ćwiartki. Wiele osób przyrządza ogórki w zalewie musztardowej, z dodatkiem ostrej papryczki, świeżą cebulką. Korniszony to przede wszystkim fantastyczny dodatek do dań mięsnych, wędlin i pieczeni. Zimowe kanapki nabiorą wyrazu, gdy udekorujemy je plastrem aromatycznego ogórka wprost ze słoja. Domowej roboty sos tatarski, którego bazą są wyborne ogórki konserwowe to niezawodne uzupełnienie potraw z jaj, ryb i mięs na zimno. Ogórki konserwowe to chętnie spożywane dopełnienie codziennego jadłospisu w okresie jesienno- zimowym. Obok pomidorów, ogórki stanowią drugie warzywo sezonowe najchętniej kupowane w naszym kraju. Chociaż nie są łatwe w uprawie, masowo sadzimy je na działkach i przydomowych warzywnikach. Ogórki siejemy gniazdowo lub w rzędy, mniej więcej w połowie maja, po minięciu zagrożenia przygruntowymi przymrozkami. Stanowisko dobrze oświetlone, szybko nagrzewające się, z próchniczym podłożem, o odczynie zasadowym. Nie wolno zapominać o podlewaniu. Najlepiej, aby woda była odstana, letnia – nigdy zimna. Zagony z ogórkami należy systematycznie odchwaszczać i nawozić. Torebka o gramaturze 2 gramy, uzupełniona jest podstawowymi wskazówkami na temat rośliny i uprawy z nią związanej.", "url": "https://sklep.swiatkwiatow.pl/ogorek-konserwowy-cornichon-de-paris.html", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Nadwiślański ogórek konserwowy z Kanny"}