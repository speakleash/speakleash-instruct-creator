{"meta_description": "Ogórki konserwowe, czyli z zalewy octowej to kolejny świetny sposób na przygotowanie przetworów z ogórków. Najlepiej sm…", "title": "Weź z szafki i dodaj do ogórków konserwowych. Będą chrupiące jak nigdy", "content": "Weź z szafki i dodaj do ogórków konserwowych. Będą chrupiące jak nigdy Weź z szafki i dodaj do ogórków konserwowych. Będą chrupiące jak nigdy Ogórki konserwowe, czyli z zalewy octowej to kolejny świetny sposób na przygotowanie przetworów z ogórków. Najlepiej smakują, jeśli są chrupiące, twarde i jędrne. O czym pamiętać, by właśnie takie wyszły po pasteryzacji? Jakie dodatki i przyprawy powinny znaleźć się w słoikach? Do sałatki, koreczków, solo jako zagryzka. Ogórki konserwowe nie ustępują popularności tym kiszonym. Co więcej, w trzech województwach są zarejestrowane jako produkt tradycyjny. Nadwiślański ogórek konserwowy z Kanny ma wyczuwalną w smaku delikatną nutę octowo-czosnkową, ogórki ścinawskie przyprawiane są koprem, marchwią, gorczycą i chrzanem, a te po łowicku szykuje się z dodatkiem pieprzu, ziela angielskiego, liścia laurowego, gorczycy i kopru. Wszystkie te ogórki łączy jedno - chrupkość i jędrność. Babcia co roku robiła zapas takich ogórków. Przepis ma ponad 30 lat Co dodać do ogórków konserwowych, żeby były twarde? Przede wszystkim należy zadbać o to, by ogórki, z których chcemy przygotować weki, były świeże i pochodziły z upraw, w których nie stosuje się dużej ilości nawozów. Przenawożone warzywa po ukiszeniu czy pasteryzowaniu stają się miękkie. Ważne są również dodatki. Oprócz tego, że posiadają pewne walory smakowe, sprawiają też, że ogórki konserwowe zachowują chrupkość i jędrność. Poza pieprzem, gorczycą czy zielem angielskim do ogórków dodaj baldachy kopru i korzeń chrzanu, dzięki którym ogórki konserwowe wyjdą twarde i chrupiące. Podobne działanie ma również czosnek, wrzuć więc ząbek lub dwa do słoika z ogórkami. Warto też uwzględnić w recepturze liście porzeczki, winogron, dębu, malin czy wiśni. Kluczowa jest również zalewa, a dokładniej ilość octu i wody użyte do jej przygotowania. Dokładność jest tutaj bardzo ważna. Jeśli nie dopilnujesz, by zalewa powstała według ściśle określonych proporcji, ogórki konserwowe mogą wyjść miękkie i stracą kolor. Ponadto, warzywa te mogą stracić chrupkość i jędrność w wyniku zbyt długiej pasteryzacji. Przepis na ogórki konserwowe do słoików. Wyjdą pyszne i chrupiące", "url": "https://pysznosci.pl/wez-z-szafki-i-dodaj-do-ogorkow-konserwowych-beda-chrupiace-jak-nigdy,6928529715546241a", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Nadwiślański ogórek konserwowy z Kanny"}