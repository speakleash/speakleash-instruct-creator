{"meta_description": "", "title": "Barwy Zdrowia | Tomasz Obszański", "content": "Pomysł utworzenia marki ekologicznych i zdrowych produktów „Barwy Zdrowia” powstał w 1998r. Barwy Zdrowia to promowanie zdrowego stylu życia, a co za tym idzie zdrowej żywności i sposobów odżywiania się. Mamy nadzieję, że przygotowane przez nas produkty zaspokoją potrzeby najbardziej wymagających Klientów.  Gospodarstwo zajmuje się promocją i sprzedażą zdrowej polskiej żywności w tym przygotowanych przez siebie ekologicznych i certyfikowanych produktów.  Ekologiczne Gospodarstwo Ogrodnicze Tomasza Obszańskiego funkcjonuje od 1998 roku. Położone jest na Płaskowyżu Tarnogrodzkim, we wschodniej części Kotliny Sandomierskiej. Miasto leży na południowo - zachodnim skraju pow. biłgorajskiego i woj. lubelskiego i jest najdalej na południe wysuniętym miastem województwa. Gmina Tarnogród coraz częściej nazywana jest Doliną Ekologicznej Żywności.  W początkowej fazie gospodarstwo liczyło 8 ha i zajmowało się uprawą ekologicznego zboża, roślin okopowych i kilku arów malwy. Z tradycyjnego sposobu upraw gospodarstwo rozpoczęło specjalizacje w uprawie roślin jagodowych, warzyw oraz roślin oleistych Z roku na rok areał gospodarstwa powiększa się i w tej chwili wynosi 21 ha. Gospodarstwo jest intensywnie modernizowane. W 2007r. powstała chłodnia, dzięki której owoce i warzywa, a także tłoczone przez nas oleje są przechowywane w najlepszych warunkach.", "url": "http://www.barwyzdrowia.pl/", "category": "lubelskie", "sub_category": "Oleje i tłuszcze (masło, margaryna itp.)", "phrase": "Olej tarnogrodzki"}