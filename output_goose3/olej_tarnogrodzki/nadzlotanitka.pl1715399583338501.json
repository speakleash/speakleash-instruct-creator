{"meta_description": "Zapraszamy na Roztocze do naszej restauracji, na nocleg lub przyjęcia okolicznościowe", "title": "Restauracja i Pensjonat Nad Złotą Nitką w Tarnogrodzie - nocleg, restauracja, sala weselna", "content": "Ziemia Biłgorajska słynie z uprawy gryki,a to wszystko dzięki specyficznemu położeniu geograficznemu. Kasza gryczana jest między innymi podstawowym składnikiem piroga biłgorajskiego, a także tradycyjnego rosołu z gęsi. Obowiązkowo gości w śród potraw wigilijnych, razem z grochem, suszonymi grzybami oraz kiszoną kapustą. Znajda ją Państwo również w naszych tradycyjnych pierogach, w towarzystwie twarogu i rumianych skwareczków. Kolejnym charakterystycznym składnikiem jest olej lniany. Olej tarnogrodzki produkowany jest z siemienia lnianego i ma na Lubelszczyźnie bardzo długa tradycję. Jest to produkt szczególnie poszukiwany w okresie Świąt Bożego Narodzenia, a także Postu. Z dodatkiem oleju przyrządza się wszystkie potrawy wigilijne: śledzie,karpie,barszcz,kapustę,groch... Jest wspaniałą omastą do pierogów, niezastąpiony do śledzi, a także doskonały jako dodatek do świeżego pieczywa.", "url": "https://www.nadzlotanitka.pl/pl/Regionalne.html", "category": "lubelskie", "sub_category": "Oleje i tłuszcze (masło, margaryna itp.)", "phrase": "Olej tarnogrodzki"}