{"meta_description": "", "title": "Olej lniany — tradycyjny produkt biłgorajski", "content": "Olej lniany znalazł się na Liście Produktów Tradycyjnych Biłgoraja w 2005 roku. Skąd tak duża popularność tego produktu? Czy znasz korzystne właściwości oleju lnianego? Jeśli chcesz wiedzieć więcej o zastosowaniu i właściwościach regionalnego produktu, zapraszamy do czytania! Olej lniany jest produkowany z siemienia lnianego, które jest produktem bardzo znanym wśród osób, które lubią dbać o swoje zdrowie. Siemię lniane to doskonały sposób na walkę z problemami jelitowymi, a do tego prawdziwa bomba witaminowa.Tłoczony z siemienia olej lniany jest bogaty w korzystne kwasy Omega, dzięki czemu pomaga w obniżaniu tak zwanego złego cholesterolu w organizmie. Dodatkowo wspiera organizm w walce z nadciśnieniem i zapobiega powstawaniu nowotworów. Zdecydowanie warto wprowadzić zarówno siemię lniane, jak i olej lniany do swojej codziennej diety. To oczywiście nie koniec korzystnych właściwości tego produktu. Udowodniono, że olej lniany ma także znakomity wpływ na skórę. Co ciekawe, mimo tłustej konsystencji nie zapycha porów skóry, dlatego świetnie sprawdzi się w pielęgnacji cery tłustej i trądzikowej. Nie sposób pominąć również właściwości przeciwzapalnych. Na dodatkową uwagę zasługuje działanie oleju lnianego na układ nerwowy. Jeśli uwzględnisz olej lniany w swojej diecie, możesz liczyć na poprawę pamięci. Produkt korzystnie działa również na wzrok i równowagę emocjonalną. Olej lniany był popularny w regionie biłgorajskim już od XVIII wieku, a odpowiadała za to fabryka w Tarnogrodzie. Fabryka istnieje zresztą do dzisiaj. Na jej terenie produkowano olej lniany oraz składniki typowe dla kuchni regionalnej, takie jak kasza gryczana, mąka, czy otręby z żyta, pszenicy lub gryki. Produkty pochodzące Tarnogrodu były i są tak popularne, że słynny biłgorajski olej lniany nazywa się potocznie olejem tarnogrodzkim. Pełen zdrowotnych właściwości, bogaty w walory smakowe olej jest popularny nie tylko w regionie, ale również w całym kraju i poza jego granicami.", "url": "https://infobilgoraj.pl/2021/08/olej-lniany-tradycyjny-produkt-bilgorajski/", "category": "lubelskie", "sub_category": "Oleje i tłuszcze (masło, margaryna itp.)", "phrase": "Olej tarnogrodzki"}