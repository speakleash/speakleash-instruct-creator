{"meta_description": "Przepis na ogórki kiszone w dużej plastikowej butelce. Dużą plastikową 5 litrową butelkę po wodzie mineralnej umyć i osuszyć. Małe ogórki dokładnie wypłukać w zimnej wodzie i osuszyć.", "title": "Ogórki kiszone w dużej plastikowej butelce", "content": "Dużą plastikową 5 litrową butelkę po wodzie mineralnej umyć i osuszyć. Małe ogórki dokładnie wypłukać w zimnej wodzie i osuszyć. Czosnek obrać, umyć i pokroić w plasterki. Korzeń chrzanu obrać i opłukać. Gałązki suchego kopru, liście chrzanu i czarnej porzeczki wypłukać w ciepłej wodzie i osuszyć. Suchy koper można pociąć nożyczkami. Wodę zagotować, rozpuścić w niej sól i ostudzić. Na dno dużej plastikowej butelki włożyć połowę czosnku, kopru, korzenia chrzanu, liści chrzanu i liści czarnej porzeczki. Następnie włożyć połowę ogórków, wkładając je pojedynczo (układając ogórki można pomagać sobie drugim końcem długiej drewnianej łyżki). Włożyć pozostałe przyprawy: czosnek, koper, korzeń chrzanu, liście chrzanu i czarnej porzeczki oraz pozostałe ogórki. Wsypać gorczycę, ziele angielskie i czarny pieprz w ziarenkach. Całość zalać osoloną wodą (może być letnia). Butelkę zakręcić, zostawić w kuchni i przykryć dużym ręcznikiem lub kocem, aby ogórki nie miały dostępu do światła. Po upływie około 3 dni będziemy mieć już ogórki małosolne. Pierwsze ogórki do skonsumowania można wyciągać widelcem, a pozostałe aby wyciągnąć trzeba odciąć nożem górną część butelki. Witam.też Kiszę ogórki w butelkach i przechowuję w studni przywiązując kamienia by zanurzyć na dnie.kiedyś kolega 2 sklepie chciał kilo ogórków. Beczki dębowej a były 3 sztuki i sprzedawczyni mówi że na zapleczu są.i przyniosła plastikowe wiadro z ogórkami i przerzuciła do tej beczki . To stary sposób kiszenia w butelce, kiedyś kisiłam w dużych, a teraz w mniejszych plastikowych butelkach, 1 litrowych po mleku ;) Dla mnie wspaniała sprawa, kisze małe ogóreczki, super się kiszą, są dobre, chrupiące i nigdy jeszcze mi się nie popsuły. Warto spróbować :) Proszę mi napisać w jakie to reakcję wchodzą PET i kwas mlekowy z kiszonych ogórków ? PET jest odporny na działanie słabych kwasów tj. kwas mlekowy. Ja osobiście polecam kiszenie w PET. ja od zawsze robie w butelkach po mleku 1 l tych z szerszym korkiem-male ogoreczki wkladam Masakra. Przecież z takiego plastiku to jest trucizna. Ludzie tak robią bo od tego jeszcze nikt nie umarł. Prawda jest taka, że skutki będą później a nikt tego nie połączy z jedzeniem tego syfu. Tak jak napisali poprzednicy butelki PET są jednorazowego użytku. Nie wlewa sie do nich nawet wodu po raz drugi a co dopiero kiszenie! Czy szklany słój jest aż tak drogi że trzeba sięgać po ten syf który uwalnia do takiej kiszonki setki mg szkodliwych substancji? Ludzie ogarnijcie się. Sami sobie raka na łeb ściągacie a potem lament. Do kwaszenia ogórków są specjalne pojemniki z niereagujacych tworzyw sztucznych a nie zwykła PET po wodzie źródlanej. Serio trochę rozumu niektórym życzę. Odradzam - butelki PET wchodzą w reakcję z kwasem z kiszonych ogórków. Nie trujcie się! Ja robię tak jak większość więc nie będę tu powielać składu. Jedyną różnicą jest to że nie wkładam liści pożeczek ani liści chrzanu, natomiast dodaje na litr wody stołowa łyzke cukru i moje ogórki sa twarde i kruche tak jak świeże. A jeszcze jedno do zalewy konserwowej dodaję jeszcze więcej cukru i są również kruche. Jak butelka napęcznieje to ją tak zostawić i odrobinę gazu upuścić? Czytałam ,że plastik i reakcja z kwasem szkodliwa.Sama nie wiem ?Na logikę prawda,ale kupując na targu lub w warzywniaku tylko są ogórki z wiaderek ,kapusta kiszona tak samo a nawet są to duże beczki.Bardzo proszę powiedzcie mi dlaczego wszyscy to kupują jeżeli jest szkodliwe? Na pewno jest dużo osób które nie mają czasu robić przetworów a te kupne w słoikach dziwnie smakują jakby z sodą? Fajne jest też to wiosenne zastosowanie butelki, pozdrawiam :) Też wykorzystuję plastikowe butelki,oprócz liści czarnej porzeczki,dodaję liście wiśni.Butle stoją całą zimę w chłodnej piwnicy,do wyjmowania ogórków,odcinam górną część butelki,lecz nie do końca,zostawiam mały pasek,taki niby zawiasik,.Wiosną butelka służy jako kołpak ochronny ,dla roślin,przed wiosennymi chłodami. Mówią, że nie wolno kisić w plastyku, bo podczas kiszenia zachodzi reakcja z plastykiem, i to jest bardzo szkodliwe, a nawet rakotwórcze. Niekoniecznie :) Po otwarciu takiej dużej butelki, ogóreczki można używać na kanapki, jako dodatek obiadowy do drugiego dania, na koreczki, na zupę (ja dodaję też na koniec wodę z kiszonych ogórków), bardzo lubię też samą wodę z kiszonych ogórków (oczywiście przecedzoną), takie ogóreczki butelki po otwarciu mogą w niej jeszcze zostać przez kilka dni, a jeśli wiemy, że w najbliższym czasie nie będziemy ich używać, to można je przełożyć do mniejszych słoiczków (wraz z zalewą i przyprawami) i pasteryzować - a w zimę będą jak znalazł :) A takich domowych ogóreczków nie zastąpi żaden sklepowy ;)", "url": "https://www.smaczny.pl/przepis,ogorki_kiszone_w_duzej_plastikowej_butelce", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Ogórki kiszone w studni"}