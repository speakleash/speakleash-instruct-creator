{"meta_description": "Czy nastawiając ogórki kiszone, używasz wody z kranu? Uważaj, bo jeden błąd sprawi, że twoje kiszonki będą do wyrzucenia. Sprawdź, jaką wodą najlepiej zalewać ogórki i w jaki sposób polepszyć jakość kranówki, by nadawała się na zalewę do ogórków. Uzdatnisz ją bez wysiłku. Smaczne ogórki kiszone są twarde, chrupiące i pełne aromatu. I choć przygotowanie ogórków kiszonych nie jest trudne, to jednak nie zawsze wychodzą idealne. Dlaczego? Wpływ na to ma odpowiedni dobór składników, a także ich przygotowanie.Wiadomo, że ze słabej jakości ogórków, nie otrzymasz wybornych przetworów. Wybierz więc nieduże ogórki z zaufanego źródła, nie przenawożone, świeże i jędrne. Takie łatwo dadzą się upchnąć w słoiku i dają nadzieję, na smaczne, kiszone ogórki. Nadzieję, nie pewność, bo w tym prostym procesie kiszenia łatwo popełnić wiele błędów, które sprawią, że ogórki wyjdą do niczego. Trzeba na przykład zwrócić uwagę także na dodatki i wodę. Ta ostatnia również musi być dobrej jakości.", "title": "Używasz wody z kranu robiąc ogórki kiszone? 1 błąd i będą do wyrzucenia", "content": "Używasz wody z kranu robiąc ogórki kiszone? 1 błąd i będą do wyrzucenia Czy nastawiając ogórki kiszone, używasz wody z kranu? Uważaj, bo jeden błąd sprawi, że twoje kiszonki będą do wyrzucenia. Sprawdź, jaką wodą najlepiej zalewać ogórki i w jaki sposób polepszyć jakość kranówki, by nadawała się na zalewę do ogórków. Uzdatnisz ją bez wysiłku. Smaczne ogórki kiszone są twarde, chrupiące i pełne aromatu. I choć przygotowanie ogórków kiszonych nie jest trudne, to jednak nie zawsze wychodzą idealne. Dlaczego? Wpływ na to ma odpowiedni dobór składników, a także ich przygotowanie. Wiadomo, że ze słabej jakości ogórków, nie otrzymasz wybornych przetworów. Wybierz więc nieduże ogórki z zaufanego źródła, nie przenawożone, świeże i jędrne. Takie łatwo dadzą się upchnąć w słoiku i dają nadzieję, na smaczne, kiszone ogórki. Nadzieję, nie pewność, bo w tym prostym procesie kiszenia łatwo popełnić wiele błędów, które sprawią, że ogórki wyjdą do niczego. Trzeba na przykład zwrócić uwagę także na dodatki i wodę. Ta ostatnia również musi być dobrej jakości. Jak się okazuje do kiszenia ogórków, najlepsza jest woda źródlana. Ogórki dobrze jest zalać wodą surową, niegotowaną, bo w niej kiszonki lepiej się przechowują. Jeśli jednak chcecie użyć wody kranowej, nalejcie ją do naczynia i odstawcie na dobę, by ją odchlorować. Podobnie zróbcie z wodą ze studni. Ta co prawda nie zawiera chloru, ale różne niepożądane osady, które po odstaniu 24 godzin opadną na dno. Wodę studzienną lepiej też jest przegotować, by pozbyć się ewentualnych bakterii. Należy ją gotować 2-3 minuty i odstawić do wystygnięcia. Ważna jest też temperatura solanki. Gorącą czy ciepłą można zalać ogórki małosolne, bo wtedy szybciej rozpocznie się proces kiszenia. Jeśli jednak chcecie ukisić ogórki na zimę, lepiej zalejcie je zimną lub letnią solanką. Do przygotowania solanki najlepiej jest użyć soli kamiennej niejodowanej. Zawiera ona dużo soli mineralnych, co zwiększa trwałość ogórków, a także ich wartość odżywczą. Ząbki czosnku dodają smaku i mają właściwości bakteriobójcze. Korzeń chrzanu zaostrza smak i ułatwia proces fermentacji. Koper najlepiej jest używać podsuszony, z baldachami i nasionami. Taki nie będzie gnił, tak jak świeży koper i da ogórkom więcej aromatu. Do kiszonych ogórków można też dodać liście wiśni, czarnej porzeczki, winorośli lub dębu. Zwiększają one twardość i jędrność ogórków, dodają im też smaku. W naszym serwisie znajdziesz też przepis na ogórki kiszone, a także na ogórki małosolne. • None Pierogi mrozić surowe czy ugotowane? Żeby nie były twarde lub się nie rozpadały trzeba je zblanszować • None Wybitne ciasto ze słonecznikiem i kajmakiem Ewy Wachowicz. Kucharka stosuje sprytny patent na najlepszy smak", "url": "https://smakosze.pl/uzywasz-wody-z-kranu-robiac-ogorki-kiszone-md-030722", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Ogórki kiszone w studni"}