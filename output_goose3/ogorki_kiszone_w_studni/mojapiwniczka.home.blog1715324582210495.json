{"meta_description": "Pierwsze wiaderko do ukiszenia. Nie wyobrażam sobie sezonu bez kiszonych ogórków. Jednak do słoików robię ich niewiele. Większość pakuję do plastikowych butelek i topię w studni. Ogórki kiszone w studni mają długoletnią tradycję. Moja babcia kisiła je w beczce. Wypełniała beczkę ogórkami, chrzanem, koprem, czosnkiem i oczywiście solanką. Wypełnioną, szczelnie zamkniętą beczkę umieszczała w studni.…", "title": "Ogórki kiszone.", "content": "Pierwsze wiaderko do ukiszenia. Nie wyobrażam sobie sezonu bez kiszonych ogórków. Jednak do słoików robię ich niewiele. Większość pakuję do plastikowych butelek i topię w studni. Ogórki kiszone w studni mają długoletnią tradycję. Moja babcia kisiła je w beczce. Wypełniała beczkę ogórkami, chrzanem, koprem, czosnkiem i oczywiście solanką. Wypełnioną, szczelnie zamkniętą beczkę umieszczała w studni. Kiszone w ten sposób ogórki nabierają wyjątkowych walorów smakowych, zimna woda studzienna opóźnia i spowalnia proces kiszenia, co przekłada się na ich jakość. Ja z braku beczki używam dużych plastikowych butelek po wodzie mineralnej. ogórki- najlepiej średniej wielkości, nieprzerośnięte aby nie były puste w środku. Najlepsze do kiszenia są ogórki z białymi końcówkami. Ogórki i koper myjemy, czosnek i chrzan obieramy. Do każdego słoja wkładamy koszyczek kopru. Ogórki układamy pionowo w słojach. Dorzucamy przekrojony chrzan, 2-3 ząbki czosnku, umyte liście. Z wody i soli przygotowujemy solankę. Zalewamy ogórki. Odstawiamy w ciepłe miejsce na 5-7 dni do ukiszenia. Po ukiszeniu można krótko pasteryzować- dosłownie 2 minuty.", "url": "https://mojapiwniczka.home.blog/2019/07/11/ogorki-kiszone/", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Ogórki kiszone w studni"}