{"meta_description": "Przepis na pyszna szynka z domowej wędzarni na zalewie własnej roboty. Sprawdź jak zrobić szynkę wędzoną i gotuj razem z WINIARY!", "title": "Szynka wędzona z domowej wędzarni", "content": " • Zagotowujemy wodę z sodą peklowaną. Po zagotowaniu wrzucamy pozostałe składniki zalewy i odstawiamy do całkowitego ostudzenia. • Szynkę wieprzową myjemy, osuszamy i kroimy na mniejsze kawałki. Ja swoją przecięłam na 4 części. Następnie wkładamy ją do dużego nierdzewnego garnka • Szynkę zalewamy zimną zalewą, po czym odstawiamy na kilka dni ( od 5 do 7 dni) w chłodne miejsce. • Po upływie wyznaczonego czasu odlewamy zalewę, a szynki przekładamy do siatki wędliniarskiej, którą wcześniej zawiązujemy na jednym końcu. Drugą stronę związujemy za pomocą sznurka zostawiając go na tyle dużo, by dało się powiesić szynkę w wędzarni. • Gdy szynki już są przygotowane, wieszamy je w wędzarni i wędzimy przez kilka godzin (małe szynki potrzebują około 5 godzin większe około 8 godzin). Czas wędzenia zależy od wagi szynki. Im szynka większa, tym więcej czasu musi spędzić w wędzarni. • Gotowe uwędzone szynki zaraz po wyjęciu z wędzarni wkładamy na 10 minut do gorącej wody. Po tym czasie wyjmujemy i odstawiamy do całkowitego ostudzenia. • Zimną szynkę wyjmujemy z siatki i możemy kroić na plasterki i podawać.", "url": "https://www.winiary.pl/przepisy/szynka-wedzona-z-domowej-wedzarni/", "category": "pomorskie", "sub_category": "Mięso świeże oraz produkty mięsne", "phrase": "Szynka wieprzowa wędzona"}