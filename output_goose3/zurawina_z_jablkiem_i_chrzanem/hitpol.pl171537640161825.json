{"meta_description": "Schab rozkroić „ślimakowo” na jeden duży płat o grubości 1,5 centymetra. Mięso natrzeć solą, pieprzem i przeciśniętym przez praskę czosnkiem. Boczek pokroić w", "title": "Zawijany schab z żurawiną", "content": "Tradycyjny i zawsze smaczny schab z żurawiną! Idealny na rodzinny obiad. Schab rozkroić „ślimakowo” na jeden duży płat o grubości 1,5 centymetra. Mięso natrzeć solą, pieprzem i przeciśniętym przez praskę czosnkiem. Boczek pokroić w plastry i podsmażyć na patelni aż się zarumieni. Jabłko pokroić w małą kostkę. Płat schabu posmarować chrzanem, musztardą, ułożyć boczek, posypać pokrojonym jabłkiem i żurawiną. Mięso ciasno zawinąć w roladę, obwinąć sznurkiem. Roladę skropić oliwą i posypać zielem angielskim. Schab przełożyć do rękawa do pieczenia i piec w temperaturze 170 stopni przez 1,5 godziny. Rolada najlepiej smakuje z pieczonymi ziemniakami i sałatką.", "url": "https://hitpol.pl/przepisy/schab-z-zurawina/", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Żurawina z jabłkiem i chrzanem"}