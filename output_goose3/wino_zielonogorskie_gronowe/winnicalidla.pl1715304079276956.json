{"meta_description": "Wino polskie w ofercie WinnicaLidla.pl ☆ Wejdź i sprawdź wina ze swojego ulubionego miejsca na świecie ☆ Wino z polski już 44,99 zł ☆.", "title": "→ 🍷 Wino polskie • Winnica Lidla", "content": "Choć mało osób zdaje sobie z tego sprawę, to tradycja winiarska w Polsce sięga 1000 lat wstecz. Pierwsze winnice znajdowały się w okolicach Krakowa. Z historycznych zapisków wynika, że uprawy winorośli na terenach naszego kraju rozpoczęto w X wieku, a sadzonki zostały sprowadzone z ówczesnych Czech i Moraw na drodze wymiany kupieckiej. Pierwsze polskie wina były produkowane przez mnichów z klasztoru benedyktynów w Tyńcu oraz w zakonie norbertanek ze wzgórza św. Bronisławy. Z innych źródeł historycznych możemy wyczytać, że pierwsze krzewy winogron przybyły do Polski wraz z osadnikami z Flandrii około 1150 roku. Na rozwój winiarstwa miał też wpływ Henryk Brodaty, który umożliwił osadzenie w Polsce franków oraz augustianów, którzy podzielili się z naszymi rodakami wiedzą i zasobami potrzebnymi do produkcji wina. Kolejne kroniki i zapiski informują, że pierwsze winorośle na polskich ziemiach sadzono na Podkarpaciu koło XI wieku w okolicach książęcych grodów (w Przemyślu czy Sanoku). Inspiracje czerpano w tym regionie z kultury Bizancjum – w XIII wieku biskupi prawosławni oraz zakon franciszkanów posiadali rozległe winnice okalające większe miasta regionalne. XIV wiek przyniósł rozwój przemysłu winiarskiego i masowe zakładanie winnic w okolicach Krosna czy Zielonej Góry. Polskie wino powstawało nie tylko w kościelnych winnicach – mniej więcej w tym samym czasie produkcją zainteresowali się mieszczanie, którzy wydzierżawiali zakonne winnice i zakładali plantacje winogron. Wina polskie stopniowo zyskiwały na popularności, przestając być towarem zarezerwowanym dla duchowieństwa – produkcja wina zaczęła dorównywać miodom pitnym i piwu. Mieszczaństwo produkowało wina na eksport, często stosując handel wymienny. Największe skupisko winnic kupieckich było na Śląsku, a w dolinie Odry uprawy i winnice rozciągały się od Szczecina aż po Racibórz. Brzeg Warty również posiadał swoje okalające winnice w Poznaniu, Wolsztynie i Zbąszyniu, a w dolinie Wisły winnice mieściło się w okolicach Torunia, Płocka i Krakowa, a także Sandomierza. Przełom wieku XV i XVI przyniósł kryzys polskiego winiarstwa z powodu otwartych szlaków kupieckich. Z Niemiec, Hiszpanii, Węgier czy Francji napływały do Polski tamtejsze wina i inne alkohole. Zmieniający się klimat nie sprzyjał uprawie winorośli, niekiedy niszcząc całe roczne uprawy. Mieszczanie przestali inwestować w wino, a upadek miast spowodowany konfliktami zbrojnymi negatywnie wpłynął na samą konsumpcję wina z Polski. Kolejne stulecia tylko pogrążały nasz rodzimy przemysł winiarski, a epidemia filoksery w XIX wieku doprowadziła do upadku regionalnych winnic. Uchowały się niektóre z nich, np. winnice zielonogórskie. To właśnie w Zielonej Górze powstało pierwsze musujące wino z polskich winogron. 1824 rok był przełomowy dla wina polskiego – za sprawą Karla Hausera powstał pierwszy sekt (wino musującego) z Zielonej Góry, który został odznaczony brązowym medalem na Wystawie Światowej w Paryżu, Londynie i w Wiedniu. Wraz z końcem I Wojny Światowej rozpoczęto proces odnowy tradycji rodzimego winiarstwa. Uprawy zlokalizowane były w okolicy Warki, a także na terenie dzisiejszej Ukrainy. Najpopularniejszymi szczepami, jakie uprawiano w tamtych rejonach, były Pinot Noir, Pinot Blanc, Muscat Ottonel, Traminer i Riesling. W produkcję wina z polskich winnic zaangażowały się państwowe instytucje – Małopolskie Towarzystwo Rolnicze we Lwowie, Państwowy Zakład Ogrodniczy w Zaleszczykach oraz Państwowy Instytut Naukowy Gospodarstwa Wiejskiego w Puławach. Kolejny kryzys nadszedł wraz z II Wojną Światową i nowym pomysłem na gospodarkę. Władze komunistyczne w początkowej fazie rządów popierały odbudowę polskich winnic, jednakże mroźna zima w 1956 roku sprawiła, że szybko wycofały się z tego pomysłu z uwagi na przewidywaną klęskę. Zaprzestano nasadzeń i finansowania ośrodków badawczych oraz winnic, skoncentrowano się na produkcji wina z innych owoców, które były bardziej odporne na mrozy. Lata 90. ubiegłego wieku przywróciły polskiemu winu chwałę i powrócono do jego produkcji. Za sprawą Romana Myśliwca powstała Winnica Golesz na Podkarpaciu, w której produkowano wina z wielu przystosowanych do polskich warunków odmian, m.in. Jutrzenka, Muscat Odesskij, Hibernal, Rondo i Regent. Właściciel winnicy i upraw musiał samodzielnie pozyskiwać fachową wiedzę, co poskutkowało wydaniem wielu publikacji o tematyce uprawy winorośli. Branża winiarska w Polsce przeżywa renesans od kilkunastu zaledwie lat. Jedną z przeszkód do swobodnego rozwoju winiarstwa w naszym kraju były kwestie prawne związane z akcyzami i samymi uprawami, które udało się rozwiązać dopiero w roku 2008. Od tego czasu liczba zarejestrowanych producentów wina stale rośnie, powstają profesjonalne, nowoczesne winiarnie. O odrodzeniu branży winiarskiej i kultury picia wina w Polsce świadczy również coraz więcej cyklicznych imprez i festiwali związanych z tą branżą. Polskiego wina możemy spróbować na przykład na Winobraniu w Zielonej Górze czy Święcie Wina w Janowcu. Polskie wina gronowe są obecnie produkowane na dużą skalę – produkujemy wspaniałe polskie wino wytrawne, a także szlachetne polskie wino słodkie cenione również za granicą. Wino polskiej produkcji zyskuje coraz większe uznanie nie tylko na rynku lokalnym, ale również międzynarodowym. Polskie wino gronowe do niedawna bazowało przede wszystkim na hybrydowych odmianach winorośli. Wielu winiarzy uważało, że tylko takie szczepy sprawdzą się w naszym, dosyć surowym klimacie. Coraz krótsze zimy i upalne lata sprawiły jednak, że obok hybryd takich jak: Seyval Blanc, wspomniany już wcześniej Hibernal, Leon Millot czy Regent pojawiły się również klasyczne odmiany. Wśród win z polskich winnic bez trudu znajdziemy teraz Rieslinga, Chardonnay, Pinot Noir czy nawet Merlot lub Cabernet Sauvignon. Polscy winiarze starają się również wskrzesić tradycję wina świętomarcińskiego. Jest to młode wino z bieżącego rocznika pite pomiędzy 11 listopada, a końcem roku. Tradycyjnie wino to podawano 11 listopada do pieczonej gęsi. Wino świętomarcińskie to swego rodzaju odpowiednik francuskiego Beaujolais Nouveau. Wino z polskich winogron powstaje przede wszystkim w województwach dolnośląskim, lubuskim, małopolskim, a także na Podkarpaciu. Mniejsze winnice rozsiane są po innych regionach kraju, a z roku na rok powstają kolejne. Do największych polskich winnic należą obecnie Winnica Srebrna Góra i Winnica Turnau. Wyjątkowo ciekawe i dobre polskie wina produkują winnice Jasiel i Vanellus, Niemczańska, Sztukówka i wspominany już Golesz. Najlepsze polskie wina trafiają do światowych rankingów i zdobywają coraz większą rzeszę fanów. Polska odsłona niemieckiej sztuki winiarskiej w postaci wina Rezeda z Winnicy Jasiel powstałego ze szczepu Johanniter pojawia się w wielu zestawieniach na najlepsze polskie wino tworzonych przez sommelierów. Niezwykle modne w przemyśle winiarskim, jak i wśród konsumentów wina, są obecnie trunki ekologiczne – prym w produkcji eko wina przoduje winnica Jura spod Krakowa założona zaledwie 6 lat temu. Produkowane ekologiczne wina polskie są nawożone w sposób naturalny, nie są również opryskiwane, a grona dojrzewają w naturalnych warunkach bez pestycydów. Wina z tej winiarni zasługują na szczególną uwagę – niemalże co roku wygrywają plebiscyty na najlepsze wino. Polskie organizacje zajmujące się tematem winiarstwa, starają się popularyzować wiedzę o winie wśród naszych rodaków organizując liczne spotkania i winne festiwale. Spośród wszystkich festiwali największe jest rzecz jasna zielonogórskie Winobranie, ale odbywają się również inne pomniejsze festiwale, takie jak Łódzki Festiwal Win Polskich czy Międzynarodowe Dni Wina w Jaśle. Większe i mniejsze winnice z powodzeniem organizują Dni Otwarte, degustacje czy prelekcje na temat wina. Dzięki tym festiwalom i licznym spotkaniom co roku miłośników wina przybywa, dlatego nic dziwnego, że polskie winnice mają się coraz lepiej. Polskie wino wytrawne czy półwytrawne będzie godnym gościem na naszych stołach a dobre roczniki, z najlepszych polskich winnic, mogą stać się oryginalnym prezentem, dla osoby lubiącej wino. Gdzie kupić te polskie wina? Jeżeli chcemy napić się kapitalnego wina pochodzącego z polskich winnicy w dobrej cenie, wystarczy przeszukać asortyment w Winnicy Lidla, zarezerwować upatrzony trunek i odebrać go w jednym ze sklepów Lidl. Nasi sommelierzy przykładają olbrzymią uwagę oraz serce do selekcji wina. Miłośnicy białego wina mogą spróbować Gewurztraminera lub Chardonnay ze Srebrnej Góry, niezwykle aromatycznego, młodego wina z winnicy Lipka Wielka powstałego ze szczepu Johanniter, czy nieco bardziej egzotycznego Cayuga White o jaśminowym aromacie. Dla amatorów czerwonego wina do oferty trafił srebrnogórski Regent lub Bacchus z Winnicy Zachowice. Wyjątkowe polskie wina w Lidlu są dostępne od ręki a także do rezerwacji w Winnica Lidla. Polskie wino na prezent to świetny pomysł – jakość naszych win jest na najwyższym, światowym poziomie. Z powodzeniem możemy wręczyć polskie wino na prezent urodzinowy, rocznicowy czy ślubny. Wybierając trunek spośród asortymentu sklepów, warto zwrócić uwagę na propozycje z winnicy Niemczańskiej, która słynie ze wskrzeszania historycznych szczepów i produkcji win najwyższej jakości. W Winnicy Lidla znajdziesz wino Niemczańskie ze szczepu Chardonnay o aromacie ananasa, zielonych jabłek oraz masła, dojrzewające w beczkach, a także wyjątkowe wino ze szczepu Palava o kobiecym charakterze z bukietem aromatów w postaci róży, brzoskwini i miodu. Jeżeli mamy ochotę na coś mniej oczywistego, warto zaopatrzyć się w polskie wino z czarnej porzeczki, które otuli w chłodne, jesienne wieczory w formie grzańca albo wlane bezpośrednio do kieliszka. Zarówno białe, jak i czerwone polskie wina zasługują na uwagę każdego lubującego się w tym rodzaju trunku. Uprawiane od wieków szczepy polskich winorośli pozwoliły uzyskać wyjątkowych potomków – szczep Regent, Jutrzenka czy przysposobiony Solaris zachwycą nawet najbardziej wymagające kubki smakowe. Polskie wino czerwone i wytrawne? Spróbuj win produkowanych w winnicy Wzgórza Trzebnickie np. Regent 2014 o kuszącym aromacie wiśni, malin i palonej kawy. Szukasz dobrego, polskiego wina pomarańczowego? Sprawdź trunki Winnicy Zodiak. Ciekawą propozycją na polskie białe wino jest Anemone 2016 z winnicy Skarpa Dobrska o wyczuwalnych nutach orzechów, białej porzeczki i brzoskwini. Polacy posiadają również swoje wina musujące. Produkowane metodą szampańską wina musujące z winnicy Kępa Wiślicka skradną serce każdego fana bąbelków. Trzebnickie winnice również szczycą się produkcją wina musującego, które tworzone jest na tych ziemiach od kilku wieków. Zachęcamy do spróbowania wina Blanc 2012 brut, które kryje w sobie smak szczepów Riesling, Chardonnay i Pinot Noir. Polskie wina musujące produkowane są tradycyjnymi metodami, odznaczają się wysoką jakością i z pewnością sprawdzą się w roli prezentu na specjalną okazję. Polacy nie gęsi iż swoje bąbelki mają!", "url": "https://winnicalidla.pl/kraj/polska.html", "category": "lubuskie", "sub_category": "Napoje (alkoholowe i bezalkoholowe)", "phrase": "Wino zielonogórskie gronowe"}