{"meta_description": "Strona domowa Winiarzy Zielonogórskich", "title": "Aktualności", "content": "Zielona Góra, wcześniej \"Gruenberg in Schlesien\"- jak wiele miast w regionach winiarskich, była także miejscem produkcji winiaków. Tradycje te kontynuowała po drugiej wojnie światowej Lubuska Wytwórnia Wódek Gatunkowych. Autorem receptury Winiaka Luksusowego był Jan Cieślak, a Winiaka Specjalnego - Stanisław Colonna-Walewski - polscy specjaliści z przedwojennym doświadczeniem. Zielonogórski vermut \"Monte Verde\" był składnikiem popularnej Cassivery. Nie wszyscy wiedzą, że wino gronowe jest jednym z tzw. bonifikatorów koniakowych, dodatków używanych do korekty smaku winiaków, czy innych popularnych wódek o smaku koniakowym. O tych i innych ciekawostkach będzie można dowiedzieć się na promocji książki \"Od likierów do Luksusowej\" 23 marca w WiMBP im. C. Norwida w Zielonej Górze. Zarząd Zielonogórskiego Stowarzyszenia Winiarskiego zaprasza członków na Zwyczajne Walne Zebranie, które odbędzie się w dniu 25.02.2017r o godz. 12.00 w Lubuskim Centrum Winiarstwa w Zaborze przy ul. Winiarskiej 1. W wypadku braku kworum w pierwszym terminie, drugi termin wyznacza się na godz. 12.20 . Proponowany Program Walnego Zebrania: 1. Powitanie zgromadzonych Członków 2. Wybór Przewodniczącego Walnego Zebrania 3. Wystąpienie zaproszonych gości 4. Wybór protokolanta 5. Wybór Komisji Skrutacyjnej 6. Przyjęcie nowych członków 7. Sprawozdanie merytoryczne za rok 2016 8. Sprawozdanie finansowe za rok 2016 9. Sprawozdanie Komisji Rewizyjnej 10. Głosowanie nad udzieleniem absolutorium Zarządowi ZSW za rok 2016 11. Ustalenie kierunków działania ZSW 12. Wprowadzenie zmian w Statucie ZSW 13. Informacja o ustaleniach z zebrania LSzWiM z dnia 25.02.2017r. 14. Informacja o planowanym wydawaniu pisma winiarskiego w roku 2017 (poszukujemy współpracowników) 15. Wolne wnioski Bardzo prosimy o przybycie na zebranie w związku z chęcią zmiany statutu w kierunku umożliwiającym pozyskiwanie środków na działalność statutową Stowarzyszenia, a do tego wymagana jest obecność 2/3 członków Stowarzyszenia. Zarząd Zielonogórskiego Stowarzyszenia Winiarskiego zaprasza członków Lubuskiego Szlaku Wina i Miodu na zebranie, które odbędzie się w dniu 25.02.2017r o godz. 10.00 w Lubuskim Centrum Winiarstwa w Zaborze przy ul. Winiarskiej 1. Proponowany Program Zebrania: 1. Powitanie zgromadzonych 2. Wybór Przewodniczącego Zebrania 3. Wystąpienie zaproszonych gości 4. Wybór protokolanta 5. Wybór Komisji Skrutacyjnej 6. Przyjęcie nowych członków 7. Promocja winiarstwa w województwie Lubuskim 8. Ustalenie kierunków rozwoju LSzWiM 9. Zmiany w regulaminie LSzWiM 10. Wolne wnioski Uczestnicząc w zebraniu masz wpływ na działanie LSzWiM. Między innymi będzie mowa o sposobie umieszczania podmiotów LSzWiM w aplikacji mobilnej.", "url": "http://www.winiarze.zgora.pl/?start=24", "category": "lubuskie", "sub_category": "Napoje (alkoholowe i bezalkoholowe)", "phrase": "Wino zielonogórskie gronowe"}