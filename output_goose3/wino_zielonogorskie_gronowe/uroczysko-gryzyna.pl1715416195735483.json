{"meta_description": "Zwiedzaj lokalne winnice i poznawaj ludzi z pasją. Degustuj lubuskie wina.", "title": "WINNICE", "content": "Od Nowa, od nowa czyli po staremu. Państwo Maria i Tadeusz Olejarz kilka lat temu postanowili wskrzesić tradycję produkcji wina musującego. Przed laty, jeszcze przed II wojną światową na terenie obecnej winnicy uprawiano winogrona odmian Pinot Blanc i Riesling. Metodą szampańską z zachowaniem najwyższych standardów, lecz stosując tradycję i wiedzę od pokoleń, produkują doskonałe wina musujące. Dziś Państwo Olejarz, na areale prawie jednego hektara, na wzgórzu lekko opadającym ku południu, odtworzyli OD NOWA to co zapomniano na wiele lat. Uprawiają te same odmiany, które hodowano 100 lat temu. Ich winnica jest położona na skraju miejscowości Bytnica, która jest jednocześnie naszą gminą. Produkcja w winnicy doczekała się uznania podczas VIII Konkursu Polskich Win , Jasło 2021. Musujące wino półwytrawne Cuvee 2020 zdobyło srebro. Złotem uhonorowano wino wytrawne Cuvee 2020, które dodatkowo dostało nagrodę Champion.", "url": "https://www.uroczysko-gryzyna.pl/winnice", "category": "lubuskie", "sub_category": "Napoje (alkoholowe i bezalkoholowe)", "phrase": "Wino zielonogórskie gronowe"}