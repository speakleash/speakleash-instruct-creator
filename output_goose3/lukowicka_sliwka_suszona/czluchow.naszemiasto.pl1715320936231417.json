{"meta_description": "Polskie śliwy kwitną na wiosnę tak samo pięknie, jak japońskie wiśnie. Gdzie znajdują się największe i najpiękniejsze sady śliwkowe w Polsce, gdzie w kwietniu i maju powietrze wypełnia słodki zapach kwiatów? Poznajcie 4 magiczne miejsca w sam raz na weekendową wycieczkę, które na wiosnę zmieniają się w kwiatowe raje dzięki kwitnącym śliwom.", "title": "Najpiękniejsze sady śliwkowe w Polsce. 4 magiczne miejsca, które na wiosnę zachwycają kwiatami niczym Japonia. Musicie je zobaczyć!", "content": "Polskie śliwy kwitną na wiosnę tak samo pięknie, jak japońskie wiśnie. Gdzie znajdują się największe i najpiękniejsze sady śliwkowe w Polsce, gdzie w kwietniu i maju powietrze wypełnia słodki zapach kwiatów? Poznajcie 4 magiczne miejsca w sam raz na weekendową wycieczkę, które na wiosnę zmieniają się w kwiatowe raje dzięki kwitnącym śliwom. Trwa sezon kwitnienia wiśni japońskich (sakura), kiedy cała Japonia pokrywa się ślicznymi, różowo-białymi płatkami kwiatów. Japończycy świętują ten okres przeróżnymi tradycjami, a turyści z całego świata zlatują na wyspy, by na własne oczy zobaczyć w powietrzu miliony kolorowych iskierek. Nadeszła pora kwitnienia śliw, których białoróżowe kwiaty sprawiają, że okolica przypomina Japonię z jej słynnymi wiśniami. Sprawdźcie, gdzie w Polsce znajdują się największe i najpiękniejsze sady śliwkowe, które na wiosnę zachwycają kwiatami. To idealne miejsca na weekendową wycieczkę pod miasto! Na szczęście nie trzeba lecieć aż do Japonii, by cieszyć oczy całkiem podobnym spektaklem. Także w Polsce wiosna może być zachwycająco piękna, gdy górskie hale zalewa morze krokusów, na polach tulipany mienią się wszystkimi kolorami, a w maju w miejskich parkach i arboretach słodko pachną bzy. Jeśli koniecznie chcecie podziwiać wiśnie, w Polsce jest wiele miejsc, w których właśnie kwitną. Ponadto w naszym kraju rosną także inne drzewa, które właśnie teraz, w kwietniu, a potem jeszcze w maju, zakwitają wyjątkowo pięknie. To śliwy! Śliwki zbiera się od sierpnia do października, ale właśnie wiosną drzewa pokrywają się białoróżowymi kwiatami, które niebawem zaczną zlatywać z gałęzi, przez co okolice największych sadów śliwkowych zaczną przypominać Japonię w porze kwitnienia wiśni. Zobaczcie, jak pięknie wyglądają kwitnące śliwy: Śliwki od razu podbiły serca Polaków swoją wszechstronnością. W przeciwieństwie do wiśni japońskiej, której owoce są niejadalne, śliwki można jeść na surowo, zrobić z nich powidła, cukierki, farsz do pierogów, nadzienie do schabu, a nawet uwarzyć śliwowicę. Gdzie można oglądać najpiękniejsze polskie sady śliwkowe, które w porze kwitnienia drzew zmieniają się w morza kwiatów? Przekonajcie się, gdzie warto teraz zaplanować weekendową wycieczkę, by cieszyć się pięknem kwitnących śliw. Szydłów nazywany jest „Polskim Carcassonne” z uwagi na świetnie zachowane średniowieczne mury, bramy i baszty. Jednak zabytki nie są jedynym powodem do dumy mieszkańców Szydłowa. Miasto i okolice to prawdziwe imperium śliwkowe! Ze źródeł historycznych wiadomo, że ogrody uprawiano wokół Szydłowa już w XIV w., ale nie ma pewności, czy rosły w nich śliwy. Dziś jednak Szydłów to niekwestionowany król polskich śliwek. W tutejszych sadach o powierzchni 1720 ha, z których 80 proc. to sady śliwkowe, uprawia się 45 rożnych odmian śliwek i zbiera co roku ok. 20 tys. ton owoców, a więc jedną piątą całej krajowej produkcji. Wiosną okolice Szydłowa wyglądają szczególnie pięknie, gdy ciągnące się po horyzont sady śliwkowe pokrywają się białoróżowym kwieciem. Dla tego widoku warto zaplanować wiosenną wycieczkę do Szydłowa, a potem drugą w sierpniu i wrześniu, w porze zbierania śliwek. W dniach 10-11 sierpnia 2024 na dziedzińcu zamku w Szydłowie odbędzie się lokalne Święto Śliwki. W programie imprezy są degustacje owoców (słynna suszona śliwka szydłowska została wpisana na unijny rejestr Chronionych Oznaczeń Geograficznych), powideł i śliwowicy, tańce ludowe, koncerty, a na dzieci czekać będzie lunapark. Zobaczcie na filmie, jak wyglądało szydłowskie Święto Śliwki w 2022 r.: Tutejsza specjalność to tzw. suska sechlońska, czyli śliwka suszona w specjalny sposób, w gorącym dymie, a nie samym gorącym powietrzu. Suska ma lepka skórkę i bogaty smak. Podobnie jak suszona śliwka z Szydłowca, suska sechlońska to unikalny produkt i Chronione Oznaczenie Geograficzne Unii Europejskiej. Zanim jednak będziecie mogli uraczyć się suską sechlońską, odwiedźcie Sechnę w kwietniu lub maju, kiedy kwiaty tutejszych śliw są najpiękniejsze. Od tamtej pory lokalne sadownictwo bardzo się rozwinęło, a mieszkańcy Strzelec Dolnych są dumni ze swoich śliwek. Święto Śliwki w Strzelcach Dolnych to bodaj druga najpopularniejsza tego typu impreza w Polsce, zaraz po tej szydłowskiej. Tegoroczny festyn zaplanowano na termin 7-8 września 2024. Na dostępnej online mapie terenu Święta możemy dostrzec duży rozmach imprezy: powstanie krąg stoisk z powidłami, inny z miodami, do tego sektor rzemieślników, a dla dzieci wesołe miasteczko. Nie ma co czekać do lata – wybierzcie się do Strzelec Dolnych już w najbliższy weekend, by cieszyć oczy widokiem sadów z kwitnącymi śliwami.", "url": "https://czluchow.naszemiasto.pl/najpiekniejsze-sady-sliwkowe-w-polsce-4-magiczne-miejsca/ar/c7-9672913", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Łukowicka śliwka suszona"}