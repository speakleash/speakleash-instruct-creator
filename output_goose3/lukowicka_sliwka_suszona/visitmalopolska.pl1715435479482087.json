{"meta_description": "Na pokuszenie \n\n     \n         \n             Regionalne pyszności \n         \n     \n\n         \n     \n          \n     \n         \n              JABŁKA RACIECHOWICKIE   \n Sady z Raciechowic...", "title": "Na pokuszenie", "content": "Sady z Raciechowic nie mają tak długiej historii lokalnej, a ich intensywny rozwój przypadł na połowę XX w. Jabłka raciechowickie dojrzewają w klimacie podgórskim, charakteryzującym się dużym nasłonecznieniem stoków i znacznymi różnicami temperatur między dniem a nocą. Dzięki temu owoce zyskują wyśmienity smak, jędrność i zapach. JABŁKA ŁĄCKIE   Pierwsze wzmianki o uprawie drzew owocowych w Łącku pochodzą już z XII w. Suszone owoce z tych okolic wędrowały Dunajcem i Wisłą do Gdańska, a potem dalej w świat. Obfite zbiory owoców, ich nadzwyczajną soczystość i zapach Łącko zawdzięcza specyficznemu klimatowi, który do dziś jest istotnym warunkiem lokalnego urodzaju jabłek, wyróżniających się intensywnym rumieńcem, jak podkreślają sadownicy: „wyraźnie mocniejszym od owoców z innych regionów”. ŁUKOWICKA ŚLIWKA SUSZONA  Najstarsze łukowickie suszarnie śliwek mają blisko 100 lat i nazywane są lokalnie „suśniami”. To archaiczne konstrukcje, ze względu na bezpieczeństwo położone z dala od zabudowań wioski. Wznoszone własnym sumptem stanowią wyraz pomysłowości i zaradności mieszkańców, a suszone w nich owoce zachowują naturalny, nieskażony konserwantami smak i aromat. SUSKA SECHLOŃSKA  Śliwki suszy się także na terenie gminy Iwkowa i Laskowa, szczególnie w miejscowości Sechna, której nazwa wywodzi się z gwarowego „sechnie”, czyli suszy się. Wedle przekazu mieszkańców tych okolic suszenie śliw było pomysłem księdza, który przed laty chciał odwieść swoich parafian od popularnego gorzelnictwa i jego opłakanych skutków. Efektem tych zabiegów jest dziś aromatyczna „suska sechlońska”, o wędzonym smaku, pomarszczonej skórce i miękkim, soczystym miąższu, suszona w suśniach opalanych drewnem bukowym. NA ROZGRZEWKĘ  śliwowicą łącką na czele. Historia wyrobu śliwowicy w Łącku sięga przełomu XIX i XX w. Dziś produkcja i sprzedaż trunku ze śliwek pozostają nielegalne, a śliwowicy skosztować można wyłącznie podczas corocznego Święta Owocobrania w Łącku. Oczywiście degustacje te cieszą się ogromną popularnością. Listę małopolskich alkoholi z tradycją uzupełniają jarzębiak izdebnickinalewka jarzębinka stanowiące kontynuację działalności słynnej na przełomie XIX i XX w. Fabryki Wódek Zdrowotnych Jego Cesarskiej i Królewskiej Wysokości Arcyksięcia Rainera w Izdebniku.", "url": "https://visitmalopolska.pl/-/pokuszenie-314", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Łukowicka śliwka suszona"}