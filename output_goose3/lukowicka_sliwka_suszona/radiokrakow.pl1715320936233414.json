{"meta_description": "", "title": "Pumptrack, ogrody sensoryczne i ścieżki zdrowia mają się pojawić w Łukowicy", "content": "Gmina od kilku lat rewitalizuje ten teren rekreacyjny. W parku wyremontowano stare ścieżki, wybudowano tężnię solankową, a dawne zabudowania odnowiono i odbywają się tam imprezy kulturalne. Teraz samorząd chce zagospodarować przyległe działki. Inwestycja ma być realizowana etapami. Będziemy się starać, żeby tematyka była związana z naszym regionem. Nasza gmina jest sadownicza - jabłonie, wiśnie, śliwki, nawet łukowicka śliwka suszona, czyli nasz taki produkt regionalny i to chcemy eksponować – zapowiada wójt Bogdan Łuczkowski.  Koncepcja rozbudowy parku podworskiego w Łukowicy jest już gotowa i trwa opracowywanie projektu. Pierwsze prace w terenie powinny się rozpocząć pod koniec roku.", "url": "https://www.radiokrakow.pl/aktualnosci/nowy-sacz/pumptrack-ogrody-sensoryczne-i-sciezki-zdrowia-maja-sie-pojawic-w-lukowicy", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Łukowicka śliwka suszona"}