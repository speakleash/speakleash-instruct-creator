{"meta_description": "Parzybroda - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Parzybroda - przepis", "content": "Żeberka umyj i przełóż do garnka wraz z liśćmi laurowymi i zielem angielskim. Zalej ok. 3 l zimnej wody. Gotuj całość ok. 1 godziny, zbierając z powierzchni szumowiny za pomocą łyżki do szumowania. Żeberka wyławiamy z wywaru i odkładamy, przyprawy pozostawiamy w garnku. Opcjonalnie: uzupełniamy wywar wodą, by uzyskać łącznie 3 l płynu. Ziemniaki obieramy, myjemy, kroimy w grubą, nieregularną kostkę i dodajemy do gotującego się wywaru. Dodajemy obraną marchew pokrojoną w plastry. Gotujemy ok. 15-20 minut, aż ziemniaki lekko zmiękną. Główkę kapusty przekrawamy na 4 części, głąb wycinamy. Kapustę kroimy w długie, nieregularne paski i również dodajemy do wywaru. Dodajemy odłożone wcześniej żeberka. Całość doprawiamy suszonym majerankiem. Gotujemy na małym ogniu, aż kapusta zmięknie. Pod koniec gotowania doprawiamy zupę pieprzem. Boczek obieramy ze skóry. Odcięte skórki dodajemy do gotującej się zupy. Boczek pozbawiony skóry kroimy w kostkę i przesmażamy na patelni na rozgrzanym smalcu, aż zarumieni się z każdej strony. Dodajemy cebulę pokrojoną w drobną kostkę. Smażymy, aż się zeszkli. WSKAZÓWKA! Intensywność wysmażenia mąki decyduje o tzw. stopniu zasmażki. Wyróżniamy zasmażkę I, II i III stopnia. I stopień osiągamy, smażąc mąkę wyłącznie do utraty jej surowego smaku i zapachu (kolor biały), II stopień to zasmażka o jasnobrązowym kolorze, III stopień – najdłuższe zasmażanie, kolor ciemnobrązowy. Do przygotowania parzybrody najlepiej nadaje się zasmażka I stopnia. Gotową zasmażkę dodajemy do gotującej się parzybrody i mieszamy, by dokładnie rozprowadzić ją w zupie. Zupę przelewamy na talerze z porcją ziemniaków i mięsa.", "url": "https://kuchnialidla.pl/parzybroda", "category": "pomorskie", "sub_category": "Gotowe dania i potrawy", "phrase": "Parzybroda/kapuśniak ze swieżej kapusty po borowiacku"}