{"meta_description": "Parzybroda - DoradcaSmaku - ten przepis cieszy się popularnością, sprawdź.", "title": "Parzybroda - DoradcaSmaku.pl", "content": "Kapustę rozkrawamy na 2 części, usuwamy głąba i szatkujemy. Ziemniaki obieramy i kroimy w drobną kostkę. Boczek i cebulę kroimy w kostkę. Na patelnię wrzucamy pocięty boczek i smażymy, aż do przyrumienienia. Do garnka wrzucamy kapustę, połowę podpieczonego boczku i zalewamy 3 szklankami wrzącej wody, dodajemy liść laurowy, cukier, pieprz i sól do smaku. Po około 15 minut gotowania dodajemy ziemniaki i gotujemy wszystko razem do miękkości ziemniaków. Oczywiście co jakiś czas mieszamy, aby nic nie przywarło do dna naczynia. Ponownie rozgrzewamy patelnię z połową boczku, dodajemy cebulę i przysmażamy do zeszklenia. Następnie dodajemy do tego mąkę, 3 łyżki bulionu i wszystko mieszamy. Przygotowaną zasmażkę wsypujemy do garnka z kapustą. Wszystko mieszamy . Zupę zakwaszamy sokiem z cytryny, doprawiamy majerankiem.     Jeżeli nie macie cytryny, użyjcie kwasku cytrynowego :)", "url": "https://www.doradcasmaku.pl/przepis-parzybroda-71504", "category": "pomorskie", "sub_category": "Gotowe dania i potrawy", "phrase": "Parzybroda/kapuśniak ze swieżej kapusty po borowiacku"}