{"meta_description": "Młode ziemniaki, kapusta i pęczek koperku i parzybroda z młodej kapusty już prawie gotowa. Pyszna zupa z kuchni wielkopolskiej. Sprawdź nasz przepis!", "title": "Parzybroda z młodej kapusty", "content": "Tym razem w poszukiwaniu smaków kuchni regionalnej zawędrowałam do Wielkopolski, która do tej pory kojarzyła mi się głównie z rogalami świętomarcińskimi i pyrami z gzikiem. W książce „Polska kuchnia regionalna” natknęłam się na przepis na pyszną zupę – parzybrodę i postanowiłam ją ugotować. To zupa jak najbardziej na czasie, bo gotuje się ją na młodej kapuście z dodatkiem koperku. Spotkałam się z różnymi przepisami na parzybrodę, ale ostatecznie zdecydowałam, że ugotuję ją na wywarze z żeberek. Do pokrojonej cebuli można też dodać nieco wędzonego boczku i razem usmażyć a następnie dodać do zupy pod koniec gotowania. Jeśli lubicie smak młodej kapusty i koperku to parzybroda z pewnością przypadnie Wam do gustu. Jest bardzo prosta w przygotowaniu, smaczna i sycąca. Zastanawiałam się skąd taka nazwa – parzybroda. Zetknęłam się z pewną teorią , że podczas konsumowania gorąca kapusta opada nam na brodę lekko ją parząc. Nie wiem, czy to słuszna teoria, bo moi domownicy nie mieli z tym problemu. Parzybroda z młodej kapusty to kolejna już zupa z cyklu kuchni regionalnej, którą od pewnego czasu staramy się z Agatką poznawać i smakować. Na naszym blogu znajdziecie też przepisy na :", "url": "https://www.winiary.pl/przepisy/parzybroda-z-mlodej-kapusty-zwz/", "category": "pomorskie", "sub_category": "Gotowe dania i potrawy", "phrase": "Parzybroda/kapuśniak ze swieżej kapusty po borowiacku"}