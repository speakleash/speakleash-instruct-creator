{"meta_description": "", "title": "Produkty spod Kwidzyna z certyfikatem Doceń polskie", "content": "Stowarzyszenie Stowarzyszenie Mieszkańców i Sympatyków Wsi Rakowiec dołączyło do grona firm, których wyroby zostały wyróżnione certyfikatem „Doceń polskie”.  Program „Doceń polskie” ma na celu promocję wysokiej jakości produktów dostępnych na polskim rynku oraz posiadających „polski akcent”. Uczestnictwo w programie gwarantuje producentowi szerokie wsparcie promocyjne na różnych płaszczyznach i za pośrednictwem różnych nośników informacji – za pośrednictwem mediów tradycyjnych jak i elektronicznych. Program „Doceń polskie” posiada honorowy patronat Ministra Rolnictwa i Rozwoju Wsi. Podczas osiemnastej Certyfikacji, która miała miejsce 28. października 2015 r., w Hotelu Szafran, w Czeladzi k/Katowic certyfikat otrzymały dwa produkty: Powiślańska śliwka w occie oraz Ocet z powiślańskiej śliwki. Ponadto oba otrzymały dodatkowo tytuł TOP PRODUKT – zarezerwowany dla żywności z maksymalnymi ocenami. Oba te produkty znajdują się na Liście produktów tradycyjnych prowadzonej przez Ministerstwo Rolnictwa i Rozwoju Wsi. Jako produkty regionalne stały się kulinarną wizytówką powiatu kwidzyńskiego. O produktach więcej można przeczytać tutaj: http://blog.docenpolskie.pl/xviii-audyt-z-udzialem-powislanskich-smakolykow/2015/10/16/", "url": "https://kwidzyn.pl/produkty-spod-kwidzyna-z-certyfikatem-docen-polskie-8014/", "category": "pomorskie", "sub_category": "Inne produkty ", "phrase": "Ocet z powiślańskiej śliwki"}