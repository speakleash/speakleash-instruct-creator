{"meta_description": "Gminny Ośrodek Kultury i Biblioteka w Kwidzynie, Biuro: ul. Grudziądzka 30, 82-500 Kwidzyn, (55) 275-94-70", "title": "\"Jesień ze śliwką\" w Rakowcu", "content": "Przed nami jesień, a jak jesień to oczywiście wchodzimy w nią razem ze śliwką. Nie zabraknie kulinarnych przetworów i występów artystycznych. Muzycznych emocji dostarczą zespoły młodzieżowe Gminnego Ośrodka Kultury i Biblioteki w Kwidzynie, zespół Powiślanki, a także występ uczestniczki 14 edycji The Voice of Poland i jednocześnie instruktorki GOKiB Wiktorii Stefańskiej-Depa! \"Powiślańska Śliwka w occie\" oraz \"Ocet z Powiślańskiej Śliwki\" - to tradycyjne przysmaki, które zostały wpisane na listę produktów tradycyjnych Ministerstwa Rolnictwa i Rozwoju Wsi. 24 września będzie możliwość skosztowania tych śliwkowych pyszności przygotowanych przez Panią Elę Szczukowską wraz z członkami stowarzyszenia Mieszkańców i sympatyków wsi Rakowiec. Ponadto będzie możliwość wzięcia udziału w charytatywnej loterii fantowej, której dochód zostanie przeznaczony na leczenie Tymka z Rakowca. Poniżej zamieszczamy link do wsparcia zbiórki na rzecz chłopca. Serdecznie zapraszamy na \"Jesień ze śliwką\" do Rakowca.", "url": "https://www.gokkwidzyn.pl/aktualnosci/124-zapowiedzi/477-jesien-ze-sliwka-2023", "category": "pomorskie", "sub_category": "Inne produkty ", "phrase": "Ocet z powiślańskiej śliwki"}