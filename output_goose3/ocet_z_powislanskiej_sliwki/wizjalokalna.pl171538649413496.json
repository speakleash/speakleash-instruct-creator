{"meta_description": "", "title": "b pomorskie jakie są tegoroczne pomorskie smaki znamy już wyniki konkursu o bursztynowy laur marszałka b", "content": "6-09-22  Pomorskie. „Wszystkie produkty były znakomite”  POMORSKIE. Jakie są tegoroczne Pomorskie Smaki? Znamy już wyniki konkursu o Bursztynowy Laur Marszałka Rozstrzygnięta została kolejna edycja Konkursu Kulinarnego o Bursztynowy Laur Marszałka Województwa Pomorskiego „Pomorskie Smaki”. Tradycyjnie wybrane zostały najlepsze przysmaki wyprodukowane w naszym regionie. Oceniane były przetwory mięsne, owocowe i warzywne, wypieki oraz napoje. Wyniki ogłoszono podczas finału 30 sierpnia 2022 r.       Fot. Kaszubskie Bretlingi. Mat. prasowy UMWP Głównym celem Konkurs Kulinarnego o Bursztynowy Laur Marszałka Województwa Pomorskiego „Pomorskie Smaki” jest popularyzowanie dziedzictwa kulinarnego naszego regionu, a także promowanie produktów żywnościowych wytwarzanych z poszanowaniem regionalnych tradycji lub przy wykorzystaniu lokalnych surowców W konkursie mogą brać udział przedsiębiorcy, koła gospodyń wiejskich, indywidualni wytwórcy oraz gospodarstwa agroturystyczne, którzy na terenie województwa pomorskiego prowadzą działalność w zakresie produkcji żywności. W tym roku zgłoszono 56 produktów, natomiast do etapu finałowego przeszło 30 produktów. Finał odbył się 30 sierpnia 2022 r. w Gdańsku. Na co zwracała uwagę komisja konkursowa oceniając potrawy? – Ważne jest pierwsze wrażenie, jak danie wygląda, jak jest udekorowane, jak zostało podane, czyli estetyka potrawy. I wreszcie degustacja. Połączenie smaków, balans między użytymi składnikami a przyprawami – mówi wicemarszałek województwa pomorskiego Józef Sarnowski. – Jeśli chodzi o produkty, które zwyciężyły byliśmy zgodni. Wszystkie były znakomite. Jednak nie tylko te wyróżnione podbiły nasze podniebienia. • None produkty pochodzenia zwierzęcego, w tym produkty i przetwory: mięsne, z ryb, mleczne i miody – Kaszubskie Bretlingi (szproty), których producentem jest Stowarzyszenie Dziedzictwo Kulturowe Szlakiem Północy z Gdyni, • None produkty pochodzenia roślinnego, w tym przetwory: owocowe, warzywne, z grzybami – mirabelka do mięs i deserów z firmy Fungopol z Brus, • None napoje, w tym alkoholowe i bezalkoholowe – piwo Tafel z gdańskiego Browaru PG4, • None produkty zbożowe i cukiernicze – Deser Żuławskich Kolejarzy wyprodukowany przez PHU Opitz Beata z Żelichowa, • None inne produkty, w szczególności łączące surowce roślinne ze zwierzęcymi – ocet z powiślańskiej śliwki z gospodarstwa rolnego Elżbiety i Ryszarda Szczukowskich z Rakowca koło Kwidzyna. Laureaci pierwszych miejsc w każdej z kategorii, oprócz statuetki Bursztynowego Lauru Marszałka Województwa Pomorskiego, otrzymają nagrody finansowe w wysokości 1 tys. zł. Pozostali uczestnicy konkursu otrzymają 400 zł za każdy produkt zakwalifikowany i zaprezentowany podczas finału. Łącznie na wszystkie nagrody samorząd województwa pomorskiego przeznaczył 15 tys. zł. Podczas finału konkursu „Pomorskie smaki” dziewięć produktów z naszego regionu otrzymało nominacje Polskiej Izby Produktu Regionalnego i Lokalnego, a co za tym idzie będą reprezentować województwo pomorskie podczas ogólnopolskiego konkursu „Nasze Kulinarne Dziedzictwo – Smaki Regionów”. Szansę na zdobycie nagrody Perły 2022 mają: Kaszubskie Bretlingi (Stowarzyszenie Dziedzictwo Kulturowe Szlakiem Północy), twaróg świeży naturalnie tradycyjny – półtłusty kostka (Okręgowa Spółdzielnia Mleczarska Maluta w Nowym Dworze Gdańskim), miód leśny spadziowo-nektarowy (Ekologiczne Gospodarstwo Pszczelarskie Eko-Barć z Biernatki), mirabelka do mięs i deserów (Fungopol), ocet z powiślańskiej śliwki (gospodarstwo rolne E.R. Szczukowscy), piwo Tafel (Browar PG4), beza z kaszubską maliną (Piekarnia Cukiernia Bernard i Jacek Jarzębińscy z Kościerzyny), Deser Żuławskich Kolejarzy (PHU Opitz Beata) oraz podwędzone ozorki wołowe wolno gotowane w aromatycznym auszpiku (restauracja PG4).", "url": "https://www.wizjalokalna.pl/b-pomorskie-jakie-sa-tegoroczne-pomorskie-smaki-znamy-juz-wyniki-konkursu-o-bursztynowy-laur-marszalka-b-art54077", "category": "pomorskie", "sub_category": "Inne produkty ", "phrase": "Ocet z powiślańskiej śliwki"}