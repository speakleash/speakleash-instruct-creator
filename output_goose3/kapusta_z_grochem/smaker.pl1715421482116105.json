{"meta_description": "Kapusta z grochem była gotowana w moim rodzinnym domu nie tylko od święta, lecz był to częsty dodatek do obiadu: do schabowego, do kotletów mielonych", "title": "Kapusta z grochem", "content": "Kapustę odciskamy z soku i przekładamy do garnka. Zalewamy wodą ( nie powinna sięgać powyżej kapusty) i zagotowujemy. Sprawdzamy kwaskowatość wody i jeśli jest za kwaśna odlewamy ją, w całości lub część ( zależy jak kwaśna jest woda i jaką kapustę chcemy uzyskać - jedni wolą bardziej kwaśną inni mniej ). Kapustę można też przepłukać, jak jest zimna. Ja jednak wolę zmienić wodę po zagotowaniu, ale można to zrobić też na zimno, choć ja zawsze zostawiam sobie trochę kwaśnej wody, gdyby finalnie okazało się, że za bardzo ją wypłukaliśmy i nie jest wcale kwaśna. Zawsze można wtedy dolać pozostawiony kwas lub jego część Gdy woda jest już odpowiednio kwaśna kapustę gotujemy dodając do niej liście laurowe, ziarna ziela angielskiego i kminek. U mnie woda jest troszkę poniżej powierzchni kapusty. Garczek przykrywamy i kapustę gotujemy do miękkości W czasie, gdy kapusta się gotuje przygotowujemy groch: płuczemy go pod bieżącą wodą, przekładamy do rondelka i zalewamy wodą ( wody powinno być ok 2-3 cm powyżej grochu ). Solimy i gotujemy na wolnym ogniu do całkowitej miękkości grochu i odparowania wody. Praktycznie powinna się z niego zrobić papka, jak przemieszamy go łyżką. W razie gdyby woda odparowała, a groch nie był jeszcze ugotowany, to dolewamy nieco płynu Boczek kroimy w kostkę i wytapiamy z niego tłuszcz, a następnie dodajemy do niego cebulę i smażymy razem aż cebula się zeszkli. Przekładamy do kapusty i mieszamy Gdy kapusta jest już miękka dodajemy groch i dokładnie mieszamy. Sprawdzamy, czy całość jest wystarczająco słona. Jeśli jest taka potrzeba dosalamy i doprawiamy na koniec delikatnie pieprzem. Chwilę razem gotujemy Kapusta z grochem jest doskonała do tradycyjnego schabowego czy do kotletów mielonych podanych z ziemniakami, ale też smakuje z ziemniakami i jajkiem sadzonym. Najprostsza wersja to kapusta jadana z pieczywem", "url": "https://smaker.pl/przepisy-dania-glowne/przepis-kapusta-z-grochem,1941630,anika1.html", "category": "łódzkie", "sub_category": "Gotowe dania i potrawy", "phrase": "Kapusta z grochem"}