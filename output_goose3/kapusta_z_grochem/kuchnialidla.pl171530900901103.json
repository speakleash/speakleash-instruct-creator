{"meta_description": "Kapusta z grochem - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Kapusta z grochem - przepis", "content": "Groch namoczyć na noc w dużej ilości wody. Następnego dnia odcedzić na sitku, wsypać do pojemnika miksującego, zalać 500 ml wody i gotować (bez miarki) obroty w lewo/30 minut/prędkość 1/100°C. Dla ochrony przed pryskaniem na pokrywie pojemnika umieścić wkład do gotowania. Jeżeli woda kipi, zmniejszyć temperaturę do 95°C. Groch odcedzić, wywar zlać do miski. Pojemnik opłukać zimną wodą i osuszyć. Cebulę obrać, przepołowić, włożyć do pojemnika miksującego. Rozdrabniać (z zatkniętą miarką), przytrzymując przycisk turbo/3 sekundy, zgarnąć łopatką ze ścianek na dno pojemnika. Dodać olej, smażyć cebulę (bez miarki), ustawiwszy program przypiekanie/4 minuty. Zrumienioną cebulę wyjąć z pojemnika. Kiszoną kapustę z 50 ml wywaru z grochu i przyprawami gotować (z zatkniętą miarką) 5 minut/prędkość 1/100°C. Usunąć liść laurowy i ziarenka ziela angielskiego, kapustę przełożyć do innego naczynia, umyć pojemnik. Masło z mąką mieszać (z zatkniętą miarką) w pojemniku 3 minuty/prędkość 1/100°C. Przez otwór w pokrywie wlać 50 ml gorącej wody i gotować zasmażkę (z zatkniętą miarką) 3 minuty/prędkość 3/100°C. Do zasmażki dodać pozostałe składniki potrawy. Podgrzewać (z zatkniętą miarką) 5 minut/prędkość 1/100°C. Przyprawić cukrem, solą i pieprzem. Podawać na gorąco.", "url": "https://kuchnialidla.pl/kapusta-z-grochem", "category": "łódzkie", "sub_category": "Gotowe dania i potrawy", "phrase": "Kapusta z grochem"}