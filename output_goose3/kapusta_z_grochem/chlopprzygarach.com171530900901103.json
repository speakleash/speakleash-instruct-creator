{"meta_description": "Kapusta z grochem, danie którego nie może zabraknąć w wigilie. Prosty i szybki przepis na kapustę z grochem. Serdecznie polecam.", "title": "Kapusta z grochem", "content": "Tradycyjna kapusta z grochem to jedna potraw wigilijnych, której nie może zabraknąć na stole. Przepis na kapustę z grochem jest prosty, choć wymaga od nas trochę czasu. Nie jest to danie jakieś efektowne i wykwintne, ale mimo wszystko je uwielbiam. Postaram się prosto i szybko jak zrobić najlepszy groch z kapustą na Wigilię! Kapusta z grochem z grochem przepis babci albo i prababci. Nie wiem, pamiętam jak, to robiła moja babcia, a później mama. Więc można powiedzieć, że rodzinny przepis. 🙂 Do przygotowania tego dania możesz użyć grochu całego albo połówek. Ja użyłem połówek, bo akurat taki miałem. Ważne, aby groch zalać wodą i moczyć przez całą noc. Połówek jest taki plus ze dużo szybciej się ugotują. Kapusty używam zawsze swojskiej, którą robi mój teściu. Taka będzie najlepsza, kapusty nigdy nie płuczę. Ale jeśli ktoś chce może wypłukać. 🙂 Mnie kapusta najlepiej smakuje na drugi, trzeci dzień jak wszystko przejdzie sobą. Po krótkim wstępie zapraszam na konkretny przepis! Groch wypłucz w zimnej wodzie i zalej go ok. 250 zimnej wody i zostaw go na noc, aby zmiękł. Na drugi dzień groch, odcedź, przepłucz, zalej nową wodą ok. 1/2 litra i na wolnym ogniu gotuj do momentu, aż będzie miękki i zacznie się rozpadać. Ciężko określić ile to będzie trwać, bo każdy groch inaczej się gotuje. U mnie trwało to około 30 minut. Kapusty nie płucz, no, chyba że masz kupną i jest strasznie kwaśna, to możesz to zrobić. Kapustę posiekaj, włóż do garnka i zalej szklanką wody. Dodaj kminek, ziele angielskie i liść laurowy. Gotuj na małym ogni ok. 30-40 min. Obierz cebulę, posiekaj drobno i podsmaż na oleju, aż zmięknie. Następnie dodaj cukier i smaż cebule na złoty kolor, a następnie dodaj do kapusty. Większą część grochu rozgnieć za pomocą widelca, a resztę zostaw w całości. Dodaj całość do kapusty, dokładnie wymieszaj i duś na małym ogniu, co jakiś czas mieszając. W razie potrzeby podlej wodą by się nic nie przypaliło. Po ok .30-40 minutach dopraw do smaku. Tak zrobiona kapusta najlepiej smakuje na drugi dzień jak ją ponownie podgrzejesz. Jest z nią podobnie jak z bigosem im więcej razy podgrzewana tym lepsza. Tak zrobiona kapusta z grochem to obowiązkowa pozycja na stole Wigilijnym. Może zabraknąć krokietów, ale kapusta z grochem musi być. 🙂 A wspomniałem o krokietach tutaj pewniak ode mnie Krokiety z kapustą i grzybami, smacznego!! 😉", "url": "https://chlopprzygarach.com/kapusta-z-grochem/", "category": "łódzkie", "sub_category": "Gotowe dania i potrawy", "phrase": "Kapusta z grochem"}