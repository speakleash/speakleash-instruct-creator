{"meta_description": "Groch zalać wodą na noc. Rano odcedzić i zalać wrzątkiem, odstawić na ponad godzinę. Następnie ugotować groch do miękkości na wolnym ogniu, w razie potrzeby uzupełni", "title": "Kapusta z grochem - Śląskie Smaki", "content": "Groch zalać wodą na noc. Rano odcedzić i zalać wrzątkiem, odstawić na ponad godzinę. Następnie ugotować groch do miękkości na wolnym ogniu, w razie potrzeby uzupełniając wodę. Kapustę posiekać, odcisnąć. Jeśli jest za kwaśna – przelać wodą. Zalać wodą, włożyć liść laurowy i jałowiec, gotować na wolnym ogniu do miękkości. Ugotowaną kapustę wymieszać od razu z przygotowanym grochem i odstawić z ognia. Cebulę podsmażyć na oleju na złoto i dodać do kapusty z grochem, wszystko wymieszać. Doprawić do smaku solą, pieprzem, wrzucić ziarnka jałowca. Pozostawić na chwilę na wolnym ogniu, mieszając. Jeżeli potrawa jest za kwaśna, można dodać do niej dwa obrane ziemniaki. Podawać ze skwarkami z boczku lub słoniny. Jest doskonałym dodatkiem do wielu dań. Kiszona kapusta z grochem od wieków podawana była podczas wieczerzy wigilijnej w wersji postnej – nieokraszona lub polana tylko olejem. w okresach, w których nie obowiązywał post, kapustę z grochem omaszczało się skwarkami. Potrawa jedzona była także z chlebem lub ziemniakami, a w święta występowała jako dodatek do mięs.", "url": "https://www.slaskiesmaki.pl/dish/512103/kapusta-z-grochem", "category": "łódzkie", "sub_category": "Gotowe dania i potrawy", "phrase": "Kapusta z grochem"}