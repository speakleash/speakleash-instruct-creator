{"meta_description": "", "title": "Kapusta z grochem – przepis na wigilijną kapustę | ALDI", "content": "W obiegu potrawa występuje zarówno jako kapusta z grochem, jak i groch z kapustą. Która wersja jest poprawna? Powszechnie używa się obu z nich na określenie tego tradycyjnego wigilijnego dania. W znaczeniu przenośnym – na określenie bałaganu – korzysta się jednak tylko z drugiego. Groch z kapustą jest synonimem zamieszania i nieładu. Trudno wskazać, które z określeń stosuje się chętniej w praktyce. Wydaje się, że Polacy preferują rozpoczynanie połączeń wyrazowych od wyrazu krótszego, więc być może częściej spotkamy się z określeniem groch z kapustą. Z drugiej jednak strony w zależności od regionu czy przyzwyczajeń rodzinnych ta tradycyjna potrawa wigilijna może być nazywana w różny sposób.", "url": "https://www.aldi.pl/przepisy/przepisy-swiateczne/kapusta-z-grochem.html", "category": "łódzkie", "sub_category": "Gotowe dania i potrawy", "phrase": "Kapusta z grochem"}