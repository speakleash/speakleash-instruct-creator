{"meta_description": "Kapusta z grochem nie należy już dzisiaj do najpopularniejszych dań wigilijnych. A kiedyś była to potrawa wykwintna, se…", "title": "Najważniejsza zasada gotowania kapusty z grochem. Tak uzyskasz najlepszy smak", "content": "Kapusta z grochem nie należy już dzisiaj do najpopularniejszych dań wigilijnych. A kiedyś była to potrawa wykwintna, serwowana nie tylko podczas świąt, lecz również wesel i urodzin. Jak przyrządzić idealną kapustę z grochem? Oto idealny sposób. Kapusta z grochem, czy groch z kapustą? Niezależnie od tego, który składnik jest dla ciebie w tym daniu najważniejszy, warto trzymać się kilku zasad. Przede wszystkim trzeba pamiętać, że to danie to żaden fast food. Nie dość, że groch należy najpierw namaczać przez całą noc, to dobrze jest również, gdy efekt końcowy - czyli słynna kapusta z grochem - też trochę ,,postała\". Najlepiej bowiem smakuje na następny dzień. Ponadto warto brać pod uwagę, że groch jest rośliną ciężkostrawną. Stąd też często podejmowana jest decyzja o dodaniu do niego kminku lub majeranku, które pomagają organizmowi radzić sobie ze wzdęciami. Jeśli więc obawiasz się kłopotów trawiennych - zrób to koniecznie. To tyle z najważniejszych zasad. Oto przepis, na który czekasz. Groch wypłucz kilka razy w zimnej wodzie. Następnie zalej go 1,5 litra wody i odstaw na noc. Po tym czasie powinien ładnie napęcznieć. Opłucz go raz jeszcze i odcedź. Teraz przełóż go do garnka i gotuj przez około 50 minut w osolonej wodzie. Kapustę kiszoną odciśnij z nadmiaru soku (nie płucz!) i posiekaj nożem. Następnie przełóż ją do garnka, dodaj trochę wody, ziele angielskie, liście laurowe i kminek i ugotuj na małym ogniu do miękkości. Powinno to zająć około pół godziny. Czas na łączenie składników. Groch odcedź i dodaj do ugotowanej kiszonej kapusty. W tym samym garnku umieść przygotowaną cebulę. Całość gotuj jeszcze kilkanaście minut na bardzo małym ogniu. Zamieszaj, dopraw cukrem, pieprzem i - jeśli jest taka potrzeba - solą. Jeśli szukasz innych ciekawych przepisów na święta, zobacz ten filmik z naszego kanału na YouTube.", "url": "https://pysznosci.pl/najwazniejsza-zasada-przygotowywania-kapusty-z-grochem,6919095011571329a", "category": "łódzkie", "sub_category": "Gotowe dania i potrawy", "phrase": "Kapusta z grochem"}