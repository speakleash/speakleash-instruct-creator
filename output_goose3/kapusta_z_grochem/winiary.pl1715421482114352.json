{"meta_description": "Wigilijną kapustę z grochem próbował chyba każdy. To wyjątkowy przysmak, który gości na naszych świątecznych stołach. Sprawdź ten świąteczny przepis!", "title": "Kapusta z grochem", "content": "Wigilijnej kapusty z grochem próbował chyba każdy, a jeśli nie — warto to nadrobić. To wyjątkowy przysmak, którego nie powinno zabraknąć na żadnym świątecznym stole. Każdy jednak przygotowuje to tradycyjne danie nieco inaczej. Warto poznać wskazówki, dzięki którym nasz przepis na kapustę z grochem i grzybami będzie doskonały, a danie zachwyci wszystkich przy stole.  Ważne, aby przed gotowaniem zarówno grzyby, jak i groch, namoczyć w wodzie co najmniej 12 godzin. Najlepiej robić to całą noc, w oddzielnych naczyniach. Aby nadać kapuście wyjątkowego smaku, ugotuj groch i grzyby w aromatycznym Bulionie grzybowym z borowikami WINIARY. Dzięki gotowaniu ich oddzielnie będziesz mieć pewność, że nic się nie rozgotuje. Groch wigilijny powinien być miękki, ale nie rozpadać się. Do kapusty wigilijnej z grochem i grzybami poza solą i pieprzem warto dodać zeszkloną na maśle cebulkę i odrobinę cukru, w ilości wedle uznania. Doda to potrawie głębi smaku.  Kapusta z grochem wigilijna to ważny element świątecznych tradycji w wielu polskich domach. Dobrze komponuje się ona z rybami, szczególnie z tradycyjnym karpiem. W natłoku przedświątecznych przygotowań często chcielibyśmy jednak ograniczyć długą listę rzeczy do zrobienia. Czy trzeba w takim wypadku rezygnować z kapusty z grochem, która w końcu wymaga wielu godzin moczenia składników, gotowania i użycia kilku naczyń? Nic podobnego! Tę tradycyjną potrawę można z powodzeniem przygotować nawet kilka tygodni wcześniej i po przestudzeniu zamrozić! Dzięki temu przed samymi świętami nie będziemy musieli martwić się tym daniem. Warto sprawdzić nasz przepis na kapustę z grochem i zachwycić bliskich tym wyśmienitym przysmakiem!", "url": "https://www.winiary.pl/przepisy/kapusta-z-grochem/", "category": "łódzkie", "sub_category": "Gotowe dania i potrawy", "phrase": "Kapusta z grochem"}