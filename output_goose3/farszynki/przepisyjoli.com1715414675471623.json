{"meta_description": "FARSZYNKI Z PIECZARKAMI - NAJLEPSZY PRZEPIS - delikatne, przepyszne farszynki z cudownym farszem :) Spróbujcie koniecznie, znikają błyskawicznie :)", "title": "FARSZYNKI Z PIECZARKAMI - NAJLEPSZY PRZEPIS", "content": "Wykonanie:  Ziemniaki ugotowałam w osolonej wodzie. Do farszynek można użyć również ziemniaków z obiadu z dnia poprzedniego. Ziemniaki posoliłam i dodałam pieprz (do smaku). Do wystudzonych ziemniaków dodałam jajka, mąkę i ugniotłam. Ciasto powinno być elastyczne. W razie potrzeby można dodać jeszcze odrobinę mąki. Cebulę pokroiłam w kostkę, wrzuciłam na rozgrzany olej i podsmażyłam. Następnie dodałam starte na tarce o dużych oczkach pieczarki, pieprz, sól i ponownie podsmażyłam. Pieczarki wraz z cebulą smażyłam do momentu odparowania płynu. Gdy farsz wystygł dodałam bułkę tartą oraz posiekany koperek i wymieszałam. Z ciasta odrywałam kawałek, rozpłaszczałam na dłoni, nakładałam farsz, zlepiałam w kulkę i ponownie delikatnie rozpłaszczałam. Farszynki smażyłam na rozgrzanym oleju z obu stron na rumiano. Farszynki podałam ze słodko-pikantnym sosem chili Tao Tao. Nie chcecie przegapić żadnego nowego przepisu? Subskrybujcie mój kanał Przepisy Joli na YouTube (wystarczy kliknąć tutaj: PRZEPISY JOLI NA YOUTUBE )", "url": "https://przepisyjoli.com/2018/09/farszynki-pieczarkami-najlepszy-przepis/", "category": "warmińsko-mazurskie", "sub_category": "Gotowe dania i potrawy", "phrase": "Farszynki"}