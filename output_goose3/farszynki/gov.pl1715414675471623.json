{"meta_description": "Produkt wpisany na listę produktów tradycyjnych w dniu 2019-08-12 w kategorii Gotowe dania i potrawy w woj. warmińsko-mazurskim.", "title": "Farszynki - - Portal Gov.pl", "content": "Zewnętrznie przypominają pączki. Na przekroju przyjmują kształt owalu z widocznym farszem w środku Złoto-brązowa na zewnątrz, na przekroju biała obwódka z szarym farszem w środku Smak usmażonego kotleta ziemniaczanego, w połączeniu z wyrazistym, doprawionym mięsem mielonym. Wyczuwalny aromat śmietany i grzybów Tradycyjna kuchnia wschodniopruskiego regionu Polski, dzisiejszego obszaru Warmii i Mazur, opierała się przede wszystkim na daniach z ziemniaków. Kartoflanka, plince, babka czy szare kluski kartoflane były podstawą pożywienia mieszkańców. Jedną z najbardziej rozpoznawalnych potraw ziemniaczanych wschodniej części Polski były farszynki. Przepis na mazurską potrawę przywiozły ze sobą gospodynie przesiedlone po II wojnie światowej z Kresów Wschodnich. Farszynki wyglądałem przypominają kartacze. To ziemniaczane ciasto nadziewane mięsem mielonym. W odróżnieniu od kartaczy farszynki smaży się, a nie gotuje. Ciasto przygotowywane jest z ugotowanych ziemniaków, które mle się w maszynce do mielenia mięsa. Do sporządzenia ciasta na farszynki potrzebny jest kilogram ugotowanych ziemniaków, mąka ziemniaczana, jaja i sól. Farsz przygotowywany jest z 30 dag gotowanego mięsa wieprzowego, jaj, cebuli oraz masła. Ciasto nadziane farszem, formowane jest na kształt niewielkich kotletów, które smaży się na smalcu, aż uzyskają złoty kolor. Farszynki doskonalone komponują się z sosem kurkowym, sporządzanym z kurek smażonych na maśle i duszonych w śmietance. Odparowany i zgęstniały sos doprawiany jest solą, pieprzem oraz posiekaną natką pietruszki.", "url": "https://www.gov.pl/web/rolnictwo/farszynki", "category": "warmińsko-mazurskie", "sub_category": "Gotowe dania i potrawy", "phrase": "Farszynki"}