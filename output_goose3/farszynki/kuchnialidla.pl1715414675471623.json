{"meta_description": "Kotlety ziemniaczane à la farszynki - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Kotlety ziemniaczane à la farszynki - przepis", "content": "Ziemniaki obierz i ugotuj w osolonej wodzie. Odcedź i odstaw na ok. 15 minut, a następnie przetrzyj przez sito lub przeciśnij przez praskę do miski. Odstaw w chłodne miejsce na czas przygotowywania pozostałych części dania. Na patelni, na rozgrzanym oleju przesmażamy pieczarki starte na tarce o grubych oczkach. Oprószamy solą i pieprzem. Gdy lekko odparują, dodajemy cebulę pokrojoną w kostkę. Doprawiamy roztartym w dłoniach majerankiem. Dusimy do miękkości pieczarek. Dodajemy suszone pomidory pokrojone w kostkę i posiekaną natkę poetruszki. Mieszamy. Farsz przekładamy na talerz. Na wierzch kruszymy twaróg i mieszamy całość, by składniki się połączyły. Farsz odstawiamy do wystygnięcia. Ziemniaki przeciśnięte przez sito lub praskę doprawiamy solą i pieprzem. Dodajemy mąkę pszenną i ziemniaczaną (jeżeli ziemniaki są słabiej odparowane i wilgotne, zwiększamy ilość mąki). Dodajemy jajko. Dokładnie mieszamy, aż składniki się połączą. Ciasto przekładamy na deskę oprószoną mąką i krótko wyrabiamy dłońmi na blacie oprószonym mąką. Ciasto powinno być plastyczne i gładkie. Z ciasta ziemniaczanego formujemy wałek na desce oprószonej mąką. Ciasto kroimy w plastry. Każdy plaster rozgniatamy w dłoni, tworząc niewielkie wgłębienie, a następnie obficie wypełniamy je farszem. Brzegi ciasta zawijamy i sklejamy, by zamknąć farsz w środku. Ciasto z farszem formujemy w dłoniach, by nadać mu kształt owalnego, lekko spłaszczonego kotleta. Kotlety oprószamy mąką. Smażymy z obu stron w lekko rozgrzanym oleju, aż kotlety uzyskają złoty kolor. W trakcie smażenia kilkukrotnie przewracamy farszynki. Gdy będą złote, przekładamy je na talerz za pomocą łyżki cedzakowej. Twaróg łączymy w misce ze śmietanką. Dodajemy cebulę pokrojoną w kostkę. Doprawiamy solą i pieprzem. Rozdrabniamy twaróg za pomocą widelca, aż połączy się ze śmietanką.", "url": "https://kuchnialidla.pl/kotlety-ziemniaczane-a-la-farszynki", "category": "warmińsko-mazurskie", "sub_category": "Gotowe dania i potrawy", "phrase": "Farszynki"}