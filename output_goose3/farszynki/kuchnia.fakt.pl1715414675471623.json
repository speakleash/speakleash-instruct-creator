{"meta_description": "Farszynki to potrawa wywodząca się z Warmii i Mazur. Bazuje na ziemniakach i mielonej wołowinie. Przepis na nią – tani i prosty – przypomina Mateusz Krojenka, finalista programu <em>MasterChef</em>. To świetny patent na sycący obiad.", "title": "Farszynki, czyli cały obiad w jednym kotlecie. Prosty przepis od finalisty programu \"MasterChef\"", "content": "Tradycyjny polski obiad składa się z ziemniaków, mięsa i surówki. Ostatnio jednak furorę robią potrawy, które łączą w sobie elementy kilku dań, np. zapiekanki lub dania jednogarnkowe. Po ich przygotowaniu nie zostaje sterta naczyń do umycia i łatwo spakować je do lunchboxa. Do tej kategorii – dań szybkich do zrobienia i wygodnych do jedzenia – zaliczymy też warmińsko-mazurskie farszynki. Pod tą mało znaną nazwą kryją się kotlety ziemniaczane z farszem mięsnym. Przepis na nie przypomniał Mateusz Krojenka, finalista programu MasterChef oraz ekspert największej polskiej sieci supermarketów POLOmarket. Ten kulinarny celebryta chętnie sięga po regionalne receptury, bazują one bowiem na prostych kompozycjach i łatwo dostępnych składnikach, np. produktach zbożowych, nabiale, kaszach i mięsie. Pojawiają się w nich też popularne warzywa: fasola, groch, cebula, kapusta oraz ziemniaki. Polska kuchnia regionalna ceni zwłaszcza ziemniaczane bulwy. Oto bigos świąteczny Jakuba Kuronia, a w nim nie tylko suszone grzyby i śliwki. Zobacz, co jeszcze kucharz wrzuca do gara \"Ziemniak jest produktem tanim, sycącym i bogatym w składniki odżywcze, a przy okazji można go przyrządzić na różne sposoby. Nie bez powodu stanowi podstawę wielu dań regionalnych jak wielkopolskie szare kluski lub mazurskie farszynki, czyli kotlety mięsno-ziemniaczane\" – twierdzi Mateusz Krojenka. Według niego do takich potraw najlepiej wybierać ziemniaki typu B lub z oznaczeniem \"do gotowania\", na przykład z Zaczarowanego Ogrodu, które zawierają więcej skrobi. Kotlety ziemniaczane z mięsem najlepiej podawać z surówką – to prosty sposób na skomponowanie sycącego i bogatego w składniki odżywcze obiadu. Ugotowane ziemniaki zgnieć na gładkie puree, po przestygnięciu dodaj do niego 2 surowe jajka, łyżkę mąki, dosól do smaku i zagnieć na jednolitą masę. Przejdź do przygotowania farszu – ugotuj 2 jajka na twardo i usmaż mięso z cebulą, przypraw solą, pieprzem i majerankiem. Przestudzone składniki do nadzienia połącz ze sobą – zmiel przez maszynkę lub drobno posiekaj. Z ziemniaczanej masy formuj kulki, a następnie rozgniataj je na placki. Do każdego z nich przekładaj po łyżce farszu i zamykaj ciastem, tworząc kotlety. Smaż na rozgrzanym oleju lub smalcu z każdej strony, aż nabiorą rumianego koloru. Podawaj samodzielnie lub z dodatkiem surówki, na przykład na bazie kiszonej kapusty.", "url": "https://kuchnia.fakt.pl/farszynki-czyli-caly-obiad-w-jednym-kotlecie-prosty-przepis-od-szefa-kuchni/g5jb4l0", "category": "warmińsko-mazurskie", "sub_category": "Gotowe dania i potrawy", "phrase": "Farszynki"}