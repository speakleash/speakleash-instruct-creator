{"meta_description": "", "title": "Mazurskie Gary Patrycji Wąsiakowskiej - Farszynki", "content": "Farsz: Mięso gotujemy do miękkości z dodatkiem przypraw – liśćmi laurowymi i zielem angielskim oraz włoszczyzną. Osobno gotujemy na twardo wiejskie jaja. Na patelni szklimy cebulę i czosnek. Ugotowane do miękkości mięso mielimy wraz z jajkami, doprawiamy jedynie solą i świeżo zmielonym pieprzem oraz przesmażoną cebulką z czosnkiem. Ciasto: Ciasto do farszynek zaczynamy od ugotowania ziemniaków. Ziemniaki obieramy i jeszcze ciepłe przecieramy przez sito. Mieszamy z jajkami, solą i mąką na nieklejącą, gładką masę. Olej szczypiorkowy: W blenderze miksujemy posiekany szczypior, sól i olej z pestek winogron. Olej przecedzamy przez gazę i odstawiamy, żeby się sklarował. Mus z kwaśnej śmietany: Rozpuszczamy żelatynę i mieszamy ją porządnie ze śmietaną i białkiem. Masę przelewamy do syfonu. Z gotowego ciasta i farszu formujemy farszynki i wrzucamy je na dobrze rozgrzany, dość głęboki olej – cały szkopuł w tym, żeby były super chrupiące z zewnątrz i miękkie w środku. Usmażone farszynki „odtłuszczamy” na papierze kroimy pod kątem i serwujemy wraz z musem, olejem szczypiorkowym. Od lat związana jestem i szefuję w kuchni Starej Kuźni na Mazurach. Pracowałam w kilku warszawskich restauracjach, miałam swój epizod w Top Chefie, ale tak naprawdę spełniam się tylko w swoich rodzinnych progach, gdzie mam dostęp do świeżych świetnych produktów wprost od zaprzyjaźnionych rolników. Moje potrawy bazują zwykle na kilku produktach, które przy użyciu specjalistycznego sprzętu staram się zamienić w proste acz nietuzinkowe dania.", "url": "https://stalgast.com/porady-praktykow-mazurskie-gary-farszynki", "category": "warmińsko-mazurskie", "sub_category": "Gotowe dania i potrawy", "phrase": "Farszynki"}