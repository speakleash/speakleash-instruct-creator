{"meta_description": "farszynki meksykańskie - DoradcaSmaku - ten przepis cieszy się popularnością, sprawdź.", "title": "farszynki meksykańskie - DoradcaSmaku.pl", "content": "Drożdże zalać wodą, dodać cukier i łyżkę mąki. Odstawić na kilka minut. Kiedy ruszą dodać pozostałą mąkę, olej i sól. Wyrobić gładkie ciasto, przykryć je ściereczką i odstawić na pół godziny w ciepłe miejsce do wyrośnięcia. W tym czasie przygotować farsz. Na patelni rozgrzać olej i zeszklić cebulę. Wrzucić mięso, podsmażyć i dodać przecier pomidorowy. Doprawić przyprawami, rozdrobnionym czosnkiem a na końcu dodać fasolę i kukurydzę. Przestudzić.   Wyrośnięte ciasto podzielić na 4 części, z każdej uformować kulę, następnie rozwałkować je na kształt koła. Na każdy placek nałożyć po porcji farszu i zlepić brzegi tak samo jak zlepia się pierogi, podwijając rogi do środka tak, aby powstał kształt rogalika. Ułożyć na blaszce do pieczenia. Posmarować rozbełtanym jajkiem. Na wierzchu ułożyć po plasterku mozzarelli i posypać ziołami. Wstawić do piekarnika nagrzanego do 220*C i piec około 10 minut, aż będą złote.", "url": "https://www.doradcasmaku.pl/przepis-farszynki-meksykanskie-371330", "category": "warmińsko-mazurskie", "sub_category": "Gotowe dania i potrawy", "phrase": "Farszynki"}