{"meta_description": "To najlepszy blog kulinarny. U nas znajdziecie najlepsze przepisy kulinarne, przepisy na ciasta czy też słodkie przepisy. Zapoznaj się z naszymi przepisami", "title": "Chleb żytni na zakwasie – Domowe wypieki Justyny i Doroty", "content": "Wszystkie składniki wymieszaj w misce, aby się dobrze połączyły. Pewnie już jesteś zaskoczony/zaskoczona: „Ale jak to? Tak bez miksera?” Dokładnie tak: bez miksera! Składników nie wyrabiamy, bo mąka żytnia tego nie lubi. Jest to również zaleta, bo oszczędzasz czas na wyrabianie. Miskę z ciastem przykryj folią spożywczą i odstaw w temperaturze pokojowej na 8 – 12 h. Więc pierwsze wyrastanie odbywa się w misce. Dokładny czas zależy od temperatury i od tego, jak silny zakwas wyhodowaliśmy. Zazwyczaj młody zakwas potrzebuje więcej czasu. Wyrośnięte ciasto powinno mieć gąbczastą strukturę. Poniżej chleb po wyrośnięciu. Zwilżonymi dłońmi przełóż ciasto do keksówki/keksówek. Zwilżoną dłonią dociśnij i wyrównaj ciasto. Przykryj ściereczką i odstaw na noc (około 8-12 godzin) do tzw. garowania. Pieczywo powinno być wkładane do pieca, kiedy jest wyrośnięte w 85-90%. Chleb w pełni wyrośnięty w piecu może opaść. Przy młodym zakwasie jest to nieco dłużej, a przy starszym ten czas jest nieco krótszy. Rozgrzej piekarnik do temperatury 220 stopni C. Przed włożeniem foremek z chlebem do piekarnika należy go spryskać wodą, aby wytworzyła się para. Przyda nam się do tego spryskiwacz, który możemy nabyć w sklepie ogrodniczym. Zaparowanie piekarnika zapewnia poprawne wyrośnięcie pieczywa w piekarniku i odpowiednią jego objętość. Chleb włożony do piekarnika ciągle wyrasta, a jego wierzchnia warstwa najszybciej się spieka. Jeśli pierwsza faza pieczenia będzie odbywać się w wilgotnym środowisku, unikniemy tego i uzyskamy jeszcze bardziej wyrośnięty bochenek. Zaparowanie zapewnia ponadto lśniącą i chrupiącą skórkę. Foremki z ciastem wkładamy do piekarnika, ponownie spryskujemy go wodą i pieczemy 45-50 minut. Po tym czasie wyjmujemy chleby z piekarnika, następnie z foremek i odstawiamy na kratkę do studzenia, aby odparowały. Chleb żytni po upieczeniu studzimy na kratce. Tego rodzaju chleb najlepiej jeść dopiero kolejnego dnia. Skórka ustabilizuje się i stwardnieje, w pełni wykształcą się również smak i aromat. Jeśli zaczniesz kroić chleb po upieczeniu jego miękisz będzie po prostu kleisty i gumowaty. Chleb przechowuj w chlebaku lub owinięty w lnianą ściereczkę. Chleb powinien „oddychać”. Tego rodzaju pieczywo zawsze kroję na cienkie kromki i zajadam z masłem! Powodzenia!", "url": "https://domowe-wypieki.com/przepisy/chleb-zytni-na-zakwasie-2/", "category": "lubuskie", "sub_category": "Wyroby piekarnicze i cukiernicze", "phrase": "Chleb żytni na zakwasie`"}