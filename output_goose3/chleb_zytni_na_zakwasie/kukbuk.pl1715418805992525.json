{"meta_description": "Nic tak nie smakuje jak kromka chleba z solą. Dla bardziej wymagających można jeszcze dodać plasterek pomidora. Jeśli macie ochotę przygotować własny bochenek, to przedstawiamy idealny przepis na chrupiący chleb na śniadanie i kolację.", "title": "Chleb razowo-żytni na zakwasie – PRZEPIS", "content": "Łączymy mąkę żytnią razową, 250 mililitrów wody i zakwas razowy. Mieszamy do momentu, aż uzyskamy jednolitą masę o konsystencji gęstej kwaśnej śmietany. W razie potrzeby dodajemy wodę. Odstawiamy na 4-6 godzin w miejsce o temperaturze pokojowej, aby zakwas dojrzał. Jeśli nie jest wystarczająco silny, etap dojrzewania może potrwać nawet 12-14 godzin. Pozostałą wodę (450 mililitrów), mąkę razową i żytnią, sól oraz zaczyn mieszamy w misie hakiem do wyrabiania ciasta przez mniej więcej 5 minut. W razie potrzeby korygujemy hydrację. Ciasto powinno być nieco luźne. Dwie foremki na około 1-kilogramowe bochenki smarujemy olejem i wysypujemy mąką. Rozdzielamy ciasto równomiernie – około 900 gramów na porcję. Pozostawiamy do wyrośnięcia w formach na mniej więcej 2 godziny. Po tym czasie wyjmujemy naczynie z parą. Obniżamy temperaturę pieca do 210 stopni i pieczemy chleby jeszcze przez 45 minut. Po upieczeniu wyjmujemy z foremek i stawiamy na kracie, aby odparowały. Nie ruszamy, nie dotykamy i nie jemy. Chleby muszą jeszcze dojrzewać przez 12 godzin. By zaparować piekarnik, najlepiej wstawić do niego, na dno, patelnię z wrzątkiem. Zakwas jest dość pracochłonny w przygotowaniu, podobnie jak jego opisanie. Dlatego najlepiej skorzystać z Zakwasowej Mapy Polski lub poprosić zaprzyjaźnionego piekarza, aby odstąpił nam trochę własnego zakwasu. Taki zakwas może przeleżeć w lodówce nawet kilka lat, jeśli jest regularnie dokarmiany. Można to robić w proporcji 1:1:1, co oznacza 100 gramów zakwasu, 100 gramów mąki razowej oraz 100 mililitrów wody. Nadmiar zakwasu przeznaczamy do wypieku chleba. Pamiętajcie o korzystaniu z certyfikowanej mąki dobrej jakości.", "url": "https://kukbuk.pl/przepisy/chleb-razowo-zytni-na-zakwasie/", "category": "lubuskie", "sub_category": "Wyroby piekarnicze i cukiernicze", "phrase": "Chleb żytni na zakwasie`"}