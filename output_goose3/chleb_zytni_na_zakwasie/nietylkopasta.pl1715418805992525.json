{"meta_description": "Przepis na pyszny domowy chleb żytni na zakwasie, pieczony w keksówce i świeży nawet do tygodnia czasu! Prosty i pyszny.", "title": "Chleb żytni na zakwasie", "content": "To już kolejny chlebek tego typu który z pewnością chętnie przygotujecie i będziecie sięgać po niego często w swojej kuchni. Bardzo lubię chleby z foremki, są najprostsze, bardzo długo świeże, nie wymagają pracochłonnego składania czy wyrabiania. Ten chlebek będzie świeży nawet do tygodnia! Zajrzyj też do: – Chleb żytnio-pszenny na zakwasie – Ciabatta – Chleb pszenno-żytni na zakwasie – Ulubiony chleb pszenny na zakwasie – chleb z garnka na drożdżach – bagietki na drożdżach – kajzerki na drożdżach – chlebek z pesto na drożdżach – przepis na bajgle na drożdżach – Bułeczki jogurtowe – Chleb na maślance – Chleb żytnio-pszenny na zakwasie – Bułki poznańskie CZAS PRZYGOTOWANIA: 12 h zaczyn, 2-4 h wyrastanie i około 50 minut pieczenie Ilość: 1 chleb w keksówce Najpierw zajrzyj do mojego przepisu krok po kroku na Zakwas na chleb • Składniki dodaj do dużej miski, dokładnie wymieszaj drewnianą lub silikonową łyżką, przykryj folią spożywczą i odstaw w ciepłe miejsce na 12 h do wyrastania. Ja robię to wieczorem dnia poprzedzającego pieczenie chleba. – cały wcześniejszy zaczyn – 400 g mąki żytniej jasnej typ 750 – 400 ml wody – 12 g soli  – 1 łyżka miękkiego masła lub oleju kokosowego i otręby do wysypania formy • Do dużej misy dodaj mąkę, wodę, cały wcześniej przygotowany zaczyn lub odpowiednią ilość zakwasu i sól. Ciasto wystarczy wymieszać silikonową lub drewnianą łyżką. • Przygotuj keksówki, posmaruj je bardzo dokładnie masłem, a najlepiej olejem kokosowym i wysyp otrębami • Ciasto przełóż do form, wygładź lekko łyżką a na koniec mokrą dłonią wyrównaj górę ciasta aby była gładka i jednolita na przestrzeni całej foremki. • Odstaw ciasto na chleb przykryte kawałkiem folii spożywczej na 2-4 h do wyrastania. W przypadku tego chlebka ma znaczenie jak szybko pracuje Twój zakwas, jaką masz temperaturę otoczenia, najlepiej obserwować i zakończyć wyrastanie jak chlebek odrośnie prawie do góry formy. • Mniej więcej pół godziny przed końcem wyrastania rozgrzej piekarnik do 200 st C. Do piekarnika wstaw na spód naczynie żaroodporne i wlej do niego wodę, chlebek powinien się piec w zaparowanym piekarniku. • Używając małego sitka posyp chlebek mąką pszenną lub zamiast tego posyp otrębami lub płatkami owsianymi. • Od razu po wyjęciu chlebka z piekarnika wyjmij chlebek z formy. Jeśli masz dobrej jakości keksówki nie będzie z tym problemu. • Studź chlebek na kratce, pozostawienie go w formie spowoduje, że skórka nie będzie chrupiąca a chlebek zrobi się zbyt mokry i gliniasty. Dlatego tak ważne jest jego stygnięcie! Krój dopiero po wystudzeniu. Blog nietylkopasta.pl to nie tylko najlepsze przepisy dla Ciebie i Twojej rodziny, ale także piękne i funkcjonalne produkty oraz książki kulinarne. Zajrzyj do zakładki sklep i znajdź coś dla siebie!", "url": "https://nietylkopasta.pl/chleb-zytni-na-zakwasie/", "category": "lubuskie", "sub_category": "Wyroby piekarnicze i cukiernicze", "phrase": "Chleb żytni na zakwasie`"}