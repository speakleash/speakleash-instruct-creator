{"meta_description": "Chleb żytni na zakwasie to idealny chleb codzienny. Ma delikatny miąższ, chrupiącą skórkę i długo utrzymuje świeżość.", "title": "Chleb żytni na zakwasie - prosty przepis", "content": "Ten przepis na prosty chleb żytni na zakwasie jest jednym z moich ulubionych. Ma delikatny miąższ o charakterystycznym dla jasnej mąki żytniej smaku i wspaniałą, lekko chrupiącą skórkę. Przygotowanie tego chleba jest bardzo proste – bez zagniatania i składania! W 2020 roku każdy piekł domowy chleb. W pewnym momencie zabrakło nawet drożdży w sklepach, bo każdy produkował kilogramy bułek i chlebów własnego wyrobu. I super! Moim zdaniem każdy powinien wiedzieć, jak w prosty sposób przygotować domowe pieczywo, które jest znacznie zdrowsze i smaczniejsze od większości produktów dostępnych w sklepach. Ten chleb żytni na zakwasie to idealny chleb codzienny. Jest delikatny, ma super chrupiącą skórkę i długo utrzymuje świeżość. Chleb żytni na zakwasie – prostszy niż się wydaje Od lat słyszę, że przygotowanie chleba na zakwasie to trudne zadanie. Wiele osób zniechęcają takie negatywne komentarze i nawet nie próbują swoich sił w wypiekach z dodatkiem zakwasu. Sama podobnie myślałam i przez wiele lat piekłam wyłącznie chleby na drożdżach. Jakiś czas temu przekonałam się jednak, że zakwas nie jest tylko dla chlebowych ekspertów. Przy odrobinie systematyczności i nauki, można bez większego wysiłku przygotowywać pyszne wypieki z jego wykorzystaniem, tak jak ten chleb żytni na zakwasie. Dbaj o zakwas. Pamiętaj o regularnym dokarmianiu zakwasu. Ważne, by dodawać taką samą ilość mąki i wody. Obserwuj ciasto. Z zakwasem jest podobnie jak z drożdżami – przygotowanie wypieków z ich dodatkiem może wyglądać inaczej w zależności od dnia, pory roku, wilgotności powietrza, itp. Podane w przepisie elementy, takie jak ilość wody czy czas wyrastania, należy modyfikować w zależności od panujących warunków. Np. w lato chleb potrafi wyrosnąć nawet w 1,5 h. W chłodniejsze dni zajmuje mu to czasem nawet 3-3,5 h. Pamiętaj o zaparowaniu. Żeby domowy chleb był miękki w środku, ale miał też chrupiącą skórkę, warto pamiętać o zaparowaniu piekarnika. Jak to zrobić? Przed włożeniem pieczywa do wypieku, ułóż na dnie piekarnika kilka kostek lodu. W ten sposób wytworzy się para woda, niezbędna do wypieku idealnego chleba. Sprawdź też inne sprawdzone przepisy na domowe wypieki: Podziel się efektem! Zostaw komentarz poniżej. Nie zapomnij też oznaczyć @przepisynatalerzu i dodać hashtag #przepisynatalerzu na Instagramie i na Facebooku!", "url": "https://na-talerzu.pl/6294/chleb-zytni-na-zakwasie-prosty-przepis/", "category": "lubuskie", "sub_category": "Wyroby piekarnicze i cukiernicze", "phrase": "Chleb żytni na zakwasie`"}