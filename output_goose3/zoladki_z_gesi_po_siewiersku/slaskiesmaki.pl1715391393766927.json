{"meta_description": "Żołądki doczyścić, wypłukać i obgotować przez 10 minut w osolonej wodzie. Cebulę obrać, pokroić w pióra. Warzywa również obrać i pokroić w talarki. Żołądki przeciąć", "title": "Gęsie żołądki duszone (gęsie pipki) - Śląskie Smaki", "content": "Żołądki doczyścić, wypłukać i obgotować przez 10 minut w osolonej wodzie. Cebulę obrać, pokroić w pióra. Warzywa również obrać i pokroić w talarki. Żołądki przeciąć na pół wzdłuż podziału mięśni i obsmażyć na tłuszczu. Pod koniec smażenia dodać warzywa wraz z przyprawami, liściem laurowym, zielem angielskim i pieprzem ziarnistym, chwilę dusić. Wszystko podlać wodą i dusić, aż żołądki zmiękną. Wtedy – wyjąć je i odstawić w ciepłe miejsce. Wywar zagęścić zawiesiną z mąki, doprawić solą, pieprzem oraz roztartym czosnkiem, chwilę gotować, a następnie zmiksować do uzyskania jednolitej konsystencji. Dodać posiekaną pietruszkę. Gorącym sosem polać żołądki. Podawać jako samodzielne danie lub z dodatkiem ziemniaków, klusek itp. Gęsie żołądki (w niektórych regionach Polski: gęsie pipki) to prawdziwy rarytas, duszone w warzywach, doskonałe z musztardą albo chrzanem, ale także w towarzystwie borówki brusznicy. Przygotowywane w Siewierzu od kilkudziesięciu lat, rozsławiły miasto i siewierskie gęsi.", "url": "https://www.slaskiesmaki.pl/dish/512106/gesie-zoladki-duszone-gesie-pipki", "category": "śląskie", "sub_category": "Mięso świeże oraz produkty mięsne", "phrase": "Żołądki z gęsi po siewiersku"}