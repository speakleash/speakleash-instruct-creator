{"meta_description": "Soured milk is an excellent addition to dishes, refreshing and tasty. We invite you to OSM Krasnystaw for the highest quality products.", "title": "Zsiadłe mleko - OSM Krasnystaw", "content": "Zsiadłe mleko pite prosto z glinianego dzbanka, jedzone z młodymi ziemniakami, plackami czy naleśnikami, to tylko niektóre propozycje wykorzystania napoju, który świetnie pamiętają nasze babcie. To przysmak, który powstaje w wyniku naturalnej fermentacji naturalnego, świeżego mleka bez dodatków. Udaje się go zrobić tylko wtedy, kiedy mleko nie jest pasteryzowane. Mleko zsiadłe Krasnystaw to powrót do smaków przeszłości. Idealny napój na ciepły dzień i podstawa wielu tradycyjnych, zdrowych, lekkich dań. Kwaśne mleko wciąż jest lubiane i można je kupić w sklepie, chociaż nie jest tak popularne, jak jogurt. Pewnie stałoby się reliktem przeszłości, gdyby nie jego wierni fani i to, że od lat z sukcesem je produkujemy i jest dostępne w wielu sklepach oraz serwowane w barach i restauracjach w formie koktajli, ziemniaczków z mlekiem zsiadłym czy racuchów. Niektórzy lubią jeść kawałki zsiadłego mleka, inni mieszają je na gładki koktajl. W każdej formie jest przepyszne! Natomiast trudno je wykonać samodzielnie w domu. Zsiadłe mleko wyrabia się bowiem ze świeżego, niepasteryzowanego mleka krowiego, a to jest praktycznie niedostępne w sklepach. W skład zsiadłego mleka Krasnystaw wchodzi więc tylko mleko i naturalne bakterie, które przyczyniają się do kwaśnego smaku produktu oraz zwiększają jego gęstość. Kwaśne mleko można przechowywać nawet kilka dni, pod warunkiem, że trzymane jest w lodówce. Zsiadłe mleko w diecie stanowi niezastąpione i popularne źródło białka oraz wapnia. Jest przede wszystkim źródłem kwasu mlekowego i wielu witamin: A, z grupy B, K i D. Zawiera też sporo potasu i fosforu. Dzięki cennym bakteriom mlekowym wpływa również na poprawną przemianę materii. Zalecane jest osobom z zaburzeniami układu pokarmowego i rekonwalescentom. Zaleca się pić zsiadłe mleko w okresie zmniejszonej odporności organizmu. Napój zapewnia prawidłowy rozwój komórek organizmu, ochronę mikroflory bakteryjnej jelit, zapobiega biegunkom i zaparciom, łagodzi objawy alergii. Mogą je pić nawet osoby z nietolerancją laktozy. Warto sięgać po zsiadłe mleko Krasnystaw podczas antybiotykoterapii. Zsiadłe mleko to produkt nisko przetworzony, idealny do zastosowania w kuchni. Warto wrócić do tradycji i podawać je z młodymi ziemniaczkami, w postaci chłodników z ogórkiem i botwinką, placków, które pod wpływem mleka stają się bardziej puszyste. To idealny produkt, na którego bazie można zrobić sosy do mięs typu greckiego. Można je pić bez dodatków lub zmiksować z owocami, takimi jak jagody, truskawki, maliny, jabłka, banany i dosłodzić naturalnym miodem. Mleko kwaszone doskonale złagodzi także podrażnienia skóry wywołane zbyt intensywnym opalaniem się. A ponieważ w 100 gramach produktu znajduje się tylko ok. 56 kcal, jest to świetny zamiennik słodzonych deserów i jogurtów, z którego chętnie korzystają osoby na diecie odchudzającej. Nasze kwaśne mleko w butelce oraz w misce znajdziesz w chłodniach wielu sklepów spożywczych i hurtowni. Wykorzystać je możesz na wiele sposobów, więc wypróbuj je już dzisiaj. Jest podawane także w lokalach gastronomicznych lub dodawane do wyrobów spożywczych. Jeśli jesteś przedstawicielem hurtowni, sklepu, dystrybutora i chcesz wprowadzić nasze zsiadłe mleko do oferty, zachęcamy do kontaktu i współpracy.", "url": "https://www.krasnystaw.eu/pl/produkty/zsiadle-mleko", "category": "warmińsko-mazurskie", "sub_category": "Sery i inne produkty mleczne", "phrase": "Mleko zsiadłe"}