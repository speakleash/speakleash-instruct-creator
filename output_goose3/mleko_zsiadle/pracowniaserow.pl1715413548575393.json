{"meta_description": "Zsiadłe mleko. Co to jest? Jak je przygotować w domu? Czy można zrobić zsiadłe mleko z mleka pasteryzowanego? Odpowiedzi znajdziecie w tym artykule", "title": "Zsiadłe mleko. Jak zrobić zsiadłe mleko z mleka pasteryzowanego? - Pracownia Serów", "content": "Zsiadłe mleko to nic innego jak mleko kwaśne, ukwaszone. Mleko kwaśnieje dzięki działaniu bakterii fermentacji mlekowej. Jest to tzw. proces fermentacji. Jeżeli mamy świeże mleko prosto od krowy, tak jak w innych przypadkach, wygraliśmy wszystko. Latem wystarczy, że wyjmiemy je z lodówki, zimą możemy postawić koło letniego kaloryfera. Po 24 h lub max 48 h otrzymamy zsiadłe mleko. Jeżeli nie mamy dostępu do mleka świeżego lub mamy jakiekolwiek, nawet najmniejsze podejrzenia co do jego czystości, jakości, możemy użyć mleka pasteryzowanego. Proces pasteryzacji mleka świeżego możesz przeprowadzić samodzielnie. To nic trudnego. Tu znajdziesz instrukcję. Możesz także kupić takie mleko w sklepie. Pamiętaj, że mleko UHT, nie nadaje się do zrobienia zsiadłego mleka. Więcej o różnicy pomiędzy mlekiem pasteryzowanym a sterylizowanym UHT przeczytasz tutaj. Zsiadłe mleko możesz skonsumować od razu lub przygotować z niego domowy twaróg. Przepisy znajdziesz tutaj i tutaj Zanim przystąpisz do działania upewnij się, że sprzęt jest czysty i sterylny. • Wyjmij śmietanę z lodówki i pozostaw na 10 min w temperaturze pokojowej, tak aby się ogrzała • Przelej do garnka mleko i powoli pogrzej je do temperatury 22-28 °C • W tym czasie mleko powinno skwaśnieć. Zmieni swoją konsystencję, rozwarstwi się i zmieni swój zapach. • Śmietana musi posiadać żywe szczepy bakterii, inaczej mleko nie skwaśnieje a zgorzknieje. Mleko poddane pasteryzacji w niskiej temperaturze nie ma w sobie bakterii. W tym celu zakwaszamy je, poprzez dodanie kwaśnej śmietany. Bakterie czystej fermentacji kwasu mlekowego nie dopuszczają do rozwoju bakterii kwasu masłowego lub bakterii gnilnych, które powodują gorzknienie mleka. • Jeżeli do mleka pasteryzowanego dodamy: • grzybka kefirowego – mleko o temperaturze. 18-20°C (grzybek to symbiotyczny organizm 2 typów bakterii i drożdży), otrzymamy kefir. • śmietanę, zsiadłe mleko, grzybek kefirowy lub ich mieszaninę – mleko o temperaturze 22-28°C otrzymamy zsiadłe mleko (w tej temp. drożdże kefirowe giną) • Kefir i zsiadłe mleko powstają na skutek działania bakterii mezofilnych, bakterie jogurtowe to bakterie termofilne. Więcej o bakteriach dowiecie się z tego artykułu. Jeżeli spodobał Ci się przepis, rozważ wsparcie naszego bloga. Wiele równie ciekawych i prostych przepisów umieściliśmy w naszym dziale „Przepis na ser”. Zajrzyj tam koniecznie! Jeżeli w trakcie przygotowywania sera napotkasz jakiś problem, kilka cennych wskazówek znajdziesz w „Serowe problemy”. Znajdziesz tam odpowiedź m.in. na pytanie „Dlaczego zsiadłe mleko ma gorzki smak?”. Nie zapomnij zerknąć również do naszego nowego działu „Deska serów”. Znajdziesz tam wszystkie informacje odnośnie tego, jak przygotować deskę serów z prawdziwego zdarzenia. W roli głównej – Twój ser oczywiście! 🙂", "url": "https://pracowniaserow.pl/zsiadle-mleko/", "category": "warmińsko-mazurskie", "sub_category": "Sery i inne produkty mleczne", "phrase": "Mleko zsiadłe"}