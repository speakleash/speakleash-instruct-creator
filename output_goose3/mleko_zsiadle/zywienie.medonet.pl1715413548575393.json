{"meta_description": "Zsiadłe mleko to produkt mleczny, który powstaje poprzez kwaśnienie świeżego, niepasteryzowanego mleka krowiego, koziego lub owczego. Znane jest ze swoich dobroczynnych właściwości. Jakie są jego wartości odżywcze? Jak często można je spożywać? Czy każdy może przyjmować ten rodzaj nabiału?", "title": "Zsiadłe mleko - sposób powstania, działanie, właściwości zdrowotne. Zastosowanie w kuchni i w kosmetyce", "content": " • Czy osoby z nietolerancją laktozy mogą spożywać zsiadłe mleko? • Różnica między zsiadłym mlekiem a jogurtem czy kefirem • Zsiadłe mleko w warunkach domowych czy ze sklepowej półki? Zsiadłe mleko powstaje dzięki bakteriom fermentacji mlekowej. W środowisku beztlenowym prowadzą one do rozpadu substancji organicznych na związki proste, a następnie do zakwaszenia nabiału. Dzięki ich obecności wytworzony zostaje kwas mlekowy. Produktami ubocznymi tego działania są m.in.: To właśnie one nadają zsiadłemu nabiałowi charakterystyczny smak, zapach, konsystencję oraz odpowiadają za reakcje fizjologiczne zachodzące w organizmie po jego spożyciu. Powyższy przebieg fermentacji jest możliwy jedynie w przypadku świeżego, niepasteryzowanego płynu. Jak w każdym procesie fermentacji, również w tym przypadku może dojść do popsucia się nabiału. W celu uniknięcia takiej sytuacji przemysł mleczarski wypracował metody bezpiecznego i kontrolowanego zakwaszania, poprzez dodawanie konkretnych szczepów bakterii do produktu, który wcześniej został poddany pasteryzacji. Mogą być to np. bakterie kwasu octowego, drożdże czy żywe szczepy bakterii. Sprawdź: Mleko bez laktozy - dla kogo? Produkcja i wpływ na zdrowie Zsiadłe mleko to ważny element codziennej diety. Dzięki procesowi fermentacji ten produkt jest wyjątkowo bogaty w witaminy istotne dla prawidłowego funkcjonowania organizmu. Należy tu wymienić: Warto podkreślić rolę szczepów bakterii fermentacji mlekowej w procesie przyswajania witamin z grupy B. Pomimo że są one niezwykle istotne dla prawidłowego funkcjonowania ciała (odpowiadają m.in. za produkcję keratyny, metabolizm kwasów tłuszczowych czy prawidłowe działanie układu nerwowego), nie są przez nie magazynowane. Dzięki fermentacji organizm przyswaja je znacznie łatwiej. Najczęściej wymienianą zaletą przyjmowania sfermentowanego nabiału jest jego zbawienny wpływ na florę bakteryjną układu pokarmowego. Bakterie kwasu mlekowego tworzą naturalną osłonę ścian żołądka, chroniąc go przed infekcjami, stanami zapalnymi czy wrzodami. Do innych, powszechnie znanych działań regularnego przyjmowania zsiadłego napoju zaliczane są: Czy osoby z nietolerancją laktozy mogą spożywać zsiadłe mleko? Zsiadłe mleko zawiera bakterie kwasu mlekowego, które pomagają w procesie trawienia laktozy, ułatwiając jej rozkład do cukrów prostych. W efekcie osoby z nietolerancją mogą uniknąć zaparć, wzdęć czy kolek, które bardzo często towarzyszą tej przypadłości. Czy zsiadłe mleko jest tuczące? Wiele osób rezygnuje z przyjmowania nabiału ze względu na jego wysoką kaloryczność i poziom tłuszczu. Zsiadły płyn zawiera 3% tłuszczu, co przekłada się na ok. 50 kcal w 100 gramach produktu. Nie jest to więc ilość, która powinna zniechęcić osoby dbające o linię do spożywania tego napoju. Zobacz też: Colostrum - co to jest, właściwości i zastosowanie Zsiadłe mleko od lat znane jest jako wspomagacz odchudzania. Sfermentowany nabiał usprawnia funkcjonowanie jelit, czyli ich perystaltykę. Osobom, które są w trakcie zmiany diety, często towarzyszą dolegliwości ze strony układu pokarmowego. Zsiadłe mleko pomaga oczyścić jelita, co stanowi świetną podstawę do detoksykacji organizmu, a w konsekwencji ułatwia wchłanianie składników aktywnych z pożywienia. Stymuluje ono również wydzielanie soków trawiennych czy żółci, które znacząco przyspieszają proces trawienia oraz przemianę materii, a — co za tym idzie — spalanie przyjmowanych kalorii. Warto zatem spożywać je jako dodatek do dań czy przekąskę pomiędzy nimi. Różnica między zsiadłym mlekiem a jogurtem czy kefirem Mleko, jogurt i kefir różnią się szczepami bakterii, których użyto do ich produkcji. O ile w oryginalnej recepturze zsiadły napój powstaje ze świeżego płynu, o tyle jogurt i kefir otrzymuje się z płynu pasteryzowanego, po dodaniu odpowiednio: do jogurtu — żywych kultur bakterii, do kefiru — bakterii fermentacji mlekowej i drożdży. Różna jest także temperatura, w której powstaje każdy z produktów. Z czym spożywać zsiadłe mleko? W jakich potrawach można go używać? Nabiał ten warto włączyć do diety jako solowy produkt, ale na świecie znane są różne sposoby serwowania. W niektórych krajach stosuje się je do produkcji długo dojrzewających serów czy twarogów. Są to wyroby obfite w wartości odżywcze, ale niestety trudno dostępne. W kuchni polskiej jedną z tradycyjnych potraw są świeżo gotowane, młode ziemniaki podawane ze zsiadłym mlekiem. Danie to uznawane jest za wysoce pożywne, a przy tym niskokaloryczne i proste w przygotowaniu. Wyrób ten podawać można również w wersjach „na słodko”, przygotowując koktajle na bazie owoców, polewając nim naleśniki lub placki czy dodając do porannej owsianki. Kolejnym jego zastosowaniem, które warto wypróbować w kuchni, jest wzbogacenie nim wypieków. Dodanie sfermentowanego napoju do placka drożdżowego czy biszkoptu sprawi, że ciasto szybciej wyrośnie, a finalnie będzie puszyste i lekkie. Zsiadłe mleko w warunkach domowych czy ze sklepowej półki? Przygotowanie zsiadłego nabiału w domowych warunkach wymaga pozyskania wpierw świeżego napoju. Można zakupić go u lokalnego rolnika czy na specjalnie organizowanych targach zdrowej żywności. Jednak wciąż nie ma pewności co do jego pochodzenia, czystości i świeżości. Użycie takiego płynu, czy też nieodpowiednie, samodzielne przeprowadzenie procesu fermentacji, może prowadzić do poważnych dolegliwości ze strony układu pokarmowego czy nawet zatrucia. Badania wykazały, że w zsiadłym mleku przygotowywanym w domowym zaciszu znacznie częściej wykrywane były zanieczyszczenia czy bakterie, które zdecydowanie nie powinny się tam znaleźć. Osoby przygotowujące je we własnym zakresie często nie mają świadomości zagrożenia, jakie może nieść ze sobą błędnie przeprowadzona fermentacja nabiału. Produkcja przemysłowa obwarowana jest wieloma wymogami, które dany producent musi spełnić, aby jego produkt mógł wejść do obiegu. Fakt ten wraz z koniecznością poddawania tego napoju pasteryzacji przed jego fermentacją daje niemalże 100% gwarancję bezpieczeństwa i brak przykrych konsekwencji po jego spożyciu. Należy o tym pamiętać, zastanawiając się nad samodzielnym przygotowaniem zsiadłego napoju. Wielu rodziców zastanawia się, czy małe dzieci mogą jeść zsiadłe mleko. Specjaliści podają, że napój można zacząć wprowadzać do diety dziecka od 10 mies. życia. Tak jak w przypadku dorosłych, tak również u maluchów ma on zbawienny wpływ na funkcjonowanie całego układu pokarmowego. Faktem jest, że jego włączenie jako stały element żywienia zmniejsza częstotliwość biegunek czy bólu brzucha. Podane z owocami stanowi świetną alternatywę dla słodzonych, kolorowych jogurtów czy dziecięcych deserów, które kuszą ze sklepowych półek. Jest to również doskonała droga, którą mogą wybrać rodzice podejrzewający u swoich pociech nietolerancję laktozy. Zsiadłe mleko ma również swoje zasłużone miejsce w kosmetyce naturalnej. Kosmetologom znane są jego nawilżające oraz wygładzające właściwości, a zabiegi na nim oparte można znaleźć w ogromnej ilości luksusowych salonów kosmetycznych. Kompresy, maseczki i okłady ze zsiadłego płynu działają kojąco oraz regenerująco na skórę. Doceniane jest również jego działanie rozjaśniające, szczególnie przy walce z bliznami potrądzikowymi czy przebarwieniami. Ten kwaśny napój może okazać się zbawieniem dla osób, które nabawiły się poparzeń słonecznych. Dzięki zawartości białka działa regenerująco i kojąco na podrażniony naskórek, ułatwiając i przyspieszając jego odnowę. Tak naprawdę nie ma żadnych konkretnych przeciwwskazań do spożywania sfermentowanego mleka. Badania nie wykazały, aby ktokolwiek musiał się powstrzymywać przed przyjmowaniem wspomnianego produktu. Jego szerokie spektrum działania może zainteresować każdego, kto chciałby urozmaicić swoją dietę i wprowadzić do niej coś wartościowego. Jedyną grupą, która nie powinna spożywać żadnych produktów fermentowanych to dzieci do 10 mies. życia. Co więcej, zsiadły napój wskazany jest w przypadku prawie każdej dolegliwości czy chorobie dotyczącej układu pokarmowego i jelit. Umiar należy zachować, jeśli wcześniej nie przyzwyczaiło się swojego organizmu do spożywania sfermentowanych produktów. W takim wypadku sporadyczne wypicie sfermentowanego napoju w dużej ilości może prowadzić do nieprzewidzianych problemów żołądkowych. Rozwiązaniem jest systematyczne wprowadzanie go do swojej codziennej diety, aż stanie się jej naturalną częścią. Podsumowując powyższe informacje, można stwierdzić, że spożywanie zsiadłego mleka przynosi same pozytywne skutki. Jest ono naturalnym probiotykiem, który wspiera działanie organizmu i reguluje procesy trawienne. Osoby, które zdecydują się na jego regularne spożywanie, mogą liczyć na poprawę samopoczucia, spadek wagi ciała (przy odpowiednim deficycie kalorycznym) oraz unormowanie pracy jelit. W długiej perspektywie przyjmowanie zsiadłego napoju wydaje się doskonałą receptą zdrowie. Dziękujemy, że przeczytałaś/eś nasz artykuł do końca. Bądź na bieżąco! Obserwuj nas w Wiadomościach Google.", "url": "https://zywienie.medonet.pl/produkty-spozywcze/nabial/zsiadle-mleko-sposob-powstania-dzialanie-wlasciwosci-zdrowotne/dqtpyfq", "category": "warmińsko-mazurskie", "sub_category": "Sery i inne produkty mleczne", "phrase": "Mleko zsiadłe"}