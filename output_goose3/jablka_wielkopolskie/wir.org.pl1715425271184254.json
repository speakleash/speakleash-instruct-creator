{"meta_description": "", "title": "Popyt na atrakcyjne wizualnie jabłka - Raporty - Wielkopolska Izba Rolnicza", "content": "Polska jest światowym liderem w produkcji jabłek. Z roku na rok poprawia się jakość owoców. Polskie jabłka wypierają te z zachodniej Europy. Oferowany przez nas surowiec jest konkurencyjny. To efekt rozwoju produkcji jabłek wysokiej jakości, możliwości dostaw przez długi okres po zbiorach, szybkiego przygotowania jednolitych i dużych partii wraz z dostawą oraz atrakcyjnych cen naszych produktów. To dobry prognostyk dla branży. Konsumenci stawiają przed producentami coraz większe wymagania. Część z nich rezygnuje z zakupu owoców niskiej jakości. Wynika to z wysokiej świadomości klientów i olbrzymiej konkurencji. Sadownicy zmuszeni są nie tylko do osiągania wysokich plonów, ale także i utrzymania jego wysokiej jakości handlowej. Tylko dostarczanie smacznych, zdrowych, a przede wszystkim atrakcyjnych wizualnie owoców na rynek zagwarantuje rentowność produkcji. Jak tego dokonać? Jest środek lata. To ostatni moment na podjęcie decyzji dotyczącej wyboru zabiegów mających na celu poprawę wybarwienia owoców. To dość newralgiczny moment dla roślin, które intensywnie owocują. Do tego dochodzą stresy środowiskowe, przede wszystkim niekorzystne warunki pogodowe – ulewne deszcze, wysokie dobowe amplitudy temperatury, nieodpowiednie oświetlenie osłabiające przebieg fotosyntezy, które utrudniają wybarwianie jabłek. Rośliny należy wspomóc. Priorytetem jest uzyskanie owoców, na które jest popyt. Aktualnie są to jabłka z pięknym rumieńcem na tle zielonej skórki. O powstawaniu tego rumieńca decyduje przede wszystkim dostęp światła. Należy jednak pamiętać, iż dokarmianie potasem może ten proces wspomóc. Ten pierwiastek odpowiedzialny jest nie tylko za wybarwianie, ale także i wzrost owoców, ich jędrność i smak. Ponadto wspomaga przygotowanie drzew do stanu spoczynku zimowego. Deficyty potasu powodują, iż owoce są małe, słabo wybarwione, kwaśne i niesmaczne. Z kolei jego nadmiar powoduje pogorszenie zdolności przechowalniczej. Bardzo ważna jest także dostępność boru. To jeden z ważniejszych mikroelementów w uprawie drzew owocowych. Jego obecność bezpośrednio wpływa zarówno na wielkość, jak i jakość plonu. Jabłonie są bardzo wrażliwe na jego niedobór. Pierwiastek ten odpowiada za prawidłowy rozwój organów generatywnych, zawiązywanie owoców, różnicowanie się komórek, bierze udział w syntezie i transporcie cukrów. Efektem jego niedoboru są małe, popękane, ordzawione i zniekształcone owoce. Powoduje też ich skorkowacenie. Przy deficytach boru jabłka mają skłonność do wczesnego dojrzewania i opadania. Przykładem takiego specjalistycznego nawozu potasowego z borem, który uzupełnia natychmiastowo niedobory potasu oraz wzmacnia wybarwienie owoców jest Basfoliar Colour SL. Produkt przeznaczony jest do stosowania dolistnego. Powoduje szybkie i jednorodne wybarwienie czerwonych owoców poprzez wzmożone wytwarzanie i akumulację antocjanów i innych flawonoidów, również w niekorzystnych warunkach. Dodatek boru wspomaga wytwarzanie cukru i jego przemieszczanie. Szczególnie polecany do poprawy parametrów jakościowych plonu – wybarwienia oraz zawartości cukrów. Wpływa również na wielkość plonu i jego wyrównanie. Specjalna formulacja pozwala na stosowanie go w okresie upałów, przy niskiej wilgotności powietrza. Owoce cechujące się wysoką jakością charakteryzuje specyficzny dla danej odmiany zespół cech, a zwłaszcza odpowiednia wielkość, kształt, jędrność oraz wybarwienie i smak. Tylko atrakcyjne wizualnie znajdą nabywców. Kluczowy jest zatem wybór preparatów poprawiających jakość jabłek w ostatnim etapie ich produkcji, tuż przed zbiorem. Nie mniej istotny jest również sposób i czas aplikacji tych produktów, tak aby składniki pokarmowe zostały dostarczone we właściwym czasie.", "url": "http://wir.org.pl/asp/popyt-na-atrakcyjne-wizualnie-jablka,184,artykul,8,1837", "category": "wielkopolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka wielkopolskie"}