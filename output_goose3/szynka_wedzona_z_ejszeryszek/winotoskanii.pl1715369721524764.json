{"meta_description": "Certyfikowany Speck Alto Adige IGP to tradycyjna włoska szynka wędzona i dojrzewająca w górach. Intensywny smak i aromat świeżych ziół sprawia, że jest doskonała na deskę serów i wędlin, na pizzę i do makaronów.", "title": "Speck Alto Adige IGP - włoska szynka wędzona z udźca wieprzowego", "content": "Powyższe dane nie są używane do przesyłania newsletterów lub innych reklam. Włączając powiadomienie zgadzasz się jedynie na wysłanie jednorazowo informacji o ponownej dostępności tego produktu. Powyższe dane nie są używane do przesyłania newsletterów lub innych reklam. Włączając powiadomienie zgadzasz się jedynie na wysłanie jednorazowo informacji o ponownej dostępności tego produktu. Speck Alto Adige IGP to wyjątkowa wędzona szynka pochodząca z regionu Południowego Tyrolu, gdzie łączą się tradycje produkcji śródziemnomorskiej i północnoeuropejskiej. Jest to rezultat połączenia procesu wędzenia w niskiej temperaturze z dojrzewaniem wieprzowiny na świeżym, górskim powietrzu. Produkcja Speck Alto Adige IGP odbywa się w ściśle określonych warunkach, począwszy od chowu tuczników zgodnie z przepisami, aż po proces wędzenia i dojrzewania mięsa. Wykorzystuje się wyłącznie chude udźce wieprzowe, które są marynowane w przyprawach takich jak liść laurowy, kminek, sól, pieprz, jałowiec, rozmaryn, czosnek, czy kolendra przez okres ok. 3 tygodni przed wędzeniem. Mieszanka przypraw stanowi tajemnicę każdego producenta. Proces wędzenia odbywa się tradycyjnie na drewnie, najczęściej bukowym, o niskiej zawartości żywicy przy temperaturze nie przekraczającej 20°C. Dzięki temu mięso zachowuje delikatną strukturę i bogaty smak. Szynki dojrzewają na górskim powietrzu przez około 22 tygodnie, podczas których tracą około ⅓ swojej pierwotnej wagi. W tym czasie na powierzchni mięsa tworzy się naturalna, jadalna pleśń, która nadaje mu intensywne nuty smakowe. Po zakończonym dojrzewaniu pleśń jest usuwana, a gotowy produkt jest poddawany rygorystycznym kontrolom przez Konsorcjum. Speck Alto Adige posiada Certyfikat IGP (Protected Geographical Indication), który potwierdza jego pochodzenie i wysoką jakość. Oznacza to, że produkt musi być wytwarzany, przetwarzany i przygotowywany w określonym geograficznym obszarze, a także musi spełniać określone kryteria jakościowe i tradycyjne. Aktualnie certyfikowany Speck Alto Adige IGP może produkować tylko około 30 gospodarstw we Włoszech. W Południowym Tyrolu wino, pieczywo i Speck tworzą „świętą trójcę”, która jest jedną z podstawowych przystawek tego regionu. Wędlina ta jest również głównym składnikiem lokalnej przekąski „Marende” składającej się z regionalnych kiełbasek i serów, ogórków konserwowych, chleba, wina i oczywiście Specku. W przypadku „Marende” wędlinę podaje się w jednym kawałku o grubości około 3 cm, który następnie kroi się na mniejsze kawałki (słupki). Szynka pokrojona w cienkie plasterki jest doskonałym produktem na włoską deskę serów i wędlin, do owijania grissini i szparagów, jako dodatek do pysznej grzanki. Speck jest wędliną, która doskonale smakuje w daniach gotowanych i smażonych. Wystarczy pokroić go w kostkę, podsmażyć na patelni, dodać śmietanę i świeże zioła, aby cieszyć się wspaniałym sosem do makaronów. Możesz dodawać go do risotto, gulaszu, sosów, sałatek i makaronów. Speck stanowi dodatek do niezliczonej ilości włoskich potraw nadając im wspaniały aromat.", "url": "https://winotoskanii.pl/product-pol-778-Speck-Alto-Adige-IGP-wloska-szynka-wedzona-z-udzca-wieprzowego.html", "category": "podlaskie", "sub_category": "Mięso świeże oraz produkty mięsne", "phrase": "Szynka wędzona z Ejszeryszek"}