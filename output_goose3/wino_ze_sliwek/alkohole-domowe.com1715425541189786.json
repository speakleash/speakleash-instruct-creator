{"meta_description": "Przepis na wino śliwkowe", "title": "Wino ze śliwek", "content": "Wino ze śliwek sporządza się rzadko, gdyż trudno wyciska się z nich moszcz. Natomiast młode wino ciężko się klaruje i bardzo powoli dojrzewa. Najczęściej sporządza się z mirabelek ciężkie wino deserowe (o zawartości powyżej 15% alkoholu i cukru 12-15%).  Pestki możemy usuwać ręcznie lub je wygniatać na gorąco (w temperaturze 50-60°C). Miazgę poddajemy 2-, 3-dniowej fermentacji, a następnie odciskamy moszcz i dalej postępujemy według wcześniej podanych przepisów. Naturalnie, do miazgi dodajemy pirosiarczyn sodu i silną matkę drożdżową, (Tokay lub Portwein) wraz z pożywką.  Wino ze śliwek o mocy 15%  moszcz ze śliwek - 10,0 l  cukier - 2940 g, czyli 1,84 l  woda - 3,16 l  Razem doprawiony moszcz 15,0  Wino ze śliwek o mocy 16%  moszcz ze śliwek - 10,0  cukier - 3195 g, czyli 2,0 l  woda - 3,0  Razem doprawiony moszcz 15,0 l  Wino ze śliwek o mocy 17%  moszcz ze śliwek - 10,0 l  cukier - 3450 g, czyli 2,16 l  woda - 2,84  Razem doprawiony moszcz 15,0 l  Wino ze śliwek o mocy 18%  moszcz ze śliwek - 10,0 l  cukier - 3705 g, czyli 2,32 l  woda - 2,68  Razem doprawiony moszcz 15,0 l", "url": "https://alkohole-domowe.com/wino/przepisy-na-wina-owocowe/wino-ze-sliwek.html", "category": "zachodniopomorskie", "sub_category": "Napoje (alkoholowe i bezalkoholowe)", "phrase": "Wino ze śliwek"}