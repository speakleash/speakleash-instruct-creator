{"meta_description": "", "title": "„Piknik Patriotyczny przybyli ułani …” | Małopolska Sieć LGD", "content": "Lokalna Grupa Działania „Partnerstwo na Jurze”, jako współorganizator II Rajdu Konnego trasą ucieczki I etapu rtm. Witolda Pileckiego i „Pikniku Patriotycznego”, który towarzyszył postojowi kawalerzystów w Gromcu przygotowała wiele atrakcji obejmujących historię, tradycje i dziedzictwo terenu. Stacja ta zorganizowana została w formie oddolnej partycypacyjnej inicjatywy koordynowanej przez nasze stowarzyszenie. Zaprosiliśmy do współpracy wiele organizacji i osób. W ludowych i ułańskich klimatach nie zabrakło akcentów konkursowych i wystawowych. Tradycje połączyliśmy z nowoczesnością. Ponad 30 ułanów współpracujących z Towarzystwem Krzewienia Tradycji Kawalerii Polskiej wyruszyło konno z Oświęcimia do Alwerni szlakiem I etapu ucieczki rtm. Witolda Pileckiego. Rajd zainaugurowało zapalenie zniczy i złożeniem kwiatów pod „Ścianą Straceń” w byłym niemieckim obozie Auschwitz przez delegację uczestników. Na szlak wyruszyli sprzed Państwowej Szkoły Zawodowej w Oświęcimiu. Planowana trasa prowadziła najpiękniejszymi zakątkami regionu, od Oświęcimia do Alwerni. Liczyła około 40 km i podzielona została na poszczególne etapy. Pierwszy postój zaplanowano w Domu Ludowym, w Gromcu, gdzie Ułanów chlebem, solą i piosenką przywitali Burmistrz Libiąża, Pan Jacek Latko, członkinie Koła Gospodyń Wiejskich „Gromcaneczki” oraz licznie przybyli mieszkańcy powiatu chrzanowskiego. O idei rajdu opowiedział Pan dr Ryszard Sobieraj oraz przybliżył niezwykłą postać rotmistrza Witolda Pileckiego. O oprawę artystyczną i muzyczną zadbali uczniowie szkolnego chóru „Wiolinki” z Zespołu Szkolno-Przedszkolnego w Gromcu pod batutą Pani Jolanty Szczerbowskiej śpiewając pieśni patriotyczne. W trakcie wydarzenia dzieci i młodzież wzięli udział w konkursie historycznym przygotowanym przez Panią Renatę Malicką – nauczyciela historyka z Zespołu Szkolno-Przedszkolnego w Gromcu. Quiz stanowił dobrą zabawę i rywalizację, przybliżył ten pasjonujący, ale i niełatwy fragment historii naszego kraju. Panie z Koła Gospodyń Wiejskich z Gromca przygotowało poczęstunek dla strudzonych drogą kawalerzystów oraz przypomniało uczestnikom wydarzenia wojenne smaki i zapachy. Członkinie serwowały m.in.: babkę z obierków ziemniaków, ciasto z marchwi, herbatę z obierków jabłek. Ponadto przygotowały poczęstunek: bigos, bogracz, chleb ze smalcem, serniki, ciasta drożdżowe i inne. Podczas Pikniku chrzanowska biblioteka zaprezentowała swoje stoisko wspólnie z biblioteką libiąską i trzebińską. Pod hasłem CZYTANIE NA SIANIE wspólnie promowały literaturę o tematyce patriotycznej oraz przeprowadziły quiz na tabletach. Ponadto biblioteki zaprezentowały wystawy: pierwszą była ekspozycja broni białej autorstwa chrzanowianina, znanego regionalisty i twórcy Zbigniewa Tomskiego, drugą wystawa „Żołnierze Wyklęci”, a trzecią „Droga do wolności” pokazująca zbiór zdjęć o tematyce historycznej z Cyfrowego Archiwum Tradycji Lokalnej, który udostępnił chrzanowski regionalista Edmund Oczkowski. Kolejnym punktem programu były warsztaty malowania na drewnie i zdobywania sprawności harcerskich pod bacznym okiem harcerek i harcerzy z ZHP Chorągiew Śląska Hufiec Chrzanów im. dh dr Zdzisława Krawczyńskiego. Wśród sprawności jakie mogli zdobyć chętni były: mistrz: rzutu granatem, łączności, szyfrów, pląsów, ognisk i węzłów. Reprezentanci Publicznego Społecznego Liceum Ogólnokształcącego w Trzebini zaprezentowali nauką języka migowego, treningi strzelectwa oraz pokaz samoobrony. Uczestnicy także mogli przymierzyć policyjny rynsztunek i poćwiczyć podstawowe zabiegi I pomocy przedmedycznej. Miłośnicy historii mieli możliwość zobaczyć stoisko prezentowane przez: Panów Pawła i Karola Siuda z Libiąża z umundurowaniem, wyposażenie i broń strzelca piechoty września 1939 roku oraz militaria ze zbiorów libiąskich pasjonatów historii II wojny światowej i Pana Jerzego Kurzaka reprezentującego Stowarzyszenie Rekonstrukcji Historycznej „73 pułk piechoty z Katowic” oraz Panią Annę Kot, Panów: Marcina Grabeckiego i Macieja Śliz reprezentujących Grupę Rekonstrukcji Historycznej Posterunek Policji Państwowej Powiatu Nowatorskiego w Nowym Targu w strojach polskiej policji z okresu międzywojennego. Koło Łowieckie „Daniel” Libiąż-Chełmek zaprezentowało bogatą kulturę, tradycje i zwyczaje łowieckie, ekspozycje trofeów łowieckich, akcesoria myśliwskie – w tym ubiory, sposoby wabienia zwierząt, literatura o tematyce myśliwskiej. Członkowie koła opowiedzieli o faunie i florze, pokazali na czym polega praca myśliwego oraz opowiedzieli o swojej pasji. Dodatkowo atrakcją był sokół. W trakcie wydarzenia zaprezentowało się Stowarzyszenie Chrzanowskie Klasyki, jako grupa pasjonatów motoryzacji. Mogliśmy zobaczyć Polskiego Fiata 125p. Ochotnicza Straż Pożarna z Gromca i Libiąża zaprezentowała tradycje pożarnicze. Uczestnicy wydarzenia zobaczyli strój strażaka i dowiedzieli się jakie zadanie musi spełniać oraz opowiedzieli jak powstaje pożar, i jakie są jego najczęstsze przyczyny. Dodatkowo można było zobaczyć sprzęt ratowniczo-gaśniczy oraz zwiedzić wóz strażacki. Libiąskie Centrum Kultury zaprosiło dzieci na konkury sprawnościowe, m. in.: przeciąganie liny, wyścigi w workach, tor przeszkód, rzut kaloszem i wiele innych. W Domu Ludowym uczestnicy przedsięwzięcia mieli możliwość obejrzenia dokumentalnego filmu „Ucieczka z Piekła. Śladami Witolda Pileckiego” zrealizowanego przez Stowarzyszenie Auschwitz Memento. Ponadto z okazji Rajdu, dla uczestników LGD ufundowała i zaprojektowała bawełnianą torbę pamiątkową z popularnym motywem patriotycznym. LGD „Partnerstwo na Jurze” serdecznie dziękuje Organizatorom i Partnerom przedsięwzięcia za zaangażowanie i pomoc przy organizacji Pikniku Patriotycznego w Gromcu. Dzięki takim inicjatywom nie ginie pamięć o naszych korzeniach. Organizatorzy i Partnerzy stacji Gromiec: Burmistrz Libiąża, Lokalna Grupa Działania „Partnerstwo na Jurze”, Libiąskie Centrum Kultury, Koło Gospodyń Wiejskich z Gromca, Sołtys i Rada Sołecka z Gromca, OSP w Gromcu, Zespół Szkolno-Przedszkolny w Gromcu, Proboszcz Parafii Gromiec, Miejska Biblioteka Publiczna w Chrzanowie, Miejska Biblioteka Publiczna w Libiążu, Miejska Biblioteka Publiczna w Trzebini, Zarząd Mienia Komunalnego w Libiążu, Klub Sportowy Gromiec, Związek Zawodowy Kontra w Libiążu, Bank Spółdzielczy w Chrzanowie, Koło Łowieckie Daniel Libiąż-Chełmek, Megalo, Stowarzyszenie Proobronno – Oświatowe Kadet, Publiczne Społeczne Liceum Ogólnokształcące w Trzebini, Związek Harcerstwa Polskiego Hufiec Chrzanów, Radny Rady Powiatowej Piotr Tyrański, Pan Marcin Bańkosz z stowarzyszenia Chrzanowskie Klasyki, Pan Henryk Dwornik przedsiębiorca, Pan Paweł Siuda, Pan Karol Siuda kolekcjonerzy militari i pasjonaci bitew wrześniowych z 1939 roku, Pan Zbigniew Tomski pasjonat i rekonstruktor białej broni, Pani Renata Malicka historyk, Pan Jerzy Kurzak reprezentujący Stowarzyszenie Rekonstrukcji Historycznej „73 pułk piechoty z Katowic” oraz Pani Anna Kot, Panowie: Marcin Grabecki i Maciej Śliz reprezentujących Grupę Rekonstrukcji Historycznej Posterunek Policji Państwowej Powiatu Nowatorskiego w Nowym Targu.", "url": "http://lgd.malopolska.pl/piknik-patriotyczny-przybyli-ulani/", "category": "małopolskie", "sub_category": "Gotowe dania i potrawy", "phrase": "Babka wojenna z Gromca"}