{"meta_description": "We wtorek (29 sierpnia) Letni Raport Dnia nadaliśmy ze studia plenerowego w Gospodarstwie Agroturystycznym „Dom Kultury Heńka Góry” w Pacanowie, położonym w", "title": "Raport Dnia: „Dom Kultury Heńka Góry”", "content": "We wtorek (29 sierpnia) Letni Raport Dnia nadaliśmy ze studia plenerowego w Gospodarstwie Agroturystycznym „Dom Kultury Heńka Góry” w Pacanowie, położonym w centrum miasteczka nieopodal Rynku. Miejsce tonie w kwiatach i zieleni, słynie też z produkowanej tu od pokoleń „Kiełbasy z Pacanowa”, wpisanej na Listę Produktów Tradycyjnych Ministerstwa Rolnictwa i Rozwoju Wsi. To powstaje też mini skansen z urządzeniami do robienia wędlin w dawnych czasach. Goście, przede wszystkim rodziny z dziećmi, odwiedzają znajdujące się w Pacanowie Europejskie Centrum Bajki im. Koziołka Matołka oraz bazylikę. Do Pacanowa zjeżdżają turyści niemal z całego kraju, coraz częściej pojawiają się też goście z zagranicy: Francji, Niemiec i Stanów Zjednoczonych.", "url": "https://radiokielce.pl/667008/post-60345/", "category": "świętokrzyskie", "sub_category": "Mięso świeże oraz produkty mięsne", "phrase": "Kiełbasa z Pacanowa"}