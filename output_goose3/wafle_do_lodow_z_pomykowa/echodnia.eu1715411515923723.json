{"meta_description": "W niedzielę, 10 czerwca, w Parku Miejskim w Kielcach odbył się finał 18. edycji konkursu „Nasze Kulinarne Dziedzictwo - Smaki Regionów”. Nagrodzono jedenaście najlepszych potraw, dziesięć wyróżniono, a trzy nominowano do nagrody „Perła 2018”, która zostanie wręczona we wrześniu podczas Międzynarodowych Targów Smaki Regionów w Poznaniu. Wśród laureatów znalazł się przedstawiciel naszego powiatu.", "title": "Wafle do lodów z Pomykowa dostały wyróżnienie w 18. edycji konkursu „Nasze Kulinarne Dziedzictwo - Smaki Regionów”", "content": "ZOBACZ TAKŻE: I Świętokrzyskie Forum Rolnicze w niedzielę, 24 czerwca [PROGRAM]. Zarejestruj się i dowiedz wszystkiego o dopłatach bezpośrednich i szansach na stabilizację cen W kategorii produkty pochodzenia roślinnego: Wyrobu cukiernicze wyróżnienia otrzymały wafle do lodów z Pomykowa Edyty Kucharskiej z gminy Końskie. W tegorocznej edycji organizowanego przez Urząd Marszałkowski i Świętokrzyski Ośrodek Doradztwa Rolniczego w Modliszewicach przy współpracy Wojewódzkiego Domu Kultury w Kielcach konkursu oceniano 56 produktów. Były to wyroby przygotowane przez osoby prywatne, koła gospodyń wiejskich oraz członków Sieci Dziedzictwo Kulinarne Świętokrzyskie. Wśród przysmaków znalazło się po 9 produktów mięsnych i alkoholowych, 7 wyrobów cukierniczych, 6 produktów zbożowych, 5 produktów mlecznych, 4 miody, 4 napoje bezalkoholowe, 3 przetwory owocowe, 2 przetwory warzywne i 6 innych produktów.", "url": "https://echodnia.eu/swietokrzyskie/wafle-do-lodow-z-pomykowa-dostaly-wyroznienie-w-18-edycji-konkursu-nasze-kulinarne-dziedzictwo-smaki-regionow/ar/13247835", "category": "świętokrzyskie", "sub_category": "Wyroby piekarnicze i cukiernicze", "phrase": "Wafle do lodów z Pomykowa"}