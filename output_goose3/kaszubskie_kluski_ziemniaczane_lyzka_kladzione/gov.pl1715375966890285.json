{"meta_description": "Produkt wpisany na listę produktów tradycyjnych w dniu 2008-03-31\nW kategorii Gotowe dania i potrawy\nW województwie woj. pomorskim", "title": "Kaszubskie kluski ziemniaczane łyżką kładzione - - Portal Gov.pl", "content": "Kluski ziemniaczane łyżką kładzione to potrawa przyrządzana na bazie ziemniaków. Ziemniaki na Kaszubach uprawia się od czasów króla Jana III Sobieskiego, który to, według ustnych przekazów mieszkańców Kaszub, pierwsze krzaki i bulwy ziemniaków podarował swej ukochanej Marysieńce. Marysieńka obsadziła ziemniakami park wokół zamku w Rzucewie. Zachwycano się tymi roślinami, ponieważ ładnie kwitły. Potem dopiero odkryto wszystkie zalety oraz walory smakowe tego warzywa. W czasach zaborów i wojen ziemniaki niejednokrotnie ratowały ludzi od głodu.", "url": "https://www.gov.pl/web/rolnictwo/kaszubskie-kluski-ziemniaczane-lyzka-kladzione", "category": "pomorskie", "sub_category": "Gotowe dania i potrawy", "phrase": "Kaszubskie kluski ziemniaczane łyżką kładzione"}