{"meta_description": "Te podobne do kopytek kluski pochodzą z Kaszub. To kładzione kluseczki z surowych i gotowanych ziemniaków, które smakują doskonale jako dodatek do obiadu albo szybka przekąska. Warto wypróbować ten niezwykle prosty przepis. Niewiele osób go zna.", "title": "Te obiadowe kluski robię z 3 składników. Przepis na regionalny specjał mam jeszcze z notesiku prababci", "content": "Te obiadowe kluski robię z 3 składników. Przepis na regionalny specjał mam jeszcze z notesiku prababci W całej Polsce popularne są kopytka, w których ciasto ziemniaczane roluje się w długie węże i tnie po przekątnej, żeby uzyskać charakterystyczny kształt. Golce to kuzyni kopytek, ale są to kluski przeważnie kładzione. Łyżką nabiera się nieco ciasta i kładzie bezpośrednio na wrzątek. Między innymi to czyni golce tak ciekawymi kluskami, bo wychodzą one w nieregularnych, ciekawych kształtach. W przepisie wykorzystuje się zarówno surowe jak i ugotowane ziemniaki i mąkę wyłącznie pszenną. Do podania doskonale sprawdzą się skwarki z boczku, ale można takie kluski serwować także np. z gulaszem. Golce z jajkami i bez Istnieje wariant kaszubskich klusek, w których dla rozluźnienia ciasta dodaje się do niego jeszcze jajko. Warto dla porównania spróbować obu wariantów. Golce, podobnie jak inne kluski, świetnie smakują także odsmażone. W dużym garnku gotujemy osoloną wodę. Ugotowane lub upieczone ziemniaki przeciskamy przez praskę. Surowe ziemniaki obieramy i ścieramy na tarce o drobnych okach. Wykładamy je na sitko wyłożone tetrową ściereczką i dokładnie wyżymamy z wody. Obie masy ziemniaczane wrzucamy do miski. Wsypujemy mąkę, przyprawiamy solą i pieprzem i wyrabiamy jednolite ciasto. Łyżką nabieramy porcję ciasta i kładziemy na wrzątek. Uważamy, by nie przepełnić garnka, by golce się nie sklejały. By serwować golce w klasyczny sposób, podsmażamy na patelni boczek i pokrojoną w drobną kostkę cebulę. Tu jednak możliwości jest mnóstwo. Wypróbuj też przepisy na ćwikłę z chrzanem i odchudzony sos tatarski.", "url": "https://smakosze.pl/te-obiadowe-kluski-robie-z-3-skladnikow-przepis-na-regionalny-specjal-mam-jeszcze-z-notesiku-prababci-pb-ap-240324", "category": "pomorskie", "sub_category": "Gotowe dania i potrawy", "phrase": "Kaszubskie kluski ziemniaczane łyżką kładzione"}