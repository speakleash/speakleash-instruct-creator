{"meta_description": "Wymieszajcie tylko 3 tanie składniki, a obiad wyjdzie taki, że z pewnością naje się cała rodzina. Spróbujcie sami, a gdy raz przygotujecie kaszubskie golce, nie", "title": "Kaszubskie golce łyżką kładzione. Najprostsze ziemniaczane kluski z 3 składników", "content": "Każdy, kto lubi kluski ziemniaczane w przeróżnych odsłonach, powinien znać ten przepis. Niestety, golce to regionalne danie, o którym mało się mówi w całej Poslce, a to wielka szkoda. Poznajcie więc ten kaszubskie rarytas i koniecznie przetestujcie go w swoich domach, a pewnością wrócicie do tego taniego i sycącego przepisu jeszcze nie jeden raz. Co to są golce? Pod tą nazwą kryją się kaszubskie kładzione kluski ziemniaczane. Co wyróżnia je spośród innych tego typu dań jak pyzy, kartacze czy przecieraki? Otóż golce robi się z połączenia startych, surowych ziemniaków oraz ugotowanych lub upieczonych i przeciśniętych przez praskę kartofli w proporcji 1:1. Taką bazę należy potem już tylko wymieszać z jajkiem, mąką i solą, a następnie dokładnie wyrobić w dłoniach. Golce kaszubskie najlepiej smakują z pyszną okrasą, dlatego zwykle serwuje się je z dodatkiem podsmażonej cebulki, boczku lub zasmażanej kiszonej kapusty, jednak co, ciekawe, czasem można też spotkać wersję z twarogiem lub sosem grzybowym. Przepis na to tanie, pyszne i proste danie pokazała na swoim instagramowym profilu @ewa.masterchef, czyli Ewa Szczesna, uczestniczka jednej z edycji popularnego kulinarnego show. Zobaczcie, jak zrobić ten regionalny przysmak krok po kroku. 1. Ziemniaki obieramy i połowę z nich gotujemy, a resztę ścieramy na tarce i porządnie odciskamy na ściereczce. Ugotowane kartofle odcedzamy i przeciskamy przez praskę, a następnie łączymy z tymi startymi. Następnie wbijamy jajko, dodajemy mąkę oraz sól i wszystko zagniatamy na gładkie, jednolite ciasto. Z tak przygotowanego ciasta ziemniaczanego formujemy niewielkie kluski i gotujemy je w osolonym wrzątku. 2. Cebulkę obieramy i drobno siekamy, a następnie podsmażamy na oleju. Gdy się zeszkli, dodajemy do niej kiszoną kapustę, liście laurowe oraz ziele angielskie i wszystko razem smażymy. Na oddzielnej patelni podsmażamy też posiekaną cebulkę z drobno pokrojonym boczkiem. Ugotowane kluski odcedzamy i przekładamy na patelnię z okrasą. Gotowe golce kaszubskie podajemy z zasmażaną kapustą.", "url": "https://www.mojegotowanie.pl/artykul/kaszubskie-golce-lyzka-kladzione-najprostsze-ziemniaczane-kluski-z-3-skladnikow", "category": "pomorskie", "sub_category": "Gotowe dania i potrawy", "phrase": "Kaszubskie kluski ziemniaczane łyżką kładzione"}