{"meta_description": "Fałszywy zając to kujawska pieczeń o efektownym wyglądzie i wspaniałym smaku. Będzie ozdobą na każdym stole i zachwyci zarówno domowników jak i gości. Świetnie smakuje na ciepło i zimno. Jak ją przygotować? Okazuje się, że nie jest to trudne.", "title": "\"Fałszywy zając\". Efektowny wygląd i wspaniały smak. Goście będą zachwyceni [PRZEPIS]", "content": "Pod tajemniczą nazwą fałszywy zając kryje się potrawa, którą wielu z nas zna jako pieczeń rzymską. Jest to pieczeń z mięsa mielonego nadziewana gotowanym jajkiem. Warto jednak podkreślić, że mięso wykorzystywane w tym daniu nie jest mięsem zająca. Najczęściej wykorzystuje się wieprzowinę w postaci karkówki. Pieczeń nadziewana jest jajkami na twardo, dzięki czemu po rozkrojeniu ma bardzo apetyczny wygląd. Ponadto gotowane jajka nadają pieczonemu mięsu charakterystyczny smak. Nazwa fałszywy zając jest dosłownym tłumaczeniem z języka niemieckiego potrawy \"Falscher Hase\". Jest to danie charakterystyczne dla tych ziem Polski, które znajdowały się pod zaborem pruskim. Dawniej do przygotowania fałszywego zająca wykorzystywano głównie ziemniaki i bułki namoczone w mleku. Było to spowodowane trudnym dostępem do mięsa. Fałszywy zając jest na Kujawach potrawą tradycyjną przygotowywaną z dodatkiem dużej ilości majeranku i często podawaną w czasie Wielkanocy jako danie na ciepło. Bywa jednak spożywany również na zimno jako przystawka lub dodatek do kanapek. W 2015 roku fałszywy zając wpisany został na listę produktów tradycyjnych Ministerstwa Rolnictwa i Rozwoju Wsi charakterystycznych dla województwa kujawsko-pomorskiego. Fałszywy zając nie jest daniem trudnym w przygotowaniu, a swoim wyglądem zdecydowanie ożywi każdy stół, nie tylko ten świąteczny. • do miski włożyć mięso mielone, rozbite jajko, podsmażoną cebulę, przeciśnięty przez praskę czosnek, namoczoną w mleku bułkę tartą, natkę pietruszki i przyprawy, • wymieszać i szybko wyrobić (długie wyrabianie sprawi, że pieczeń będzie twarda), • po wyjęciu z piekarnika odczekać 10 minut przed podaniem.", "url": "https://gotowanie.dziennik.pl/przepisy/artykuly/9347034,falszywy-zajac-efektowny-wyglad-i-wspanialy-smak-goscie-beda-zachw.html", "category": "kujawsko-pomorskie", "sub_category": "Gotowe dania i potrawy", "phrase": "Fałszywy zając"}