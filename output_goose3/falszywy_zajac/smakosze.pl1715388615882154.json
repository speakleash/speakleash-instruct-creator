{"meta_description": "Czy to samo danie możemy podać na śniadanie, obiad i kolację? Jak najbardziej! Świetnie smakuje na gorąco, jest idealne jako wędlina do chleba, tak samo lubi się z ziemniakami, jak i z zimnymi sosami. Fałszywy zając sprawdza się dosłownie w każdej kulinarnej sytuacji.", "title": "Jednym daniem załatwię rodzinny obiad, kolację i śniadanie. Fałszywy zając już nieraz mnie ratował", "content": "Jednym daniem załatwię rodzinny obiad, kolację i śniadanie. Fałszywy zając już nieraz mnie ratował Popularny niegdyś, choć dziś nieco zapomniany, klops z jajkiem, znany jest również jako pieczeń rzymska. Podawany jest na ciepło, na zimno, trafia też na kanapki i dobrze smakuje z sałatkami. Można powiedzieć, że pasuje na śniadanie, obiad i kolację. Na Kujawach ta potrawa nazywana jest fałszywym zającem. Tak samo mówi się na nią w Niemczech. Skąd ta ciekawa nazwa? Ponoć pieczeń rzymska smakuje podobnie jak mięso zająca. To lubiane danie sprawdzi się zarówno podczas niedzielnego obiadu, jak i w roli towarzysza nieformalnych przekąsek. Klops z jajkiem jest daniem, które przyrządza się w bardzo prosty sposób. Poza tym okazale prezentuje się na stole. Podobny przepis znajdziesz na kanale YouTube Dieta Rozdzielna. Stamtąd też pochodzą zdjęcia użyte w artykule. Przygotowanie dania zacznij od posiekania cebuli i czosnku. Podsmażamy na patelni (najpierw cebula), a następnie dokładamy te składniki do mięsa mielonego, które wcześniej wkładamy do miski. Dodajemy też bułkę tartą, wbijamy jaja, dolewamy wodę, dosypujemy przyprawy i drobno posiekaną natkę pietruszki. Gotowane jajka dodamy do pieczeni rzymskiej nieco później. Wszystkie składniki dokładanie mieszamy i połowę przekładamy do foremki wysmarowanej tłuszczem i obsypanej bułką tartą (możemy też wyłożyć formę papierem do pieczenia). W połowie wysokości mięsa, jedno za drugim, układamy jajka na twardo (muszą leżeć, nie stać) i przykrywamy resztą mięsa mielonego. Wierzch pieczeni smarujemy wodą i wygładzamy. Kilkakrotnie uderzamy formą, by wypełnić wszystkie przestrzenie w środku. Foremkę wstawiamy do piekarnika nagrzanego do 180 stopni na około 70 minut. Przez 45 minut potrawę pieczemy pod przykryciem (np z folii), a później je zdejmujemy. Pieczeń rzymska z wierzchu jest przyjemnie przypieczona, a w środku mięciutka. Prezentuje się bardzo efektownie na talerzu i aż prosi się, by jej spróbować. Będzie smakowała na ciepło i na zimno. Wtedy możemy potraktować ją jako wędlinę do pieczywa. Taki klops z jajkiem jest apetyczny i przypadnie do gustu małym i dużym smakoszom. Pisaliśmy o tym, jak zrobić chleb bez mąki w słoiku. Radziliśmy też, jak zrobić pyszne, kremowe masło.", "url": "https://smakosze.pl/jednym-daniem-zalatwie-rodzinny-obiad-kolacje-i-sniadanie-falszywy-zajac-juz-nieraz-mnie-ratowal-kr-lm-180224", "category": "kujawsko-pomorskie", "sub_category": "Gotowe dania i potrawy", "phrase": "Fałszywy zając"}