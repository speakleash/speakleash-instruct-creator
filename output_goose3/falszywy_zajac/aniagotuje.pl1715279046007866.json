{"meta_description": "Najlepszy przepis na pieczeń rzymską z jajkiem. Tę pieczeń szykuję z mięsa wieprzowego z ziołami i przyprawami. Takiego klopsa polecam nie tylko na stół wielkanocny. To też świetny pomysł na pyszny obiad.", "title": "Pieczeń rzymska", "content": "Moja pieczeń z mięsa wieprzowego pachnie ziołami. Taki piękny klops to również świetny pomysł na pyszny obiad. Polecam podawać go z tłuczonymi ziemniakami i ulubioną surówką. Pieczeń bardzo dobrze smakuje również na kanapki. Potrzebujesz również odrobinę tłuszczu do wysmarowania foremki oraz bułkę tartej do obsypania jej od środka. Jeśli jesteś na diecie bezglutenowej wybierz bułkę tartą bez glutenu. Tak samo sięgaj po chrzan oraz musztardę, które nie zawierają glutenu.   Pieczeń rzymska szykowana wyłącznie z mięsa wieprzowego jest bardzo dobra. Odpowiednio dobrane zioła sprawiają, że smakuje świetnie. Do upieczenia klopsa z jajkami polecam użyć łopatki bez kości, karkówki lub mniej tłustej biodrówki. Jeśli planujesz użyć szynki, to polecam jednak wymieszać ją pół na pół z łopatką, by nie była za sucha. Zacznij od zmielenia mięsa wieprzowego. Jeśli masz maszynkę, to polecam zmielić mięso na najdrobniejszych oczkach. Kolejno obierz i poszatkuj drobno cebulę. Zeszklij ją z czosnkiem przepuszczonym przez praskę na dwóch łyżkach smalcu. Wystarczą 3 minuty podsmażania. W jednej, dużej misce umieść razem zmielone mięso, podsmażoną cebulę z czosnkiem, surowe jajko, łyżkę chrzanu oraz sól, pieprz i majeranek. Całość dobrze wymieszaj i zostaw na kilka minut na blacie kuchennym.Podczas gdy mięso przechodzi przyprawami możesz ugotować jajka na twardo. Zobacz jak ugotować jajka na twardo . W przypadku jajek gotowanych do pieczeni rzymskiej zawsze skracam czas gotowania jajek o minimum 30 sekund. Jajka po ugotowaniu obierz ze skorupek.Przygotuj foremkę. Wybrałam jednorazową foremkę o wymiarach 11/22 cm. Możesz też użyć małej keksówki. Formę wysmaruj od środka tłuszczem np. resztkami smalcu oraz obsyp bułką tartą.Dno formy wypełnij 1/3 farszu mięsnego. Na farszu ułóż ugotowana na twardo jaka i osadź je w mięsie.Dodaj też resztę farszu i uformuj górkę. Staraj się wypełnić mięsem wszystkie szczeliny i przestrzenie miedzy jakami oraz przy brzegach formy. Całość posmaruj łyżką ulubionej musztardy - u mnie łagodna.Formę z pieczenią rzymską umieść w piekarniku nagrzanym do 180 stopni. Wybierz środkową półkę z grzaniem góra/dół. Pieczeń piecz bez przykrycia przez 50 minut. Na ostatnich kilka minut możesz włączyć grzałkę od góry, by zarumienić wierzch mięsa.Jeśli mięso było dość tłuste, to bardzo możliwe, że pojawi się roztopiony tłuszcz z wywarem. Możesz go ostrożnie odlać z foremki. Ja nacinam formę jednorazową i odlewam płyn. Odstawiam formę z pieczenią do przestudzenia. Pieczeń rzymską z jajkiem najlepiej kroić po schłodzeniu w lodówce.", "url": "https://aniagotuje.pl/przepis/pieczen-rzymska-z-jajkiem", "category": "kujawsko-pomorskie", "sub_category": "Gotowe dania i potrawy", "phrase": "Fałszywy zając"}