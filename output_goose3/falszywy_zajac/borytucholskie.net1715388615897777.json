{"meta_description": "Fałszywy zając Pieczeń nadziewana jajkiem Potrawa ta narodziła się na terenie Borów Tucholskich i tu powstała jego unikalna nazwa. Na terenach Borów", "title": "Fałszywy zając - pieczeń", "content": "Potrawa ta narodziła się na terenie Borów Tucholskich i tu powstała jego unikalna nazwa. Na terenach Borów Tucholskich od dawna urządzane były polowania na zwierzynę łowną. Sezon polowań na zające jest stosunkowo krótki, bo trwa ok. 2 miesiące. Tradycją więc było spożywanie zająca na Nowy Rok.  W ciągu roku, kiedy nie można było polować na zające, nie było też możliwości pozyskania świeżego mięsa z zająca. Gospodynie przygotowywały więc tzw. fałszywego zająca.  Używano do tej potrawy ogólnie dostępnego mięsa wieprzowego, z którego po przemieleniu formowano walec, przypominający kształtem zająca pieczonego bez pałek. Stąd też nazwa „fałszywy zając”. Składniki:   mięso mielone,  ziemniaki,  jajka,  mleko,  czerstwa bułka,  sól,  pieprz,  majeranek.  Wykonanie:  Mięso – najlepiej z karkówki- przemielić, ziemniaki ugotować i przemielić, posiekać cebulkę, namoczoną w mleku bułkę wycisnąć, dodać sól, pieprz, majeranek, jajka– wszystko dobrze wyrobić. Ugotowane na twardo jajka ułożyć na rozłożoną na stole roladę- zawinąć i smażyć na patelni obracając i podlewając wodą lub piec w foremce w piekarniku ok. 1 godzinę.", "url": "https://borytucholskie.net/falszywy-zajac-pieczen/", "category": "kujawsko-pomorskie", "sub_category": "Gotowe dania i potrawy", "phrase": "Fałszywy zając"}