{"meta_description": "Kuchnia: Świat kuchni – przepyszne ciasta, niezwykłe torty i desery, sałatki, kuchnie świata. Odkrywaj, kolekcjonuj i smakuj.", "title": "Fałszywy zając to pieczeń przygotowana jak kotlety miel…", "content": "Fałszywy zając to pieczeń przygotowana jak kotlety mielone. Jest to jedna z potraw, które każda pani domu przyrządza inaczej, nie trzeba się więc zrażać, tylko robić po swojemu. Ważny jest efekt końcowy.    1 kilo mięsa mielonego mieszanego (pół kilo wołowiny, pół kilo wieprzowiny)  2 czerstwe bułki rozmoczone w wodzie i dobrze odciśnięte  sól, majeranek, tymianek, pieprz, pieprz ziołowy  2 ząbki czosnku, drobno pokrojone i rozgniecione z solą  2 cebule, drobno posiekane i usmażone na złoto  4 surowe jajka    a oprócz tego: 4 jajka ugotowane na twardo﻿ i 4 łyżki bułki tartej    Mieszamy wszystkie składniki na jednolitą masę - niestety mielone najlepiej wychodzi, jeśli miesza się je... rękoma. I nie pytajcie mnie dlaczego, bo nie wiem. Ale tak jest.    Z masy uformować na desce lub stole gruby zwarty placek w formie prostokąta. Pośrodku wzdłuż długiej osi prostokąta ułożyć jedno za drugim ugotowane na twardo jajka. Zwinąć brzegi i końce prostokąta, żeby otrzymać zgrabny \"bochenek\", który należy otoczyć w bułce tartej. Włożyć do obficie natłuszczonej keksówki i piec ok. godziny w temp. 180-190 stopni. Pod koniec pieczenia wokół \"zająca\" ułożyć kilka miękkich suszonych śliwek bez pestek.  Podawać z buraczkami i chrzanem; można jeść na ciepło lub na zimno.", "url": "https://stylowi.pl/20560258", "category": "kujawsko-pomorskie", "sub_category": "Gotowe dania i potrawy", "phrase": "Fałszywy zając"}