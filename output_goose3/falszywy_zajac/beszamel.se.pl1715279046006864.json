{"meta_description": "Klops z jajkiem to danie niezbyt drogie, proste w wykonaniu i uniwersalne. Gorący klops, wprost z piekarnika, to idealne danie obiadowe - wybornie smakuje z dod...", "title": "Klops z jajkiem: sprawdzony przepis na danie dobre na obiad i kanapki", "content": "Klops z jajkiem: sprawdzony przepis na danie dobre na obiad i kanapki Klops z jajkiem to danie niezbyt drogie, proste w wykonaniu i uniwersalne. Gorący klops, wprost z piekarnika, to idealne danie obiadowe - wybornie smakuje z dodatkiem sosu. Zimny klops można kroić w plastry i podawać na kanapkach - z ogórkiem kiszonym. Oto 7 sposobów na doskonałą pieczeń rzymską, zwaną klopsem z jajkiem lub fałszywym zającem. Dlaczego? Wyjaśniamy. Co to jest pieczeń rzymska? Pieczeń rzymska, zwana również klopsem z jajkiem lub fałszywym zającem to proste danie, które przyrządza się z mielonego mięsa. Na pieczeń rzymską nadaje się każdy rodzaj mięsa: wieprzowe, indycze, drobiowe. Ale najlepsza jest z wieprzowiny, która wymieszana z dodatkami ma smak bardzo podobny do mięsa zająca. Z mielonego mięsa, przygotowanego jak na kotlety, formuje się płaski prostokąt, na środku którego układa się rząd gotowanych na twardo jajek. W ten sposób po rozkrojeniu każdy kawałek pieczeni ma w środku jajko. Klops piecze się w podłużnej foremce. Dlatego z wyglądu przypomina domowy pasztet. Jedni uznają pieczeń rzymską za wyrafinowaną wersję kotletów mielonych. Dla innych to kotlety mielone w wersji dla opornych, bo nie trzeba ich formować i smażyć. Na jakie okazje nadaje się pieczeń rzymska? Pieczeń rzymska to danie uniwersalne. Nadziana jajkami wygląda przepięknie, dlatego świetnie nadaje się na odświętne rodzinne posiłki. Ze względu na ukryte w jej wnętrzu jajko idealnie sprawdzi się na Wielkanoc. Pieczeń rzymska to także najlepszy rodzaj domowej wędliny dla całej rodziny. Jest oszczędna i smaczna, a do tego dostarcza niezbędnych składników odżywczych dzieciom i seniorom.", "url": "https://beszamel.se.pl/przepisy/dania-glowne-miesne/falszywy-zajac-na-wielkanoc-czyli-pieczen-rzymska-lub-swojski-klops-z-jajkiem-galeria-wideo-re-nBJ1-SJGM-NDaL.html", "category": "kujawsko-pomorskie", "sub_category": "Gotowe dania i potrawy", "phrase": "Fałszywy zając"}