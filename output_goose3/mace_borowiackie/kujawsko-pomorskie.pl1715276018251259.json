{"meta_description": "", "title": "Historyczny Pochód Borowiaków (zdjęcia) | Województwo Kujawsko-Pomorskie", "content": "W Tucholi odbył się w sobotę (21 lipca) VII Historyczny Pochód Borowiaków. Zapraszamy do obejrzenia zdjęć z wydarzenia. Podczas imprezy 400 Borowiaków w strojach z różnych epok zaprezentowało postaci i wydarzenia z historii Borów Tucholskich. Poznaliśmy Borową Ciotkę czuwającą nad wędrującymi po lasach kupcami, Królową Konstancję, która jako jedna z pierwszych wydawała dekrety chroniące przyrodę i mieszkańców wiosek tematycznych. Pochód był także okazją do zabawy i celebrowania lokalnych tradycji Rezerwatu Biosfery UNESCO Bory Tucholskie. Tegoroczna edycja organizowanego przez powiat tucholski pochodu wpisała się w obchody 100-lecia niepodległości Polski. Tucholski Ośrodek Kultury przygotował na tę okazję Dzień Folkloru Borowiackiego – występy artystyczne, stoiska prezentujące pracę artystów ludowych i rzemieślników, w tym – ginące zawody. Podczas wydarzenia można było kupić rękodzieło i lokalne kulinaria – m.in. mace borowiackie, kluski z kapustą i polewkę maślaną. Samorząd województwa finansował bezpłatny transport na to wydarzenie dla około 100 mieszkańców z Bydgoszczy i Torunia. Czytaj też: Z Paszportem Turystycznym na Pochód Borowiaków", "url": "https://kujawsko-pomorskie.pl/aktualnosci/historyczny-pochod-borowiakow-zdjecia/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Mace borowiackie"}