{"meta_description": "Co prawda wakacje się skończyły, ale nasza kulinarna podróż po Polsce nadal trwa. Tym razem w ramach cyklu \"Smaki Polski\" zaglądamy do województwa kujawsko-pomorskiego, gdzie w okolicach Borów Tucholskich", "title": "Smaki Polski: mace borowiackie. Drożdżowa przekąska z Borów Tucholskich", "content": "Mace borowiackie od paru lat widnieją na Liście Produktów Tradycyjnych, prowadzonej przez Ministerstwo Rolnictwa i Rozwoju Wsi, jako przykład piekarniczego wyrobu z województwa kujawsko-pomorskiego. Jak dowiadujemy się ze strony ministerstwa, dawniej na tych terenach mace wypiekano z resztek ciasta po upieczeniu chleba, do którego dodawano śmietanę. Wypiekano je w formie kwadratów z farszem – słodkim z owoców, a także wytrawnym z grzybów. Ciekawą kwestią jest nazwa tych drożdżowych bułek. Według oficjalnych źródeł etnograficznych, słowo \"maca\" nawiązuje do placków wypiekanych przez Żydów, czyli właśnie macy. Polacy najprawdopodobniej \"pożyczyli\" sobie to słowo od swoich sąsiadów. Przygotowanie: *  *Ciasto: drożdże rozkruszamy w misce i zalewamy je ciepłym mlekiem z dodatkiem cukru. Odstawiamy na kilka minut, aby zaczęły \"pracować\". Masło, cukier i mleko gotujemy. Dodajemy mąkę i odrobinę soli. Łączymy z drożdżami i wyrabiamy ciasto. Formujemy z nich kwadraty. W środku przygotowujemy wgłębienie, do którego nakładamy farsz. Pieczemy ok. 30 minut w piekarniku rozgrzanym do 180 stopni. Farsz: cebulę kroimy w kostkę i smażymy na oliwie z czosnkiem przeciśniętym przez praskę. Grzyby gotujemy ok. 20 minut, do momentu, aż będą miękkie. Po wystudzeniu obu składników mielimy je przez maszynkę. Dodajemy tymianek, natkę pietruszki oraz doprawiamy solą i pieprzem. Masz newsa, zdjęcie lub filmik? Prześlij nam przez dziejesie.wp.pl", "url": "https://kuchnia.wp.pl/smaki-polski-mace-borowiackie-drozdzowa-przekaska-z-borow-tucholskich-6291330577987713a", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Mace borowiackie"}