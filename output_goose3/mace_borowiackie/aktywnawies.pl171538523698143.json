{"meta_description": "", "title": "Aktywna Wieś", "content": "Chociaż nazwa może brzmieć obco lub niejasno, to pod nią kryją się jedne z najsmaczniejszych ciastek drożdżowych jakimi może pochwalić się nasz region.  Tradycja pieczenia owych specjałów sięga XIX wieku, gdy można było odnaleźć pierwsze przepisy i receptury ich wytwarzania, natomiast Bory Tucholskie to miejsce, z którego się one wywodzą.  Są one rodzajem pieczywa pozostałego z resztek ciasta po wypieku chleba. Ich specyficzny chlebowy aromat oraz smak mają rzeszę fanów zachwycających się ich delikatnością oraz wyglądem. Poza tym, że oryginalny kształt przyciąga wzrok, to dodatkowo złocista barwa zarumienionego ciasta i farsz zachęcają na skuszenie się nimi.   Mace borowiackie mają kształt kwadratów i są nadziewane dodatkami owocowymi lub wytrawnymi, takimi jak śliwki, wiśnie, skwarki wieprzowe lub grzyby. Co więcej dodawana do ciasta śmietana nadaje jeszcze przyjemniejszy posmak, przez co zyskuje coraz większą rzeszę smakoszy.   Tradycyjnie miały jednak częściej postać słodkich smakołyków, które służyły jako deser poobiedni lub formę gościnności podawaną razem z kawą lub gorącą herbatą.  Warto również wspomnieć iż sama nazwa prawdopodobnie czerpię swoją genezę z języka żydowskiego i Żydów piekących owe mace, zamieszkujących tereny Borów Tucholskich w latach 20 i 30 XX wieku.   Jeśli jednak kiedyś usłyszymy nazwę klepoki, możemy być pewni, że są bliźniakami macy, jednak ich wypiek był przeznaczony głównie dla dzieci, które z pozostałości ciasta po wypieku chleba przeznaczały je na tworzenie kukiełek i innych ozdób, którymi można było nasycić żołądek.  Dziś mace borowiackie nadziewane są najczęściej mięsem mielonym oraz posypywane żółtym serem. Cieszą się nadal sporym powodzeniem, a tradycji ich wypieku strzegą członkinie Koła Gospodyń Wiejskich w Tucholi.", "url": "http://www.aktywnawies.pl/mace-borowiackie,p18,l1.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Mace borowiackie"}