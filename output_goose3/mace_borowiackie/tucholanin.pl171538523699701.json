{"meta_description": "", "title": "VII Historyczny Pochód Borowiaków", "content": "Zapraszamy na Historyczny Pochód Borowiaków, który przemaszeruje ulicami Tucholi w sobotę (21.07). Pochód rozpoczyna się o godzinie 12.30 na boisku przy Zespole Szkół Ogólnokształcących, przy ul. Pocztowej. Uczestnicy przejdą ulicami Karasiewicza, Świecką, Nowodworskiego, Podgórną, Rycerską, Chojnicką, Szkolną, Ogrodową. Pochód zakończy się w Parku Zamkowym. Ta żywa lekcja historii połączona jest z Dniem Folkloru Borowiackiego organizowanym przez Tucholski Ośrodek Kultury. Dzień Folkloru to nie tylko występy artystyczne, ale też stoiska, na których zobaczyć można zanikające zawody, podziwiać pracę artystów ludowych i rzemieślników, kupić tradycyjne wyroby artystyczne i spożywcze czy spróbować tradycyjnych potraw, takich jak mace borowiackie, kluski z kapustą czy polewka maślana.", "url": "http://www.tucholanin.pl/aktualnosci/tuchola/vii-historyczny-pochod-borowiakow", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Mace borowiackie"}