{"meta_description": "", "title": "Smaki Kujaw i Pomorza SEZON 1 ODC. 18 - Tuchola od kuchni", "content": "W tym odcinku Rafał Godziemski odwiedza Tucholę – stolicę Borów Tucholskich. O regionie opowiada mu Maria Ollick, która te okolice zna jak mało kto. Pani Maria jest autorką licznych publikacji o kulturze borowiackiej. Za swoje zasługi dla lokalnego środowiska otrzymała tytuł Honorowego Obywatela Tucholi. O odrębnej tożsamości mieszkańców Borów Tucholskich świadczy chociażby gwara, jaką posługują się mieszkańcy. Wielość wpływów kulturowych sprawiła jednak, że nie można mówić o ich jednorodności. Borowiacy dzielą się na kaszubiących – Boraków (okolice Chojnic, trójkąt Chojnice - Konarzyny – Swornegacie) i niekaszubiących - Borowiaków Tucholskich (powiat tucholski, okolice Czerska i Rytla). W gwarze borowiackiej wiele jest naleciałości z wielkopolski, a najprościej jej charakter oddaje określenie „spolszczony kaszubski”. Bory Tucholskie to jeden z największych kompleksów sosnowych w Polsce. Nic więc dziwnego, że kuchnia Borowiaków bazuje na leśnych smakach i aromatach – grzybach, jagodach, malinach. Brak żyznych gleb powodował, że uprawiano tu głównie ziemniaki i zboża. Dlatego w regionalnym menu znajdziemy przede wszystkim proste i sycące potrawy, takie jak: babka ziemniaczana, mace borowiackie, pieczeń „fałszywy zając”, zupa ziemniaczana, czy sztrucel z kapustą i grzybami. W tym odcinku pani Maria opowiada jakie dania znajdują się na tradycyjnym borowiackim stole wigilijnym. Pierożki z dziadkowym pasztetem z żurawiną na sosie miodowo musztardowym", "url": "https://pomorska.pl/smaki-kujaw-i-pomorza-sezon-1-odc-18-tuchola-od-kuchni/ar/c17-14667893", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Mace borowiackie"}