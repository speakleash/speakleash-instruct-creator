{"meta_description": "Przepis z książeczki 'Przysmaki Borów Tucholskich'. A trochę o historii mac tu\n\nPodaję oryginalne proporcje:\n2 kg mąki\n1 l mleka\nkostka tłuszczu\n10 łyżek...", "title": "Mace borowiackie*", "content": "Przepis z książeczki 'Przysmaki Borów Tucholskich'. A trochę o historii mac tu Podaję oryginalne proporcje:2 kg mąki1 l mlekakostka tłuszczu10 łyżek cukru10 dag drożdżysól- przygotować rozczyn ze szklanki mleka, łyżki cukru i drożdży,- zagotować resztę mleka z cukrem i tłuszczem, połączyć z rozczynem (wystudziłam przedtem), częścią mąki i solą,- stopniowo dodawać resztę mąki,- ciasto dobrze wyrobić i rozłożyć na blaszce,- ciasto podzielić na kwadraty i nałożyć farsz, posypać serem,- piec aż do zrumienienia.Ciasto mi wyszło trochę miękkie, nie dałoby się go podzielić na kwadraty, jak chce przepis, wyłożyłam je na blaszkę tartową, położyłam na nie farsz z grzybów świeżych i suszonych (podgotowałam wymoczone suszone ze świeżymi, odcedziłam, zmieliłam, dodałam podsmażoną drobno posiekaną cebulkę, sól i pieprz), piekłam w 180 stopniach aż się ciasto zrumieniło.Aha, zmniejszyłam proporcje o 1/4, zmniejszyłam także ilość cukru, wydawało mi się, że będzie go za dużo. I chyba miałam rację. Ciasto wyszło pyszne, puszyste i delikatne, trochę słodkie, co nie gryzie się z pikantnym nadzieniem, ale gdybym dała przepisową 1/4 ilości cukru, IMO byłoby już za słodkie.Na pewno będę powtarzać, bo ciasto jest naprawdę fantastyczne.", "url": "https://www.cincin.cc/threads/mace-borowiackie.38204/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Mace borowiackie"}