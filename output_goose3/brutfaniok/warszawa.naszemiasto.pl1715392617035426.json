{"meta_description": "Żarecki chleb tatarczuch i żurek jurajski na grzybach o rodowdzie z częstochowskiej dzielnicy Stradom to ostatnie dwa przysmaki z regionu częstochowskiego, które znalazły się na licie produktów tradycyjnych ministerstwa ...", "title": "Żarki: Chleb tatarczuch i żurek jurajski na liście produktów tradycyjnych", "content": "Żarecki chleb tatarczuch i żurek jurajski na grzybach o rodowdzie z częstochowskiej dzielnicy Stradom to ostatnie dwa przysmaki z regionu częstochowskiego, które znalazły się na licie produktów tradycyjnych ministerstwa ... Żarecki chleb tatarczuch i żurek jurajski na grzybach o rodowdzie z częstochowskiej dzielnicy Stradom to ostatnie dwa przysmaki z regionu częstochowskiego, które znalazły się na licie produktów tradycyjnych ministerstwa rolnictwa. Dołączyły do lelowskiego ciulimu, żareckich obwarzanków odpustowych, częstochowskiej kapusty z grochem, chleba herbskiego, złotopotockich karpia samażonego i pstrąga z rusztu, miodu z nektaru kwiatów jurajskich i racuchów drożdżowych. Razem region częstochowski na liście reprezentuje dziesięć wyrobów, to więcej niż ma całe województwo lubuskie - siedem. Chleb tatarczuch został zarejestrowany według receptury Jadwigi Plesińskiej. Jest wypiekany z mąki gryczanej, która nadaje mu słodkawy smak, z dodatkiem mleka, wody, drożdży. Zachwuje świeżość nawet przez tydzień. W Żarakch i okolicznych wsiach jest znany \"od zawsze\". - To był największy przysmak - mówi Stanisława Kruszewska z Przybynowa, w gminie Żarki. - Przed wojną chłopi kupowali go na leśniowskim odpuście. Bogatsi mogli sobie pozwolić na tatarczucha na jarmarku w Żarkach. Przed wojną jarmarki, na organizację których miasto Żarki dostało pozwolenie od króla Stanisława Augusta odbywały się tylko w środy. Dziś są także w soboty. Chleb tatarczuch można też kupić na odpustach poza Żarkami, w Częstochowie, Świętej Annie. Nazwa tatarczuch pochodzi od kaszy tatarki jak w okolicy nazywa sią kaszą gryczaną. I ma prawdopodbnie związek z Tatarami. Grykę do Polski sprowadzili w średniowieczu Mongołowie, którzy powszechnie byli nazywani Tatarami. Jurajski żurek z grzybami jest dziś przygotowywany głównie na Wigilię Bożego Narodzenia. Jest znany w Częstochowie od ponad 120 lat. Był wymieniany w dziewiętnastowiecznych opisach etnograficznych. Wówczas był potrawą ubogiej ludności wiejskiej mieszkającej pod Częstochową, która leśnym runem uzupełniała skromny jadłospis. Codzienną potrawą był żur z ziemniakami. Żur doprawiony suszonymi grzybami lepiej smakował. Z czasem doszła do tego smażona cebula. W wigilię Bożego Narodzenia też jedzono rano żur na grzybach, bo w tym dniu ściśle przestrzegano postu aż do kolacji wigilijnej. Po latach żur awansował z postnej potrawy na świąteczną, wigilijną. Na liście Ministerstwa Rolnictwa ik Rozwoju Wsi jest 585 produktów tradycyjnych. Najwięcej z województwa śląskiego - 89. Między innymi Chleb Cebulowy z Tarnowskich Gór, Brutfaniok Krupiczniok, Śląski Piernik Tradycyjny, Szpajta Cytrynowa (Krem Cytrynowy), Kołocz Weselny, Murzin Wielkanocny, Zozworki Imbirki, Baraczka Cieszyńska, Wątróbki Gęsie po Siewiersku, Hekele Górnośląskie, Modro Kapusta, Karminadle, Jaskółcze Gniazda, Szalot Śląski, Poleśniki, Żebroczka, Siemieniotka, Garus, Kluski Białe Śląskie. W Polsce, podobnie jak we Włoszech, powstała Lista Produktów Tradycyjnych z produktami wpisanymi tam z uwagi na wyjątkowe cechy lub właściwości, które wynikają ze stosowania tradycyjnych metod produkcji, tj. metod wykorzystywanych od co najmniej 25 lat. Stworzenie Listy ma na celu zidentyfikowanie wytwarzanych w kraju produktów tradycyjnych oraz pogłębienie wiedzy konsumentów na temat tradycyjnej żywności i polskiego dziedzictwa kulinarnego, a co za tym idzie zwiększenia ich zainteresowania tego typu produktami, mającego bezpośredni związek z możliwością wzrostu dochodów wytwórców tradycyjnego jadła. Wpis na tę listę, że nie oznacza ochrony prawnej nazwy produktu. Taką ochronę zapewnia dopiero zakwalifikowanie przez Komisję Europejską do rejestru Chronionych Oznaczeń Geograficznych i Chronionych Nazw Pochodzenia.", "url": "https://warszawa.naszemiasto.pl/zarki-chleb-tatarczuch-i-zurek-jurajski-na-liscie-produktow/ar/c8-7085163", "category": "śląskie", "sub_category": "Wyroby piekarnicze i cukiernicze", "phrase": "Brutfaniok / krupiczniok"}