{"meta_description": "Smaczny pomysł na \"Pęczak z grochem\"", "title": "Pęczak z grochem", "content": "Groch opłukać, namoczyć. Przepłukać, zalać świeżą wodą i ugotować do miękkości, soląc pod koniec gotowania. Ostudzić, lekko rozgnieść widelcem. Boczek pokroić, uprażyć na patelni. Pęczak zalać 3 szklankami osolonego wrzątku. Gdy wchłonie płyn, wstawić do nagrzanego piekarnika, by kasza doszła. Następnie przyprawić solą, pieprzem i cząbrem. Dodać uprażony boczek. Przyrządzić sos: posiekaną cebulę przesmażyć na tłuszczu. Oprószyć mąką, zasmażyć. Zasmażkę rozprowadzić szklanką rosołu z kostki. Zagotować. Przyprawić solą, pieprzem i miodem. Gotować 5 minut. Podawać osobno. Do tego smacznego, sycącego dania warto podać surówkę z kiszonej kapusty lub brukselkę gotowaną na parze.Źródło: Twoje Imperium", "url": "https://smaker.pl/przepisy-dania-glowne/przepis-peczak-z-grochem,148815,twoje-imperium.html", "category": "lubelskie", "sub_category": "Gotowe dania i potrawy", "phrase": "Baranowska zupa pęczak z grochem i pyzami"}