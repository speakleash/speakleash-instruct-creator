{"meta_description": "", "title": "Chleb pszenno- żytni na zaczynie poolish •", "content": "Chleb pszenno- żytni na zaczynie poolish smakuje tak jakby był robiony na zakwasie a jest zrobiony na 3 g świeżych drożdży. Zacznijmy od tego co to jest „poolish”? Poolish to rodzaj zaczynu z minimalną ilością drożdży, który wyrasta dość długo aż ulegnie lekkiej fermentacji. Dzięki temu zabiegowi pieczywo ma lekko kwaskowy, przypominający zakwas smak i głęboką dziurkowaną strukturę. 8:00– składniki na zaczyn wymieszać dokładnie drewnianą łyżką, miskę nakryć folią spożywczą i postawić na blacie w temp pokojowej na 10 godzin. Po 10 godz zaczyn wyraźnie zwiększy objętość i będzie pachnieć dość kwaśno. 18:00– Do misy miksera wlać wodę, dodać poolish (zaczyn), obie mąki i sól. Wyrabiać ciasto przez 8 min. Ciasto jak na razie jest bardzo klejące. Ciasto przełożyć do miski i odstawić na 3 godz. W trakcie pierwszych 2 godzin należy co 30 min składać chleb. W tym celu należy zamoczyć dłonie w zimnej wodzie i naciągać boki ciasta na skos powtarzając czynność dookoła około 4-5 razy aż poczujemy opór. Po 2 godzinach pozostawiamy ciasto na pozostałą 1 godzinę. 21:00– Koszyczek do wyrastania należy wysypać mąką najlepiej bezglutenową (ryżową, ziemniaczaną). Zamiast koszyczka można użyć durszlaka wyłożonego ręcznikiem lnianym, posypanym mąką. Ciasto wyłożyć na blat, posypać z wierzchu lekko mąką i odwrócić. aby omączona góra była od spodu. Teraz czas na formowane bochenka. Najpierw należy złożyć jak kopertę, zwinąć jak roladę. W razie potrzeby podsypywać mąką. Ciasto przełożyć do koszyczka wysypanego mąką, łączeniem do góry. Bochenek ostatni raz zapleść naciągając naprzemiennie.Posypać lekko mąką i przykryć ściereczką. Tak przygotowany chleb w koszyczku włożyć do lodówki na nocne wyrastanie na ok 8-12 godz. Następny dzień godz. 7:00-8:00– Duży garnek lub naczynie żaroodporne z pokrywą o średnicy 25 cm, które można używać w piekarniku należy wstawić do piekarnika i włączyć na 240*C góra- dół. Naczynie powinno nagrzewać się przez ok 40 min. Kiedy garnek już będzie nagrzany, wyjąć wyrośnięty chleb w koszyczku z lodówki. Bardzo ostrożnie jest bardzo gorący) wyjąć garnek z piekarnika, przełożyć chleb do garnka. Chleb w garnku powinien być łączeniem do dołu. Naciąć chleb bardzo ostrym nożem lub żyletką wg uznania, przykryć pokrywą i wstawić do piekarnika, jednocześnie obniżając temp do 230*C. Chleb piec przez 25 min, następnie zdjąć pokrywę i piec jeszcze 20-25 min aż będzie złoty z wierzchu. Chleb wyjąć z garnka i studzić na kratce aby nie zaparował od spodu. Pieczywo przechowywać w worku lnianym na pieczywo lub chlebaku.", "url": "https://pysznieczyprzepysznie.pl/chleb-pszenno-zytni-na-poolish/", "category": "podkarpackie", "sub_category": "Wyroby piekarnicze i cukiernicze", "phrase": "Chleb pszenny dąbrowicki"}