{"meta_description": "", "title": "#PodlaskieKupujeLokalnie. Polecamy augustowską jagodziankę", "content": "Polikarp Augustyniak, właściciel dwóch punktów sprzedaży jagodowego przysmaku w centrum Augustowa, pierwszą własną cukiernię założył w 1973 r. Swoim ciastem oczarował całe miasto, ponieważ przed powstaniem firmy nikt nie znał smaku jagodzianki. Jeśli chcemy, aby powstał produkt o wyjątkowym smaku potrzebujemy sprawdzonej mąki, tłuszczy i przede wszystkim najsłodszych, najzdrowszych jagód, których właścicielowi dostarczają augustowskie lasy. Augustowską jagodziankę spośród innych tego rodzaju ciast wyróżnia większy niż w jakichkolwiek innych bułkach z owocami stosunek nadzienia jagodowego do ilości ciasta. Oprócz jagodzianek na blachach złocą się bułki z jabłkiem, rożki francuskie i koperty z owocami, rogaliki ze słodką polewą i dodatkiem owoców oraz pączki. Wszystkie produkty cieszą się olbrzymim zainteresowaniem klientów i nie przestają cieszyć ich podniebienia. Jeśli jesteś rolnikiem, producentem, sprzedawcą z województwa podlaskiego i chcesz, by Twoje produkty trafiły do szerokiego grona klientów? Zgłoś się do nas!", "url": "https://www.wrotapodlasia.pl/pl/rolnictwo/wiadomosci/produkt_lokalny/podlaskiekupujelokalnie-polecamy-augustowska-jagodzianke.html", "category": "podlaskie", "sub_category": "Wyroby piekarnicze i cukiernicze", "phrase": "Augustowska jagodzianka"}