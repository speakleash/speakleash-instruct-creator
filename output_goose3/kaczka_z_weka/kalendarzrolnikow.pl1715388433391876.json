{"meta_description": "Dobra kaczyna - przepisy na dania z kaczki od pań z kół gospodyń wiejskich. Więcej na KalendarzRolnikow.pl", "title": "Przepisy na dania z kaczki | KalendarzRolnikow.pl", "content": "Wykonanie: udka doprawić przyprawami solą i pieprzem, usmażyć na rozgrzanym tłuszczu z dwóch stron. Przełożyć do garnka, dodać masło, jabłka i cebulę. Upiec do miękkości. Bataty ugotować z solą, obrać ze skórki, pokroić, dodać śmietanę, łyżkę masła, sok z pomarańczy, pieprz i gałkę muszkatołową – wszystkie składniki zblendować. Rukolę wymieszać z miodem i octem balsamicznym, solą i ziołami prowansalskimi. Kaczka w pomarańczach z miodem i goździkami Składniki: 1 kaczka o wadze ok. 2,5 kg bez szyi i podrobów, 3 pomarańcze, 3 łyżki płynnego miodu, 3 łyżki oleju rzepakowego, 2 łyżki majeranku, sól, pieprz, jałowiec, kilka goździków. Wykonanie: kaczkę oczyścić, umyć i osuszyć ręczniczkiem papierowym. Zrobić ukośne nacięcia na piersiach – po 4 nacięcia na każdej piersi. Dokładnie natrzeć całą kaczkę przyprawami: solą, pieprzem, jałowcem i majerankiem. Do środka włożyć goździki, odstawić najlepiej na całą noc. Jedną pomarańczę pokroić w ćwiartki i włożyć do środka kaczki, drugą w plasterki razem ze skórką. Mięso ułożyć na blaszce wyłożonej folią aluminiową piersiami do dołu. Od góry smarować kaczkę olejem i obłożyć plastrami pokrojonej pomarańczy. Włożyć do nagrzanego do 220°C piekarnika, piec przez ok. 100 minut, od czasu do czasu podlewać sosem z kaczki. Zmniejszyć temperaturę do 150°C, zdjąć pomarańcze, posmarować kaczkę miodem i obłożyć świeżą, pokrojoną w plastry pomarańczą. Pie jeszcze ok. 40 min. Składniki: cała tuszka kacza razem z sercem, żołądkiem i wątróbką; sól, pieprz, majeranek, kaczy tłuszcz. Wykonanie: oczyszczoną tuszkę kaczą pokroić na części: skrzydła, uda, piersi na pół, szyję na pół (przekroić tak, aby powstała cienka szyja i gruba szyja). Pokrojone części posypać przyprawami: solą, pieprzem, majerankiem. Pozostawić w chłodnym miejscu, aby mięso przeszło przyprawami do 2 godzin. Wszystkie części obsmażyć na patelni najlepiej na kaczym tłuszczu. Smażymy, aby „zabić” pierwszą krew. Przyprawić jeszcze solą, pieprzem i majerankiem. Najwięcej solimy, aby w słoiku mięso dzięki soli zakonserwować. Podczas obsmażania dolać trochę wody, kaczka podczas smażenia puści sok. Usmażone mięso przestudzić przed włożeniem do słoika. Słoik przelać gorącą wodą, rant weka dobrze wytrzeć, aby był suchy. Obsmażone części kaczki włożyć do weka (razem z sercem, żołądkiem i wątróbką), zalać całą zawartością patelni – tłuszczem i sokiem powstałym podczas smażenia (tłuszcz z sokiem zakrywa ok. 1/3 kaczki). Zamknąć słoik. Przygotować garnek z wodą. Woda powinna mieć temperaturę zbliżoną do temperatury weka z kaczką. Słoik z zawartością włożyć do garnka z wodą, woda powinna sięgać pod rant weka, gotować na wolnym ogniu ok. 1–2 godziny. Po ugotowaniu wyciągnąć weko z wody, odstawić do wystygnięcia. Przechowywać w chłodnym miejscu. Wykonanie: świeżą kaczkę umyć i osuszyć papierowym ręczniczkiem, skropić wewnątrz sokiem z cytryny, natrzeć solą i pieprzem, wstawić na 2–3 godziny do lodówki, aby skruszała. Przygotować nadzienie: 2–3 jabłka obrać, resztę zostawić. Obrane jabłka przeciąć na ćwiartki, wyciąć gniazda nasienne i pociąć w poprzek na półcentymetrowe plasterki. Pokrojone jabłka starannie wymieszać z majerankiem i napełnić kaczkę. Zszyć bawełnianą nitka, najlepiej „na okrętkę”. Nagrzać piekarnik do temperatury 170–190°C, dno brytfanki posmarować oliwą lub margaryną, włożyć nadzianą kaczkę i skropić wodą. Co jakiś czas podlewać kaczkę sosem z dna brytfanki. Po 45 minutach kaczkę przewrócić, aby równomiernie się upiekła i zarumieniła. Jeden z 16 Ośrodków Doradztwa Rolniczego w kraju. Podstawowym zadaniem KPODR jest udzielanie wszechstronnej pomocy rolnikom, mieszkańcom obszarów wiejskich oraz przedsiębiorcom związanym z przetwórstwem rolno-spożywczym w celu zwiększania dochodów gospodarstw rolnych oraz poprawy warunków życia na wsi.Główna siedziba znajduje się w Minikowie (pow. Nakielski). Ośrodek posiada oddziały w Zarzeczewie (pow. Włocławski) oraz w Przysieku (pow. Toruński). Posiada własne wydawnictwo,które jest wydawcą miesięcznika Wieś Kujawsko-Pomorska oraz wielu poradników. Organizuje liczne wystawy i targi -m.in Międzynarodowe Targi Rolno-Spożywcze \"Agrotech\" w Minikowie, które na obszarze 12ha odwiedza corocznie ok. 350 wystawców i około 35 tys. zwiedzających. Zainteresował Cię ten artykuł? Masz pytanie do autora? Napisz do nas tutaj", "url": "https://www.kalendarzrolnikow.pl/4145/dobra-kaczyna-czyli-przepisy-na-dania-z-kaczki-od-pan-z-kgw", "category": "kujawsko-pomorskie", "sub_category": "Mięso świeże oraz produkty mięsne", "phrase": "Kaczka z weka"}