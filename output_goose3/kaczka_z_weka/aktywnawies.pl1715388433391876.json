{"meta_description": "", "title": "Warsztaty kulinarne „Wariacje na temat kaczki – kuchnia Ziemi Dobrzyńskiej”", "content": "Warsztaty Smaku „Wariacje na temat kaczki – kuchnia Ziemi Dobrzyńskiej” odbędą się w dn. 22-23 listopada w restauracji Mat-Era w Wielgiem.  Celem warsztatów jest upowszechnienie wiedzy o tradycyjnych potrawach i produktach regionu dobrzyńskiego oraz podniesienie umiejętności wykonywania i wytwarzania wybranych potraw z kaczki. Szkolenie jest skierowane do właścicieli gospodarstw agroturystycznych oraz przedsiębiorców prowadzących działalność gastronomiczną na obszarach wiejskich obszaru działania LGD.   Kacze mięso w przeszłości często gościło na stołach domów Ziemi Dobrzyńskiej. Według organizatorów warsztatów może stać się następną - po gęsinie - kulinarną wizytówką regionu, o ile mieszkańcy będą potrafili przyrządzać je na „dobrzyński sposób”, wykorzystując lokalne produkty.   Rekrutację oraz rejestrację uczestników prowadzi Pani Agnieszka Bieńkowska – Śliwińska z LGD Gmin Dobrzyńskich Region Południe. Zgłoszenia należy przesyłać mailowo na adres agnieszka@lgddobrzyn.pl do dnia 16 listopada 2012 roku. 8.00 – powitanie uczestników warsztatów;   08:00-08:15 - wprowadzenie uczestników w tematykę warsztatów i ich organizacją– pracownik LGD;   08:15 – 08:45 – śniadaniowe przekąski, kawa herbata;   08:45-10:15- zajęcia teoretyczne: „Potrawy i produkty tradycyjne województwa kujawsko-pomorskiego – tożsamość kulinarna regionu Ziemi Dobrzyńskiej, odmienność kuchni na tle innych regionów” - Laura Maciejewska (Kujawsko-Pomorski Ośrodek Doradztwa Rolniczego w Minikowie);   10:15-11:15 – Marketingowe znaczenie lokalnej marki czyli jak kaczkę uczynić dobrzyńską. Dobra praktyka podejrzana we Francji - Piotr Lenart;   11:15 - 13:15 – zupy, pasztet, kaszanka, smarowidło – receptury. Wykonanie zup, smarowidła, pasztetu i kaszanki - zajęcia prowadzą Piotr Lenart oraz kucharz folwarku Mat-Era. (w trakcie przerwy kawa, herbata, napoje, ciasto);   13:15 - 14: 00 - obiad;   14:00 – 17:00 - Zajęcia praktyczne: Confit z kaczki, kaczka z weka, potrawka z kaczki po dobrzyńsku – gotowanie w tłuszczu, pasteryzacja - zajęcia prowadzą Piotr Lenart oraz kucharz folwarku Mat-Era. 8.00.-08:30 śniadanie;   08:30-10:00 – wykład i dyskusja – „Zasady i wymogi zgłaszania produktów na Listę Produktów Tradycyjnych” – opis wniosku dot. zgłaszania produktów; Laura Maciejewska (Kujawsko-Pomorski Ośrodek Doradztwa Rolniczego w Minikowie);   10:00-14:00 - potrawy – kaczka po staropolsku i kaczka po dobrzyńsku, magret z piersi kaczej, okrasa i kiełbasa z kaczki - zajęcia prowadzą Piotr Lenart oraz kucharz Folwark Mat-Era; (w trakcie przerwy kawa, herbata, napoje, ciasto);   14.00 – 14.30 - prezentacja potraw i przetworów wykonanych w trakcie warsztatów. Podsumowanie warsztatów . Wnioski.   14.30-15:30 - obiad i degustacja potraw przygotowywanych w trakcie warsztatów;   16:00 Zakończenie.", "url": "http://aktywnawies.pl/warsztaty-kulinarne----wariacje-na-temat-kaczki-----kuchnia-ziemi-dobrzynskiej---,223,l1.html", "category": "kujawsko-pomorskie", "sub_category": "Mięso świeże oraz produkty mięsne", "phrase": "Kaczka z weka"}