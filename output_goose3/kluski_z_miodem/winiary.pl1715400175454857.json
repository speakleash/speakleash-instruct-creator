{"meta_description": "Przekąska idealna na święta - ziemniaczane kluseczki z makiem, miodem i bakaliami. Pycha!", "title": "Ziemniaczane kluseczki z makiem, miodem i bakaliami", "content": " • Ziemniaki obierz i zetrzyj na tarce jak na placki ziemniaczane. Przełóż na gazę i wyciśnij z nich całą wodę. Z powstałej masy uformuj małe kuleczki. • Kuleczki następnie ugotuj. Jeżeli kulki będą się rozpadały podczas gotowania, możesz je obtoczyć w mące ziemniaczanej przed gotowaniem. Ugotowane kluseczki odstaw na bok. • Mak przepłucz, zalej 1 litrem wrzącego mleka, gotuj 30 minut na wolnym ogniu, mieszając od czasu do czasu. Pozostaw do wystudzenia. • Odsącz mak i zmiel trzykrotnie w maszynce do mielenia o drobnych oczkach. Możesz również skorzystać z gotowej masy makowej. Pamiętaj, że gotowe masy są już słodkie, zatem w dalszej części pomiń miód. • Do tak przygotowanego maku, dodaj suszone owoce i lekko posiekane orzechy. • Zalej całość mlekiem, aby uzyskać konsystencję dużo rzadszą niż w przypadku kutii, a następnie dodaj wcześniej przygotowane kluski. • Całość zagotuj, jeżeli będzie zbyt gęsta, dolej mleka. Dopraw do smaku cukrem wanilinowym WINIARY i miodem.", "url": "https://www.winiary.pl/przepisy/ziemniaczane-kluski-z-makiem-miodem-i-bakaliami/", "category": "śląskie", "sub_category": "Wyroby piekarnicze i cukiernicze", "phrase": "Kluski z miodem"}