{"meta_description": "Sprawdzony przepis na kapusta z grzybami mocno aromatyczna - idealna do łazanek, ale i od MniamMniam.com 😋 Smacznie, szybko i tanio.", "title": "Kapusta z grzybami mocno aromatyczna - idealna do łazanek, ale i sama doskonała bardzo!", "content": "Łazanki! :) Kolejna potrawa, której smak przypomina mi moją babcię. Ich tajemnicą jest kapusta. Przepis na kapustę z grzybami idealną do łazanek znajdziesz poniżej. Kapusta ta jest tak dobra, że możesz jeść ją także samą. Będzie przepysznym dodatkiem do obiadu. Najlepsza jest z lnianym olejem. A jak pachnie! Aromat grzybów i delikatna nuta świeżo zmielonego pieprzu przyjemnie zachęca już w trakcie gotowania. A taka kapusta z grzybami to obowiązkowe danie na wigilijnym stole. Jeżeli nie masz doświadczenia w gotowaniu wigilijnej kapusty z grzybami, ten przepis jest w sam raz dla Ciebie :) Dzięki temu, że jest prosty przygotujesz przepyszną kapustę z grzybami na Wigilię. Jeszcze lepsza będzie w kolejne dni świąt Bożego Narodzenia. A nawet jeżeli umiesz ugotować kapustę z grzybami, nowa wiedza zawsze się przyda. A w dodatku ten sprawdzony przepis możesz wykorzystywać przez cały rok :) ... do łazanek, ale i sama doskonała bardzo! Najpierw grzyby - zalewam je wrzątkiem, odstawiam na kilka chwil i potem gotuję do miękkości - to znaczy, kiedy będą na tyle miękkie, na ile grzyby suszone mogą być miękkie. Grzyby odcedzam, zaś w wodzie, w której się gotowały będę gotować kapustę - dzięki temu potrawa będzie bardzo aromatyczna smakiem grzybów. Jeśli kapusta bardzo kwaśna, przelewam ją kilka razy wodą na sitku. Jeśli zaś kwaśna w sam raz, a powinna być zdecydowanie kwaśna , ładuję ją do garnka, zalewam wodą od grzybów, tak by przykryła kapustę i gotuję do średniej miękkości na dużym ogniu - powinna być chrupiąca, a nie rozgotowana! W trakcie gotowania należy dodać kilka razy wody. Kapustę odcedzam i dość mocno po wystygnięciu odciskam. Ugotowane grzyby kroję na raczej duże i długie kawałki, kapusty nie kroje wcale. Na patelni rozgrzewam oliwę, albo olej , wrzucam kapustę i grzyby. Doprawiam solą i pieprzem, i niczym więcej. Smażę około 10 minut na średnim ogniu często mieszając - potrawa ma lśnić od oliwy i nie powinno być w niej żadnego soku. A pachnieć musi grzybami i świeżo zmielonym pieprzem, tak by Mikołaj był jeszcze łaskawszy.... i żeby mu rózeczki się zapodziały gdzieś na dole wielkiego wora.", "url": "https://www.mniammniam.com/kapusta-z-grzybami-mocno-aromatyczna-idealna-do-lazanek-ale-i-sama-doskonala-bardzo", "category": "mazowieckie", "sub_category": "Gotowe dania i potrawy", "phrase": "Kapusta z olejem lnianym i grzybami"}