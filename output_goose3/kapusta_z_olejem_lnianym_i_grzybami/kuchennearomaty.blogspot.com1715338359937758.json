{"meta_description": "", "title": "Wigilijna kapusta z pieczarkami i olejem lnianym", "content": "Moja babcia kobieta o bogatych nawykach żywieniowych, promujących przede wszystkim zdrowe odżywianie zapoczątkowała dodawanie oleju lnianego do kapusty, nie jest to czysty wymysł bowiem jak wiadomo len w każdej postaci zwłaszcza zaś oleistej wspomaga trawienie, jego właściwości zdrowotne względem naszego organizmu są olbrzymie począwszy od przeciwdziałaniu miażdżycy, zawałowi serca, hamowaniu raka piersi i innych organów, poprzez redukcje tkanki tłuszczowej, wzmacnianie układu immunologicznego, skończywszy na dobroczynnych właściwościach oleju na naszą skórę, włosy i paznokcie. U mnie w domu spożywanie siemienia, czy też oleju lnianego bardzo szeroko jest praktykowane. Począwszy od śniadaniu do którego piję szklankę gorącego mleka z cukrem i łyżeczką siemienia lnianego, skończywszy na kolacji, kiedy to olej lniany najlepiej smakuje jako pasta (biały ser + cebula w kostkę + olej lniany) - jest to tzw pasta dr Budwig, która ma właściwości antynowotworowe. Olej lniany ma dość specyficzny zapach i smak, za którym nie każdy przepada, więc nie podaję w przepisie ile go dodać, każdy musi wlać go wedle własnego smaku (osobiście wlewam go naprawdę sporo). • None 1 kg kiszonej kapusty (najlepsza jest taka swojska średnio ukiszona przełożona po tygodniu kiszenia w beczce do litrowych słoików) Kapustę 15 minut gotować w wodzie. Obgotowaną odcisnąć i włożyć do rondla, dodać 3 łyżki masła. Cebulę pokroić w kosteczkę, podsmażyć na maśle, pod koniec smażenia dodać pieczarki pokrojone w plastry, chwileczkę smażyć, po czym całość przełożyć do garnka z kapustą. Całość doprawiamy pieprzem i dusimy na małym ogniu do miękkości. Po odstawieniu kapusty z ognia dodajemy do niej trochę śmietanki, a po lekkim przestygnięciu wlewamy wedle uznania olej lniany.", "url": "http://kuchennearomaty.blogspot.com/2012/12/wigilijna-kapusta-z-pieczarkami-i.html", "category": "mazowieckie", "sub_category": "Gotowe dania i potrawy", "phrase": "Kapusta z olejem lnianym i grzybami"}