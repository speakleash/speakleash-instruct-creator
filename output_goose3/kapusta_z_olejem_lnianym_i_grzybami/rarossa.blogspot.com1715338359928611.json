{"meta_description": "Boże Narodzenie, KAPUSTA WIGILIJNA Z OLEJEM LNIANYM, Wigilia, Kapusta-Wigilijna", "title": "KAPUSTA WIGILIJNA Z OLEJEM LNIANYM", "content": "Kapusta z olejem lnianym podczas kolacji Wigilijnej w moim domu najszybciej znika ze stołu. To właśnie olej lniany nadaje jej nie powtarzalny smak, a aromat, który wydobywa się z niej podczas jej gotowania od zawsze kojarzy mi się z Wigilią- pewnie dlatego że, przygotowywana jest tylko raz w roku specjalnie na Wigilie. Grzyby umyć a następnie namoczyć i odstawić na noc, po czym drobno pokroić (wodę, w której się moczyły, nie wylewać można ją dodać do kapusty) Kapustę dokładnie wypłukać w zimnej wodzie, i pokroić. Następnie kapustę wymieszać z grzybami oraz podsmażoną cebulą. Do garnka wlać olej lniany, dodać kapustę, przykryć i dusić do miękkości na małym ogniu. Podczas duszenia do kapusty dolewać wodę w której moczyły się grzyby. Do miękkiej kapusty dodać zasmażkę, przygotowaną z łyżki oleju i mąki pszennej. Doprawiamy solą i pieprzem. Całość dusimy jeszcze przez chwilę.", "url": "https://rarossa.blogspot.com/2015/12/kapusta-wigilijna-z-olejem-lnianym.html", "category": "mazowieckie", "sub_category": "Gotowe dania i potrawy", "phrase": "Kapusta z olejem lnianym i grzybami"}