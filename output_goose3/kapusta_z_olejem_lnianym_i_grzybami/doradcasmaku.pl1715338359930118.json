{"meta_description": "Wigilijna kapusta z grzybami - DoradcaSmaku - ten przepis cieszy się popularnością, sprawdź.", "title": "Wigilijna kapusta z grzybami - DoradcaSmaku.pl", "content": "Grzyby płuczemy, moczymy wcześniej w ciepłej wodzie ( około 1 godz) a następnie kroimy na mniejsze kawałki. Cebulę kroimy w cienkie plasterki. Przygotowujemy odpowiednio duży garnek, do którego wlewamy 2-3 łyżki oleju lnianego i smażymy cebulę aż nabierze złotego koloru. Wrzucamy kapustę kiszoną ( wcześniej wypłukaną) razem z namoczonymi grzybkami wraz z wodą, w której moczyły się grzyby. Dodajemy liść laurowy oraz kilka ziaren czarnego pieprzu. Wlewamy tyle wody, aby prawie zakryła kapustę. Całość gotujemy na średnim ogniu przez około 60-90 minut, aż kapusta i grzyby będą miękkie. Mieszamy od czasu do czasu i w razie konieczności dolewamy wodę. W czasie gotowania doprawiamy do smaku solą, pieprzem i przyprawą maggi.", "url": "https://www.doradcasmaku.pl/przepis-wigilijna-kapusta-z-grzybami-261984", "category": "mazowieckie", "sub_category": "Gotowe dania i potrawy", "phrase": "Kapusta z olejem lnianym i grzybami"}