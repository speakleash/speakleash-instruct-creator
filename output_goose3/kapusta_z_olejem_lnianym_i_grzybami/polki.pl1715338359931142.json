{"meta_description": "Olej lniany w połączeniu z kapustą i grzybami to potrawa szczególnie popularna w okresie bożonarodzeniowym, na Mazowszu. Choć wydawałoby się, że każdy z nas próbował kapusty i grzybów, to dodatek oleju lnianego sprawia, że ten klasyczny zestaw smakuje trochę nietypowo.", "title": "Kapusta z olejem lnianym i grzybami", "content": "Danie to robimy z kapusty kiszonej, suszonych grzybów z dodatkiem oleju lnianego, cebuli i przypraw. Od pokoleń robi się je w ten sam sposób. Wieczorem moczymy suszone grzyby, a następnego dnia rano siekamy je w paski, zaś kiszoną kapustę płuczemy w zimnej (koniecznie) wodzie i również siekamy. Następnie dodajemy do niej grzyby, cebulę i wszystko razem mieszamy. Taką mieszankę zalewamy olejem lnianym i gotujemy, aż kapusta stanie się miękka. Na koniec dodajemy do całości zasmażkę z mąki pszennej, cebuli i oleju lnianego. Tak przygotowana kapusta była jadana w wigilię z ziemniakami i karpiem, zaś po wigilii – stanowiła dodatek do chleba i mięs.", "url": "https://polki.pl/przepisy/kuchnie-swiata,kapusta-z-olejem-lnianym-i-grzybami,10341912,artykul.html", "category": "mazowieckie", "sub_category": "Gotowe dania i potrawy", "phrase": "Kapusta z olejem lnianym i grzybami"}