{"meta_description": "", "title": "NOWY WYMIAR KAPUSTY WIGILIJNEJ", "content": "Każdy dom ma swój przepis na kapustę wigilijną. Często owiany tajemnicą i przekazywany z pokolenia na pokolenie. Z grzybami, olejem lnianym lub rzepakowym, jałowcem, zielem angielskim, czasem z dodatkiem bylicy piołun. Ma piękną brunatną barwę i smakuje wybornie. Serwowana samodzielnie lub do pierogów, krokietów, łazanek czy kulebiaków. Każdego roku trochę eksperymentuję ze składami. Zawsze pozostawiam bazę i zmieniam dodatki. Nie lubię nudy w kuchni. Po nowemu nie znaczy niesmacznie. Otrzymujemy nowy wymiar potrawy wigilijnej. Ta jest z dodatkiem suszonych owoców, świeżych i suszonych grzybów leśnych i przecierem pomidorowym. Do tego zioła. Skład może zaskakiwać, ale uwierzcie, że warto czasem dodać absurdalnego składnika by otrzymać coś nowego, smacznego i zaskakującego. Część z Was będzie mogła spróbować tej kapusty. Pojawi się jutro w towarzystwie łazanek. Zaserwuję na moim świątecznym pokazie kulinarnym, który organizuje Stowarzyszenie Empatia. Serdecznie Was zapraszam. Będzie bardzo świątecznie. I ilość składników jest tak dużą, bo całość jutro pojawi się na pokazie – 3 kg kapusty kiszonej  – 2 garście grzybów suszonych  – około 1 kg dowolnych grzybów leśnych (użyłem mrożonych), lub pieczarek  – 2 garście suszonych owoców (mieszanka jabłek, gruszek, śliwek i daktyli)  – 750 ml przecieru pomidorowego  – 4 liście laurowe  – 5 ziaren ziela angielskiego  – 3 ziarna jałowca  – łyżeczka gorczycy  – łyżeczka kolendry  – łyżeczka kminku  – łyżeczka słodkiej papryki wędzonej – grzyby suszone zalać 2 szklankami ciepłej wody i odstawić na godzinę  – do garnka włożyć wszystkie składniki oraz namoczone grzyby. Wodę zostawić. Będzie do podlewania kapusty  – całość gotować a małym ogniu, często mieszać przez 3 dni po 2 godziny. Po każdym dniu odstawiać w chodne miejsce (np. balkon)  – idealna do pierogów, kulebiaków, pasztecików, krokietów, łazanek lub jako samodzielne danie", "url": "https://weganon.pl/nowy-wymiar-kapusty-wigilijnej/", "category": "mazowieckie", "sub_category": "Gotowe dania i potrawy", "phrase": "Kapusta z olejem lnianym i grzybami"}