{"meta_description": "", "title": "Nalewka poziomkowa", "content": "Zaczęły się wakacje, a więc tym samym również sezon poziomkowy. W tym roku wiele wskazuje na to, że poziomek w naszych lasach nie zabraknie. Z mojego rozeznania wynika, że tam, gdzie rosną, można zebrać całkiem sporo owoców. Warunki pogodowe im sprzyjają. Jest wilgotno, ciepło, ściółka leśna nie wysycha. A z poziomek można zrobić aromatyczną nalewkę. Jeśli więc nikogo nie odstraszają warunki panujące obecnie w polskich lasach (przypomnę: bajora wody, wilgoć i CHMARY komarów) warto jest się udać na oszukiwanie tych smacznych owoców. Nie zapominajmy o dobrej ochronie wszystkich fragmentów naszego ciała: długie spodnie, gruba bluza, na głowę moskitiera, a na dłonie rękawiczki. Wiem, że taki strój w lipcu jest uciążliwy, ale lepsze to, niż karmienie komarów. Zresztą, jeśli trafi się na jakieś poziomkowisko, ten wysiłek zostanie wynagrodzony i do domu wrócimy z ładną zdobyczą. Mój sposób na jej przetworzenie (znów zapożyczony z Wielkiej księgi nalewek) jest następujący: (trudno jest znaleźć w lesie litr poziomek. Nam udało się tylko pół, więc odpowiednio przetworzyłem przepis). Poziomek nie myjemy, nie płuczemy, tylko jak najszybciej umieszczamy w słoju i zalewamy alkoholem Nastaw umieszczamy w nasłonecznionym miejscu na co najwyżej 24 godziny. Po tym czasie zlewamy go. Z wody i cukru przygotowujemy syrop. Szumujemy go i do gorącego wlewamy oczekujący nastaw, a następnie wciskamy doń sok z połówki cytryny i całą mieszankę wstawiamy do zimnej wody z lodem (np. przygotowanej w zlewie). Chodzi o to, by szybko ją schłodzić. Kiedy wystygnie filtrujemy, butelkujemy i odstawiamy na trzy tygodnie. Sezon poziomkowy trwa praktycznie dwa miesiące, możemy więc, o ile mamy dostęp do świeżych owoców, kilkakrotnie nastawiać tę nalewkę. Ewentualnie przetestować kilka przepisów jeden po drugim. Tak zamierzam zrobić w tym roku i o efektach będę na bieżąco informować.", "url": "http://pracownianalewek.blogspot.com/2013/07/nalewka-poziomkowa.html", "category": "lubelskie", "sub_category": "Napoje (alkoholowe i bezalkoholowe)", "phrase": "Nalewka poziomkowa leśna z Kraśnika"}