{"meta_description": "", "title": "Gouda (ser) – Wikipedia, wolna encyklopedia", "content": "Gouda (niderl. Goudse kaas) – gatunek sera półtwardego, podpuszczkowego, dojrzewającego, produkowanego z mleka krowiego. Pochodzi z okolic holenderskiego miasta Gouda. Jest produkowany w postaci spłaszczonych kręgów. Dojrzewa 6 tygodni. Najsmaczniejsza jest gouda dojrzała, która cechuje się wyrazistym zapachem. Pełną dojrzałość ser gouda uzyskuje po okresie 10-12 tygodni. Pikantne i dojrzałe odmiany, takie jak Old Amsterdam, dojrzewają znacznie dłużej, bo aż 18 miesięcy[1]. Ser ten zawiera duże ilości sodu, wapnia, fosforu, cynku i jodu. Spośród witamin posiada sporo witaminy A, 0,241 mg retinolu i 0,207 mg β-karotenu (w 100 g). Kwasy tłuszczowe najobficiej reprezentowane są przez nasycone kwasy tłuszczowe (13,69 g na 100 g), w tym: 5,63 g kwasu palmitynowego, po 2,42 g kwasu mirystynowego i stearynowego. W 100 g znajduje się 6,02 g kwasu oleinowego. Zestaw aminokwasów jest bogaty i składają się na niego (dane na 100 g)[3]:", "url": "https://pl.wikipedia.org/wiki/Gouda_(ser)", "category": "podlaskie", "sub_category": "Sery i inne produkty mleczne", "phrase": "Ser podlaski"}