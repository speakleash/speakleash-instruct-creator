{"meta_description": "", "title": "Kulinarne podróże po Wielkopolsce: Pieczona kaczka nadziewana (gmina Ostroróg)", "content": "Sposób przygotowania: Kaczkę opłukać i wytrzeć. Natrzeć (z wierzchu i w środku) solą, majerankiem i pieprzem, odstawić na 2-3 godziny do lodówki. Farsz do kaczki: do wątróbki zmielonej lub drobno posiekanej dodać bułkę, jajko, drobno pokrojoną cebulę i przyprawy: sól pieprz i majeranek. Wszystkie składniki dobrze wymieszać i nadziać kaczkę. Kaczkę zaszyć lub spiąć wykałaczkami i włożyć do brytfanny z rozpuszczoną łyżką smalcu, piec ok. 2 godziny w piekarniku nagrzanym do 180 stopni Celsjusza. Jeśli kaczka zbyt się zrumieni, przykrywamy naczynie i pieczemy dalej. W czasie pieczenia polewamy kaczkę sokiem z brytfanny i dodajemy cebulę. Do farszu można dodać ok. 2 jabłek pokrojonych w kostkę.", "url": "https://gloswielkopolski.pl/kulinarne-podroze-po-wielkopolsce-pieczona-kaczka-nadziewana-gmina-ostrorog/ar/13053288", "category": "wielkopolskie", "sub_category": "Gotowe dania i potrawy", "phrase": "Kaczka pieczona po wielkopolsku"}