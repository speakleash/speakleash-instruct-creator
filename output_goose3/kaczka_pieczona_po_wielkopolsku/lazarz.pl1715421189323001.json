{"meta_description": "", "title": "Najlepsza kaczka po Wielkopolsku jest z \"Monidła\" - .:->poznański portal dzielnicowy:. Łazarz w z@sięgu myszki", "content": "Najlepsza kaczka po Wielkopolsku jest z \"Monidła\" Pieczona kaczka z z szagówkami i modrą kapustą ze śliwkami z restauracji \"Monidło\" okazała się najlepszą w konkursie \"Kaczka po Wielkopolsku\" podczas IV Ogólnopolskiego Festiwalu Dobrego Smaku, który odbył się w miniony weekend. W konkursie \"Kaczka po Wielkopolsku\", który odbył się czwartego dnia IV Ogólnopolskiego Festiwalu Dobrego Smaku pieczona kaczka z szagówkami i modrą kapustą ze śliwkami z restauracji \"Monidło\", mieszczącej się na Łazarzu przy ulicy Matejki 68 zajęła I miejsce. W konkursie udział wzięło 10 restauracji nie tylko z Poznania, ale i całej Wielkopolski. Jury nie miało łatwego wyboru, gdyż musieli skosztować m.in. kaczki faszerowanej podrobami, nadziewanej z wiśniami, krojonej w plastry czy podawanej z pierogami z modrej kapusty. Ogólnopolski Festiwal Dobrego Smaku odbył się już po raz czwarty. Oprócz kaczki wybrano także najlepszą \"Poznańską Sznekę\" i \"Polską Nalewkę 2010\".", "url": "https://lazarz.pl/?id=2&nr=1986", "category": "wielkopolskie", "sub_category": "Gotowe dania i potrawy", "phrase": "Kaczka pieczona po wielkopolsku"}