{"meta_description": "Dlaczego po poznańsku ? Bo podajemy z pyzami na parze i z modrą kapustą z rodzynkami. Taką kaczkę podawano w nieistniejącej już, kultowej poznańskiej restauracji  \"Smakosz\". I taką podaje się u mnie w domu.", "title": "Kaczka pieczona z jabłkami (po poznańsku)", "content": "Przyrządzenie pieczonej kaczki z jabłkami jest stosunkowo proste. Wystarczy przestrzegać kilku zasad pieczenia a kaczka „sama się upiecze”. Oczyszczoną kaczkę osuszyć. Natrzeć solą, majerankiem i pieprzem. Pozostawić na noc albo włoyć do lodówki na minimum 4 godziny. Przed pieczeniem do kaczki włożyć pokrojone na ćwiartki (nie muszą być obrane) jabłka obtoczone w majeranku (kaczkę można zaszyć nicią). Włożyć do pieca rozgrzanego do 200 stopni w naczyniu z przykryciem. Po 1,5 godzinie zmniejszyć temperaturę do 180 stopni i piec jeszcze do godziny zdjąwszy przykrycie. Jeśli kaczka w toku pieczenia nie uzyskała odpowiednio rumianej skórki, tuż przed końcem pieczenia zwiększamy temperaturę ustawiając pieczenie „od góry” – ale bardzo ostrożnie, żeby na koniec kaczki nie spalić. Uwaga: w toku pieczenia kaczkę kilkakrotnie podlać wytopionym tłuszczem a po 1,5 godzinie pieczenia, przy zmianie temperatury, odlać nadmiar tłuszczu. Można w tym momencie dodać do kaczki nieco rozmarynu. Dodatkowo na patelni podsmażyć jeszcze kilka jabłek w majeranku i na wydaniu obłożyć nimi kaczkę. Bo podajemy z pyzami na parze i z modrą kapustą z rodzynkami. A skoro z pyzami, to sosu musi być sporo i powinein być podany osobno w sosjerce aby można pyzy obficie sosem potraktować. I taką podajemy z Aliną w domu. Drożdże mieszamy z 3 łyżkami mleka, cukrem i odrobiną mąki, czekamy aż zaczną pracować i dodajemy resztę składników. Ciasto wyrabiamy tak długo, aż przestanie się kleić do rąk (około 15 minut). Miskę z ciastem przykrywamy lnianą ściereczką i stawiamy w cieple aż podwoi swoją objętość. Następnie chwilę wyrabiamy na omąconym blacie i dzielimy na części. Każdą pyzę turlamy ręką po blacie, żeby zrobić ładną kulkę i zostawiamy do dalszego wyrośnięcia Jak pyzy ładnie wyrosną wkładamy na parę – pyzy można uparować w garnku nakrytym gazą, lub na specjalnej rozkładanej durszlakowej wkładce do garnka. Parujemy ok 5-7 minut – najlepiej pierwszą rozerwać i sprawdzić, czy nie jest surowa.", "url": "https://adwokatmajewski.pl/2023/04/21/kaczka-pieczona-z-jablkami-po-poznansku/", "category": "wielkopolskie", "sub_category": "Gotowe dania i potrawy", "phrase": "Kaczka pieczona po wielkopolsku"}