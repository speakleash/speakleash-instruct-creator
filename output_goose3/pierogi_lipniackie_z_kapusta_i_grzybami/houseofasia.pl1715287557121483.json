{"meta_description": "Pierogi z grzybami i kapustą — ich smak odmienisz, dodając niezwykle aromatyczne grzyby Shiitake i nutkę grzybowego sosu sojowego do farszu.", "title": "Pierogi z kapustą i grzybami Shiitake", "content": "1. Grzyby zalej zimną wodą i odstaw na całą noc. Następnego dnia zagotuj je, dodaj obraną marchewkę, pietruszkę i gotuj, aż warzywa będą miękkie. Pod koniec dopraw solą i pieprzem. 2. Kapustę odciśnij i gotuj w 300 ml osolonej wody przez 45 minut, aż będzie miękka. Po tym czasie wystudź i dokładnie odciśnij. 3. Grzyby, marchewkę i pietruszkę wyjmij z wody (pozostały wywar możesz wykorzystać np. do zupy grzybowej), odciśnij z wody i razem z kapustą zmiel w maszynce do mięsa o bardzo dużych oczkach lub drobno posiekaj. 4. Na patelni rozgrzej olej, zeszklij 3 cebule i dodaj do reszty warzyw. Składniki farszu dobrze wymieszaj, całość dopraw solą, pieprzem i grzybowym sosem sojowym. 5. Mąkę przesiej przez sitko i przełóż do miski, dodaj sól. Włóż masło do gorącej wody, tak aby się roztopiło i stopniowo dodawaj do mąki, mieszając wszystko łyżką. Gdy ciasto nabierze jednolitej konsystencji przełóż je na blat podsypany mąką i zagniataj ciasto przez 10 minut, aż będzie gładkie i miękkie. Następnie przełóż do miski, szczelnie przykryj i odstaw na 30 minut. 6. Ciasto podziel na 4 części i kolejno wałkuj na cienkie placki. Małą szklanką wytnij kółeczka, na środek nałóż farsz, złóż na pół i zlep brzegi w pierogi. Gotuj we wrzącej wodzie do miękkości przez około 3 minuty, a w międzyczasie zeszklij na oleju lnianym pozostałe 3 cebule.", "url": "https://houseofasia.pl/przepisy/pierogi-z-kapusta-i-grzybami-shiitake/", "category": "lubelskie", "sub_category": "Gotowe dania i potrawy", "phrase": "Pierogi lipniackie z kapustą i grzybami"}