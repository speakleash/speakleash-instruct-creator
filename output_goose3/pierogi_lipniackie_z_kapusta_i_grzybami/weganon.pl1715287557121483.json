{"meta_description": "", "title": "PIEROGI OLSZEWNICKIE", "content": "Chyba nigdy nie zrobiłem w tak krótkim czasie, tylu różnorodnych pierogów. Podczas moich wędrówek po festiwalach smaku, jest ich całe mnóstwo. Nierzadko są również wegańskie. Ciasto nie zawiera w większości jaj. Farsze warzywne. Czasem tylko okrasa bywa mięsna, ale można poprosić o duszoną cebulkę. Zawsze po takich wyprawach, staram się odtwarzać te smaku w domu. Czasem zmieniam niewegańskie składniki na te, bez produktów pochodzenia zwierzęcego. Naprawdę nie jest trudno i uwielbiam robić pierogi Pierogi olszewnickie są wegańskie z natury. Farsz to kasza gryczana, pieczarki i duszona cebula. Te pierogi pochodzą ze wsi Olszewnica, w gminie Kąkolewnica. Są aromatyczne, łatwe do zrobienia i jak większość, najlepsze po odsmażeniu. Lubelskie ma cała gamę przeróżnych pierogów. Większość jest wegetariańskich lub wegańskich.: karczmiskie z bobem, lipniackie z kapustą i grzybami, nowodworskie z kaszą gryczaną i twarogiem, perkowickie z białą kapustą i twarogiem, skromowskie z kaszą jaglaną, serem i miętą, turowskie z soczewicą, fajsławickie z czerwoną fasolą i ziołami, kryzysówki z ziemniakami i cebulą, krasnostawskie z ziemniakami i koperkiem, żakowolskie ze smażonymi ziemniakami, zosinowskie i lubelskie z jagodami i wiele innych. – 3 szklanki mąki pszennej  – około 1 szklanki gorącej wody  – 1 łyżeczka soli (do ciasta)  – ½ szklanki kaszy gryczanej (użyłem palonej, bo jest bardziej aromatyczna)  – 10 sporych pieczarek  – 2 spore cebule  – sól i pieprz do smaku  – 1 łyżka majeranku – zagotować w garnku 1 szklankę wody. Wsypać kaszę, gotować pod przykryciem na małym ogniu 10 minut. Odstawić na 30 minut pod przykryciem  – cebule pokroić w drobną kostkę i wraz ze startymi na grubych oczkach pieczarkami i szczyptą soli, smażyć aż odparuje cały płyn. Dodać kaszę, majeranek, doprawić do smaku solą i pieprzem  – mąkę zagnieść z solą i wodą. Wyrobić lekko twarde i elastyczne ciasto  – cienko wałkować, wykrawać krążki, nakładać farsz i zlepiać  – gotować około 2 minut od wypłynięcia  – najlepsze są odsmażane", "url": "https://weganon.pl/pierogi-olszewnickie/", "category": "lubelskie", "sub_category": "Gotowe dania i potrawy", "phrase": "Pierogi lipniackie z kapustą i grzybami"}