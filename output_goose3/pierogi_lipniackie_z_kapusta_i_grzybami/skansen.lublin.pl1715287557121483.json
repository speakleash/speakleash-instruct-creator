{"meta_description": "Muzeum Wsi Lubelskiej w Lublinie", "title": "OBIERACZKI KAPUŚCIANE 4 października 2020", "content": "W najbliższą niedzielę tj. 4 października 2020 r. zapraszamy do Muzeum Wsi Lubelskiej na Obieraczki kapuściane. Kulminacyjnym momentem tego wydarzenia będzie tradycyjny obrzęd zbiorowego kiszenia kapusty w wykonaniu zespołu obrzędowego. Zostanie on przedstawiony zgodnie z tradycjami, jakie miały miejsce w okolicach Biłgoraja. Gospodynie i gospodarze z Kocudzy pokażą: obieranie, siekanie kapusty za pomocą tasaka, zakwaszanie beczki żytnią mąką, metody układania w niej kapusty, tej w główkach i posiekanej. Przedstawienie obrzędowe będzie można zobaczyć w zagrodzie z Teodorówki (sektor Roztocze) od godz. od 13.00. Wszystko w wesołej atmosferze z towarzyszeniem kapeli ludowej. Także w niedzielę, o godz. 16:00 odbędzie się Msza św. w zabytkowym kościele z Matczyna. *Przypominamy o obowiązku zachowania 2 metrowego dystansu społecznego oraz o tym, by nie gromadzić się w dużych grupach.", "url": "https://skansen.lublin.pl/pl/aktualnosci/obieraczki-kapusciane-4-pazdziernika-2020/", "category": "lubelskie", "sub_category": "Gotowe dania i potrawy", "phrase": "Pierogi lipniackie z kapustą i grzybami"}