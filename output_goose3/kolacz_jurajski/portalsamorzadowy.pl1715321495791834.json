{"meta_description": "", "title": "Nowe małopolskie przysmaki", "content": "Kołacz jurajski to ciasto drożdżowe na masełku i śmietanie, z dodatkiem białego sera i maku. Był pieczony dwa tygodnie przed weselem. Kukiełka – bułka o kształcie kukułki ze złożonymi skrzydłami – była pieczywem dla ubogich, namiastką chleba. Śpiewamy o niej w kolędzie „Oj, maluśki, maluśki”. Do listy produktów tradycyjnych rekomendowane zostały także wódki zdrowotne: jarzębinka i jarzębiak izdebnicki. Stowarzyszenie Gościniec z Lanckorony kontynuuje tradycje fabryki arcyksięcia Reinera. Ważne jest odgoryczenie jarzębiny i blendowanie, czyli mieszanie zalewów. Dla smaku dodaje się daktyle, figi i rodzynki, a do jarzębinki – również cynamon, goździki i syrop cukrowy. Prawo do wpisu na listę mają produkty wytwarzane od co najmniej 25 lat, których jakość lub wyjątkowe cechy i właściwości wynikają ze stosowania tradycyjnych metod produkcji. Podstawą rejestracji jest także jakość produktu, związana z historycznie ugruntowanymi przepisami i sposobami przetwarzania.", "url": "https://www.portalsamorzadowy.pl/wydarzenia-lokalne/nowe-malopolskie-przysmaki,3725.html", "category": "małopolskie", "sub_category": "Wyroby piekarnicze i cukiernicze", "phrase": "Kołacz jurajski"}