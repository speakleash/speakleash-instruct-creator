{"meta_description": "", "title": "Mistrz Branży", "content": "Gala Finałowa Konkursu odbyła się 4 czerwca 2012 r. w Filharmonii Podkarpackiej w Rzeszowie. Podczas uroczystości wręczone zostały statuetki, dyplomy i licencje oraz Nagroda Specjalna – Statuetka Ministra Rolnictwa i Rozwoju Wsi dla jednego z Laureatów Konkursu Okręgowej Spółdzielni Mleczarskiej w Oleśnie wyróżniającej się osiągnięciami rynkowymi w branży rolno-spożywczej. Poniżej przedstawiamy wyróżnione firmy z branży piekarsko-cukierniczej oraz dostawców dla branży wraz z nagrodzonymi produktami: Piekarnia \"Złoty Kłos\" Cz. Palonek, W. Brożek, Z. Palonek, R. Palonek Sp.j., Dobczyce – pieczywo ciemne (chleb pełnoziarnisty, chleb szefa, chleb żytni razowy, chleb razowy na miodzie, chleb żytni razowy z rodzynkami, bułki kukurydziane, chleb orkiszowy), pieczywo mieszane (chleb dobczycki, chleb wiejski, chleb staropolski, chleb krakowski, chleb chłopski), wyroby ciastkarskie (rogaliki półfrancuskie z adwokatem lub marmoladą, kremówki firmowe, ciastka deserowe, ciastka maślane z bezą, ciastka kruche z ziaren dyni na miodzie, ciastka kruche ze słonecznikiem i miodem), chleb żytni na głębokim zakwasie bez drożdży, chleb cebulowy na kapuście – mieszany Przetwórnia Owoców i Warzyw PROSPONA Sp. z o.o., Łąck – owoce w żelu: „Frużelina”, „Frużelina deserowa”, „Frużelina cukiernicza” Okręgowa Spółdzielnia Mleczarska w Jasienicy Rosielnej – mleko spożywcze pasteryzowane ekologiczne 2% - butelka 0,9 l, biomasło ekstra z Jasienicy - osełka 400 g i kostka formowana 200 g, biotwaróg wiejski z Jasienicy - krajanka w folii i forma w folii 250 g Laureaci XIX edycji Konkursu wyłonieni zostali w wyniku weryfikacji zgłoszeń i oceny przeprowadzonej przez Komisję Konkursową. Zgłoszone w tym roku produkty zostały ocenione przez ekspertów, którzy po zapoznaniu się z dokumentacją jakościową oraz po dokonaniu oceny organoleptycznej i oględzin wyłonili finalistów Konkursu AGRO POLSKA 2012. Konkurs AGRO POLSKA zaliczany jest do najbardziej prestiżowych przedsięwzięć wyróżniających i promujących wysokiej jakości produkty rolno-spożywcze. Jego celem jest propagowanie działań kreujących pozytywny wizerunek produktów wytworzonych w Polsce dla zwiększenia zainteresowania odbiorców i kontrahentów oferowanymi artykułami. Celem oznaczenia towarów Godłem Promocyjnym AGRO POLSKA – synonimem wysokiej jakości polskich produktów, jest ułatwienie konsumentom codziennych wyborów zakupowych. Dotychczas przeprowadzono 19 edycji Konkursu, w których udział wzięło kilkaset firm i ponad tysiąc produktów. W tegorocznej edycji wyróżnionych zostało około 250 wyrobów produkowanych przez 54 najlepsze polskie przedsiębiorstwa (lista Laureatów dostępna jest na stronie www.agropolska.eu). Organizatorem Konkursu są Międzynarodowe Targi Rzeszowskie, a patronat nad nim sprawuje Minister Rolnictwa i Rozwoju Wsi.", "url": "http://m.mistrzbranzy.pl/artykuly/pokaz/id/401", "category": "małopolskie", "sub_category": "Wyroby piekarnicze i cukiernicze", "phrase": "Kołacz jurajski"}