{"meta_description": "", "title": "Produkty tradycyjne", "content": " • Jagnięcina jurajska z owcy olkuskiej Jagnięcinę jurajską z owcy olkuskiej charakteryzuje niska zawartość tłuszczu śródmięśniowego oraz wysoki poziom białka i składników mineralnych. W związku z tym można ją zaliczyć do pełnowartościowych, ale i dietetycznych produktów spożywczych o niepowtarzalnych walorach smakowych. Waga żywego jagnięcia w wieku powyżej 3 miesięcy wynosi powyżej 20 kg, waga tuszki około 10 kg. Mięso owcy olkuskiej jest delikatne i soczyste, nie posiada swoistego zapachu mięsa owczego. czytaj więcej • Tuszka zielononóżki kuropatwianej Początki hodowli zielononóżki związane są z aktywnością społeczną i pasją hodowlaną księżnej Marii Czartoryskiej i sięgają XIX w. co dało początek hodowli drobiu na terenie dawnej Galicji. W 1894 roku powstało pod protektorem Księżnej towarzystwo ornitologiczne w Jarosławiu, które następnie zostało przekształcoene w Pierwsze Galicyjskie Towarzystwo Chowu Drobiu i Królików w Jarosławiu. czytaj więcej • Chleb prądnicki Chleb prądnicki jest chlebem ciemnym, wytwarzanym na dojrzałym kwasie żytnim. Produkowany jest w dwóch kształtach – owalnym i okrągłym. Produkowany był we wsiach nad rzeką Prądnik – w Prądniku Czerwonym i Białym od XIV w. Rzeka w dawnych czasach używana była jako napęd młynów wodnychmielących mąkę... czytaj więcej • Precelek krakowski Podobnie jak obwarzanek precelki krakowskie sa nierozłącznie zwiazane z historią miasta. Pierwsze wzmianki o datują się z XIII wieku. Tradycja ich wypieku związana była z jednej strony z wysokim kunsztem jaki prezentowali krakowscy piekarze, a z drugiej strony z cech charakterystycznych samych precelków, które dobrze wypieczone z jakościowo dobrych surowców i w odpowiedni sposób przechowywane, zachowywały swe walory smakowe nawet ponad rok od wypieczenia czytaj więcej • Kołacz jurajski Kołacz jurajski (inaczej kołocz) to ciasto weselne lub świąteczne, bardzo popularne w dawnej szlacheckiej Polsce. Nazwa wywodzi się od kształtu, w jakim było ono pieczone. W przeszłości kołacze były bardzo popularne i powszechnie pieczone na wsi przez niemal wszystkie gospodynie. Produkty potrzebne do upieczenia kołacza były łatwo dostępne z uwagi na fakt, że w każdym gospodarstwie hodowano krowy, drób, a także uprawiano rolę. czytaj więcej • Kukiełka lisiecka Kukiełki to tradycyjne pieczywo związane ściśle z Krakowem i jego okolicami. Do przygotowania kukiełek używa się tylko prostych składników - mąki, soli, drożdży oraz wody. Przed włożeniem kukiełek do pieca ich wierzch smarowany jest tzw. „zanką”, czyli pszennym krochmalem o konsystencji śmietany. czytaj więcej • Bugle zembrzyckie Bugle wypiekane były prawdopodobnie już od końca XVII wieku. Dawniej był to rarytas sprzedawany na odpustach, jarmarkach oraz porządnych „knajpach” w Krakowie, gdzie były zagryzką do alkoholu. Do wypieku Bugli zembrzyckich używa się mąki pszennej oraz drożdży z dodatkiem odrobiny soli. Wszystkie czynności wykonywane są ręcznie co oznacza, że proces przygotowania jest bardzo pracochłonny. czytaj więcej • Smalec jurajski gotowany Smalec jurajski gotowany przygotowywany jest na terenie Jury Krakowsko-Częstochowskiej od około 100 lat. Ma aromatyczny zapach mięsa z delikatnym posmakiem cebuli, czosnku i przypraw. Jest produktem lekkostrawnym i o niższej zawartości cholesterolu. Obecnie smalec jurajski gości na stołach przy różnych imprezach organizowanych w lokalnym środowisku i cieszy się ogromną popularnością. czytaj więcej", "url": "http://www.odkryjmalopolske.pl/produkty-tradycyjne.html?start=32", "category": "małopolskie", "sub_category": "Wyroby piekarnicze i cukiernicze", "phrase": "Kołacz jurajski"}