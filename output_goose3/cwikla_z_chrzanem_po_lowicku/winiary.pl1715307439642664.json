{"meta_description": "Sprawdź jak zrobić ćwikłę z polskich buraków ze startym chrzanem. Idealny dodatek do mięs na ciepło i zimno. Poznaj przepisy i inspiracje WINIARY.", "title": "Ćwikła", "content": "Domowa i smakowita ćwikła z polskich buraków ze startym chrzanem jest idealnym dodatkiem do mięs na ciepło i na zimno, wędlin oraz warzyw – w szczególności na kanapkach. Polecamy podawanie domowej ćwikły również z jajkami na twardo oraz białą kiełbasą na gorąco. Pyszne buraczki tarte są ponadto popularnym elementem dań świątecznych. Niektórzy nie wyobrażają sobie Wielkanocy czy Bożego Narodzenia bez nich. Nic dziwnego – to wyśmienita, uwielbiana przez wielu alternatywa surówek. A w dodatku jej przygotowanie jest proste, bo ćwikła nie wymaga wielu składników. Jak przygotować ten przysmak? Niektórzy mają na niego sprawdzony przepis, przekazywany z pokolenia na pokolenie. Są osoby, którym ten smak przywołuje wspomnienia obiadów, jadanych w rodzinnym domu czy u babci. Jeśli nie masz jednak takiej receptury – nic nie szkodzi. Spieszymy z pomocą!    Umyte buraki należy umieścić we wrzącej wodzie i gotować do czasu, aż będą wystarczająco miękkie. Pamiętaj, by przez cały czas utrzymywać średni ogień pod garnkiem. Innym sposobem jest upieczenie buraczków w piekarniku, w 180 stopniach. Czas takiego pieczenia to ok. 1,5 godziny. Następnie warzywo trzeba wystudzić, po czym obrać ze skóry. Kolejny krok to starcie buraków na drobnych oczkach tarki. Teraz skrop je mniej więcej jedną łyżką soku z cytryny lub octem. Wreszcie czas na następny składnik, czyli chrzan tarty. Możesz posłużyć się gotowym, ze słoika, bądź zetrzeć samodzielnie korzeń chrzanu. Wymieszaj z nim buraczki, a następnie dopraw całość do smaku. Przydadzą się tutaj: sól, cukier i przyprawa drobiowa ZIARENKA SMAKU WINIARY. W miejsce ostatniego składnika możesz zastosować uniwersalną przyprawę tego samego producenta.    Wiesz już, jak przyrządzić wyśmienity dodatek kulinarny do mięs. Podsumujmy więc w kilku zdaniach. Ugotowane (lub upieczone), obrane ze skórki i starte buraczki najlepiej pokropić sokiem z cytryny lub octem, doprawić do smaku solą, pieprzem i cukrem, a także Przyprawą ZIARENKA SMAKU WINIARY. Przepis da się modyfikować np. poprzez dodanie obranego i startego jabłka (1 sztuka na ok. 1 kg buraków). Taki dodatek złagodzi nieco smak, dodając słodkości. Same buraki możesz również ścierać na grubszych oczkach. Zrób tak, gdy wolisz większe kawałeczki w słoiku. Pamiętaj, że ćwikła z chrzanem może być poddawana pasteryzacji. Dzięki temu da się przygotować większą ilość na raz, robiąc np. zapasy na zimę. Polecamy przechowywać je w chłodnym miejscu – chociażby w piwnicy albo spiżarce obok kuchni. Smacznego! Podoba Ci się ten przepis? Dodaj go do swojej książki kucharskiej. Załóż ją TUTAJ.", "url": "https://www.winiary.pl/przepisy/cwikla/", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ćwikła z chrzanem po łowicku"}