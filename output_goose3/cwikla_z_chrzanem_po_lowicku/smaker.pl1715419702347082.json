{"meta_description": "Najprostsza ćwikła z chrzanem. Bez niej jakoś smutno na świątecznym stole. Jeśli nie lubimy trzeć chrzanu, kupmy gotowy w słoiczku i połączmy z", "title": "Ćwikła z chrzanem", "content": "Buraki myjemy i gotujemy do miękkości. Do gotowania nie obieramy ich. Średniej wielkości buraki gotujemy około 40-50 minut. Po tym czasie zlewamy wodę, w której się gotowały i zalewamy zimna wodą. Przestudzone buraki obieramy, następnie tarkujemy na tarce o drobnych oczkach lub oczkach do tarcia ziemniaków na placki. Starte buraki łączymy z chrzanem, przyprawiamy octem lub sokiem z cytryny, cukrem, solą i pieprzem. Przekładamy ćwikłę do słoika, zakręcamy wieczko i wstawiamy do lodówki. Następnego dnia ćwikła jest gotowa. Wszystkie smaki się przegryzły, możemy podawać ją na stół. Chrzan do ćwikły należy wybrać dobrej jakości. W Wielkopolsce mamy lokalnego wytwórcę z wieloletnią tradycją. Można kupić jego chrzan w dwóch wersjach- łagodnej i ostrej. Ten ostry jest idealny do ćwikły. Nadaje jej odpowiednią moc, a do tego jest zawsze świeży. Proponujemy użyć takiego chrzanu, ćwikła będzie nam smakowała wyśmienicie. Buraki zamiast gotować, można upiec w piekarniku. Pieczone są smaczniejsze i zdrowsze. Mają też piękny, intensywny kolor.", "url": "https://smaker.pl/przepisy-dodatki/przepis-cwikla-z-chrzanem,1943920,walek.html", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ćwikła z chrzanem po łowicku"}