{"meta_description": "Zastanawiałeś się kiedyś jakie są piwne gry i zabawy? Jest ich sporo i zmieniają zwykłą posiadówę w coś naprawdę spoko. Dziś gra \"Unlabeled\".", "title": "Piwne Gry i Zabawy: Unlabeled", "content": "Unlabeled po polsku oznacza zwyczajnie “bez etykiety”. W tej grze chodzi o to, żeby wykazać się swoją wiedzą na temat piw i jak najlepiej scharakteryzować pite piwo. Oczywiście gracze nie posiadają informacji o tym jakie piwo piją. Jak dokładnie to wygląda? Każdy z graczy przynosi jedno albo dwa ulubione lub wybrane piwa. Wszelkie etykiety czy cechy szczególne muszą zostać zakryte. Taki trochę ślepy test. Następnie pozostali gracze poprzez degustację muszą jak najlepiej opisać to co piją. Czy jest to piwo dolnej czy górnej fermentacji, jakiego stylu, jakiego rodzaju, jak mocno nachmielone, co wyczuwają w smaku… Im więcej tym lepiej. Zwłaszcza jeśli opis jest trafny 🙂 dopiero wtedy mogą zostać przyznane punkty. Jeśli znasz dokładną nazwę piwa możesz zgarnąć 5 punktów. Grę tą można kupić na Amazonie lub eBay, ale tak na dobrą sprawę można się obejść. W Unlabeled można spokojnie grać bez dodatkowych akcesoriów. Chociaż plansza do gry dodaje swoistego nastroju. A postawienie beczułeczki przy każdym dobrze trafionym piwie daje sporą satysfakcję. Uwaga: Tekst nie powstał, by zachęcać kogokolwiek do spożywania nadmiernej ilości alkoholu. Ma na celu jedynie pokazać, jakie zabawy są praktykowane na całym świecie.", "url": "https://szyszkachmielu.pl/piwne-gry-i-zabawy-unlabeled/", "category": "podkarpackie", "sub_category": "Sery i inne produkty mleczne", "phrase": "Szyszki piwne"}