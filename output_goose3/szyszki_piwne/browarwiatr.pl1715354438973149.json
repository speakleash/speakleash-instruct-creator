{"meta_description": "", "title": "Archiwa: Piwne ciekawostki", "content": "Piwo to nie „chmielowa zupa”? – wiele osób może zakrzyknąć ze zdziwienia, gdy dowiedzą się, że głównymi składnikami piwa są słód i woda. W takim razie po co w piwie chmiel? Odpowiadamy! Nie znajdziemy już dziś na świecie miejsce, gdzie chmiel nie jest uprawiany. Ta bylina z rodziny konopiowatych (dla miłośników botaniki łacińska nazwa: Humulus lupulus) przywędrowała do nas z terenów Azji, a Słowianie otrzymali ją prawdopodobnie od Mongołów. Później zaś nasi przodkowie przekazali chmiel, a także tajniki jego dodawania do piwa, ludom zamieszkującym Europę Zachodnią. Najdłużej, bo aż do połowy średniowiecza, chmieleniu piwa opierali się mieszkańcy Wysp Brytyjskich – najpierw Celtowie i Brytowie, a później potomkowie Normanów i Sasów. Pierwsze pisane wzmianki o stosowaniu chmielu w produkcji piwa pochodzą z XII wieku z Niemiec, ale roślina ta była tam znana już pięć wieków wcześniej. Chmiel jest wieloletnią, pnącą rośliną. Oczywiście dla piwowara znaczenie ma nie cała roślina, ale jej żeńskie kwiatostany, które przyjmują formę szyszek. Chmielowe szyszki bardzo mocno kojarzą się z branżą piwną, zresztą znajdziecie ją także w logo Browaru Wiatr. Mimo to chmiel nie jest głównym składnikiem piwa, bo ta rola przypada słodowi jęczmiennemu i wodzie. Nie znaczy to jednak, że nie jest przy produkcji piwa ważny, ba! jego rola jest olbrzymia. Chmiel stanowi bowiem przyprawę do piwa i decyduje o jego smaku i aromacie. Znajdziemy dziś browaru, które produkują piwo bez chmielu, ale współcześnie trudno wyobrazić sobie trunek uwarzony bez dodania tej przyprawy. Chmielu nie dodaje się do brzeczki piwnej w dużych ilościach – przykładowo na 200 kg słodu i przypada 1 kg chmielu. Do brzeczki może być dodawany w postaci świeżo zerwanych szyszek, szyszek suszonych (najpopularniejsza metoda) lub jako granulat, albo też płynny ekstrakt. Chmiel dodaje się do brzeczki, gdy trwa jej gotowanie, czyli już po zacieraniu i filtracji. Piwowarzy chmielą piwo w odpowiednim momencie przed wyłączeniem palnika pod kadzią, dzięki czemu chmielenie może być „na goryczkę” (godzina przed końcem warzenia), „na smak” (pół godziny przed wygaszeniem palnika) lub „na aromat” (dziesięć minut przed końcem”). Chmiel można też dodać do ziarna słodu na etapie jego mielenia, ale wtedy piwo może być za mało chmielowe, więc i tak przyprawa powinna trafić do brzeczki przed warzeniem. Dla uzyskania intensywniejszego aromatu stosowana jest też metoda „chmielenia na zimno” poprzez dodanie chmielu do piwa na etapie cichej fermentacji. Ze względu na charakterystyczne aromaty i smaki, chmiele można podzielić na amerykański, australijskie i nowozelandzkie, angielskie, czeskie (w czasach słowiańskich strzeżone tak bardzo, że za ich wywiezienie z Bohemii groziła kara śmierci) oraz polskie. Nad Wisłą z upraw szlachetnego chmielu piwowarskiego słyną okolice Lublina i Puław, a w całej Europie Środkowo-Wschodniej również rejon miasta Żatec w Czechach (słynny żatecki chmiel używany do warzenia czeskich pilsnerów) oraz Styria w Słowenii. Znawcy uważają chmiel z Lubelszczyzny za jeden z najdelikatniejszych i najbardziej aromatycznych. Co to jest lupulina? Szyszki chmielu swój żywiczny, sosnowy aromat oraz goryczkę zawdzięczają substancji o nazwie lupulina, która znajduje się w lepkiej wydzielinie na szczycie szyszki. Chmiel dziś zastosowanie znajduje nie tylko w browarnictwie, ale też w medycynie i kosmetyce, bywa także używany jako ziołowy środek nasenny. Belgowie kochają chmielową goryczkę tak bardzo, że pędy rośliny są jadane w formie przekąski, a gin z chmielu to popularny aperitif.", "url": "https://browarwiatr.pl/category/piwne-ciekawostki/", "category": "podkarpackie", "sub_category": "Sery i inne produkty mleczne", "phrase": "Szyszki piwne"}