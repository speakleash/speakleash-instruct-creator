{"meta_description": "Doskonały żurek. Odpowiednio kwaśny, doprawiony czosnkiem i majerankiem. W naszej rodzinie pojawia się bardzo często, zwykle jako sobotni obiad albo na Wielkano", "title": "Śląski żurek na zakwasie", "content": " • Przygotowujemy zakwas na żurek: Mąkę wsypujemy do dużego słoja, dodajemy pokrojony na plasterki czosnek i zalewamy przegotowaną, letnią wodą.  Mieszamy i przykrywamy tak, by zakwas na żurek miał dostęp do powietrza, np. kilkukrotnie złożoną gazą i odstawiamy na ok. 5 dni w ciepłe miejsce by żurek się ukisił (od czasu do czasu mieszamy). • Przygotowujemy żurek: Marchew i pietruszkę myjemy, cienko obieramy. 1 cebulę opalamy wraz z łupinkami. Kości wędzone lub żeberka myjemy i osuszamy.  Do garnka wkładamy wędzone kości/żeberka, marchew, pietruszkę, opaloną cebulę, listki laurowe i ziele angielskie, zalewamy 2 litrami wody i gotujemy pod przykryciem przez godzinę. Wywar na żurek odcedzamy. • Kiełbasę kroimy w w półplasterki. Cebulę i czosnek drobno siekamy.  Na patelni rozgrzewamy smalec i podsmażamy na nim na rumiano kiełbasę wraz z cebulką i czosnkiem.   Ziemniaki myjemy, obieramy i kroimy w kostkę, dodajemy je do wywaru z kości i gotujemy do momentu aż będą miękkie.  Kiedy ziemniaki są już miękkie wlewamy zakwas na żurek, gotujemy przez chwilę i dodajemy podsmażoną kiełbasę z czosnkiem i cebulą. Całość zagotowujemy, doprawiamy majerankiem, solą i pieprzem.  Żurek podajemy z chlebem (najlepiej domowego wypieku).", "url": "https://www.przyslijprzepis.pl/przepis/slaski-zurek-na-zakwasie", "category": "śląskie", "sub_category": "Gotowe dania i potrawy", "phrase": "Żur śląski"}