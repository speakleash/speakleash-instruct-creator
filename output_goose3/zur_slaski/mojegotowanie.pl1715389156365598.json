{"meta_description": "Żurek śląski to regionalny przysmak na obiad- obowiązkowo z dużą mięsną wkładką, a zwykle także z jajkiem. Ta zupa jest niezwykle treściwa i syci na długo. Zoba", "title": "Jak zagęścić żurek śląski? Jak zrobić zakwas na żurek śląski? Oto szczegóły", "content": "Żurek śląski to tradycyjna polska potrawa, które ma swoich oddanych miłośników, jak i przeciwników. Trudno jednak odmówić jej wyjątkowego charakteru i niezwykle intensywnego smaku, który nie równa się z żadną inną potrawą. Pod warunkiem oczywiście, że mamy przepis na prawdziwy żurek śląski, w którym wszystkie składniki są idealnie zrównoważone. Na szczęście obecnie możemy korzystać z wiedzy znacznie bardziej doświadczonych wielbicieli sztuki kulinarnej, którzy dzielą się swoimi recepturami na żurek idealny. Żur śląski wbrew pozorom nie jest szczególnie skomplikowanym daniem, ale podstawą jest w tym przypadku naprawdę dobry przepis. Sekretem tej potrawy jest bowiem właściwie zbilansowany smak i aromat, którym po prostu nie da się oprzeć. Aby jednak osiągnąć ten balans trzeba zachować odpowiednie proporcje wykorzystywanych składników, co wcale nie jest takie proste. Każdy produkt wchodzący w skład tej polskiej zupy jest bardzo wyrazisty i potrzeba sporej wprawy, a czasem i wielu prób, aby dobrze dobrać ich proporcje. Tylko dzięki temu będziemy w stanie otrzymać harmonijną i niezwykle smakowitą całość. Żurek śląski to potrawa tak popularna i znana od tak długiego czasu, iż doczekała się ona mnóstwa najróżniejszych receptur. Niemal każda gospodyni domowa ma swój własny sposób na to, by przygotować jedyny w swoim rodzaju żurek o niepowtarzalnym wręcz smaku. Można się więc nawet pokusić o stwierdzenie, że nie ma jednego, podstawowego sposobu na to, jak ugotować żurek śląski. Można jednak mówić o składnikach, które zawsze stanowią jego bazę. W przypadku tej potrawy bardzo duże znaczenie ma dobrej jakości zakwas żytni. Oczywiście najlepiej jeśli uda nam się go przygotować samodzielnie, tym bardziej, iż nie jest to tak naprawdę trudne. Kolejny, ogromnie istotny składnik to mięso, kości i wędzonki, z których powstaje aromatyczny wywar i które sprawiają, że żurek jest bardziej sycący. Często wykorzystywany jest tu surowy boczek, ale też żeberka, słonina, wędzone kości, kiełbasa śląska i oczywiście biała kiełbasa. W przepisach na tradycyjny żurek śląski znajdziemy też mnóstwo aromatycznych przypraw i między innymi suszone grzyby. Żurek śląski z kiełbasą z dobrego przepisu raczej nie powinien nam wyjść zbyt rzadki, ale takie przypadki jednak się zdarzają. Jeśli więc podczas gotowania stwierdzimy, że zupę trzeba zagęścić nie musimy się martwić, gdyż istnieją sprawdzone sposoby na to, jak sobie z tym poradzić. Zdecydowanie najczęściej stosowaną metodą jest zagęszczanie żurku przy pomocy mąki. Wystarczy wsypać do kubeczka dwie płaskie łyżki mąki pszennej i dolać do niej trzy łyżki mleka lub letniej wody. Całość mieszamy energicznie, aby powstała gładka masa, w razie potrzeby dodając do niej więcej mleka lub wody. Następnie, aby rozrzedzić mieszankę dodajemy do niej po łyżce żurku i dokładnie mieszamy, aby nie pojawiły się grudki. Na koniec wlewamy miksturę do żurku i bardzo szybko mieszamy całość. Zupa powinna się gotować na wolnym ogniu przez kolejne 10 minut. Jeśli po tym czasie uznamy, iż wciąż nie jest wystarczająco gęsta, powtarzamy cały proces. Jak zakisić żurek śląski? Podstawowy składnik jest zawsze taki sam i jest nim oczywiście mąka żytnia. Niektóre przepisy zakładają jedynie dodanie do niej ciepłej wody, a w innych znajdziemy wskazówki, aby dodać do takiej mikstury cukier, skórę z chleba razowego, czy otręby żytnie. Niezależnie od tego, który sposób wybierzemy zakwas należy umieścić w słoiku, przykryć go gazą lub bawełnianą ściereczką i odstawić w ciepłe miejsce na 4-5 dni, pamiętając o tym, by go przemieszać dwa razy dziennie. Żurek śląski domowy musi być aromatyczny, dlatego nie należy żałować dodawanych do niego przypraw. Najważniejsze z nich, oprócz soli i pieprzu to przede wszystkim majeranek, ziele angielskie i liście laurowe. W wielu przepisach znaleźć można też wskazówki, aby do zupy dodać czosnku lub chrzanu, a także ziarna kminu. Oczywiście wiele zależy w tym przypadku od naszych własnych preferencji dotyczących tego, jaki żurek najbardziej nam smakuje. Najlepiej jest na początku dodać mniejszą ilość przypraw, by następnie krok po kroku dodawać do dania te z nich, których najbardziej nam brakuje.", "url": "https://www.mojegotowanie.pl/przepis/zur-slaski", "category": "śląskie", "sub_category": "Gotowe dania i potrawy", "phrase": "Żur śląski"}