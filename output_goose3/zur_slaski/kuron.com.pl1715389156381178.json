{"meta_description": "Żur śląski najlepszy sprawdzony, prosty przepis na to danie i nie wymagający dużego nakładu pracy!", "title": "Żur śląski", "content": "Tradycyjny sposób przyrządzania: zmielone na żarnach ziarna żyta zalewamy letnią wodą, dodajemy zakwas chlebowy (najlepiej u piekarza zdobyć tzw. „naciastek”). Odstawiamy na około dwa dni w ciepłe miejsce. Zaczyn przechowujemy w kamionce. Służy do wielokrotnego użytku po dodaniu porcji mąki żurkowej. Gotujemy wędzone żeberka z dodatkiem pietruszki, cebuli i selera. Po ugotowaniu żeberka wyjmujemy, kroimy i ponownie wrzucamy, a następnie wlewamy powoli przygotowany zakwas i zagotowujemy. Żurek doprawiamy czosnkiem, pieprzem ew. solą. Na Śląsku ziemniaki podaje się osobno w formie puree, polane topionym boczkiem, słoniną lub usmażoną cebulką.", "url": "https://kuron.com.pl/artykuly/przepisy/wielkanoc/zur-slaski/", "category": "śląskie", "sub_category": "Gotowe dania i potrawy", "phrase": "Żur śląski"}