{"meta_description": "W 2 l wody ugotować wędzony boczek z dodatkiem włoszczyzny i ziemniaków pokrojonych w kostkę, aby powstał wywar (po ugotowaniu wyjąć włoszczyznę i boczek). Grzybki n", "title": "Żur śląski - Śląskie Smaki", "content": "W 2 l wody ugotować wędzony boczek z dodatkiem włoszczyzny i ziemniaków pokrojonych w kostkę, aby powstał wywar (po ugotowaniu wyjąć włoszczyznę i boczek). Grzybki namoczyć w wodzie i obgotować. Pokroić boczek, cebulę, kiełbasę – wszystko zasmażyć. Połączyć wywar z wędzonego boczku z podsmażonymi cebulką, boczkiem i kiełbasą oraz grzybkami i wywarem z nich. Dodać sól, liście laurowe, ziele angielskie, pieprz, 2 ząbki czosnku, dolać zakwas. Gotować ok. 20 minut, dodać majeranek, natkę pietruszki i gotować jeszcze 10 minut. Doprawić wg uznania. Zupę podawać z ugotowanym na twardo jajkiem i kwaśną śmietaną.", "url": "https://www.slaskiesmaki.pl/dish/512124/zur-slaski", "category": "śląskie", "sub_category": "Gotowe dania i potrawy", "phrase": "Żur śląski"}