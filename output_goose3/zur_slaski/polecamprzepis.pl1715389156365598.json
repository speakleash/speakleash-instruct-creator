{"meta_description": "Żur śląski to zupa znana od pokoleń. Prosta, pożywna, bardzo smaczna i lubiana przez wszystkich. Dziś ugotowaliśmy my go tak, jak na co dzień robiła to nasza babcia. Przepis na żur śląski Składniki: 200 gramów boczku lub podgardla wieprzowego, około 400 gramów kiełbasy (może być w różnych gatunkach, tym razem wykorzystaliśmy śląską pół na pół", "title": "Żur ze śląskiego domu. Tak zrobiony podaje się na co dzień. PRZEPIS - Polecam Przepis", "content": "Żur śląski to zupa znana od pokoleń. Prosta, pożywna, bardzo smaczna i lubiana przez wszystkich. Dziś ugotowaliśmy my go tak, jak na co dzień robiła to nasza babcia. Składniki: 200 gramów boczku lub podgardla wieprzowego, około 400 gramów kiełbasy (może być w różnych gatunkach, tym razem wykorzystaliśmy śląską pół na pół z białą), duża cebula, 3 ząbki czosnku, 3-4 ziemniaki, pół litra zakwasu żytniego, majeranek, sól, pieprz, jajka ugotowane na twardo do podania. • W garnku przesmaż boczek pokrojony w kostkę razem z cebulą, dorzuć kiełbasę pokrojoną w kostkę lub półplasterki, zalej 2 litrami wody, zagotuj, wrzuć ziemniaki pokrojone w kostkę, posiekany czosnek, dopraw majerankiem, pieprzem i solą, gotuj kilka minut – aż ziemniaki zmiękną. • Teraz wlej zakwas, wymieszaj, zagotuj i trzymaj na ogniu jeszcze kilka minut. Rada: niektóre gospodynie zaprawiają żur śmietaną, ale w tej wersji zdecydowanie bardziej lubimy go bez. Zupę można też ugotować na wędzonej kości. Spróbujcie też żurku wegetariańskiego według naszego przepisu:", "url": "https://polecamprzepis.pl/zur-ze-slaskiego-domu-tak-zrobiony-podaje-sie-na-co-dzien-przepis/", "category": "śląskie", "sub_category": "Gotowe dania i potrawy", "phrase": "Żur śląski"}