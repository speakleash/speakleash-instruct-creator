{"meta_description": "W ofercie masarni Wyroby Swojskie Marek Pelc  Markowa można znaleźć pełną  smaku i aromatu szynkę tradycyjnie  parzoną i wędzoną  we własnej wędzarni.", "title": "Niepowtarzalną szynkę wędzoną i parzoną wytwarza Marek Pelc w Markowej", "content": "W ofercie masarni Wyroby Swojskie Marek Pelc Markowa można znaleźć pełną smaku i aromatu szynkę tradycyjnie parzoną i wędzoną we własnej wędzarni. W ofercie Wyrobów Swojskich z Markowej można znaleźć wiele rodzajów wędlin i podrobów, baleron, schab wędzony i parzony, boczek, kiełbasę grillową, pasztetową, kaszankę, zająca (czyli pieczeń), salceson, faszerowaną polędwiczkę, schab, kiełbasę wiejską i m.in. szynkę wędzoną i parzoną, czyli produkt, który został zgłoszony przez masarnię do tegorocznego konkursu Nasze Dobre Podkarpackie.   Skąd się bierze niepowtarzalny smak szynki wędzonej i parzonej z Markowej. - Nasz dziadek stworzył unikalną, indywidualną dla naszej masarni recepturę na pełną smaku, soczystą i aromatyczną szynkę wędzoną i parzoną, która przed długi czas marynowania uzyskuje niepowtarzalny smak i rozpływa się w ustach. Mięso pochodzi od lokalnych rolników, którzy karmią trzodę paszą z ich własnych gospodarstw. Polecamy ją nie tylko na kanapki, ale na „wiejskie stoły” przy okazji wesel, imienin, komunii i innych imprez - dodaje K. Pelc. Okazuje się, że proces produkcji tej szynki rozpoczyna się od rozbioru półtuszy, wycięcia z niej odpowiedniej części, a następnie uformowania odpowiedniego kształtu szynki. Następnie przechodzi ona kolejny etap, w trakcie którego zostaje poddana procesowi peklowania. - Używamy do tego soli mieszanej, czyli soli spożywczej i azotynu sodu jako substancji konserwujących i nacieramy nią całą szynkę. Kolejnym etapem jest nastrzyknięcie szynki marynatą, w której skład wchodzi: liść laurowy, ziele angielskie, woda i sól mieszana. Peklowanie szynki zabezpiecza ją przed bakteriami i psuciem się - wyjaśnia Krystyna Pelc. Tak przygotowana szynka zostaje następnie umieszczona w beczce i marynuje się ją około tygodnia. Po upłynięciu tego czasu szynka zostaje poddana procesowi wędzenia, w naturalny sposób w naszych ręcznie robionych wędzarniach. - Wędzarz dokładnie przygląda się temu procesowi, dbając o to, aby miała odpowiednią temperaturę oraz kolor tłumaczy pani Krystyna. Ostatnim etapem jest szynka parzenie w odpowiedniej temperaturze, co jest gwarancją, że zjedzenie jej jest w pełni bezpieczne i zdrowe. Gotowa szynka po uparzeniu ma temperaturę 74 st. C. i zostaje poddana procesowi studzenia. Wtedy jest gotowa do spożycia na kanapki bądź na wiejski stół. Zapraszamy do spróbowania jej smaku - zachęca pani Krystyna. Wyroby Swojskie Marek Pelc Markowa  W ofercie tej firmy znajdujemy wiele rodzajów wędlin i podrobów jak: baleron, schab wędzony i parzony, boczek, kiełbasę grillową, pasztetową, kaszankę, zająca (czyli pieczeń), salceson, faszerowaną polędwiczkę, schab, kiełbasę wiejską i oczywiście szynkę wędzoną i parzoną. Wielkość szynek to: 0,5 kg i 1 kg.", "url": "https://nowiny24.pl/niepowtarzalna-szynke-wedzona-i-parzona-wytwarza-marek-pelc-w-markowej/ar/c3-16969093", "category": "podkarpackie", "sub_category": "Mięso świeże oraz produkty mięsne", "phrase": "Kiełbasa szynkowa z Markowej"}