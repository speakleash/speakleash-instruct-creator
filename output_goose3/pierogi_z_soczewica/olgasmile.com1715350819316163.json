{"meta_description": "PIEROGI Z SOCZEWICĄ I PIECZARKAMI. Przygotowałam dzisiaj bezglutenowe pierogi z soczewicą i pieczarkami. U nas pierogi z soczewicą i pieczarkami albo z wędzonym", "title": "PIEROGI Z SOCZEWICĄ I PIECZARKAMI", "content": "Przygotowałam dzisiaj bezglutenowe pierogi z soczewicą i pieczarkami. U nas pierogi z soczewicą i pieczarkami albo z tofu wędzonym od lat cieszą się niesłabnącą popularnością. Uwielbiam je jeść i nie mam z nimi umiaru. Taki los :) Wszystko przed cudownie doprawiony farsz i domowe ciasto na pierogi, cieniutkie, miękkie i elastyczne.Oczywiście mówię o wersji glutenowej z mąki pszennej. Jeśli jesteście na diecie bezglutenowej warto sięgnąć po jakąś gotową mieszankę pierogową, bo to znacznie ułatwia pracę. Są mniej smaczne, wiem, wiem ale jak się nie da, to się nie da i nie ma co rąk załamywać! Przygotowywałam w życiu pierogi bezglutenowe już chyba ze wszystkich gotowych mieszanek, które można kupić w Polsce oraz na zagranicznych portalach aukcyjnych. Co ciekawe, z niektórych absolutnie nic mi nie wychodzi. Można powiedzieć, że nie każda mieszanka jest idealna i dostosowana pod potrzeby konkretnego użytkownika. Uważam, że pierogi bezglutenowe z gotowej mieszanki mąk są świetną alternatywą dla osób dopiero rozpoczynających swoją przygodę z dietą bezglutenową. I wiem, że takie przepisy również są potrzebne, bo „nie od razu Kraków zbudowano” jak to mówi znane porzekadło. W wersji bezglutenowej w smaku są dość podobne. Ciasto jest delikatne, mocniej skrobiowe, grubsze w efekcie. Te pierogi z soczewicą i pieczarkami są wyjątkowe dla mnie. To jedne z pierwszych pierogów jakie zrobiłam na diecie wegańskiej, wtedy jeszcze z ciasta pszennego. Oraz pierwsze na wegańskiej bezglutenowej i to właśnie też pierogi z soczewicą i pieczarkami! Ciekawa jestem z jakim farszem Ty lubisz pierogi? Ja ze swojej strony głównie z grzybami, z kapustą i właśnie dzisiejsze pierogi z soczewicą i pieczarkami, które są bardziej pożywne i mają w sobie porcję zdrowego, roślinnego białka. • Jak zrobić ciasto na pierogi – tradycyjne pszenne (to właśnie przepis babci) • Farsz do pierogów – Można przygotować go z soczewicy czerwonej lub zielonej. Ja wybrałam 400 g soczewicy zielonej, do tego 500 g pieczarek, 3 duże smażone cebule, wędzoną paprykę, sól i pieprz. Soczewicę ugotowałam zgodnie z instrukcją na opakowaniu, odcedziłam, przełożyłam do miski, dodałam podsmażone pieczarki i potem zmielone w maszynce do mięsa, dodałam smażoną cebulę, sól do smaku, pieprz i wędzoną paprykę. Po wymieszaniu farsz jest gotowy do nadziewania! • Przygotowuję ciasto według wybranego przepisu na ciasto na pierogi. • Stolnicę posypuję mąką i wałkuję na niej cienkie ciasto. Wycinam kółka wycinarkami lub szklanką. Na środek każdego kółka układam porcję farszu. Rogi ciasta smaruję wodą i zlepiam dociskając widelcem lub palcami. Gdy jest potrzeba lekko je moczę wodą. • Pierogi układam na ściereczce wysypanej mąką i przykrywam, aby nie wysychały. Gotuję partiami kilka minut, aż wypłyną i zrobią się miękkie. Układam na talerzu wysmarowanym olejem, tak aby się nie stykały, muszą całkowicie wystygnąć. • Takie cudownie gorące domowe pierogi z soczewicą i pieczarkami podaję z cebulką z olejem lub inną okrasą.", "url": "https://www.olgasmile.com/pierogi-z-soczewica-i-pieczarkami.html", "category": "podkarpackie", "sub_category": "Gotowe dania i potrawy", "phrase": "Pierogi z soczewicą"}