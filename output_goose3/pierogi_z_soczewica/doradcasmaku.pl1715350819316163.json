{"meta_description": "Przepis na pierogi z soczewicą czerwoną i marchewką. Najlepiej podać je ze zrumienioną cebulką.", "title": "Pierogi z czerwoną soczewicą - DoradcaSmaku.pl", "content": "Przepis i sposób przygotowania na: Pierogi lubi każdy, bo można dobrać swój ulubiony smak farszu. Ten przepis zawiera sposób na pierogi z czerwoną soczewica i marchewką. Do farszu można dodać również pokrojone suszone pomidory lub podsmażone pieczarki. Soczewicę przepłukać, zalać wodą. Dodać przyprawę Kucharek i gotować soczewicę do miękkości od czasu do czasu mieszając. Wyłożyć na sitko do odsączenia. Cebulę drobno posiekać, lekko zrumienić na oleju, dodać pokrojony drobniutko czosnek i startą na drobnych oczkach oczyszczoną marchewkę. Całość chwilkę dusić, przestudzić i dodać do soczewicy. Farsz doprawić do smaku (lekko pikantnie). Wszystkie składniki umieścić w misce robota. Przy pomocy końcówki do zagniatania wyrobić gładkie ciasto. Ciasto przełożyć na stolnicę, przykryć miską i zostawić na pół godziny żeby odpoczęło. Ciasto podsypać mąką, rozwałkować i za pomocą urządzenia do pierogów wykroić kółka, nałożyć ciasto na urządzenie dodać łyżeczkę farszu i zlepić. W większym (np. 5 litrowym garnku), zagotować wodę. Dodać pierogi i gotować od wypłynięcia około- 5 min. Wyjąć łyżką cedzakową. Jeśli robimy podpiekane odłożyć do ostudzenia. Podpiec na rumiano na oleju i polać zrumienioną cebulką.", "url": "https://www.doradcasmaku.pl/przepis-pierogi-z-czerwona-soczewica-286621", "category": "podkarpackie", "sub_category": "Gotowe dania i potrawy", "phrase": "Pierogi z soczewicą"}