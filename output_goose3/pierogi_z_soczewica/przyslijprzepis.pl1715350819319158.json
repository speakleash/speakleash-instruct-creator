{"meta_description": "", "title": "Pierogi z soczewicą", "content": "Soczewicę opłukuje pod bieżącą wodą, następnie zalewam wodą w garnuszku i odstawiam na kilka godzin by spęczniała, a czasem na całą noc. Wodę wymieniam i gotuję do miękkości. Ugotowaną, odcedzam i odstawiam by całkowicie wystygła. Białą cebulę kroję w kostkę, podsmażam na patelni i dodaję do ugotowanych ziaren. Doprawiam solą i pieprzem. Soczewicę można lekko zgnieść za pomocą widelca lub tłuczka, jeśli lubimy z kawałkami soczewicy, a także można ją zmiksować lub przepuścić przez maszynkę do mięsa, wtedy z wyglądu będzie przypominać farsz mięsny .  Mąkę mieszam z solą i oliwą, dodaję tyle ciepłej wody by zagnieść elastyczne ciasto. Dzielę na porcje, rozwałkowuję, wykrawam szklanką krążki i na każdy nakładam po łyżce farszu. Brzegi zlepiam i odkładam na posypany mąką blat. W garnku zagotowuję wodę, wrzucam partiami pierogi i gotuję od wypłynięcia 3-4 min. Wyławiam łyżką, układam na talerzach.   Czerwoną cebulę kroję w kostkę i podsmażam na łyżce tłuszczu. Okraszam moje pierogi i gotowe", "url": "https://www.przyslijprzepis.pl/przepis/pierogi-z-soczewica-18", "category": "podkarpackie", "sub_category": "Gotowe dania i potrawy", "phrase": "Pierogi z soczewicą"}