{"meta_description": "Pierogi z soczewicą i masłem szałwiowym - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Pierogi z soczewicą i masłem szałwiowym - przepis", "content": "Soczewicę gotuj do miękkości w lekko osolonej wodzie według wskazówek na opakowaniu (ok. 20-30 minut). Odcedź na sicie. W rondelku rozpuszczamy masło. Dodajemy mleko i wodę, mieszamy. Całość podgrzewamy, ale nie zagotowujemy, a następnie wyłączamy ogień i lekko studzimy płynną bazę ciasta. Mąkę przesypujemy do miski (możemy również przesiać ją przez sitko, by ciasto było delikatniejsze) i zaparzamy lekko przestudzoną miksturą z masła, mleka i wody, stopniowo wlewając ją do mąki. Za każdym razem szybko wyrabiamy ciasto, aż składniki wstępnie się połączą. Ciasto przekładamy na deskę oprószoną mąką i wyrabiamy dość długo dłońmi, aż stanie się jednolite i gładkie. Gotowe ciasto nie powinno lepić się do dłoni. Owijamy je ściereczką i odkładamy na czas przygotowania farszu, by odpoczęło. Cebulę pokrojoną w drobną kostkę przesmażamy na patelni na rozgrzanym oleju, aż się zeszkli i lekko zarumieni. Ugotowaną wcześniej soczewicę przepuszczamy przez maszynkę do mielenia mięsa. W ten sam sposób mielemy twaróg. Zmielone składniki dokładnie mieszamy w misce. Dodajemy przesmażoną cebulę. Farsz doprawiamy solą oraz czarnym i białym pieprzem. Ciasto przekładamy na blat delikatnie oprószony mąką i chwilę wyrabiamy, by odzyskało plastyczność. Wyrobione ciasto dzielimy na kilka części, a każdą z nich rozwałkowujemy. Z rozwałkowanego ciasta wycinamy kółka za pomocą okrągłego wycinaka lub szklanki. Kółka ciasta delikatnie zwilżamy wodą. Na każdą porcję ciasta wykładamy porcję farszu. Ciasto składamy na pół, zamykając farsz w środku, brzegi ciasta dokładnie sklejamy i tworzymy zgrabną falbankę. ! By ulepić pierogi w stylu koreańskim, po zlepieniu brzegów ciasta i zamknięciu farszu w środku, zlepiamy rogi pieroga. W ten sposób powinniśmy uzyskać pierogi przypominające kształtem uszka. Pierogi gotujemy partiami we wrzącej, osolonej wodzie ok. 1-2 minut od momentu wypłynięcia na powierzchnię. Ugotowane pierogi wyławiamy za pomocą łyżki cedzakowej i przekładamy na talerz. Ugotowane i odcedzone pierogi przekładamy do szałwiowego masła. Delikatnie przesmażamy. Dodajemy drobno posiekany imbir i drobno posiekaną papryczkę chili. Mieszamy. Pierogi w maśle szałwiowym układamy na talerzu. Dekorujemy listkami szałwii przesmażonymi w maśle.", "url": "https://kuchnialidla.pl/pierogi-z-soczewica-i-maslem-szalwiowym", "category": "podkarpackie", "sub_category": "Gotowe dania i potrawy", "phrase": "Pierogi z soczewicą"}