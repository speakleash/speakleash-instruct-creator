{"meta_description": "", "title": "Zatrzymajmy smaki przeszłości – Stowarzyszenie Kraina Sanu", "content": "Produkt tradycyjny związany z danym regionem, to dzisiaj bardzo popularny środek do promocji danego regionu. Nasze Stowarzyszenie zainicjowało działania, związane z pomocą osobom z terenu naszego LGD , zainteresowanym wpisaniem na listę produktów tradycyjnych potraw z Krainy Sanu, których oryginalność i wyjątkowość niewątpliwie związana jest z tradycyjną metodą ich wyrobu. Wiele produktów lokalnych wytwarzanych na terenie LGD metodami tradycyjnymi, znane są tylko na wąskim rynku lokalnym, a czasem nawet tylko wśród najbliższej rodziny. Był to jeden z powodów dla których zostały zorganizowane spotkania z tymi osobami , które chcą nie tylko promować własny produkt ale także wpisać go na listę produktów tradycyjnych. Spotkania – konsultacje ,które odbyły się w dniach 17 i 25 listopada 2011 r. w Biurze Stowarzyszenia „Kraina Sanu” – LGD , poprowadzone przez Panią Dorotę Jamroży – Pracownika Departamentu Rolnictwa i Gospodarki Wodnej Urzędu Marszałkowskiego w Rzeszowie cieszyły się ogromnym zainteresowaniem. Na pierwszym spotkaniu oprócz wykładu Pani D. Jamroży dot. promocji potraw , uczestniczki zapoznały się z zasadami sporządzenia wniosków o wpisanie na listę produktów tradycyjnych wybranych potraw. Drugie spotkanie przybliżyło smaki przeszłości. Wszystkie Panie zainteresowane wpisaniem swojego własnego produktu przygotowały gotowe dania do degustacji. Tym sposobem 27 produktów lokalnych znalazło się na naszym stole. Znane przysłowie „ apetyt rośnie w miarę jedzenia” znakomicie oddawało nastroje wszystkich obecnych na spotkaniu, którzy delektowali się pysznymi smakami przeszłości, a były to : • Kasza Jaglana zapiekana z marchwią lub suszonymi śliwkami na słodko, Pęcak z suszonymi jabłkami, gruszkami śliwkami, Gołąbki z kaszą gryczaną i tartymi ziemniakami – Koła Gospodyń Wiejskich z Grodziska Dolnego • Syrnik z krupami, Wilijnik, Gościnnik i Szyszki Piwne – Pani Bronisławy Bajor z Pigan • Kołtuny , Pieróg z kaszy gryczanej Dąbrowicki – Pani Leokadii Beńko z Dąbrowicy • Barszcz czysty biały wielkanocny, Pieróg z kaszy gryczanej okrągły – Pani Marii Drapały z Sieniawy • Chleb leżachowski, Kapuśniaczki leżachowskie i Rurki z nadzieniem różanym – Pani Danuty Krupka, Koło Gospodyń Wiejskich z Leżachowa • Pierożki leżachowskie pieczone z kaszą gryczaną i serem -Pani Lidii Mróz, Koło Gospodyń Wiejskich z Leżachowa • Leżachowska Kaczka pieczona z jabłkami – Pani Alicji Wawryszko, Koło Gospodyń Wiejskich z Leżachowa • Jagodzianki , Zupa Dziadowska, Zupa z jagód, Krupnik staropolski, Napitek miodowo-korzenny, jajokoniak trunek jajeczny – Pani Elżbiety Starzak z Cieplic Wpis produktu lokalnego na listę produktów tradycyjnych to doskonały sposób na jego promocję, zwiększenie jego rozpoznawalności i utożsamianie z danym regionem. Zachęcamy wszystkie osoby zajmujące się wyrobem tradycyjnych potraw a zainteresowane wpisaniem ich na listę produktów tradycyjnych do wizyty w Biurze Stowarzyszenia w Tryńczy. Chętnie odpowiemy na wszelkie pytania, jak również udzielimy pomocy przy sporządzeniu takich wniosków.", "url": "http://www.krainasanu.pl/706", "category": "podkarpackie", "sub_category": "Wyroby piekarnicze i cukiernicze", "phrase": "Wilijnik"}