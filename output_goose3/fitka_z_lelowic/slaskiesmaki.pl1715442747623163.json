{"meta_description": "Obrać ziemniaki. Do wody dodać pokrojone w kostkę ziemniaki, grzyby leśne, marchew, pietruszkę, listek laurowy. Gotować. Na koniec zesmażyć cebulkę ze słoniną i okra", "title": "Fitka - Śląskie Smaki", "content": "Obrać ziemniaki. Do wody dodać pokrojone w kostkę ziemniaki, grzyby leśne, marchew, pietruszkę, listek laurowy. Gotować. Na koniec zasmażyć cebulkę ze słoniną i okrasić zupę. Doprawić do smaku. Fitka jest jedną z najbardziej popularnych potraw na terenie gminy Kroczyce. To prosta w przyrządzeniu zupa, łącząca składniki łatwo dostępne niemal w każdym wiejskim gospodarstwie. To zupa gotowana bez żadnego mięsa, szybka i tania. Najlepsze do fitki są maślaki, wówczas zupa nabiera charakterystycznego wyglądu przypominając niektórym rosół. Ma niezapomniany smak i zapach. Potrawa została sporządzona przez Koło Gospodyń Wiejskich „Kostkowianki” z Kostkowic k/Kroczyc podczas VII Festiwalu Śląskie Smaki, który odbył się w 2012 r. w Chorzowie.", "url": "https://www.slaskiesmaki.pl/dish/510952/fitka", "category": "małopolskie", "sub_category": "Gotowe dania i potrawy", "phrase": "Fitka z Lelowic"}