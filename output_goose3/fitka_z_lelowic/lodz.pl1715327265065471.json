{"meta_description": "Katalog tzw. cienkich zup w dawnej łódzkiej kuchni był przebogaty, choć wynikało to raczej z trudnych warunków życia. Sztandarową łódzką zupą – oprócz zalewajki oczywiście – jest fifka, zwana też fifą&hellip;", "title": "Fitka, łódzka zupa, która dorównywała popularnością zalewajce! Znasz ją?", "content": "Przygotowuje się ją z młodych warzyw, odrobiny masła i kaszy manny. Wiosną można było również ugotować podobną polewkę, zwaną śmieciówką, tyle że z zasmażką i dodatkiem młodych ziemniaków. Jeśli te przeważają w garnku, powstaje kartoflanka „zaklepana” mąką. Jeżeli marchewki jest więcej, można na podrobach ugotować zupę marchewkową, a jeśli mamy kawałek mięsa, to sezonową zupę szczawiową. Z główki młodej kapusty na tej samej bazie przygotujemy tzw. dziada, czyli kapuśniak z kartoflami, który można ewentualnie okrasić skwarkami. Co łączy te chude, łódzkie zupki? Minimum kalorii, a początek gotowania taki sam: wrzucamy do garnka dwie marchewki, pietruszkę, młody por, trochę zieleniny, liść laurowy, a dalej – co kto chce. Będzie szybko i bardzo fit!", "url": "https://lodz.pl/artykul/fitka-lodzka-zupa-ktora-dorownywala-popularnoscia-zalewajce-znasz-ja-57305/", "category": "małopolskie", "sub_category": "Gotowe dania i potrawy", "phrase": "Fitka z Lelowic"}