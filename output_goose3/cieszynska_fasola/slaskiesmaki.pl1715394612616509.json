{"meta_description": "Fasola została udomowiona przez Indian na długo przed podbojem ich ziem przez hiszpańskich i portugalskich konkwistadorów. Zalety fasoli zostały docenione przez Euro", "title": "Cieszyńska fasola / fazola / becok na sypko - Śląskie Sma...", "content": "Fasola została udomowiona przez Indian na długo przed podbojem ich ziem przez hiszpańskich i portugalskich konkwistadorów. Zalety fasoli zostały docenione przez Europejczyków i warzywo to zagościło na stołach Starego Kontynentu. Fasola należy do roślin o dużej wartości energetycznej oraz o bardzo dużej zawartości białka i okresowo może zastępować mięso. Fasola (fazola), zwana po cieszyńsku becokiem, była uprawiana od dawna na terenie Śląska Cieszyńskiego i wykorzystywana w tradycyjnej kuchni. Sezon na fasole na sypko przypada latem i jesienią, kiedy to można przyrządzić potrawę ze świeżo zebranych nasion. W tych porach roku z powodzeniem zastępowała mięsne potrawy. W tym czasie brakowało mięsa ze względu na to, że pierwsze „zabijaczki” robiono dopiero na zimę. Bogata w białko i witaminy fasola była nie tylko pożywnym, ale i smacznym pokarmem dla ludzi żyjących w Beskidzie Śląskim. W książce „Płyniesz Olzo” w rozdziale „Pożywieniu ludu cieszyńskiego” Józef Ondrusz pisze: „Z roślin strączkowych najbardziej rozpowszechnioną na Śląsku Cieszyńskim była fasola, mniej groch i bób. Oprócz kilku odmian fasoli krzaczastej, sadzonej na osobnych grzędach lub niewielkimi gniazdami w ziemniakach, hodowano również fasole tyczne, wieloziarniste, zwane powszechnie becokami. Fasolę przyrządzano w postaci zup, sosów, sałat lub na sucho. Zupy i sosy fasolowe doprawiano zakłótą z mąki i mleka lub śmietany. Smak ich podnosił kawałek wędliny dodanej do gotowania. Podawano je z ziemniakami lub chlebem. Niektóre gospodynie dodawały do zup i sosów fasolowych garść suszonych śliwek lub powideł. Fasolę na sucho jadano z kwaśnym lub zsiadłym mlekiem”. Fasola na sypko jest prostym daniem, którego składnikami są fasola, cebula, skwarki lub stopione masło z bułką tartą oraz sól i pieprz. Potrawa jest nadal popularna w przeciętnych gospodarstwach domowych, a także jest w jadłospisach wielu gospodarstw agroturystycznych powiatu cieszyńskiego. Becok na sypko można zjeść w karczmach, zajazdach i restauracjach regionalnych. Józef Ondrusz podaje również przepis na przygotowanie fasoli na sypko: „Sałatę z fasoli, zwłaszcza z becoków, przyrządzano w następujący sposób: do ugotowanej i odcedzonej fasoli nakrajano sporą ilość surowej cebuli, dodano trochę pieprzu i soli. Sałatę wymieszano i okraszono skwarkami”. Kapustę pokroić, włożyć do garnka z wodą, gotować aż zrobi się miękka. Po ugotowaniu kapustę odcedzić, posolić, dodać kostkę bulionu i wlać 1 łyżkę octu. Wszystko wymieszać, przykryć pokrywką. Następnie pokroić słoninę w kostkę, stopić ją. Do stopionej słoniny dodać cebulę drobno posiekaną, zrumienić ją na złoty kolor, dodać 1 ½ łyżki mąki, siekaną pietruszkę i koperek. Wszystko zasmażać na złoty kolor i dolać wody, po czym zagotować na patelni. Przelać zasmażkę z patelni do garnka z kapustą, wymieszać. Ugotować fasolę, ugnieść, włożyć do garnka z kapustą, wymieszać i zostawić pod przykryciem na 15 minut. Parzybroda z Gronia - Gronica na kwaśno z fasolą i ziemniakami Kapustę kiszoną (nie kroić) wrzucić do garnka, zalać 1,5 l wodą dodając liście laurowe, ziele angielskie, kminek całość gotować do miękkości. Ziemniaki pokrojone w kostkę ugotować osobno. Fasolkę ugotować do miękkości. Boczek i cebulkę pokroić w drobną kostkę, podsmażyć na złoty kolor (zasmażka 2 stopnia). Czosnek zalać 300 ml wody i zmiksować. Wlać do miękkiej i ugotowanej kapusty- zagotować. Dodać cały boczek z cebulą i zasmażką dokładnie mieszając. Doprawić do smaku majerankiem, solą, pieprzem. Podawać z fasolką, ziemniakami posypane koperkiem. Fasolę namoczoną ugotować do miękkości i odstawić na bok. Wędzone kości schabowe, gotować ok. godziny dodając przyprawy. Wyjąć kości i obrane z nich mięso wrzucić do wywaru i gotować dalej na małym ogniu. Przesmażyć boczek z cebulką i dodać do wywaru. Wywar zalać żurkiem z mąki żurkowej i gotować jeszcze 10 – 15 minut, pod koniec dodać potarty w dłoniach majeranek i ugotowaną fasolę.", "url": "https://slaskiesmaki.pl/staticcontent/141214/cieszynska-fasola-fazola-becok-na-sypko", "category": "śląskie", "sub_category": "Gotowe dania i potrawy", "phrase": "Cieszyńska fasola / fazola / becok na sypko"}