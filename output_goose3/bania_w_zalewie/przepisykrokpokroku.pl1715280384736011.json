{"meta_description": "Cieszyć się daniami z dyni, można, gdy jest 🎃 dynia w zalewie octowej 🫙 w słoikach. Uzupełnij swoją spiżarnię o ten rarytas!", "title": "Dynia w zalewie octowej do słoików", "content": "Są potrawy słodkie, potrawy kwaśne i słodko-kwaśne. Przetwory też można tak sklasyfikować. Do nich zaliczyć można dynię w zalewie octowej. Zamknięta w ten sposób dynia jest przekąską samą w sobie. Słodko-kwaśny pomarańczowy lub złotawy kawałek dyni, po prostu rozpływa się w ustach. W takiej postaci zawsze można zrobić z niej zupę z dyni, kopytka dyniowe, risotto, czy po prostu odlać zalewę i zmieszać z pierwszą lepszą sałatą lub zieleniną. Dynia w occie jest bardzo uniwersalna. Czy dynię w occie trzeba gotować i pasteryzować? Rabini są podzieleni. Część osób zagotowuje, część sobie to odpuszcza. Jeśli po zamknięciu ma się wątpliwości co do szczelności słoika, lepiej zagotować. W przypadku nieszczelnego słoika prawdopodobnie on tego nie przetrzyma i sprawa się wyjaśni. Natomiast szkoda z dynią ryzykować jedzenie zepsutych przetworów. Jak długo wekuje się dynię w occie? Zazwyczaj przetwory gotuje się ok. 20-30 minut. Natomiast fanatycy tyndalizacji, robią to 3 razy ;). Dynia w occie też do niektórych ciast się nada. Zwłaszcza jeśli się ją zamarynuje z goździkami i trochę większą ilością cukru. Jednak bardziej do tego przeznaczone przetwory to dynia w zalewie bez octuZobacz 📋 przepis dotyczący: dynia w zalewie bez octu! oraz mus dyniowyZobacz 📋 przepis dotyczący: mus dyniowy!. No to, wstęp z dyni, to znaczy z bani. Popracowało się głową, czas nogami. Przepisowo zamknąć dynię krok po kroku! • Wstawić wodę do garnka by się zagotowała. • Wybrać z ćwiartek pestki (do późniejszego suszenia) oraz miękki miąższ (do przerobienia bieżącego). • Każdą z ćwiartek pokroić na paski o szerokości około 2 cm. • Poszczególne paski pokroić w kostkę odkrywając od nich twardą skórę. • Po zagotowaniu się wody dodać pokrojoną dynię i gotować około 3 minuty, byle nie za długo, aby się nie rozpadały. • Przełożyć ugotowaną dynię do słoików, które będą wekowane. • Po około 24 godzinach rozpocząć pasteryzację lub tyndalizację. Dynia w zalewie octowej jest dobra do spożycia po około 2 tygodniach (bez pasteryzacji)", "url": "https://przepisykrokpokroku.pl/dynia-w-zalewie-octowej/", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Bania w zalewie "}