{"meta_description": "Dynia to niekwestionowana królowa jesieni! Warto zamarynować ją, tak by móc cieszyć się jej smakiem przez okrągły rok, na przykład w formie dyni w occie.", "title": "Dynia w occie", "content": "Dynia to warzywo, które rewelacyjnie sprawdza się w formie przetworów – jest łatwa w przyrządzeniu i pozwala na tworzenie wielu unikalnych kompozycji smakowych. Przygotowana wcześniej dynia w occie odwdzięczy się świeżym i nieco korzennym smakiem zwłaszcza zimą. Doda wtedy lekkości i charakteru wielu cięższym potrawom, chociaż może być także stosowana jako samodzielna przystawka. Jej uniwersalne zastosowania ogranicza tylko nasza wyobraźnia! Gulasz, ostre meksykańskie danie, a może zupa? Dynia marynowana w occie na słodko może się także sprawdzić w deserach – w ciastach, naleśnikach, na gofrach i nie tylko. Przepis na dynie w occie – wiele wariantów Jeśli od dłuższego czasu chodzi nam po głowie dynia w occie, przepis podany poniżej będzie świetną bazą do tworzenia swoich własnych kompozycji. Goździk jest klasycznym dodatkiem, którego po prostu nie może zabraknąć i dlatego warto na początek poprzestać tylko na tej intensywnej przecież przyprawie. Chociaż w przypadku takich przetworów jak dynia w occie, przepisy mogą znacznie różnić się przyprawami, nieraz podając długą ich listę, lepiej zastosować niewielką ich ilość i ewentualnie poszerzać repertuar przy kolejnych próbach. Dynia jako łagodne w smaku warzywo świetnie sprawdzi się przy równoważeniu pikantnych smaków obecnych na przykład w kuchni meksykańskiej. Oczywiście nic nie stoi na przeszkodzie, by dynię przyprawić też nieco mocniej, jeśli ma być spożywana osobno. Nasz klasyczny przepis na dynię w occie sprawi, że już po kilkunastu dniach będzie można cieszyć się tym pysznym warzywem, warto zatem uzbroić się w odrobinę cierpliwości. Najbardziej pracochłonnym etapem będzie obieranie dyni i pozbycie się nasion oraz włókien wewnętrznych. Pokrojoną w kostkę o boku 1 cm dynię wrzucamy do wyparzonych słoików. Warto rozważyć przyrządzenie od razu większej ilości ze względu na to, że w okresie zimowym ten rodzaj przetworu może cieszyć się ogromną popularnością. Łączymy cukier, sól, ocet i goździki w wodzie i zagotowujemy. Tak przygotowaną zalewę umieszczamy w słoikach, póki jest ona gorąca. Czyste i wytarte na brzegach słoiki mocno zakręcamy. Teraz najważniejszy punkt, czyli pasteryzacja na mokro przez 10 minut. Wygotowane słoiki ustawiamy do góry dnem i czekamy aż ostygną. Wtedy można je umieścić w miejscu przechowywania, a zatem w piwnicy lub przydomowej spiżarni. Nie pozostaje nic innego niż odczekać około dwóch tygodni, aby smaki zdążyły się ze sobą przegryźć i już można cieszyć się tym uniwersalnym przetworem. Smacznego!", "url": "https://www.winiary.pl/przepisy/dynia-w-occie/", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Bania w zalewie "}