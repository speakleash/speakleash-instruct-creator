{"meta_description": "Dynia w occie to świetny dodatek do obiadu. Cudownie pachnie goździkami. Proste składniki sprawiają, że marynowana dynia to przekąska na każdą kieszeń.", "title": "Kostka w aromatycznej zalewie. Tak smaczne, że od razu nastawcie podwójną porcję", "content": "Marynowanie: wypełniamy słoiki zalewą, zostawiając 1 cm wolnej przestrzeni pod wieczkiem. Zakręcamy je i odstawiamy do góry dnem. Kiedy dynia w occie wystygnie, przenosimy ją do spiżarni. Zalewa: zagotowujemy wodę. Dosypujemy cukier. Mieszamy, aż całkowicie się rozpuści. Dodajemy goździki i ziarenka ziela angielskiego. Wlewamy ocet spirytusowy 10%. Ponownie doprowadzamy mieszaninę do wrzenia, po czym zdejmujemy z ognia. Dynia: obieramy ją, oczyszczamy z pestek i kroimy w kostkę. Wkładamy ją do osolonego wrzątku. Kiedy woda ponownie się zagotuje, od razu wyławiamy dynię za pomocą łyżki cedzakowej lub odcedzamy na durszlaku. Rozkładamy zblanszowane kostki równomiernie w wyparzonych słoikach. Dynia w occie – do czego ją podawać? Słodko-kwaśna dynia marynowana to dobra przekąska na imprezę ze znajomymi lub element eleganckiego szwedzkiego stołu. Świetnie smakuje na zimno, na przykład jako: • akompaniament dla deski wędlin i pasztetów – tworzy ciekawą przekąskę z szynką dojrzewającą lub salami. • dekoracja kanapki – takiej, którą przygotowujemy na codzienną kolację w domu lub miniaturowej przystawki na przyjęcia (canapé). • dodatek do sałatki – pasuje między innymi do fety, czarnych oliwek i pomidorów koktajlowych, a także soczystego kurczaka i kapusty pekińskiej. • niezawodny składnik koreczków – uzupełni na przykład kompozycję z niebieskiego sera pleśniowego i pumpernikla. Dzięki niej powstaną oryginalne koreczki z kabanosem. Dynia w słoiki na zimę przyda się także jako zastępstwo dla surówki do dań obiadowych. Szczególnie dobrze pasuje do pieczonego kurczaka lub delikatnych kotlecików drobiowych. Co można zrobić z dyni? Najpopularniejsze przetwory z dyni, które obstawiają nasze spiżarniane półki, to smakowite kąski pomarańczowego miąższu zatopione w zalewie octowej. Z jesiennych okazów można też zrobić na zimę: • kompot z dyni – przyjemnie orzeźwia, zaspokaja pragnienie, a dzięki dodatkowi przypraw korzennych wspomaga trawienie. To świetny dodatek do obiadu i oryginalne zastępstwo dla kompotu z wiśni, rabarbaru lub suszu. Do jego przygotowania możemy też wykorzystać inne owoce, na przykład jabłka lub gruszki. • ketchup z dyni – dobra alternatywa dla klasycznych przetworów z pomidorów. Gotowana dynia ma idealną konsystencję – tworzy gęsty i treściwy przecier. Można zrobić ją w wersji pikantnej, z dodatkiem chili i czosnku. • syrop z dyni – pasuje do kawy, rozgrzewających koktajli mlecznych, puszystych naleśników i różnych deserów. Nie może w nim zabraknąć przypraw korzennych, takich jak wanilia, cynamon, goździki i gałka muszkatołowa. Dynia to nie tylko przetwory na zimę. Jest doskonałym składnikiem maślanego risotto, kremowej zupy, sycącej zapiekanki lub orientalnego hummusu. Można tez po prostu skropić ją oliwą i upiec z dodatkiem czosnku, ostrej papryki, oregano i tymianku. Wydobędziemy z niej dzięki temu orzechowe i korzenne nuty smakowe. Sprawdzi się jako składnik sałatki na ciepło lub dodatek do mięs.", "url": "https://www.mojegotowanie.pl/przepis/dynia-w-occie-mojej-babci-pyszna", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Bania w zalewie "}