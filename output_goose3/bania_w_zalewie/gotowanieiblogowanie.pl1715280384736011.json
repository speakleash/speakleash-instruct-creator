{"meta_description": "Dynia słodko-kwaśna najlepsza do słoika (bez pasteryzowania)", "title": "Dynia słodko-kwaśna najlepsza do słoika (bez pasteryzowania)", "content": "Małe, słodko-kwaśne kosteczki dyni wprost uwielbiam, bez problemu mogę zjeść cały słoik takiej dyni bez żadnych dodatków. Zależało mi, by dynia nie była zbyt octowa i ten smak i zapach zupełnie nie zdominował przetworów. W tym roku (w ramach testów) postanowiłam przygotować kilka wersji zalewy i znaleźć tą jedyną, idealnie słodką a zarazem kwaśną. I myślę, że mi się udało :) Dynia smakuje obłędnie, jest krucha i jednocześnie twarda, a kwaśny smak od octu nie jest dominujący. Słoik z tym przysmakiem możemy otworzyć już po 12 godzinach. Wodę, cukier, ocet i goździki doprowadzamy do wrzenia, mieszamy by cukier całkowicie się rozpuścił. Dodajemy pokrojoną w kostkę dynię, gotujemy 15 minut na średnim ogniu. Zmniejszamy ogień pod zalewą do najmniejszego, dynię wyciągamy łyżką cedzakową, wkładamy do wyparzonych słoików. Wyciągamy również goździki i dodajemy po 4 sztuki do każdego słoika. Wyłączamy ogień pod zalewą i od razu napełniamy nią słoiki. Od razu po dodaniu zalewy zakręcamy słoiki, odwracamy je nakrętką w dół i zostawiamy do całkowitego wystudzenia. Dynia jest gotowa, nie wymaga pasteryzowania.", "url": "http://www.gotowanieiblogowanie.pl/2016/10/dynia-slodko-kwasna-najlepsza-do-sloika.html", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Bania w zalewie "}