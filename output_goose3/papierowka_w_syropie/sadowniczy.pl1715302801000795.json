{"meta_description": "Sklep ogrodniczy - oferujemy sadzonki drzewek owocowych w niskich cenach. Najwyższa jakość drzewek owocowych, czereśnie, śliwy, nektaryny, morele, brzoskwinie.", "title": "Jabłoń Papierówka Staropolska Plant Pack", "content": "Deserowa odmiana wczesna,letnia,bardzo wytrzymała na mróz, dość odporna na parcha i mączniaka. Daje średniej wielkości lub małe owoce, zielonożółte, z bardzo delikatnym, soczystym, aromatycznym i kwaskowatym miąższem. Dojrzałość-połowa lipca. Jabłoń Papierówka pochodzi z rejonów nadbałtyckich i jest charakterystyczną jabłonią dla klimatu umiarkowanego. Zapewne to pochodzenie sprawiło, że oliwka żółta jest odporna na niskie temperatury i można ją śmiało sadzić nawet w zimniejszych regionach naszego kraju. Kwitnie w maju na bladoróżowy kolor. Jej atrakcyjne ukwiecenie sprawia, że jabłoń papierówka może stanowić piękną dekorację ogrodu. Owoce oliwki żółtej są seledynowe, przechodzące w kolor jasno żółty. Skórka owoców jest cienka i sucha. Papierówka owocuje już w lipcu i ma tendencje do owocowania przemiennego. Walory deserowe, owoce osiągają jeszcze przed zerwaniem i jak niektórzy twierdzą papierówka smakuje najlepiej zerwana wprost z drzewa. Jest soczysta, lekko kwaskowata, później nabiera nieco słodyczy. Jest bardzo smaczna. Z uwagi na dość krótki okres przechowywania papierówek , rzadko uprawiana jest do celów przemysłowych. Po okresie transformacji była nieco zapomniana i wyparta przez inne, nowe odmiany jabłoni, ale obecnie można zaobserwować powrót oliwki żółtej do przydomowych sadów i ogrodów. Oprócz walorów konsumpcyjnych samych owoców, papierówka świetnie się sprawdza jako dodatek do ciast, do wyrobu dżemów i konfitur. Jabłoń papierówka dorasta do 3 m, ma rozłożystą koronę z czasem przybierająca formę kulistą Jabłoń Papierówka Staropolska lubi stanowiska słoneczne, ziemię piaszczysto-gliniastą wymieszaną z torfem. Papierówkę, podobnie jak większość jabłoni, najlepiej sadzić wiosną lub jesienią. Najpierw przygotowujemy dołek o średnicy około 0,5 m i głębokości ok. 0,8 m. Następnie sadzimy drzewko zwracając uwagę, by nie przykryć miejsca okulizacji. Późną jesienią lub podczas łagodnej zimy jabłoń przycinamy. Przy czwartym pąku przycinamy pędy wiosenne. Tniemy ukośnie i równolegle do pędu. Pędy znajdujące się poniżej 0,5m wycinamy. Jeśli na przewodniku jabłoni znajdują się pędy, usuwamy je. W tym przypadku tniemy pod kątem prostym. Jeśli nasze młode drzewko oliwki żółtej nie posiada pędów, skracamy przewodnik. Długość cięcia uzależniona jest od szerokości przewodnika. Drzewka o szerokości do 1,1 cm skracamy do wysokości 70-80 cm, powyżej tej szerokości na poziomie 80-90 cm. Nawożenie papierówki przeprowadzamy wiosną. Pierwszą dawkę nawozu można zastosować już w pierwszym roku uprawy, w maju. Kolejne nawożenie robimy po 5 tygodniach. Możemy zastosować Polifoskę lub saletrę amonową. Jeśli grunt w którym sadzimy oliwkę żółtą jest niezbyt żyzny, stosujemy nawozy azotowe (przez dwa lata). Nawozimy wówczas glebę na 3 tygodnie przez kwitnieniem. Pamiętajmy, aby młode drzewka nawozić jedynie wokół nich. Z uwagi na pojawiającą się przemienność owocowania papierówki, możemy przerzedzać zawiązki i w ten sposób ograniczyć oliwce żółtej tę skłonność. Papierówka jest dość odporna na mączniaka jabłoni, umiarkowanie na zarazę ogniową i mało odporna na parcha jabłoni. Nowo posadzonym drzewkom wiosną przycinamy gałązki o 1/3 ich długości, w celu przywrócenia równowagi pomiędzy korzeniami a częścią nadziemną oraz nadanie odpowiedniego kształtu koronie młodego drzewka. Drzewka sadzone jesienią przycinamy podczas pierwszej wiosny. Rośliny z silnym systemem korzeniowym, z mikoryzą na korzeniach oraz specjalnym balotem z zaimpregnowaną trociną utrzymującą wilgoć w korzeniach. Sadzonki po zabezpieczeniu mogą być w podróży nawet 20 dni, a przekłada się to na brak możliwości wysadzenia od razu po otrzymaniu towaru ze strony klienta w danym momencie. Rośliny kopane z gruntu sadzimy jesienią przy dobrej aurze nawet do grudnia.", "url": "https://www.sadowniczy.pl/product-pol-177282-Jablon-Papierowka-Staropolska-Plant-Pack.html", "category": "lubuskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Papierówka w syropie"}