{"meta_description": "Co zrobić z nadmiarem papierówek? Można je zjeść, ale nie, gdy mamy ich 30 kg! Wtedy zróbcie: kompot jabłkowy, mus, sok, ocet i suszone skórki.", "title": "5 sposobów na wykorzystanie papierówek", "content": "Ostatnio dostałam od teścia, pełne kobiałki małych, uroczych papierówek. Lubię ich zapach, lubię wgryzać się w ich chrupiącą skórkę, ale zdecydowanie nie lubię kiedy skuszone słodkim zapachem przybywają dość licznie, muszki owocówki. Dlatego na bieżąco przeglądam jabłuszka i z tych, które nie mogą długo czekać przygotowuję różne pyszności. Przyznaję, że jest to dość pracochłonne, bo każdy mały owoc, wymaga oddzielnej uwagi, ale efekty tej pracy są pyszne! Połączcie wszystkie pomysły razem, a po papierówkach nie zostanie nawet za dużo odpadów. Jabłka obrać, skórki zachować do suszenia, a gniazda nasienne na ocet jabłkowy. Kawałki jabłek przełożyć do garnka, zalać wodą, zagotować, gotować około 2 minut pod przykryciem, dosłodzić do smaku. Zdjąć z ognia i zostawić na około 15 minut pod przykryciem. Podawać według preferencji: gorący, ciepły, lub schłodzony. Jabłka obrać, skórki zachować do suszenia, a gniazda nasienne na ocet jabłkowy. Kawałki jabłek przełożyć do garnka z grubym dnem, lub na dobrą wysoką patelnię. Dodać cynamon, oraz cukier lub miód. Prużyć pod przykryciem, przez około 20-30 minut, aż jabłka się rozpadną. Gorący mus przekładać do słoiczków. Przechowywać w lodówce. Słoiczki z musem można też pasteryzować. Rozłożyć cienką warstwę skórek z jabłek na suszarce, lub na blasze piekarnika. Suszyć w temperaturze 50 stopni, do całkowitego wysuszenia (około 4-5 godzin) Ususzone skórki przełożyć so słoika i zakręcić. Ususzone skórki można też zmielić na puder. Skórki można dodać do zielonej herbaty , aby uzyskać pyszny jabłkowy aromat. Ale są również pyszne jako mała przekąska w ciągu dnia. Z jabłek wycisnąć sok za pomocą wyciskarki wolnoobrotowej lub sokowirówki. Do kwaśnych papierówek warto dodać marchewki i brzoskwinie, żeby sok był nieco słodszy. Wodę zagotować z cukrem i odstawić do wystudzenia W czystym wyparzonym i wytartym do sucha słoju umieścić jabłkowe odpadki (skórki i gniazda nasienne) Zalać wystudzoną wodą z cukrem, tak, żeby przykryła wszystkie odpady. przykryć talerzykiem, tak, żeby nic nie wypływało na powierzchnię wody. Obciążyć mniejszym słoikiem wypełnionym wodą. Przykryć kilkukrotnie złożoną gazą lub czystą ściereczką. Codziennie zbierać szumowiny pojawiające się nie powierzchni. Co kilka dni można też zamieszać drewnianą łyżką. We wszystkich działaniach zachować czystość i sterylność. Gdyby jednak mimo wszystko na powierzchni pojawiła się pleśń, to całość trzeba wyrzucić i zacząć przygotowywanie octu od początku. Spodobały Ci się moje sposoby na wykorzystanie papierówek, koniecznie sprawdź inne przepisy z wykorzystaniem jabłek:", "url": "https://slodkiezycie.com/5-sposobow-na-wykorzystanie-papierowek/", "category": "lubuskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Papierówka w syropie"}