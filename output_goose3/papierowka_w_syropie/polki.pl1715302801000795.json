{"meta_description": "Przetwory z papierówek to przede wszystkim dżemy i musy, które możesz wykorzystać do naleśników, gofrów albo gorących tostów. Możesz także wykorzystać je do przygotowania pysznego kompotu albo stworzyć domowy, idealnie kwaskowaty ocet jabłkowy. Ogranicza cię tylko wyobraźnia. Zobacz, co zrobić z papierówek.", "title": "Papierówki nie tylko do ciast! Pomysły na przetwory z papierówek", "content": "Przetwory z papierówek to przede wszystkim dżemy i kompoty. Charakterystyczny smak tej odmiany jabłek przypomina dzieciństwo w babcinym ogrodzie. Możesz zamknąć te wszystkie wspomnienia w słoikach lub butelkach. Zobacz, co zrobić z papierówek. • Co zrobić z papierówek: przetwory i nie tylko Papierówki to jabłka o zielonkawej barwie. Jabłoń ta zaliczana jest do bardzo starych odmian, która na chwilę wyszła z łask na rzecz nowszych, o słodszych owocach. Smak papierówek jest dość kwaskowaty, niemniej jednak kojarzy się z dzieciństwem i owocowymi sadami u dziadków. Najczęściej papierówki wykorzystuje się do przygotowania szarlotek, ciast drożdżowych, tart i placków. To także świetny materiał na zimowe przetwory. Przetwory z papierówek to przede wszystkim aromatyczne dżemy z dodatkiem jesienno-zimowych przypraw. Kwaskowaty smak idealnie sprawdza się do gofrów, naleśników czy placuszków. • Jabłka umyj, obierz i usuń gniazda nasienne. Pokrój w kostkę i przełóż do rondelka z grubym dnem. • Kiedy jabłka się rozpadną, dodaj cukier i gotuj tak długo, aż całość dobrze się połączy i zgęstnieje. • Gotowy dżem możesz uzupełnić zimowymi przyprawami – cynamonem, anyżem lub goździkami, albo pozostawić bez dodatków. • Przełóż go do słoików i zapasteryzuj. Mus z papierówek jest idealnym dodatkiem do naleśników, chrupiących tostów oraz puszystych ciast. • Jabłka umyj, przekrój na pół i usuń gniazda nasienne. Możesz obrać papierówki, ale możesz także wykorzystać skórkę w musie. • Zetrzyj papierówki na tarce (na grubych oczkach) i przełóż do rondelka. • Zasyp cukrem i gotuj na wolnym ogniu, aż całość dobrze się połączy i będzie mieć konsystencję gęstego musu. Kompot z papierówek idealnie sprawdza się podczas letnich spotkań czy leniwych dni na balkonie i tarasie. • Jabłka umyj, obierz i pokrój na kawałki. Usuń też gniazda nasienne. • W rondelku zagotuj wodę razem z cynamonem (jeśli używasz), a następnie dodaj cukier. • Gotuj jeszcze kilka minut, aż owoce lekko zmiękną. • Tak przygotowany kompot rozlej do słoików i zapasteryzuj lub przelej do dzbanka i podaj na bieżąco. Przetwory z papierówek to nie tylko dżemy i słodkie musy. Możesz z nich przygotować także domowy ocet jabłkowy. • W rondelku zagotuj wodę z cukrem, doprowadź do wrzenia, a następnie ostudź. • Letnią wodę wlej do słoików i zamknij je przy pomocy gazy. Jabłka muszą znajdować się w całości pod wodą. Możesz dodatkowo docisnąć je czymś cięższym. • Tak przygotowane słoiki odstaw w ciepłe miejsce na 4-5 tygodni. Raz dziennie zamieszaj całość.", "url": "https://polki.pl/przepisy/ksiazki-kucharskie,przetwory-z-papierowek-dzem-mus-kompot-ocet-jablkowy,10445592,artykul.html", "category": "lubuskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Papierówka w syropie"}