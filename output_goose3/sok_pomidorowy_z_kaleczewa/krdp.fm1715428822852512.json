{"meta_description": "", "title": "„Poznaj dobrą żywność” – Wiatrowy Sad. Tłocznia soków z owoców i warzyw z Kałęczewa", "content": "„Poznaj dobrą żywność” – Wiatrowy Sad .Tłocznia soków z owoców i warzyw z Kałęczewa Radiowy Poradnik Kulinarny to audycja, która powstała we współpracy z Ministerstwem Rolnictwa i Rozwoju Wsi realizującym program „Poznaj dobrą żywność”. Jest poświęcona producentom i produktom, które otrzymały ekskluzywne prawo do używania znaku PDŻ.  Głównym celem programu „Poznaj dobrą żywność” jest informowanie o wysokiej jakości produktów żywnościowych. Udział w programie jest dobrowolny. Znak PDŻ jest przyznawany tylko wybranym wyrobom spożywczym, które spełniają kryteria opracowane przez Kolegium Naukowe ds. Jakości Produktów Żywnościowych. Do takich wyrobów należą m.in. produkty tłoczni soków z owoców i warzyw “Wiatrowy Sad” z Kałęczewa w województwie łódzkim.  .  “Wiatrowy sad” – to firma rodzinna zajmująca się produkowaniem soków z własnego gospodarstwa sadowniczego, położonego w pobliżu Parku Krajobrazowego Wzniesień Łódzkich w dolinie rzeki Mrogi we wsi Kałęczew w gminie Dmosin, w powiecie brzezińskim, województwie łódzkim. Firma otrzymała znak „Poznaj dobrą żywność” na swój produkt, którym jest sok jabłkowy. – Tłoczymy soki naturalne, bez wody, bez cukru, bez żadnych konserwantów, na bazie jabłka. Mamy różne smaki . Łączymy sok jabłkowy z warzywami , owocami i ziołami. Mamy w sumie 37 smaków. Soki te są rozpoznawalne, dzięki w głównej mierze przyznanemu znakowi „Poznaj dobrą żywność” – mówi Grażyna Wiatr, właścicielka tłoczni soków z owoców i warzyw “Wiatrowy Sad”.  Znak „Poznaj dobrą żywność” mogą otrzymać wszystkie produkty wysokiej jakości. Tłocznia soków z owoców i warzyw “Wiatrowy sad” ma oznaczony tym znakiem od czterech lat Sok Jabłkowy z Kałęczewa, który jest też wpisany na listę produktów tradycyjnych. – Trzeba złożyć odpowiednie dokumenty i wszystko to, czego wymaga certyfikacja. Trzeba odczekać . Jeżeli Kapituła przyzna, do dany produkt jest oznaczany tym znakiem. Znak otrzymuje się na trzy lata, ale kontrola jest bardzo często. Nie znamy terminu kontroli. Nasze produkty mogą być kontrolowane bezpośrednio w sklepach. Gdy posiada się ten znak, trzeba trzymać cały czas bardzo wysoki poziom jakości produktu ale też surowców, bo żeby był dobry produkt , muszą być dobre surowce – wyjaśnia Grażyna Wiatr.  Firma dba o promocję swojej firmy, zapraszając gości do swojej siedziby konsumentów. Przyjeżdżają wycieczki, które zapoznają się z technologią pracy. Przyjeżdżają do nas przedszkola i szkoły, przyjeżdżają wycieczki krajowe i zagraniczne, pytają np. o to jak tłoczymy zioła tzn. kwiat bzu, werbenę, pokrzywę, melisę. Nie mamy nic do ukrycia, dzielimy się swoimi doświadczeniami. Niektórzy nam udzielają porad. jesteśmy otwarci na taka współpracę – mówi właścicielka tłoczni . Produkty tłoczni soków z owoców i warzyw “Wiatrowy Sad” z Kałęczewa można kupić m. in. w Warszawie na Dobrym Targu na ul. Zakroczymskiej. – Jeździmy też na festiwale smakowe, które odbywają się w Warszawie, Łodzi, Poznaniu, Rzeszowie, Katowicach. Staramy się mieć bezpośredni kontakt z klientem. Konsumenci są coraz bardziej świadomi, wiedzą czego chcą, czego szukają. Niekiedy smak powstaje dzięki zapytaniom i sugestiom klienta. Nasze soki znajdują się w sklepach zdrowej żywności, w kawiarniach, restauracjach. Nie ma nas w dużych hipermarketach bo jesteśmy małą rodzinną tłocznią. Nie bylibyśmy w stanie sprostać takim dużym zamówieniom – mówi Grażyna Wiatr, właścicielka tłoczni soków z owoców i warzyw “Wiatrowy Sad”.  Tłocznia soków z owoców i warzyw  Wiatrowy Sad Grażyna Wiatr  95-061 Dmosin  Kałęczew 14  (woj. łódzkie)  https://www.wiatrowysad.pl/ Firma Semco Sp. z o.o. Sp.k. – Zdrowe Oleje Tłoczone na Zimno poleca sałatkę z wędzonym łososiem Sałatka z wędzonym łososiem  Semco Sp. z o.o. Sp.k.  ul. Spacerowa 75, Śmiłowo  64-500 Szamotuły k. Poznania  http://tradycyjneoleje.pl/index.html  Składniki:  Opakowanie gotowej do jedzenia mieszanki sałatek  Kilkanaście pomidorków koktajlowych  Wędzony łosoś – 200g  Świeżo wyciśnięty sok z 2 cytryn  6 łyżek oleju lnianego złocistego, wielkopolskiego lub budwigowego  Miód – 1 łyżka  Musztarda Dijon – 1 łyżka  Sól i pieprz czarny  Wykonanie:  Łososia kroimy w podłużne paski. Sałatę przekładamy do miski, dodajemy przekrojone pomidory koktajlowe oraz pokrojonego łososia. Do miseczki wyciskamy sok z cytryny i dodajemy sol mieszając do rozpuszczenia. Dolewamy olej lniany mieszając do powstania emulsji. Dodajemy miód i musztardę oraz doprawiamy pieprzem do smaku. Sosem polewamy sałatę i mieszamy. Audycja powstała we współpracy z Ministerstwem Rolnictwa i Rozwoju Wsi realizującym program „Poznaj Dobrą Żywność”. Ten i inne programy cyklu dostępne są w Internecie w serwisach: podlasie24.pl, KRDP.fm, fiat.fm, rdn.pl, doxa.fm, radioglos.pl", "url": "https://krdp.fm/poznaj-dobra-zywnosc-wiatrowy-sad-tlocznia-sokow-z-owocow-i-warzyw-z-kaleczewa/", "category": "łódzkie", "sub_category": "Napoje (alkoholowe i bezalkoholowe)", "phrase": "Sok pomidorowy z Kałęczewa"}