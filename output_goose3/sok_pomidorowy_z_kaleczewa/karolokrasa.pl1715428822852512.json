{"meta_description": "", "title": "Odcinek 164", "content": "Potrawa 1  Marynowany w soku tuńczyk z sałatką z czerwonej ciecierzycy  Składniki: • 4 steki z tuńczyka grubości ok. 2 cm • 600 ml dobrego soku jabłkowego • 30 ml octu jabłkowego • 1 łyżka sosu Worcester • 2 ząbki czosnku • 1 limonka • 300 g ugotowanej czerwonej soczewicy • 1 cebula • 1 twarde jabłko • ½ pęczka świeżej mięty • sól, pieprz, olej  Sposób przygotowania:  1. Plastry tuńczyka doprawiamy pieprzem i smarujemy olejem z obu stron. Kładziemy na suchą rozgrzaną patelnię i krótko obsmażamy z obu stron na złoty kolor, ale tak by w środku została warstwa surowego mięsa.  2. Podsmażone plastry tuńczyka przekładamy do naczynia i zalewamy sokiem jabłkowym, doprawiamy octem, sosem Worcester, ząbkiem czosnku pokrojonym w plasterki, startą skórką i sokiem z połowy limonki. Rybę wraz marynatą wkładamy do lodówki na 24 godziny.  3. Sałatka z soczewicy: na rozgrzanej patelni z olejem szklimy pokrojoną w kostkę cebulę i czosnek w plasterki, dorzucamy ugotowaną na sypko czerwoną soczewicę, dolewamy kilka łyżek soku jabłkowego, a kiedy sok odparuje na koniec dodajemy jabłko pokrojone ze skórką w drobną kostkę i posiekaną świeżą miętę.  4. Tuńczyka wyjmujemy z marynaty, lekko osuszamy, z kilku łyżek marynaty, odrobiny sosu Worcester i oliwy robimy sos do ryby. Tuńczyka kroimy w cienkie plastry, podajemy na sałatce z soczewicy skropione sosem i udekorowane listkami mięty.  Dobra rada: jeśli dostaniemy soki z Kałęczewa, można użyć do marynaty soków jabłkowych z kwiatem czarnego bzu i cytrynowej werbeny. Aby soczewica była sypka, krótko gotujemy ją w osolonym wrzątku i hartujemy w zimnej wodzie. Potrawa 2  Pierś z kurczaka z chrupiącą panierką i owocową kaszą  Składniki: • 200 g kaszy pęczak • 400 ml soku jabłkowego • 1 cebula • 2 ząbki czosnku • 2 piersi z kurczaka • 1 twardy pomidor • 1 pęczek świeżej bazylii • 40 g sera grana padano • 1 limonka • sól, grubo mielony pieprz, oliwa  Sposób przygotowania:  1. Owocowa kasza: w naczyniu na oliwie szklimy pokrojoną w kostkę cebulę i posiekany ząbek czosnku. Dorzucamy kaszę i chwilę wszystko razem smażymy. Potem zalewamy kaszę sokiem jabłkowym w proporcji 2 : 1, doprawiamy solą, zagotowujemy i powoli parujemy pod przykryciem, aż kasza wchłonie cały płyn. Potem trzymamy w cieple.  2. Piersi kurczaka skrapiamy oliwą, doprawiamy solą i pieprzem. Piersi przesmażamy na patelni na złoty kolor z obu stron, ale krótko, by w środku pozostały surowe.  3. Przygotowujemy panierkę: z pomidora usuwamy gniazda nasienne i kroimy miąższ w drobną kostkę ze skórką. Przekładamy do bułki tartej, dodajemy posiekaną świeżą bazylię, posiekany ząbek czosnku, starty ser grana padano i oliwę. Wszystko razem mieszamy.  4. Piersi przekładamy do żaroodpornego naczynia, nakładamy na nie grubą warstwę przygotowanej panierki, wkładamy do piekarnika nagrzanego do 180°C na 10 – 15 minut.  5. Wyjmujemy piersi kurczaka z piekarnika, ostrożnie kroimy na plastry i podajemy na owocowej kaszy, skropione sokiem z limonki.  Dobra rada: sok jabłkowy do gotowania kaszy można dodatkowo aromatyzować odrobiną mielonego cynamonu, imbiru, kardamonu i goździków, chyba że dostaniemy sok jabłkowy „Szarlotka” z Kałęczewa", "url": "https://karolokrasa.pl/przepisy/odcinek-164/", "category": "łódzkie", "sub_category": "Napoje (alkoholowe i bezalkoholowe)", "phrase": "Sok pomidorowy z Kałęczewa"}