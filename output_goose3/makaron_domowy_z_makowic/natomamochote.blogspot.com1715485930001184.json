{"meta_description": "Domowy Makaron, Jak zrobić makaron, przepis na makaron do rosołu, tradycyjny domowy makaron, prawdziwy makaron, babciny makaron, makaron jak dawniej", "title": "Makaron Domowy (wg przepisu mojej mamy)", "content": "Uwielbiam domowy makaron, a wy? Nie wyobrażam sobie bez niego rosołu, zupy grzybowej, czy pomidorowej. To przepis, który wprowadziła do naszego domu moja mama. Do mąki dodajemy jajka i wrzącą wodę oraz odrobinę masła. Z ciastem pracuje się idealnie - jest elastyczne i mięciutkie. Smakuje cudownie i nada wyjątkowości każdej zupie.  Mąkę umieścić w misce. Wymieszać z solą. Dodać jajka, przemieszać ręką, aby przykryć je trochę mąką. Powoli dolewać wrzątek - partiami, na kilka razy - zagniatając ciasto. W międzyczasie dodać płynne masło. Ciasto powinno dać się uformować w kulę i łatwo odchodzić od rąk. Jeśli tak nie jest - dodać odrobinę mąki i ponownie zagnieść składniki. Ciasto pozostawić w misce przykrytej szczelnie folią spożywczą na około 2 godziny. Po tym czasie ciasto podzielić na trzy części. Z każdej uformować kulkę. Rozwałkować na jak najcieńszy placek podsypując solidnie mąką. Duży placek przekroić wzdłuż na pół, posypać lekko mąką po całości i nałożyć na siebie dwie części. Ponownie przekroić na pół w poprzek i posypać mąką - nałożyć na siebie. Uzyskamy warstwowe ciasto poprzekładane mąką. Kroić ostrym nożem tworząc wąski lub szerszy makaron. Podrzucić makaron kilka razy, rozłożyć na lekko obsypanym blacie. Rozwałkować pozostałe ciasto w taki sam sposób. W bardzo dużym garnku zagotować wodę (powinno jej być dużo, tak aby nie zrobił nam się a'la krochmal). Wodę osolić - około 1 łyżka. Makaron ponownie popodrzucać tak aby nadmiar mąki pozostał na blacie. Do gotującej się wody wrzucić makaron. Przemieszać łyżką. Gotować na średniej mocy palnika około 2 minut. Odcedzić. Przelać zimną wodą. Ponownie odcedzić. Najlepszy do zupy grzybowej, domowego rosołu, pomidorowej, a nawet łazanek :) Esencjonalny Rosół - jak u Babci (Bez Ulepszaczy)", "url": "https://natomamochote.blogspot.com/2016/05/makaron-domowy.html", "category": "opolskie", "sub_category": "Inne produkty", "phrase": "Makaron domowy z Makowic"}