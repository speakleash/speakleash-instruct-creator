{"meta_description": "⭐ Makaron domowy - poznaj najlepsze przepisy! Odkryj nasze wskazówki i dowiedz się, jak go przygotować krok po kroku⭐ Sprawdź teraz! ➜ Florina.pl", "title": "Makaron domowy – poznaj najlepsze przepisy!", "content": "Żółciutki, miękki, domowy makaron dodawany do aromatycznego niedzielnego rosołu to jedno z Twoich najlepszych kulinarnych wspomnień z dzieciństwa? Tym samym wyjątkowym smakiem możesz cieszyć się także dziś? Odtworzysz go we własnej kuchni – i wcale nie będzie to trudne. Zastanawiasz się, czy domowy makaron na pewno Ci się uda? Oczywiście, że tak! Dlatego też od razu zabierz się za przygotowanie większej porcji! Po pierwsze dlatego, że tradycyjny makaron domowy nie ma sobie równych, więc Twoi domownicy na pewno poproszą o dokładkę – i to niezależnie od tego, w jakim daniu podasz makaron. Po drugie, domowy makaron można bardzo długo przechowywać. Nie trzeba go nawet mrozić – wystarczy porządnie wysuszyć i umieścić w szczelnym opakowaniu (sprawdzają się pojemniki plastikowe albo klasyczne słoiki). Na czym polega suszenie makaronu? Surowe, pokrojone ciasto układa się na ściereczkach i pozostawia na 2-3 dni, co jakiś czas obracając. Warto też na początku oprószyć je lekko mąką - dzięki temu makaronowe nitki nie posklejają się i pozostaną idealnie sypkie. Proces da się też przyspieszyć i makaron domowej roboty wysuszyć w piekarniku. Aby to zrobić, ustaw piekarnik na 50°C z termoobiegiem i susz makaron ok. 70 minut. Niegdyś każda gospodyni miała swój sprawdzony przepis na wykonanie domowego makaronu. Jedne robiły go z całymi jajkami, inne z samymi żółtkami, a jeszcze inne przygotowywały makaron bezjajeczny. Z czasem najbardziej popularny okazał się ten pierwszy przepis – przygotowany na jego podstawie makaron był miękki, sprężysty i bardzo smaczny. Jak odtworzyć ten przepis na makaron domowy? Zamiast całych jajek możesz też wykorzystać same żółtka albo dodać do przepisu całe jajko i 1-2 dodatkowe żółtka. Makaron zyska wówczas intensywniejszy kolor i smak. Jak zrobić makaron domowy? Przygotowanie ciasta na makaron nie jest trudne, ale dobrze jest sięgnąć po stolnicę. Im stolnica większa, tym więcej (i wygodniej!) makaronu przygotujesz! Wszystkie składniki na makaron powinny mieć temperaturę pokojową. Teraz wystarczy mąkę przesiać na stolnicę tak, by utworzyła kopczyk. Na środku najwygodniej zrobić nieduże wgłębienie i wbić jajka w środek. Potem dodać sól, wodę i zagniatać. Ciasto na makaron domowy powinno być zwarte i sprężyste. Kiedy jest gotowe, podsypując mąką, rozwałkuj je cienko. Najłatwiej będzie Ci podzielić ciasto na dwie części. Jedną możesz przykryć ściereczką i odłożyć, a drugą – wałkować. Jeśli ma powstać makaron do rosołu, ciasto pokrój na stolnicy na cienkie paski. Jeśli przygotowujesz makaron domowy do innych dań, pokrój go grubiej (przyrządzisz w ten sposób np. domowy makaron tagliatelle) albo nadaj mu kształt w specjalnej maszynce. Tradycyjny makaron domowy do rosołu (albo innych dań) wystarczy teraz wysuszyć lub ugotować. Do gotowania makaronu wykorzystaj większy garnek (sprawdzi się zarówno garnek emaliowany, jak i garnek ze stali nierdzewnej). Zagotuj w nim wodę z dodatkiem soli i gotuj makaron ok. 1-2 minut od wypłynięcia. Jak zrobić domowy makaron do rosołu w inny sposób? Czy można zmienić proporcje składników? Jak najbardziej! Powyższy przepis dotyczył tzw. makaronu jajecznego, czyli takiego, do którego przygotowania konieczne jest zużycie większej liczby jaj. Domowy makaron do rosołu przygotujesz jednak także nieco inaczej. Prosty przepis na makaron zakłada wykorzystanie 2 jajek na 200 g mąki. Do tego należy dodać po 1 płaskiej łyżeczce soli i oliwy lub oleju roślinnego. Warto zapamiętać te proporcje – zwłaszcza jeśli zamierzasz od razu przygotować większą porcję makaronu! Tradycyjny makaron przygotowywany jest zazwyczaj z białej mąki pszennej. Im większa zawartość glutenu, tym lepiej – dzięki niemu ciasto łatwiej wyrobić, jest bardziej sprężyste i jednolite. Idealnie sprawdzi się mąka typ 00, 500 lub 550. Makaron uda się także z mąki z pszenicy durum, czyli tzw. mąki pełnoziarnistej. A jeśli chciałbyś przygotować bezglutenowy makaron domowy? Przepis zmodyfikuj, wybierając mąkę kukurydzianą albo ziemniaczaną. Będziesz wówczas potrzebował 3 jaj na 1 szklankę mąki. Jesteś uczulony na jajka albo po prostu nie masz ich pod ręką? Nie szkodzi! Z mąki, wody i odrobiny soli przygotujesz pyszny makaron domowy bez jajek. Jak to zrobić? Przygotuj 200 g mąki, ok. 100 ml ciepłej wody i szczyptę soli. Składniki najłatwiej będzie Ci odmierzyć, jeśli zastosujesz wagi kuchenne. Jeśli ich nie masz, pamiętaj, że szklanka mąki pszennej to ok. 160 g. Mąkę przesiej na stolnicę, formując przy tym kopczyk. Zrób na środku większe wgłębienie i wlej połowę wody. Zagnieć dłońmi albo drewnianą łyżką. Porcjami dodawaj pozostałą wodę, by ciasto się łączyło, a woda nie rozlewała. Wyrabiaj, aż całość dobrze się połączy, będzie gładka i sprężysta. Gotowe ciasto rozwałkuj i pokrój na dowolne kształty. Makaron domowy bez jajka susz i przechowuj dokładnie w taki sam sposób jak makaron jajeczny. Idealny makaron domowy do rosołu jest cienki i dość krótki. Jak otrzymać właśnie taki efekt? Metody są co najmniej dwie. Niegdyś gospodynie bardzo cienko rozwałkowywały ciasto na makaron. Potem płat ciasta przecinały na mniejsze, równe części i oprószały je mąką. Następnie układały kawałki ciasta jeden na drugim i siekały drobno bardzo ostrym nożem. Ta metoda, przy odrobinie wprawy, sprawdzi się i dziś. Inny sposób to zastosowanie maszynki do makaronu, przez którą przekłada się rozwałkowane ciasto. To zdecydowanie łatwiejsza i szybsza metoda – wymaga jednak zakupu dodatkowego sprzętu kuchennego. Domowy makaron to jedyne w swoim rodzaju połączenie smaku, aromatu i koloru. Warto więc włożyć nieco pracy i przygotować go samodzielnie. Dzięki temu w każdej chwili będziesz mógł cieszyć się najlepszą wersją rosołu, zupy pomidorowej, a nawet – domowym spaghetti! Czytaj także: Makaron z pesto - pyszny klasyk! Makaron bezglutenowy - co musisz wiedzieć i jak go używać? Makaron pełnoziarnisty - czy warto na niego stawiać? Cannelloni - pyszna potrawa dla całej rodziny! Makaron łazanki - jak go wykorzystać w swojej kuchni? Makaron włoski - co musisz o nim wiedzieć? Makaron Rigatoni - poznaj 4 najlepsze przepisy! Zapiekanka makaronowa - jak zrobić idealną? Z czym zrobić makaron na szybko - 6 propozycji!", "url": "https://florina.pl/pl/blog/makaron-domowy-poznaj-najlepsze-przepisy-1710512072.html", "category": "opolskie", "sub_category": "Inne produkty", "phrase": "Makaron domowy z Makowic"}