{"meta_description": "Dowiedz się, jak przygotować smakowity kompot z jabłek na zimę. Poznaj sprawdzony przepis i przygotuj napój, który kochały nasze babcie.", "title": "Kompot z jabłek na zimę - sprawdzony przepis | DUKA", "content": "Przygotuj smakowity kompot z jabłek na zimę: poznaj składniki napoju, który kochały nasze babcie Kompot z owoców to zdrowy i orzeźwiający napój, którym można cieszyć się przez cały rok dzięki przetworom. Lato i jesień to idealne momenty, aby zamknąć w słoiki najbardziej soczyste i aromatyczne owoce takie jak jabłka. Słoik otwarty potem na zimę podczas chłodnego dnia przywoła ciepłe wspomnienia. Kompot jabłkowy jest tani i prosty w przygotowaniu. Jak go zrobić? Przeczytaj nasz poradnik krok po kroku. Przepis na kompot z jabłek — łatwy i pyszny napój Już nasze babcie wiedziały, że najlepszy sposób na to, aby przez cały rok cieszyć się pysznymi sezonowymi owocami i warzywami to przygotowanie przetworów w słoikach i zapasteryzowanie ich, dzięki czemu można je łatwo przechowywać w temperaturze pokojowej bez ryzyka utraty smaku czy właściwości odżywczych. Przyjemnie ciepły kompot z jabłek to okazja, aby się trochę rozgrzać w trakcie chłodnych, zimowych dni. Warto wiedzieć, że ten tradycyjny owocowy napój jest łatwy do przygotowania, ale trzeba mieć dobry i sprawdzony przepis oraz przestrzegać kilku podstawowych zasad dotyczących zwłaszcza czystości, oraz wyboru słoików na przetwory. Przepis na kompot jabłkowy na zimę jest znany od pokoleń, a jego smak i aromat przywołują nostalgiczne wspomnienia, jak w babcinym domu. W tym artykule dowiesz się, jak w prosty sposób stworzyć pyszny kompot jabłkowy, który można przechowywać w słoikach i cieszyć się nim przez długi czas. Przed przygotowaniem kompotu trzeba wcześniej zebrać wszystkie niezbędne składniki i narzędzia. Do przygotowania zalewy przyda się duże i pojemne naczynie do gotowania. Zobacz ESKIL garnek z pokrywką 6,0 l szary w ofercie naszego sklepu, który jest sprzedawany w zestawie z wygodną i praktyczną pokrywką. Potrzebne będą dobre, soczyste jabłka, najlepsze odmiany na kompot i inne przetwory to: Antonówka, Szara Reneta czy Idared. Te odmiany jabłek nie zachwycają pięknym czerwonym kolorem czy apetycznym i soczystym wyglądem, jednak to właśnie one najlepiej nadają się na przetwory i do wypieków – owoce takich odmian mają wyrazisty, kwaskowo-jabłkowy smak. Oprócz samych owoców potrzebny będzie także cukier. Jego ilość zależy od osobistych preferencji smakowych, ale zwykle przyjmuje się, że na 1 litr wody potrzeba ok. 3-4 łyżki stołowe cukru. Oprócz tego niezbędna będzie woda w ilości takiej, aby całkowicie zalać słoiki. Jej ilość zależy od tego, jakiej wielkości masz naczynia i ile kawałków jabłek chcesz umieścić w środku razem z wodą. Najczęściej używa się słoików 1 litrowych, gdzie po włożeniu dużej ilości jabłek potrzeba jeszcze ok. 500 ml wody, aby wypełnić szkło po brzeg. Dodatkowo do kompotu możesz użyć przypraw, które podkreślą kwaśno-winny smak jabłek. Często do przygotowania kompotu używa się np. goździków. Można już zacząć produkcję domowego kompotu! Najpierw należy jabłka umyć pod bieżącą wodą. Musisz starannie oczyścić owoce z brudu, ziemi, kurzu czy piasku. Następnie jabłka można pokroić na ćwiartki lub ósemki w zależności od osobistych preferencji i wielkości owoców. Do krojenia będzie potrzebny ostry, mały nóż przeznaczony do owoców. Sprawdź noże i nożyce w ofercie naszego sklepu internetowego. Oprócz tego warto zaopatrzyć się w wygodną i funkcjonalną obieraczkę. Zobacz, jak stylowo prezentuje się obieraczka do warzyw FUKA FYNDIG grafitowa stalowa na naszej stronie. Jeśli masz już odpowiednie narzędzia do pracy, pora wydrążyć gniazda nasienne z jabłek, co można zrobić na przykład za pomocą małej łyżeczki. W dużym garnku należy zagotować wodę — na każde 1-1,5 l wody potrzebujesz dodatkowo 3-4 łyżki cukru i kilka goździków. Mieszaj wodę z cukrem i goździkami aż do całkowitego rozpuszczenia cukru, następnie dodaj pokrojone kawałki jabłek. Jeśli robisz małe porcje, możesz wybrać odpowiednio mniejszy garnek do gotowania. Pasteryzuj całość przez około 20 minut na średnim ogniu w zależności od wielkości jabłek. Duże kawałki mogą potrzebować trochę więcej czasu. Po ugotowaniu owoce powinny być bardzo miękkie, a woda będzie mieć ciemniejszy kolor. Jest to znak, że jabłka puściły sok i przetwory są gotowe. Kompot z jabłek na zimę: zwróć uwagę na słoiki Teraz pora na przygotowanie słoików, do których wlejesz kompot. Najpierw trzeba je dokładnie umyć oraz wyparzyć wrzątkiem zarówno szkło, jak i metalowe nakrętki, co pozwoli pozbyć się wszystkich bakterii. Słoiki powinny być ciepłe, gdy będziesz wlewać gorący kompot, inaczej szkło może pęknąć. Najlepiej kupić dobre słoiki przeznaczone typowo do wekowania, które wykonane są z grubego szkła i mają odpowiednią pojemność oraz są bardzo szczelne. Najpierw ułóż jabłka w słoikach i staraj się robić w miarę równe porcje. Całość zalej gorącym kompotem po sam brzeg - każdy słoik powinien być równo napełniony. Zakręć mocno słoiki i odwróć je do góry nogami. Pozostaw je w takiej pozycji na około 15 minut. W ten sposób zapasteryzujesz zawartość i będziesz mieć pewność, że naczynie pozostanie szczelne przez dłuższy czas, bo gorący kompot w pewnym sensie \"zassie\" nakrętkę. Po około 15 minutach możesz odwrócić słoiki do normalnej pozycji i pozostawić je do swobodnego ostygnięcia. Wtedy jest czas na ostateczne upewnienie się, że słoiki są szczelnie zamknięte i znikąd nie słychać charakterystycznego syczenia, które mogłoby świadczyć o tym, że gdzieś doszło do rozszczelnienia. Możesz spożyć kompot nawet w ciągu najbliższych kilku dni, ale warto wiedzieć, że prawidłowo przygotowane przetwory z owoców czy warzyw i przechowywane w domowej spiżarni czy piwniczce, nadają się do spożycia w ciągu 1 roku od przygotowania. Kompot jabłkowy na zimę to doskonały napój, który warto mieć na stanie przez cały rok w swojej domowej spiżarni czy piwnicy. Ten napój sprawdzi się do picia w wersji na ciepło i na zimno, stanowi też doskonały dodatek do potraw. Smak i aromat tego wyjątkowego kompotu z najlepszych polskich jabłek przeniosą Cię w świat nostalgii, przywołując wspomnienia z dzieciństwa i przyjemne chwile spędzone z bliskimi. Przygotowanie kompotu jabłkowego jest łatwe i przyjemne, a efekt jest wart poświęcenia chwili czasu na obieranie czy krojenie jabłek. Skorzystaj z tego przepisu i ciesz się smakiem pysznego kompotu jabłkowego na zimę przez wiele miesięcy! Wybierz odpowiednie akcesoria kuchenne w naszym sklepie internetowym, dzięki czemu przygotowywanie przetworów będzie szybsze, prostsze i wygodniejsze.", "url": "https://duka.com/pl/przygotuj-smakowity-kompot-z-jablek-na-zime-poznaj-skladniki-napoju-ktory-kochaly-nasze-babcie", "category": "mazowieckie", "sub_category": "Napoje (alkoholowe i bezalkoholowe)", "phrase": "Kompot z jabłek z Radziwiłłowa"}