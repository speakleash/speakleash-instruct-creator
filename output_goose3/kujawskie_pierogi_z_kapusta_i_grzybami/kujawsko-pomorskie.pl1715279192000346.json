{"meta_description": "", "title": "PIEROGI Z KAPUSTĄ I GRZYBAMI | Województwo Kujawsko-Pomorskie", "content": "Kapustę odsączyć, pokroić i ugotować w niewielkiej ilości wody. Uprzednio namoczone grzyby ugotować, drobno pokroić i wraz z wywarem dodać do gotującej się kapusty, chwilę razem gotować i odstawić do wystygnięcia. Pokrojoną w kostkę cebulę usmażyć na maśle i połączyć z kapustą i grzybami. Doprawić solą i pieprzem i olejem lnianym. Przesianą i posoloną mąkę połączyć z wodą i zagnieść ciasto. Na rozwałkowane ciasto układamy kulki farszu, szklanką wycinamy pierogi, sklejamy je i gotujemy we wrzątku. Ugotowane pierogi polewamy pokrojoną w kostkę i usmażoną na oleju cebulą.", "url": "https://kujawsko-pomorskie.pl/aktualnosci/nasze-swieta/przepisy-swiateczne/pierogi-z-kapusta-i-grzybami/", "category": "kujawsko-pomorskie", "sub_category": "Gotowe dania i potrawy", "phrase": "Kujawskie pierogi z kapustą i grzybami"}