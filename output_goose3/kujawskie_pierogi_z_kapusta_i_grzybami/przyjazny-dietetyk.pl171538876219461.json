{"meta_description": "Pierogi z kapustą i grzybami to tradycyjne danie, które nie musi być ciężkostrawne i wysokokaloryczne. Oto nasz przepis na danie  ze zdrowych składników.", "title": "Pierogi z kapustą i grzybami", "content": "Pierogi koniecznie muszą znaleźć się na naszym świątecznym stole. Jak sprawić, żeby były nieco bardziej fit? W naszym cieście na pierogi nie ma jajek. Przez co całe ciasto będzie mniej kaloryczne. Jeśli chodzi o inne składniki, pozostają one na swoim miejscu. To o czym warto pamiętać to, aby wybrać kapustę o wysokiej jakości. Unikaj takiej, która zakwaszana jest octem. Polecamy przejść się na pobliski ryneczek, gdzie jest większa szansa na znalezienie tej właściwej kapusty. Jeśli odgrzewacie pierogi tuż przed wieczerzą, wrzućcie je do wrzątku i nieco podgotujcie. Unikajcie podpiekania i podsmażania. Zamiast tego skropcie swoje pierogi oliwą, ale już na talerzu.  Suszone grzyby namoczyć w wodzie i odstawić na całą noc. Następnego dnia podgotować grzyby w wodzie, w której się moczyły i odsączyć je.Wodę grzybową przelać do garnka. Podgotowane grzyby drobno posiekać i odstawić. Kapustę kiszoną posiekać na kawałki. Do wody grzybowej dodać posiekaną kapustę. Gotować ją przez około 30 minut. Po tym czasie odsączyć kapustę z pozostałej wody. Na patelni rozpuścić masło klarowane i zeszklić drobno posiekaną cebulę. Następnie dodać do niej podgotowaną kapustę i grzyby. Całość doprawić solą i pieprzem , wymieszać w celu połączenia wszystkich składników. Mąkę należy wymieszać z solą. Następnie wlać olej i ciepłą wodę. Całość dokładnie ugniatać. Stopniowo odrywać kawałki ciasta i rozwałkować na cienki placek. Za pomocą szklanki wykrawać kółka i nakładać na nie przygotowany farsz. Całość sklejać. Przygotowane pierogi gotować w posolonej wodzie przez około 3 minuty.", "url": "https://przyjazny-dietetyk.pl/pierogi-z-kapusta-i-grzybami", "category": "kujawsko-pomorskie", "sub_category": "Gotowe dania i potrawy", "phrase": "Kujawskie pierogi z kapustą i grzybami"}