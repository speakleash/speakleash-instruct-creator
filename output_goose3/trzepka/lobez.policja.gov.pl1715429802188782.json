{"meta_description": "Funkcjonariusze Wydziału Kryminalnego zatrzymali sprawców kradzieży poza służbą - Aktualności -  Funkcjonariusze Wydziału Kryminalnego Komendy Powiatowej Policji w Łobzie asp. szt. Arkadiusz Skrilec oraz st. sierż. Tomasz Rzepka będąc w czasie wolnym od służby, dokonali ujęcia dwóch sprawców kradzieży sklepowej.", "title": "Funkcjonariusze Wydziału Kryminalnego zatrzymali sprawców kradzieży poza służbą", "content": "Do pierwszego ujęcia doszło w markecie w miejscowości Węgorzyno. Funkcjonariusz st. sierż. T. Rzepka będąc poza służba zauważył mężczyznę, który opuszczał szybkim krokiem sklep wielkopowierzchniowy chowając coś za kurtką i pijąc w tym czasie piwo. W związku z powyższym policjant wybiegł ze sklepu za mężczyzną, ujał go, a następnie nakazał powrócić do sklepu. Jak się okazało mężczyzna dokonał kradzieży butelki whisky 1l o wartości 112,99 zł czym działał na szkodę marketu. T. Rzepka natychmiast udał się z mężczyzną do kierownika sklepu, a nastepnie zadzwonił po umundurowanych funkcjonariuszy. Alkohol powrócił na półki sklepowe, a sprawca został ukarany mandatem karnym. Do następnego ujęcia doszło w drogerii na terenie miejscowości Gryfice. asp. szt. A. Skrilec w trakcie prywatnych zakupów zaobserwował podejrzane zachowanie n/n mężczyzny, który w pewnym momencie dokonał zaboru damskich perfum marki Hugo Boss o wartości 249 zł, a następnie próbował opuścić sklep nie uiszczając za nie opłaty. Funkcjonariusz niezwłocznie ujął mężczyznę i powiadomił telefonicznie Dyżurnego Komendy Powiatowej Policji w Gryfiach. Na miejsce przybyli funkcjonariusze, którym A. Skrilec policjant przekazał sprawcę kradzieży sklepowej. Skradzione mienie powróciło do ponownego obrotu, a sprawca został ukarany mandatem karnym. Postawa funkcjonariuszy zasługuję na pochwałę oraz uznanie, a także udowadnia, że policjantem jest się przez całą dobę, a nie jedynie w godzinach służby.", "url": "https://lobez.policja.gov.pl/zlo/aktu/aktualnosci/54453,Funkcjonariusze-Wydzialu-Kryminalnego-zatrzymali-sprawcow-kradziezy-poza-sluzba.html", "category": "łódzkie", "sub_category": "Gotowe dania i potrawy", "phrase": "Trzepka"}