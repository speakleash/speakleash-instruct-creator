{"meta_description": "Kuchnia regionu łódzkiego to wyjątkowa książka kucharska poświęcona tradycjom kulinarnym województwa łódzkiego. Autorki Łódzkiej kuchni czterech kultur zapraszają na kolejną wyprawę po smakach regionu. Tym razem wyruszają poza granice ziemi obiecanej... - ISBN: 978-83-7729-368-3", "title": "Łódzka kuchnia regionalna - Agata Zarębska - Książka | Księgarnia internetowa Poczytaj.pl", "content": "Kuchnia regionu łódzkiego to wyjątkowa książka kucharska poświęcona tradycjom kulinarnym województwa łódzkiego. Autorki Łódzkiej kuchni czterech kultur zapraszają na kolejną wyprawę po smakach regionu. Tym razem wyruszają poza granice ziemi obiecanej - do miasteczek i wsi, w których na co dzień pielęgnuje się kulinarne dziedzictwo, produkując i wytwarzając tradycyjne przysmaki w sposób niezmieniony od dziesięcioleci. Poznajcie regionalne produkty, z których słynie województwo łódzkie, i zobaczcie, jak niezwykłe potrawy można z nich przygotować. Pomogą w tym szefowie kuchni najlepszych restauracji w regionie, którzy z produktów często zapomnianych lub pomijanych w codziennym gotowaniu przyrządzili dania, które skradną wasze podniebienia. Sprawdźcie, jak wspaniale może smakować prosta wodzianka, dowiedzcie się, czym jest trzepka i przekonajcie się, że nawet zwykły chrzan może stać się gwiazdą obiadu. Książka prezentuje blisko 30 przepisów na dania przyrządzone z produktów wytwarzanych tradycyjnie w województwie łódzkim. To nowoczesne, ciekawe propozycje, które pozwolą wam na nowo odkryć kulinarne bogactwo regionu. Książka \"Łódzka kuchnia regionalna\" - Agata Zarębska, Izabella Borowska - oprawa twarda - Wydawnictwo Księży Młyn. Książka posiada 64 stron i została wydana w 2017 r. Cena 35.09 zł. Zapraszamy na zakupy! Zapewniamy szybką realizację zamówienia.", "url": "https://www.poczytaj.pl/ksiazka/lodzka-kuchnia-regionalna-agata-zarebska,396436", "category": "łódzkie", "sub_category": "Gotowe dania i potrawy", "phrase": "Trzepka"}