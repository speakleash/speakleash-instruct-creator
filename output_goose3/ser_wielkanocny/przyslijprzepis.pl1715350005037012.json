{"meta_description": "", "title": "Hrudka jajeczny ser wielkanocny", "content": "Musimy przygotować garnek z wodą nad którym postawimy szklaną miskę- nie powinna dotykać wody. Włączamy gaz by woda zaczęła się już gotować. Miskę ściągamy, wbijamy umyte jajka i wlewamy mleko, wszystko na najsłabszych obrotach miksera mieszamy by razem się połączyło. Stawiamy miskę z masą na garnek z gotującą się wodą. Płomień zmniejszamy do minimum, masę gotujemy mieszając co raz, aż masa zacznie przypominać konsystencją dosyć gęstą jajecznicę, trwa to około 30 minut.  Po tym czasie w większe sitko wykładamy kawałkiem gazy, wylewamy masę jajeczną i pozostawiamy by lekko obciekła, następnie zwijamy gazę tak by uformować z masy kulkę i by jak najmocniej odcisnąć serwatkę, odstawiamy tak zawinięty ser najlepiej w chodnym miejscu na noc.   Ser odwijamy z gazy delikatnie, układamy w naczyniu do zapiekania i pieczemy w 180 C około 30 minut, skórka powinna zżółknąć, jednak nie przypiec się, więc lepiej piec bez termoobiegu. Ser ponownie odstawiamy w chłodne miejsce by wystygł, po tym czasie możemy go pokroić na plastry smacznego.     * mleko nie może zawierać mniej tłuszczu niż 3,2 %   * nie zmniejszajmy ilości jajek, z tej ilości jajek powstaje 40 dag sera.", "url": "https://www.przyslijprzepis.pl/przepis/hrudka-jajeczny-ser-wielkanocny", "category": "podkarpackie", "sub_category": "Sery i inne produkty mleczne", "phrase": "Ser wielkanocny"}