{"meta_description": "Co na Wielkanoc? Co na śniadanie wielkanocne? Postaw na przepisy z serem w roli głównej! Jajka faszerowane serem, wytrawne muffiny. Przepisy", "title": "Przepisy na Wielkanoc z serem w roli głównej", "content": "Przepisy na Wielkanoc z serem w roli głównej Wielkanocne potrawy to przede wszystkim żurek na zakwasie, kolorowe mazurki, biała kiełbasa i gotowane jajka. Zależnie od regionu Polski, możemy spotkać pieczeń rzymską z jajkiem, pieczenie ze schabu pasztety tradycyjne i wegetariańskie pasztety warzywne. Co powiesz na to, by w wielkanocnym menu umieścić dania i przekąski z serem? Zobacz proste przepisy na Wielkanoc z serem w roli głównej! Zaskocz gości (nie tylko) podczas wielkanocnego śniadania. Miłośnicy sera mogą powiedzieć „to nic dziwnego”! W wielu polskich domach podczas wielkanocnego śniadania znajdziemy ser – jako skromny dodatek, tuż obok wędlin i warzyw. Co jednak, aby to właśnie ser zagrał pierwsze skrzypce podczas Wielkanocy? Właśnie tak wygląda Wielkanoc u naszych sąsiadów – na Słowacji. Ser Wielkanocny, czyli Veľkonočná hrudka to tradycyjna potrawa podawana na wielkanocne śniadanie na Słowacji. Serwowany jest z pieczywem, białą kiełbasą i szynką, jajkami, chrzanem i buraczkami. Słowacy chętnie przepijają wielkanocny ser kieliszkiem „czegoś mocniejszego”, by wspomóc trawienie. Osobliwa potrawa wielkanocna występuje w dwóch wersjach: na słono i na słodko. Niektórzy zapiekają kawałek sera aż do uzyskania brązowej skórki. Brzmi, jak marzenie każdego amatora serów, prawda? Inspirując się słowacką tradycją, warto wprowadzić ser na wielkanocny stół – nie tylko w formie dodatków. Jakie potrawy z serem warto przygotować na Wielkanoc? Tradycyjna Wielkanoc nie może odbyć się bez uwielbianych potraw, które co roku cieszą domowników i gości. Warto jednak nieco urozmaicić świąteczne menu. Niemal w każdej polskiej lodówce znajdziemy ser – biały lub żółty, w plasterkach lub kostce. Przecież ser jest dobry na wszystko! Potrafi wzbogacić klasyczne dania, stać się najważniejszym składnikiem pysznych przekąsek, sprawdza się na zimno i na ciepło. Zobacz, jakie dania i przekąski z serem warto przygotować na Wielkanoc. Szukasz prostego przepisu na Wielkanoc? Postaw na kultowe jajka faszerowane z… serem! W niemal kilka minut przygotujesz farsz z żółtek, majonezu, startego żółtego sera i natki pietruszki lub szczypiorku. Dla smaku warto dodać sól, pieprz, a także szczyptę papryki lub curry. Nafaszerowane jajka z serem możesz podawać na zimno lub na ciepło – wystarczy zapiec je ok. 10 minut w piekarniku. Taka wielkanocna przekąska posmakuje małym i dużym gościom. Królowa polskich świąt jest tylko jedna – sałatka jarzynowa! Ta w wersji wielkanocnej świetnie skomponuje się z serem. Do tradycyjnego mixu warzyw, gorszku, ogórków i jabłek dodaj starty ser! Szukasz nieoczywistej alternatywy dla sałatki jarzynowej? Przygotuj orzeźwiającą i lekką sałatkę z serem kaszubskim i miętowym winegret. Do miski wrzuć mix sałat, pokrojone pomidorki koktajlowe, paprykę czerwoną, szczypiorek, cebulkę i oczywiście pokrojony w kostkę Kaszëbsczi Sër. Miętowy winegret przygotujesz, dodając 1 łyżkę posiekanej świeżej mięty. Domownicy i goście docenią tę lekką propozycję (szczególnie po sycącym żurku i porcji białej kiełbasy). Pieczeń rzymska to jedno z tradycyjnych dań wielkanocnych. Przygotowywana jest z mięsa wieprzowego i nadziewana jajkiem na twardo. Po przekrojeniu mięsnego bloczku wyraźnie widoczne jest jajeczne oczko. Aby nadać pieczeni wyrazistości, możesz dodać do środka paprykę czerwoną i ser! Kostki papryki i sera nie tylko wzbogacą smak, ale i wygląd pieczeni. Czym byłaby Wielkanoc bez jajek? Jeżeli lubisz klasyczną wersję jajek z majonezem, to świetnie. Jeżeli szukasz nieoczywistych przepisów na Wielkanoc, to jesteś w dobrym miejscu! Wytrawne muffinki jajeczne z serem i szynką będą doskonałą przekąską na wielkanocne śniadanie. Ich przygotowanie jest szybkie i proste, a smak naprawdę wyborny. Do muffinek jajecznych możesz dodać podsmażone szalotki, szpinak lub inne ulubione warzywa. Świetnie sprawdzi się starty żółty ser, starty naturalny ser kaszubski lub ser feta. Skomponuj ulubiony zestaw smaków i oczaruj swoich gości. Co na Wielkanoc dla wegetarian? Postaw na pasztet – ale w wersji warzywnej! Pasztet z cukinii z żółtym serem to świetny zamiennik dla tych, którzy nie jedzą mięsa. Posmakuje także tym, którzy szukają odskoczni od ciężkich tradycyjnych potraw. Zetrzyj cukinię, cebulę, marchewkę. Posiekaj natkę pietruszki lub inne, lubiane przez ciebie zioła. Do tego dodaj starty żółty ser – najlepiej sprawdzi się gouda lub edamski. Co więcej? Olej, żółtka i bułka tarta. Do powstałej masy należy dodać pianę z białek jajka. Powstałą masę wyłóż do formy i upiecz. Wegetariański pasztet z cukinii i żółtego sera to doskonały pomysł na wielkanocną potrawę! Nie wiesz, jaki ser wybrać do wielkanocnych przekąsek? Sprawdź przewodnik po rodzajach sera. Koszyczek wielkanocny to nieodłączny symbol wiosennych świąt – niemal jak choinka na Boże Narodzenie! W Wielką Sobotę, dzień przed Wielkanocą, każdy chrześcijanin święci pokarmy w koszyczku. W Polsce ten zwyczaj znany jest od wieków. Co wkłada się do koszyczka wielkanocnego? Święconkę tworzą pokarmy, które mają symboliczne znaczenie, czyli: • ser, tak SER, który oznacza pojednanie człowieka z naturą. W tradycyjnej święconce świetnie sprawdzi się kawałek Kaszëbsczi Sër naturalnego lub z czarnuszką. Teraz już wiesz, że ser nie musi być tylko skromnym dodatkiem na wielkanocnym stole!", "url": "https://staramleczarnia.pl/ciekawostki/przepisy-na-wielkanoc-z-serem-w-roli-glownej/", "category": "podkarpackie", "sub_category": "Sery i inne produkty mleczne", "phrase": "Ser wielkanocny"}