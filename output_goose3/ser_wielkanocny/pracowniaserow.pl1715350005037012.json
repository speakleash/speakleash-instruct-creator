{"meta_description": "Ser Wielkanocny jest tradycyjnie przygotowywany na Słowacji w okresie Wielkanocnym. Powstaje na bazie mleka i jajek. Wypróbuj przepis na Ser Wielkanocny", "title": "Ser Wielkanocny czyli Veľkonočná hrudka - Pracownia Serów", "content": "Ser Wielkanocny czyli Veľkonočná hrudka to tradycyjny ser przygotowywany na Słowacji w okresie Wielkanocy. Podawany jest na śniadanie wielkanocne z pieczywem, szynką, białą kiełbasą, jajkami, chrzanem, buraczkami oraz kieliszkiem czegoś mocniejszego. Występuję w dwóch wersjach: na słono i słodko. Jest to idealny ser dla smakoszy jajek 🙂 • Wbij całe jajka do garnka.  Jeżeli nie posiadasz blendera ręcznego tylko kielichowy, wbij jajka do kielicha. • Połącz jaja z mlekiem za pomocą blendera lub trzepaczki. • Dodaj przyprawy i ulubione dodatki. Możesz również przygotować ten ser bez żadnych dodatków.  My użyliśmy suszonego oraz świeżego szczypiorku. • Postaw garnek na ogniu i podgrzewaj ciągle mieszając.  UWAGA: masa serowa szybko się przypala! • Podgrzewaj przez około 20 – 30 minut. Masa najpierw zgęstnieje, potem zaczną wytrącać się grudki. • Podgrzewaj jeszcze ok. 1 minutę i zdejmij garnek z ognia. • Przełóż masę serową do chusty serowarskiej / gazy / tetry i powieś do ocieknięcia. Możesz również przełożyć masę serową do formy serowarskiej. • możesz ser zapiec w piekarniku. Posmaruj powierzchnię sera olejem i włóż do piekarnika nagrzanego do 200ºC. Piecz do uzyskania brązowej skórki ok. 10 minut Wiele równie ciekawych i prostych przepisów znajdziesz w naszym dziale „Sery świeże”. Zajrzyj tam koniecznie 🙂 Jeżeli w trakcie przygotowywania sera napotkasz jakiś problem, kilka przydatnych wskazówek znajdziesz w dziale „Serowe problemy”. Nie zapomnij zerknąć również do naszego nowego działu „Deska serów”. Znajdziesz tam wszystkie informacje odnośnie tego, jak przygotować deskę serów z prawdziwego zdarzenia. W roli głównej – Twój ser oczywiście! 🙂", "url": "https://pracowniaserow.pl/ser-wielkanocny/", "category": "podkarpackie", "sub_category": "Sery i inne produkty mleczne", "phrase": "Ser wielkanocny"}