{"meta_description": "Po konsultacji z mamą poprawiłam wcześniejszy przepis. Zmianie uległa ilość ż&oacute;łtek oraz niekt&oacute;re części przygotowania. Przepraszam za wprowadzenie w błąd jeśli juz ktoś", "title": "Plaskanka - serek wielkanocny do święconki", "content": "Po konsultacji z mamą poprawiłam wcześniejszy przepis. Zmianie uległa ilość żółtek oraz niektóre części przygotowania. Przepraszam za wprowadzenie w błąd jeśli juz ktoś robił z poprzedniego przepisu. Ser utrzeć razem z jajkiem, żółtkami i solą (wg gustu, do smaku). Jeśli ktoś chce może nawet dodać 5 żółtek. Wtedy serek będzie miał ładniejszy kolor. Masę nałożyć na czystą ściereczkę (ja zawsze używam czystej pieluchy tetrowej, oczywiście nieużywanej specjalnie zakupionej w tym celu :-)) i zawinąć, a potem rozpłaszczyć deską do krojenia na grubość ok. 2 cm. Potem zawiniątek włożyć na blaszce do piekarnika rozgrzanego do temp. ok 60oC i upiec na złoty kolor ( a raczej suszyć). Najlepiej z termoobiegiem. Ser można piec w szmatce lub bez niej. Ja piekę w szmatce uszyte w kształt rożka. Po upieczeniu ser najlepiej zostawić do całkowitego ostygnięcia. Szmatka może przywżeć do skórki serrka więc trzeba ją zdejmować bardzo ostrożnie żeby jej nie naruszyć. Aby szmatkę łatwiej usunąć można ją posmarować pędzelkiem moczonym w wodzie.  Trudno mi dokładnie podać proporcje, zawsze robię na oko. Tak samo z czasem pieczenia. Wydaje mi się, że około pół godziny. Serek jest pyszny. Zawsze podjadam jeszcze przed poświęceniem koszyczka. Świetnie nadaje się do żurku wielkanocnego. Ten przepis jest przekazywany w rodzinie mojej mamy od pokoleń, naprawdę polecam.", "url": "http://wielkiezarcie.com/przepisy/plaskanka-serek-wielkanocny-do-swieconki-30031149", "category": "podkarpackie", "sub_category": "Sery i inne produkty mleczne", "phrase": "Ser wielkanocny"}