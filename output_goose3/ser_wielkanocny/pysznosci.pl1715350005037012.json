{"meta_description": "Ser jajeczny jadany jest w wielu miejscach na świecie. W Polsce, na Podkarpaciu, podaje się go w formie dodatku do chle…", "title": "Zapomniane wielkanocne danie z Podkarpacia. Podobną potrawę jada się na Słowacji, w Estonii, a nawet Finlandii", "content": "Zapomniane wielkanocne danie z Podkarpacia. Podobną potrawę jada się na Słowacji, w Estonii, a nawet Finlandii Zapomniane wielkanocne danie z Podkarpacia. Podobną potrawę jada się na Słowacji, w Estonii, a nawet Finlandii Ser jajeczny jadany jest w wielu miejscach na świecie. W Polsce, na Podkarpaciu, podaje się go w formie dodatku do chleba, zwykle w święta wielkanocne. Tradycja przyrządzania sera jajecznego zanika, a szkoda, bo to fantastyczna wariacja na temat i sera, i jajek. Koniecznie wypróbuj ten przepis. Poniższy przepis na ser jajeczny pochodzi z \"Wielkiej księgi tradycji kulinarnych województwa podkarpackiego\" wydanej przez Stowarzyszenie na Rzecz Rozwoju i Promocji Podkarpacia \"ProCarpathia\". Jajeczny ser tylko przypomina lub \"udaje\" ser. W rzeczywistości to ścięte jajka w gotującym się mleku, które uformowane, a następnie podane w formie przypominającej ser serwuje się najczęściej z pieczywem. Jajeczny ser jest obecnie potrawą, która odchodzi w zapomnienie. Tradycję przyrządzania specjału kultywują Koła Gospodyń Wiejskich na Podkarpaciu. Ciekawostką jest, że jajeczny ser jadany jest również w wielu innych krajach. Największą popularnością cieszy się na Słowacji i w Czechach. Tam podaje się go najczęściej na Wielkanoc, a nazywa hrudką. Hrudka przyrządzana jest podobnie jak nasz ser jajeczny, z tą różnicą, że u naszych sąsiadów do mleka dodaje się cukier i ocet. W Ukrainie mieszaninę wzbogaca się śmietaną, natomiast w Finlandii gotowy ser podpieka się w piecu na złoty kolor. Estoński ser jajeczny powstaje na bazie mleka słodkiego i kwaśnego, bułgarski gotowany jest nie tylko na słodkim i kwaśnym mleku, ale i na tłustej śmietanie. Delikatny ser jajeczny jada się również w Niemczech, choć tam pełni on rolę deseru. W Szwecji natomiast ser jajeczny można podać na słodko z cynamonem i cukrem pudrem, albo na słono na przykład jako dodatek do śledzi. Tego deseru nie może zabraknąć na wielkanocnym stole. Niebo w gębie", "url": "https://pysznosci.pl/zapomniane-wielkanocne-danie-z-podkarpacia-podobna-potrawe-jada-sie-na-slowacji-w-estonii-a-nawet-finlandii,7007997497039584a", "category": "podkarpackie", "sub_category": "Sery i inne produkty mleczne", "phrase": "Ser wielkanocny"}