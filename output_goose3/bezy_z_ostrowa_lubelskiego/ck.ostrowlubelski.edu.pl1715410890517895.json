{"meta_description": "", "title": "Centrum Kultury w Ostrowie Lubelskim - Aktualności", "content": "Uroczysta Msza Święta, barwny korowód, prezentacja wieńców dożynkowych, ceremoniał przekazania i dzielenia chleba, występy artystyczne oraz zabawa taneczna pod gwiazdami- tak w skrócie wyglądało tegoroczne święto plonów w naszej gminie. Dożynki Powiatowo-Gminno-Parafialne odbyły się 8 września w Ostrowie Lubelskim. W ubiegły piątek (8 września) rolnicy z powiatu lubartowskiego obchodzili doroczne Święto Plonów – Dożynki. Nawiązując do tradycji i obyczajów związanych z zakończeniem żniw jak co roku uroczystości dożynkowe rozpoczęła msza święta w Kościele pw. Niepokalanego Poczęcia NMP w Ostrowie Lubelskim, odprawiona w intencji rolników i ich rodzin, poprzedzona występami Zespołu Śpiewaczego „Ostrowianki-Polesianki” oraz Zespołu Wokalnego „Kaznowianki”. W trakcie nabożeństwa poświęcone zostały wieńce dożynkowe wykonane przez mieszkańców poszczególnych gmin powiatu lubartowskiego oraz ziarno pod nowy zasiew.  Następnie barwnym korowodem dożynkowym, przy śpiewie Zespołów Śpiewaczych, Wokalnych oraz delegacji gminnych ruszyliśmy do centrum Ostrowa. Orszak złożony ze starostów uroczystości Lucyny i Rafała Kłodów z gminy Serniki, gospodarzy dożynek Tomasza Marzędy oraz Józefa Gruszczyka, delegacji gminnych z wieńcami, zaproszonych gości, pocztów sztandarowych, Orkiestry Dętej OSP oraz społeczności lokalnej, zatrzymał się pod Krzyżem Milenijnym. Tam została odegrana pieśń „Rota”, zaś Starostowie Dożynek złożyli symboliczną wiązankę, po czym wszyscy przeszliśmy do Parku Miejskiego gdzie miała miejsce dalsza część uroczystości. Kolejnym punktem była prezentacja wieńców dożynkowych, przygotowanych przez wszystkie gminy. Starosta Lubartowski Tomasz Marzęda oraz Burmistrz Ostrowa Lubelskiego Józef Gruszczyk, przywitali przybyłych, znamienitych gości, którzy zaszczycili nas swoją obecnością m.in.: Minister Edukacji i Nauki Przemysław Czarnek, Poseł na Sejm Jacek Czerniak, Poseł na Sejm Krzysztof Głuchowski, Poseł na Sejm Jan Kanthak, Senator RP Stanisław Gogacz oraz wielu innych. Wpłynęły także listy okolicznościowe od Prezydenta RP Andrzeja Dudy, od Marszałka Sejmu RP Elżbiety Witek, od Posła Sylwestra Tułajewa, od Przewodniczącego Sejmiku Województwa Lubelskiego, od Starosty Lubelskiego, Opolskiego, Tomaszowskiego, Puławskiego oraz Zamojskiego a także z Krajowego Ośrodka Wsparcia Rolnictwa. Następnie starostowie dożynek przekazali na ręce gospodarzy chleb dożynkowy, który został podzielony i rozdany wszystkim uczestnikom święta plonów. Nie zabrakło wyróżnień dla rolników z terenu powiatu lubartowskiego, otrzymali Państwo Natalia i Jacek Antoniak z gminy Abramów, Państwo Małgorzata i Leszek Gałązka z gminy Jeziorzany, Państwo Monika i Jan Nankiewicz z gminy Kamioka, Państwo Monika i Przemysław Filipowie z gminy Kock, Państwo Wioletta i Krzysztof Mitruk z gminy Lubartów, Państwo Zofia i Grzegorz Chruściccy z gminy Michów, Państwo Iwona i Tomasz Sidor z gminy Niedźwiada, Pan Janusz Cholewa z gminy Ostrówek, Państwo Bożena i Sławmir Fiutka z gminy Serniki, Pan Michał Mareczko z gminy Uścimów oraz Państwo Wioleta i Konrad Smykowie z gminy Ostrów Lubelski. Nagrodzeni zostali także rolnicy z gminy Ostrów Lubelski Pan Mieczysław Lipniacki z Kolechowic, Państwo Wioleta i Konrad Smykowie z Rozkopaczewa, Państwo Agnieszka i Michał Maleszykowie z Ostrowa Lubelskiego, Pan Mateusz Budzyński z Kaznowa Kolonii, Państwo Edyta i Dariusz Florkowie z Wólki Starej Kijańśkiej, Państwo Aneta i Bogdan Sochalowie z Jam, Państwo Barbara i Witold Bzomowie z Rudki Kijańskiej, Państwo Ewa i Mariusz Brzozowscy z Kolechowic, Państwo Oksana i Paweł Broniszowie z Kolechowic oraz Pani Bożena Czubacka z Rozkopaczewa. Krystyna Hoduń, śpiewaczka z Rozkopaczewa, została uhonorowana Medalem Gloria Artis przyznanym przez ministra kultury. Starosta Lubartowski wręczył również nagrody za osiągnięcia w dziedzinie kultury, które otrzymał Pan Lechosław Myka – twórca ludowy oraz Zespół NEWS, którego liderem jest Pan Marek Lemieszek. Nie zabrakło również stoisk degustacyjnych z regionalnymi potrawami, które przygotowała Gmina Abramów, Firlej, Kamionka, Ostrówek, Miasto Lubartów, Gmina Lubartów, Michów, Niedźwiada, Serniki, Uścimów, KGW Ostrów Lubelski, KGW Kolechowice Folwark, KGW Kolechowice Kolonia, KGW Kaznów, KGW Jamy, KGW Rozkopaczew II, Samorządowcy Gminy Ostrów Lubelski.  Na zakończenie części oficjalnej, został rozstrzygnięty Powiatowy Konkurs Wieńców Dożynkowych. Wieńce oceniane były w dwóch kategoriach – tradycyjne i współczesne. Nagrodę I w kategorii wieńca tradycyjnego otrzymał wieniec z Ostrowa Lubelskiego, miejsce drugie przyznano wieńcowi z gminy Abramów zaś trzecią nagrodę otrzymała gmina Uścimów. W kategorii wieńca nowoczesnego na podium otrzymując miejsce pierwsze stanęła gmina Firlej, miejsce drugie przyznano gminie Ostrówek zaś miejsce trzecie zdobyła gmina Kamionka. Dodatkową atrakcją był Turniej Dyscyplin Wszelakich o puchar Starosty Lubartowskiego, w którym udział wzięli przedstawiciele sześciu gmin. Główna nagroda powędrowała do zwycięskiej drużyny z Gminy Uścimów, miejsce drugie zajęła drużyna z Gminy Abramów, trzecie miejsce zdobyli gospodarze uroczystości, zaś miejsce czawarte wywalczyła Gmina Michów. Nie obyło się bez występów Zespołów Śpiewaczysz z gmin powiatu lubartowskiego oraz Kapeli Jak Dawniej. Koncerty zespołów PROGRES, NOWY VOX, CLASSIC oraz NEWS rozgrzały publiczność do czerwoności. Ogromną niespodzianką był występ znanego rapera „Maty” – a gościnnie zawodnika miejscowej drużyny piłkarskiej „Tajfun”. Dyskotekę pod gwiazdami poprowadziły Dj Twins Chojnackie.  Dziękujemy wszystkim za pomoc przy organizacji tegorocznych uroczystości. Dziękujemy również wszystkim sponsorom, bez hojności których nasza uroczystość nie mogłaby się odbyć. Widzimy się już w przyszłym roku!:)", "url": "http://www.ck.ostrowlubelski.edu.pl/", "category": "lubelskie", "sub_category": "Wyroby piekarnicze i cukiernicze", "phrase": "Bezy z Ostrowa Lubelskiego"}