{"meta_description": "Ziemniaki i cebulę zetrzeć na tarce. Następnie dodać jajka, mąkę i przyprawić do smaku. Piec na palniku na mocno rozgrzanej blasze. Wyrzoski pokroić, podsmażyć i dus", "title": "Placki z blachy ze szpyrkami - Śląskie Smaki", "content": "Ziemniaki i cebulę zetrzeć na tarce. Następnie dodać jajka, mąkę i przyprawić do smaku. Piec na palniku na mocno rozgrzanej blasze. Wyrzoski pokroić, podsmażyć i dusić ok. 40 minut, dodając czosnek i paprykę do smaku. Chrupiące placki podawać z wyrzoskami. \"Z wywiadu z mieszkańcami Śląska Cieszyńskiego — Ustronia i Wisły dowiadujemy się, że placki były smażone już przed II wojną światową, z literatury zaś wynika, że placki ze szpyrkami smażono jeszcze wcześniej, bo już na przełomie XIX i XX wieku na terenie Śląska Cieszyńskiego, na obszarze Beskidów. W górach, w wieku XIX i początkach XX ciągle brakowało zboża. Ze względu na ciężkie ziemie, niekorzystne ukształtowanie terenu i ostry klimat, uprawa zbóż miała małe szanse powodzenia. Mieszkańcy gór cierpieli na ciągły deficyt mąki. Chleb wypiekano tylko podczas świątecznych okazji (dożynki, wigilia, witanie nowożeńców). Symbolizował dobrobyt, pomyślność, początek życia. Na wsi cieszyńskiej, zwłaszcza w okolicach podgórskich, zastępowano bardzo często chleb ziemniaczanymi plackami.\" Potrawa została sporządzona przez drużynę \"Smakożerców\" z Lublińca podczas XII Festiwalu Śląskie Smaki, który odbył się w 2017 r. w Koszęcinie.", "url": "https://slaskiesmaki.pl/dish/767188/placki-z-blachy-ze-szpyrkami", "category": "małopolskie", "sub_category": "Wyroby piekarnicze i cukiernicze", "phrase": "Placki z blachy"}