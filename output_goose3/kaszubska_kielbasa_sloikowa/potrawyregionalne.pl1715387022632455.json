{"meta_description": "Kiełbasa w słoiku zalana smalcem najlepiej jest zaserwować z pajdą, ogórkiem, cebulką czy natką pietruszki. Poznaj nasz przepis.", "title": "Kiełbasa w słoiku – staropolski przysmak, który powraca", "content": "Jak zrobić pyszną kiełbasę w słoiku? Przepis na nią jest bardzo prosty, nie wymaga wielu składników a co najważniejsze – domowa kiełbasa w słoiku jest bez żadnych konserwantów, przez co za pomocą procesu pasteryzacji możemy ją trzymać nawet kilka tygodni w zupełnie naturalnej formie. Jest to zdrowy przysmak, idealnie komponujący się ze świeżym pieczywem, masłem oraz ziołami. Jak zrobić kiełbasę w słoiku z mięsa mielonego? Wiele osób postrzega kiełbasę w słoiku jako zmielone mięso z kiełbasy z przyprawami. Jaka jest najlepsza kiełbasa do słoika? Naszym zadaniem jest od początku do końca wykonać produkt o cechach kiełbasy z nieprzetworzonego mięsa. Do tego celu musimy dobrze wyselekcjonować składniki. Podstawą jest aromatyczny boczek oraz niezbyt tłusta łopatka wieprzowa lub ewentualnie szynka wieprzowa. Do prawidłowo wykonanej kiełbasy w słoiku potrzebne są także pachnące zioła takie jak majeranek, liść laurowy czy ziarna jałowca. Wykonanie kiełbasy w słoiku z galaretką i smalcem krok po kroku: • Zaczynamy od pokrojenia mięsa na drobne kawałeczki i zmieleniu go na maszynce o grubych oczkach. Należy znaleźć takie naczynie by zmieściło się w lodówce i można w nim swobodnie mieszać składniki. Do mięs dodajemy starty czosnek, majeranek, łyżkę stołową papryki oraz 2 łyżki soli i 1 pieprzu. Ile należy dodać wody do kiełbasy w słoikach? To zależy od jakości użytego mięsa, jeśli nie zawierało zbyt dużo płynu to dolewamy do mieszanki 600ml letniej (nie gorącej!) wody wraz z rozmieszaną żelatyną. Przykryte naczynie odkładamy do lodówki na 24 godziny. • Po tym czasie całość należy dobrze wymieszać i nakładać szczelnie do słoików o prostych ściankach. • Do każdego słoiczka wlewamy około 0,5cm warstwy roztopionego w rondelku smalcu i mocno dokręcamy. • Ostatnim etapem (przed degustacją) jest pasteryzacja. Jak długo pasteryzować kiełbasę w słoiku? Powinno nam to zająć nie dłużej niż 3 godziny. W szerokim garnku układamy na dnie ściereczkę, ustawiamy słoiki tak by nie stykały się ze sobą i zalewamy wodą mniej więcej do ¾ wysokości. Czas pasteryzacji liczymy od momentu wrzenia. Jak długo może stać kiełbasa w słoiku? Prawidłowo zapasteryzowana kiełbasa w słoiku może stać nawet do 3 tygodni. Jeśli chcemy by zachowała świeżość dłużej to należy poddać ją dodatkowemu 3 – dniowemu procesowi pasteryzacji. Po pierwszej pasteryzacji właściwej następnego dnia pasteryzujemy ją ponownie na takich samych zasadach lecz przez około 60 minut. W 2 kolejnych dniach skracamy proces o około 15 minut dziennie i obniżamy temperaturę wody o 10-15 stopni dziennie. Najważniejszym jest sprawdzenie czy wieczko słoika jest wklęsłe – jeśli tak to możemy być spokojni o nasze dzieło, jeśli wieczko odbija to należy taką kiełbasę zjeść w pierwszej kolejności. Całość przechowujemy w lodówce lub zimnym pomieszczeniu. Jeśli jesteś zainteresowany innymi przepisami z wykorzystaniem kiełbasy, zapraszamy na nasz przepis na kiełbasę jałowcową, a gdybyś rozważał przepis na inną potrawę z wykorzystaniem kiełbasy idealnym rozwiązaniem będzie kiełbaśnica. Kiełbasianka, kiełbasa w słoiku a mięso zapiekane w słoiku – czy to jedno i to samo? W zasadzie dwóch pierwszych wyrażeń możemy używać zamiennie i przepisy na obie potrawy nie będą niczym się różnić. Mięso zapiekane w słoiku charakteryzuje się jednak koniecznością pieczenia słoików w piekarniku co znacznie zmienia smak potrawy oraz jej charakter jako mielonki. Po wykonaniu całego przepisu czekać nas będzie najprzyjemniejsza część, czyli degustacja. Kiełbasę w słoiku zalaną smalcem najlepiej jest zaserwować z pajdą, ogórkiem, cebulką czy natką pietruszki. Doskonale komponuje się z jasnymi gatunkami piwa i jest niezwykle sycąca, zatem stanowi idealny plan zarówno na szybkie śniadanie, przekąskę jak i niespieszną kolację.", "url": "https://potrawyregionalne.pl/kielbasa-w-sloiku/", "category": "pomorskie", "sub_category": "Mięso świeże oraz produkty mięsne", "phrase": "Kaszubska kiełbasa słoikowa"}