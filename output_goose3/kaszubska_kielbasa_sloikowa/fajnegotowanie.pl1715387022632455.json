{"meta_description": "Wyjaśniamy, jak przygotować mięso w słoikach. Poznajcie najlepsze przepisy na domowe, pieczone mięsiwo do chleba. Sprawdźcie, jak zrobić mięso z galaretką.", "title": "Mięso w słoikach - zobacz wszystkie 23 przepisy", "content": "Mięso w słoikach - przepisy na domową kiełbasę i mięso w słoiku Pyszne, soczyste domowe mięsiwo do chleba pamiętamy jeszcze jako wyroby naszych babć i dziadków. Jeszcze za czasów PRL, jeśli komuś udało się kupić półtuszy wieprzowiny, musiał własnoręcznie zakonserwować mięso w słoikach. Dziś konserwowanie mięsa w słoikach odeszło w zapomnienie. Warto jednak poznać przepisy na konserwowanie mięsa, gdyż mając samodzielnie zrobione konserwy, wiemy, że nie zawierają one chemicznych dodatków. Co ciekawe, konserwowanie mięsa w słoikach wcale nie jest trudne ani pracochłonne. Czy warto znać przepis na domowe mięso ze słoika Przyzwyczailiśmy się do kupowania wędlin i mięsa w sklepie i staramy się go spożyć jak najszybciej. Właściwie nie ma potrzeby konserwowania mięsa na dłużej, tak jak to robili nasi przodkowie, którzy nie posiadali lodówek i sieci sklepów umożliwiających łatwe dostawy mięsa. Dziś konserwowanie mięsa w słoikach stało się zajęciem raczej hobbystycznym dla osób, które lubią tworzyć własne mięsiwo o wybranym smaku i chcą wiedzieć co jedzą. Tworząc domowe mięso w słoikach mamy pewność co do jego jakości i zawartości. Możemy nie tylko budować własne smaki, lecz także upewnić się, że nasze produkty nie zawierają dodatków chemicznych. Wadą mięsa ze słoika jest trudność takiego zakonserwowania, aby mięso przetrwało długi czas w spiżarni. Jak konserwowano mięso w przeszłości? Mięso szybko się psuje, dlatego też przechowanie go na dłużej stanowi sporą trudność. Nawet teraz, mając lodówki i zamrażarki, nie jesteśmy w stanie długo przechowywać mięsa i wędlin i staramy się ja spożyć jak najszybciej. Nie musimy kupować mięsa na dłużej, gdyż wystarczy iść do sklepu i po prostu kupić świeżą porcję. Nasi przodkowie nie mieli jednak takich możliwości. Pierwszą metodą przechowania mięsa było suszenie. W chłodnym i umiarkowanym klimacie budowano również prymitywne lodówki w dołach wypełnionych lodem, gdzie można było zamrozić mięso. Innym sposobem było przechowywanie mięsa i ryb w soli. Do pewnego stopnia można było przedłużyć wartość mięsa przez peklowanie i wędzenie. Następnie domowe wędliny zawieszano u sufitu w specjalnych ziemiankach, aby nie dostały się do niego szkodniki. W Polsce w czasach PRL mięso w słoikach robiły osoby, które miały dostęp do wiejskiego mięsa. Dostanie w sklepach wędliny czy mięsa było niezwykle trudne. Dlatego też starano się kupić na wsi, na przykład pół świni, które następnie należało zakonserwować w słoikach. Mięso w słoikach można przechowywać około 6 miesięcy. Aby długie przechowywanie było możliwe, należy przeprowadzić proces tyndalizacji, który pozwala na zabicie bakterii i ich przetrwalników. W tym celu przygotowujemy wyparzone słoiki. Nakrętki muszą być czyste. Warto dodatkowo przetrzeć gwint spirytusem. Wkładamy mięso do słoików i zakręcamy. Słoiki umieszczamy w dużym garnku wyłożonym na dnie ściereczką, tak aby słoiki nie dotykały dna garnka i siebie nawzajem. Zimne słoiki zalewamy zimną wodą, zaś gorące gorącą, do wysokości mniej więcej ¾. Tyndalizacja polega na trzykrotnej pasteryzacji w odstępie doby. Długość tyndalizacji zależy od wielkości słoików. Małe słoiki tyndalizujemy pierwszego dnia przez 60 minut, drugiego dnia 40 minut, a trzeciego dnia 30 minut. Większe słoiki tyndalizujemy pierwszego dnia 2 godziny, a drugiego i trzeciego dnia po 1 godzinie. Niektórzy stosują zasadę 3, 2 i 1 godziny. Za każdym razem zostawiamy słoiki do wystygnięcia w tej samej wodzie. Następnego dnia uzupełniamy wodę do wysokości ¾ słoików i gotujemy odpowiednią ilość czasu. O tym, że tyndalizacja przebiegła poprawnie świadczą wklęsłe wieczka słoików. W czasie pasteryzacji wieczka stają się wypukłe pod wpływem temperatury. Po ostygnięciu powinny być wklęsłe. Jeśli po pierwszej pasteryzacji wieczka nie są wklęsłe, należy zastąpić pokrywki nowymi i zacząć proces od nowa. Szybszym sposobem konserwowania są słoiki pieczone w piekarniku. W tym celu słoiki wkładamy do piekarnika na 2 godziny i pieczemy w temperaturze 130 - 140 stopni. Warto pamiętać, że mięso z piekarnika można przechowywać nie dłużej niż 1 miesiąc. Warto także wiedzieć, że w piekarniku mogą być pieczone tylko słoiki typu twist-off. Jako słoiki z piekarnika nie sprawdzą się tradycyjne weki z gumką, gdyż guma może się uszkodzić pod wpływem wysokiej temperatury. Właściwie konserwować wszystkie rodzaje mięsa, jednak najbardziej popularne jest konserwowanie wieprzowiny. Najbardziej tradycyjnym i najłatwiejszym sposobem konserwacji jest wekowanie surowego mięsa wieprzowego pokrojonego w kostkę. Mięso wkładamy do słoików na surowo lub przygotowujemy podobnie jak potrawę na obiad. Jeśli jednak przygotowujemy potrawę z myślą o zakonserwowanie w słoikach, nie dodajemy cebuli i czosnku, które mogą fermentować w słoiku i przyspieszać psucie się mięsa. Przepisy na mięsiwo do chleba ze słoika Drobno pokrojone mięso wieprzowe ze słoika świetnie sprawdzi się jako smarowidło do chleba. Najprostszym sposobem przygotowania mięsa jest pokrojenie go w kosteczkę i wymieszanie w misce z solą i przyprawami. Niektórzy, tak przygotowanie mięso, dodatkowo marynują lub peklują. Jeśli chcesz mieć pewność, co do czystości biologicznej mięsa, warto je zapeklować. W tym celu zasypujemy mięso w misce solą peklującą i przyprawami, a następnie wyrabiamy kilka minut rękami. Odstawiamy miskę z mięsem na 24 godziny. Następnie mięso upychamy ciasno w słoikach, tak aby zostało około 3 cm wolnego miejsca do wysokości wieczka. Całość tyndalizujemy. Pyszną potrawą do chleba jest mięso z galaretką. Jednym ze sposobów jest dodanie do mięsa żelatyny. Jeśli chcemy uzyskać mięso z galaretką w sposób naturalny, bez żelatyny, zalewamy mięso wywarem ze skórek wieprzowych. W tym celu możemy wykorzystać na przykład kość i skórę z golonki. Gotujemy je z warzywami około 40 minut i odstawiamy do ostygnięcia. Słoiki napełniamy surowym mięsem z przyprawami i zalewamy do pełna przestudzoną zalewą. Tuszonka do chleba to nie jedyne mięso w słoikach jakie możemy zrobić w domu. Zdarza się, że ugotujemy zbyt dużo leczo, bigosu, sosu bolońskiego czy chilli con carne. Jeśli nie mamy już miejsca w zamrażalniku, warto poznać przepis jak zakonserwować danie w słoikach. Ponadto dzięki temu mamy zawsze pod ręką gotowe danie. Dania jak leczo, bigos, chilli con carne, sos boloński, czy zupa z dodatkiem mięsa, gotujemy tradycyjnym sposobem. Gorące wkładamy do słoików i tyndalizujemy. Warto pamiętać, aby nie dodawać do tych potraw cebuli i czosnku. Potrawy w słoikach powinny być zalane płynem, czyli dolewamy wywar mięsny, tak aby przykrył zawartość. Warto też na wierzchu umieścić trochę smalcu lub oliwy z oliwek, tak aby powstała warstwa tłuszczu, która dodatkowo zabezpieczy zawartość. Do wekowania nadaje się także mięso pieczone. Mięso wieprzowe kroimy na kawałki i mieszamy z przyprawami, następnie pieczemy pod przykryciem w piekarniku około 2 godziny. Warto dodać smalec, aby całość była bardziej tłusta. Upieczone mięso należy wyjąć z piekarnika i przy pomocy widelca poszarpać na włókna. Następnie, ponownie wstawiamy do piekarnika i pieczemy bez przykrycia jeszcze 1 godzinę. Gorące mięso należy przełożyć do słoików, zakręcić i odstawić do ostygnięcia. Tak przygotowane mięso przechowujemy w lodówce około 1 miesiąca, jako pyszne smarowidło do chleba. Jeśli chcemy zakonserwować je na dłużej, przeprowadzamy proces tyndalizacji.", "url": "https://fajnegotowanie.pl/przepisy/tagi/mieso-w-sloikach/", "category": "pomorskie", "sub_category": "Mięso świeże oraz produkty mięsne", "phrase": "Kaszubska kiełbasa słoikowa"}