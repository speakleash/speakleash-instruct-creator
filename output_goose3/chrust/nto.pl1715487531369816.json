{"meta_description": "Kraple trafiły na listę produktów tradycyjnych województwa opolskiego! Pod taką nazwą na Śląsku Opolskim kryją się pączki, znane również jako kreple, a w mniejszej wersji jako krepliki lub krapliki.", "title": "Kraple na liście produktów tradycyjnych województwa opolskiego", "content": "- W moim rodzinnym domu pączki nadziewało się przed ich smażeniem – mówi pani Maria. Dzięki temu ta marmolada w środku miała jeszcze lepszy smak. Tak w naszej cukierni robimy do dnia dzisiejszego. Pączki, które są u nas w sprzedaży, robione są na bazie starych przepisów i dobrej jakości składników, bez polepszaczy i konserwantów. Dzięki temu przypominają wielu osobom smak pączków, które pamiętają z domu i mamy dzięki temu wierną rzeszę stałych klientów, którzy przychodzą do nas po kraple. Pączki mamy w ofercie przez cały rok, nie tylko z okazji tłustego czwartku. Często już w godzinach południowych nie można ich kupić, bo zostały wszystkie wyprzedane. Pączki tradycyjnie polewamy lukrem, choć są też zwolennicy posypywania ich cukrem pudrem. Na co dzień to właściciele cukierni z Krapkowic, których wyroby można kupić również w Opolu oraz w wielu sklepach w regionie. Wniosek do marszałka województwa opolskiego, który następnie został przekazany do ministra rolnictwa, złożyli Maria i Franciszek Magoszowie. Sama nazwa pączków w gwarze śląskiej pochodzi od niemieckiego słowa Krapfen. Tradycja smażenia krepli (krapli) na Opolszczyźnie związana jest z dwoma śląskimi obrzędami. Przede wszystkim kraple robiło się na tak zwane „zapusty”, czyli współczesny karnawał, a także smażyło się je przy okazji jesiennego skubania pierza. Państwo Magoszowie dbają, aby produkty z ich cukierni oddawały smak dawnych wypieków. Korzystają z przepisów, zachowanych w starych zeszytach. Podczas wojewódzkiego finału konkursu „Nasze Kulinarne Dziedzictwo – Smaki Regionów”, otrzymali wyróżnienie za ciastka wigilijne, pieczone wg starej receptury na bazie gotowanych żółtek. Natomiast produkowane w cukierni lody „Cassate” zostały nominowane do prestiżowej nagrody „Perła”, przyznawanej podczas finału krajowego podczas Targów „Smaki Regionów” w Poznaniu. Tegoroczna edycja została zaplanowana na 3 października 2021 roku. W cukierni Magosz można również kupić certyfikowany kołacz śląski.", "url": "https://nto.pl/kraple-na-liscie-produktow-tradycyjnych-wojewodztwa-opolskiego/ar/c3-15806218", "category": "opolskie", "sub_category": "Wyroby piekarnicze i cukiernicze", "phrase": "Chrust/Chrustek/Chrustki/Faworki"}