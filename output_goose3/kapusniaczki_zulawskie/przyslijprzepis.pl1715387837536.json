{"meta_description": "", "title": "Drożdżowe kapuśniaczki z pieczarkami", "content": " • farsz:   Kapustę kiszoną opłukać,włożyć do garnka,zalać wodą,dodać przyprawy i ugotować do miękkości. Ugotowaną odcedzić i drobno posiekać.  Pieczarki oczyścić,zetrzeć na wiórki i podsmażyć na oleju.  Cebulę pokroić w drobną kostkę,dodać do pieczarek i razem przesmażyć. Do pieczarek dodać ugotowaną kapustę,doprawić do smaku solą i pieprzem,smażyć wszystko jeszcze przez chwilę. Gotowy farsz wystudzić. • ciasto:  Z mleka,drożdży ,1 łyżki mąki i 1 łyżeczki cukru zrobić rozczyn i odstawić do wyrośnięcia. Mąkę wsypać do miski,dodać sól,żółtka i rozczyn i roztopione masło. Wyrobić ciasto,miskę przykryć ściereczką i odstawić do wyrośnięcia na około 30-45 minut. • wykonanie:  Wyrośnięte ciasto rozwałkować na grubość ok. 1,5 cm i foremką wycinać koła. Na każde koło nałożyć łyżkę farszu,uformować w dłoniach kulkę i odkładać na przygotowaną na blaszkę. Uformowane kapuśniaczki odstawić do wyrośnięcia na 10-15 minut. Białko zmieszać z mlekiem i posmarować każdy kapuśniak po czym posypać sezamem. Piec 30 minut w temp. 180*C.", "url": "https://www.przyslijprzepis.pl/przepis/drozdzowe-kapusniaczki-z-pieczarkami-1", "category": "pomorskie", "sub_category": "Wyroby piekarnicze i cukiernicze", "phrase": "Kapuśniaczki żuławskie"}