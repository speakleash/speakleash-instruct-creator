{"meta_description": "Firma z Lutyni produkująca soki owocowe zdobyła prestiżowy certyfikat „Doceń polskie” oraz tytuł najlepszego produktu. Wyróżnienie przyznają eksperci reprezentujący m.in. ministerstwo rolnictwa, Fundację Klubu Szefów Kuchni oraz Stowarzyszenie Rzeźników i Wędliniarzy RP.", "title": "Firma z Lutyni nagrodzona za najlepsze soki owocowe", "content": "Firma z Lutyni produkująca soki owocowe zdobyła prestiżowy certyfikat „Doceń polskie” oraz tytuł najlepszego produktu. Wyróżnienie przyznają eksperci reprezentujący m.in. ministerstwo rolnictwa, Fundację Klubu Szefów Kuchni oraz Stowarzyszenie Rzeźników i Wędliniarzy RP. Maciejowy Sad to firma rodzinna zajmująca się produkcją różnego rodzaju soków. Rocznie wytwarza ok. 50 tysięcy litrów naturalnie mętnych soków tłoczonych z wiśni, marchwi, brzoskwiń i jabłek. Warzywa i owoce pochodzą z własnych upraw. W sokach nie ma dodatkowego cukru i wody poza tymi, które występują naturalnie. Jedynym sposobem konserwacji jest metoda termiczna. To dzięki niej jest lepsza trwałość. - Przyznanie certyfikatu odbyło się w Krakowie. Eksperci nagrodzili tłoczone soki z firmy Maciejowy Sad. Certyfikatami „Doceń polskie” i tytułami Top Produkt nagrodzono sok jabłkowy, tłoczony sok z jabłek i marchewki oraz sok z jabłek i selera. Zdobycie prestiżowych certyfikatów to dla producenta powód do dumy. Loża ekspertów wyróżnia naprawdę wartościowe artykuły spożywcze – informuje Anna Koza z biura prasowego Ogólnopolskiego Programu Promocyjnego „Doceń polskie”. Sok jabłkowy z Lutyni został wpisany na listę produktów tradycyjnych prowadzoną przez ministerstwo rolnictwa. Loża ekspertów bierze pod uwagę smak, wygląd oraz jakość produktu. Artykuły spożywcze uczestniczące w programie są oceniane w 10-punktowej skali. Wyroby, które otrzymają wysokie noty zdobywają certyfikat, zaś produkty z największą liczbą punktów są dodatkowo honorowane tytułem Top Produkt. Metoda produkcji soków z Lutyni oparta jest na rozwiązaniach stosowanych przez starsze pokolenia. Umyte owoce i warzywa rozdrabnia się w młynku. Następnie przekłada się powstałą pulpę na specjalne chusty na prasę warstwową i wyciska. Tak powstały sok poddaje się pasteryzacji i rozlewa się do butelek.", "url": "https://www.echosredzkie.pl/wiadomosc/13088,firma-z-lutyni-nagrodzona-za-najlepsze-soki-owocowe", "category": "dolnośląskie", "sub_category": "Napoje (alkoholowe i bezalkoholowe)", "phrase": "Tłoczony sok jabłkowy z Lutyni"}