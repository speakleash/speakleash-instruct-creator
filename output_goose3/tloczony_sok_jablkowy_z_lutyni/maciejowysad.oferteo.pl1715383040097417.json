{"meta_description": "Maciejowy Sad w Lutyni k/Wrocławia, to rodzinna firma, zajmująca się sadownictwem, produkcją tłoczonych, naturalnie mętnych soków...  Lutynia.", "title": "SILESIAN FRUIT, Lutynia - Opinie, Kontakt", "content": "Maciejowy Sad w Lutyni k/Wrocławia, to rodzinna firma, zajmująca się sadownictwem, produkcją tłoczonych, naturalnie mętnych soków oraz innych wyrobów tradycyjnych. Uprawą jabłoni zajmujemy się ponad 30 lat. Przez cały ten czas doskonalimy nasze sady tak, aby owoce były zdrowe i piękne. Nasz region charakteryzuje się wyjątkowym mikroklimatem, co umożliwia nam uprawę odmian ciepłolubnych. Klienci najbardziej doceniają walory smakowe naszych jabłek. Nasz sok jabłkowy jest tłoczony na zimno, naturalnie mętny i pasteryzowany. Wykorzystujemy tylko owoce pochodzące z naszego gospodarstwa. Odpowiedni dobór odmian zapewnia wyjątkowy smak tak bardzo odróżniający nasz sok od innych dostępnych na rynku. Nie dodajemy do niego cukru, wody ani konserwantów. Zawiera jedynie naturalnie występujące cukry a wystarczającą metodą konserwacji jest pasteryzacja, czyli podgrzanie soku do odpowiedniej temperatury. Wykorzystujemy 5L system BAG-in-BOX zapewniający szczelne i długotrwałe przechowywanie soku oraz butelki 300 ml.", "url": "https://maciejowysad.oferteo.pl/", "category": "dolnośląskie", "sub_category": "Napoje (alkoholowe i bezalkoholowe)", "phrase": "Tłoczony sok jabłkowy z Lutyni"}