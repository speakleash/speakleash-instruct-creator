{"meta_description": "", "title": "28. Maciejowy Sad | Smaki Dolnego Śląska", "content": "Wykorzystujemy opakowania szklane w dwóch pojemnościach (0,3 l i 0,7 l) oraz nowoczesny system bag-in-box (5 litrów i 3 litry), który umożliwia spożywanie soków do trzech tygodni po otwarciu, przy zachowaniu czystości mikrobiologicznej. Metoda produkcji oparta jest na rozwiązaniach stosowanych przez naszych przodków. Umyte owoce i warzywa rozdrabnia się w młynku, następnie przekłada się powstałą pulpę na specjalne chusty na prasę warstwową i wyciska. Tak powstały sok poddaje się pasteryzacji i rozlewa się do opakowań końcowych. Obecnie oferujemy soki takie jak: jabłkowy, jabłkowo-gruszkowy, jabłkowo-malinowy, jabłkowo-rabarbarowy, jabłko z czarną porzeczką, jabłkowo-selerowy, jabłkowo-marchewkowy, jabłkowo-buraczkowy, jabłko z miętą, jabłkowo-brzoskwiniowy.  Sezonowo występują również inne smaki w zależności od dostępnych surowców.", "url": "http://smakidolnegoslaska.pl/project/28-maciejowy-sad/", "category": "dolnośląskie", "sub_category": "Napoje (alkoholowe i bezalkoholowe)", "phrase": "Tłoczony sok jabłkowy z Lutyni"}