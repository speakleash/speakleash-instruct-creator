{"meta_description": "Zwykłe ziemniaki to uzupełnienie obiadu, ale te - z farszem z awokado, oliwek, pomidorów i sera białego - są niezwykłym, apetycznym daniem.", "title": "Pieczone faszerowane ziemniaki | - Miejsca Bliskie Dzieciom", "content": "Czy uważacie ziemniaki za nudne, pozbawione wyrazu, a do tego tuczące? Wiele osób uważa je tylko za dodatek. Spróbujemy obalić takie przekonania proponując ciekawy przepis, który nazwaliśmy „ziemniaki z charakterem”. Mogą one stanowić dodatek do potrawy bądź samodzielne danie. Nasza propozycja na pewno spowoduje uśmiech i chęć dokładki u waszych pociech, ale zachęcamy też do modyfikowania przepisu, tak by jeszcze lepiej dopasować go do gustów waszej rodziny. Na początek trzeba powiedzieć, że ziemniaki wcale nie są tuczące. Wręcz przeciwnie – mają mało kalorii, są lekkostrawne i przede wszystkim mają właściwości zasadotwórcze. Ponadto są bogate w potas, który obniża ciśnienie krwi oraz magnez, który koji nasze nerwy a także wchodzi w skład kości i zębów. Sporo jest także w ziemniakach witaminy C. Warzywo zawiera błonnik, który powoduje uczucie sytości, wspomaga przemianę materii oraz obniża poziom złego cholesterolu. Ziemniak łagodzi stany zapalne. Wyciśnięty z niego sok jest pomocny przy zewnętrznych oparzeniach skórnych, natomiast wypijany obniża ciśnienie a także jest wskazany w problemach żołądkowych. W ziemniakach może występować solanina czyli związek toksyczny mający zielone zabarwienie. Dlatego ziemniaków o takim kolorze nie spożywamy. Jak widać warto jadać ziemniaki – a z naszym farszem, prostym w przygotowaniu, a pełnym charakteru, będzie pysznie. • Kroimy w kostkę wszystkie warzywa, w tym wydrążony środek podgotowanych wcześniej ziemniaków. • Dodajemy ser twarogowy, posiekany czosnek oraz szczypior, po czym doprawiamy solą, pieprzem, ziołami oraz sokiem z cytryny. • Przygotowanym farszem napełniamy ziemniaki i układamy na blaszce wyłożonej papierem do pieczenia.", "url": "https://gdziecko.pl/pieczone-faszerowane-ziemniaki/", "category": "podkarpackie", "sub_category": "Gotowe dania i potrawy", "phrase": "Ziemniak faszerowany po rzeszowsku"}