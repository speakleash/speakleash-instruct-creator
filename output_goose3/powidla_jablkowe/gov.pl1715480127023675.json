{"meta_description": "W dniu 8 kwietnia 2024 r. na Listę Produktów Tradycyjnych zostały wpisane w kategorii: orzechy, nasiona, zboża, warzywa i owoce (przetworzone i nie): „Powidła jabłkowe” (woj. mazowieckie).", "title": "Powidła jabłkowe - - Portal Gov.pl", "content": "Powidła są gładkie o jednolitej strukturze i barwie słomkowej Przyjmują kształt naczynia, w którym się znajdują Wielkość uzależniona od wielkości słoja, do którego rozlewane są powidła Powidła mają gładką i smarowną konsystencję, są miękkie, delikatne i łatwo rozprowadzają się na chlebie lub innych produktach piekarniczych Region pogranicza województwa mazowieckiego oraz lubelskiego, Równina Radomska połączona doliną Wisły z Wyżyną Lubelską to jeden z lepszych obszarów do upraw ogrodniczych w Polsce. Charakteryzuje się wysoką średnią temperaturą w ciągu roku (śr. temp. roczna +8°C), o dużym nasłonecznieniu i zróżnicowanych glebach, umożliwiających uprawę roślin o różnych wymaganiach. Sady i ogrody w tym regionie zakładano w miasteczkach i na wsiach od wieków. Powidła jabłkowe towarzyszą mieszkańcom Pająkowa od niepamiętnych czasów. Można było je smażyć bez dodatku cukru, który był drogi – wystarczyło mieć jabłoń w przydomowym sadzie, które w powiecie zwoleńskim miał praktycznie każdy. Istotą powideł jabłkowych jest ich konsystencja. Powidła to mocno zagęszczona masa owocowa, zdatna do smarowania chleba. Owoce do smażenia powideł powinny być dojrzałe i o jasnej skórce. Produkcja powideł wymaga staranności. Należy rozparzyć całe owoce ze skórką, przetrzeć przez gęste sita i zagęścić, jednocześnie należy uważać, aby powidła nie przypaliły się. Z wywiadów etnograficznych wynika, że powidła smażono przez kilka dni w wygasającym piecu, a robiono tak z kilku względów. Aby uzyskać powidła należało odparować wodę i nie przypalić gęstej masy. Powidła smażyło się na końcu – po gotowaniu, co pozwalało oszczędzać energię. Smażenie powideł w letnim piecu zapobiegało przypaleniu się. Gęstniejąca masa jest bardzo lepka i nawet jeśli miesza się ją na dużym ogniu to bardzo trudno jest uniknąć przypalania. Powtarzanie smażenia pozwalało odparować odpowiednią ilość wody, tak aby powidła nie psuły się w czasie przechowywania.", "url": "https://www.gov.pl/web/rolnictwo/powidla-jablkowe", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła jabłkowe"}