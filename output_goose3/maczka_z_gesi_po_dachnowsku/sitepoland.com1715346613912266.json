{"meta_description": "", "title": "PODKARPACIE – SITE Poland", "content": "Województwo podkarpackie, ze stolicą w Rzeszowie, położone jest w południowo-wschodniej Polsce i graniczy od wschodu z Ukrainą, od południa ze Słowacją, a po stronie polskiej z trzema województwami: małopolskim, świętokrzyskim i lubelskim. Największym bogactwem regionu jest natura, Podkarpacie to jedna z najbardziej zielonych krain Polski. Prawie połowa terenu województwa znajduje się pod ochroną, występują rzadkie gatunki roślin i zwierząt, a tutejsze lasy to pozostałość po prastarej Puszczy Karpackiej. Do dziś żyją tu niedźwiedzie, to właśnie na Podkarpaciu możemy spotkać 90 proc. polskiej populacji tego ssaka. Idealny region dla poszukiwaczy przygód, ciekawych świata i wielbicieli piękna oraz dla pragnących ciszy i bliskości z naturą. Oprócz niedźwiedzi żyją w regionie rysie, żbiki, orły, a tutejszy skrawek nieba jest najbardziej rozgwieżdżonym w Polsce. • Gdzie wschód spotykał się z zachodem Podkarpacie to również bogata historia, w Przemyślu, na skrzyżowaniu szlaków handlowych, przez wieki spotykał się wschód z zachodem, przenikały się religie i kultury. Do dziś na Podkarpaciu istnieją drewniane cerkwie, z których kilka wpisanych jest na listę UNESCO. Łemkowie, Ormianie, Kresowiacy, Ukraińcy, Austriacy, Czesi i Żydzi naznaczali kulturę regionu swoimi wpływami, a świadectwem tej przeszłości są obiekty sakralne, zamki i piękne miasteczka. Stolicą regionu jest Rzeszów, miasto dynamiczne, stawiające na nowoczesny biznes i technologie. Region przyciąga coraz więcej innowacyjnych firm. Na uczelniach powstają nowe kierunki, a władze pozyskują bardzo dobrą kadrę naukową z całego świata, a co za tym idzie również tysiące studentów. Naukowcy są otwarci na współpracę z biznesem. Motoryzacja, telekomunikacja, informacja, lotnictwo, kosmonautyka oraz jakość życia – to filary inteligentnych specjalizacji, na których oparta jest gospodarka regionu. Podkarpackie to nie tylko fabryki – to również liczne projekty pilotażowe i naukowo-badawcze, mające prowadzić do powstawania nowych produktów i wprowadzaniu nowych technologii, które są istotnym elementem rozwoju regionu. Stąd tak ważna dla rozwoju Podkarpacia informacja i telekomunikacja, mająca na celu dostarczanie narzędzi do rozwoju pozostałych specjalizacji. Kluczową rolę odgrywają firmy z branży informatycznej, twórcy aplikacji i systemów komputerowych, wśród nich największa polska firma IT, czyli Asseco Poland, oraz mniejsze, ale prężnie działające na swój wizerunek SoftSystem, G2A.com, Prime Bit Studio czy Vshaper. Podkarpacie to miejsce, gdzie spotykają się zarówno kreatywni, młodzi ludzie, chcący spełniać marzenia o własnym biznesie, jak i inwestorzy, którzy już ulokowali swój biznes na Podkarpaciu. To tutaj początkujące przedsięwzięcia otrzymują wparcie regionu przez programy rozwojowe, dofinansowanie ze środków unijnych, a także przestrzeń do pracy. Nowoczesna infrastruktura, baza wykwalifikowanych pracowników i to wszystko w otoczeniu pięknej przyrody, sprzyjającej odpoczynkowi po pracy. Główna baza hotelowa zlokalizowana jest w stolicy regionu – Rzeszowie. Lotnisko oraz rozbudowana w ostatnich latach sieć dróg i autostrada ułatwiają komunikację z resztą kraju. Miasto oferuje świetne, nowoczesne hotele z bazą konferencyjną, pośród nich: Dla poszukujących kontaktu z naturą polecamy fantastyczne ośrodki hotelowe oraz hotelowo – konferencyjne w regionie: Dynamiczny rozwój spowodował, że Podkarpacie stało się regionem z ogromnym potencjałem dla rozwoju przemysłu spotkań. W Rzeszowie w 2016 roku powstało nowoczesne Centrum Targowe, przyciągając tym samym do regionu ważne imprezy naukowe, wystawiennicze, i biznesowe. Centrum konferencyjno – wystawiennicze G2A Arena Centrum to najnowocześniejszy obiekt biznesowy zlokalizowany na terenie województwa podkarpackiego przeznaczony do organizacji wydarzeń, konferencji i wystaw. Miejsce sprzyjające rozwojowi kontaktów biznesowych i budowaniu wizerunku regionu nowoczesnego, ale z zapleczem dobrej jakości życia w postaci natury i ugruntowanej tożsamości kulturowej regionu. Liczne nowoczesne hotele w stolicy regionu oraz fantastyczne ośrodki hotelowo-konferencyjne z zapleczem sportowym i spa usytuowane w otoczeniu pięknej przyrody są idealną bazą na organizację wszelkiego rodzaju wydarzeń. Kuchnia regionu to mieszanka potraw wywodzących się z kuchni polskiej, żydowskiej, austriackiej, węgierskiej, ukraińskiej, ormiańskiej i łemkowskiej. Można ją określić mianem kuchni pogranicza opartej na naturalnych produktach, od delikatesów wywodzących się z kresowych dworów, po proste dania z wiejskich chałup i szałasów pasterzy. Wszędzie możemy spotkać podkarpackie proziaki, proste placki mączne z dodatkiem sody, łemkowskie fuczki (naleśniki z dodatkiem kiszonej kapusty), gołąbki z kaszy gryczanej, lubaczowski miód, zrazy z baraniny, maczka z gęsi po dachnowsku, gomółki, powidła krzeszowskie, sery kozie i rzeszowski kołacz weselny, czy tez smakołyki o egzotycznie brzmiących nazwach, wywodzące się z kuchni grup etnicznych jak Łemkowie: hartacze, krężałki, kugiel czy hałuszki. Lokalne restauracje, gospody i agroturystyki coraz częściej stawiają na kuchnię regionu, nie jest zatem trudno o znalezienie miejsca z dobrą kuchnią regionalną. Podkarpacie to jeden z najważniejszych polskich regionów produkcji wina. Na szlaku jest obecnie 160 winnic. Wiele z nich organizuje degustacje oraz stawia na rozwój turystyki enologicznej. Obok Rzeszowa i dzikich bieszczadzkich szlaków na Podkarpaciu jest wiele miejsc wartych odwiedzenia ze względu na swoje walory historyczne, kulturowe i krajobrazowe. Należy do najstarszych polskich grodów. Położony jak Rzym na wzgórzach kończących się tu Karpat, przez setki lat był perłą w koronie miast Rzeczypospolitej. Miasto jest bogate w zabytki. Pamiątki historii i atmosfera dawnych Kresów powodują, że panuje tu niesamowity klimat. Śródmieście leży na prawym brzegu Sanu. Rynek okalają zabytkowe kamienice z XVI i XVII wieku. Warto odwiedzić Muzeum Narodowe Ziemi Przemyskiej ze zbiorami z historii i etnografii regionu, a także kolekcje dzieł sztuki i bogaty zbiór ikon. Wielką atrakcją jest także Muzeum Dzwonów i Fajek, które mieści się w zabytkowej późnobarokowej wieży zegarowej z XVIII w., Przemyśl bowiem już w XIX w. słynął z produkcji fajek i dzwonów. W ekspozycji jest zakład fajkarski ze starymi sprzętami i narzędziami, z tarasu, który znajduje się na szczycie wieży, można podziwiać architekturę Przemyśla. Zielona, pagórkowata dolina, pełna małych miasteczek, malowniczo położnych wsi i drewnianych kościołów i cerkwi. Słynie z kultury łemkowskiej, koni huculskich i niepowtarzalnego klimatu. Idealne miejsce by poczuć klimat slow travel. • Krosno, Nowa Dęba i Rudnik nad Sanem – rękodzieło i rzemiosło Podkarpacia. Oprócz zabytkowych pałaców i kamienic, miasto szczyci się 500-letnią tradycją wyrobu szkła, o czym opowiada Centrum Dziedzictwa Szkła. Szklane rękodzieło prosto z Krosna to idealna pamiątka z Podkarpacia. Podobnie jak ręcznie malowane bombki choinkowe z Nowej Dęby, których miliony rokrocznie zdobią choinki na całym świecie. Po zakup pamiątek i prezentów warto wybrać się do Rudnika nad Sanem, miejscowość jest największym ośrodkiem wikliniarstwa w Polsce. Z Przemyśla trzeba koniecznie przywieźć jedną ze słynnych, ręcznie robionych fajek, dopełnieniem podkarpackiego kosza prezentowego będą regionalne smakołyki – miody, wędliny i wina. To jedna z najpiękniejszych rezydencji arystokratycznych w Polsce. Urządzone ze smakiem i rozmachem, w stylach z epoki sypialnie, salony, sale balowe, pokoje kąpielowe, jadalnie, a także park angielski z kolekcją pojazdów konnych dają wyobrażenie, jak żyli tu Lubomirscy i Potoccy. Na zamku, w ogrodach, ale też Bazylice oo. Bernardynów w Leżajsku, Synagodze łańcuckiej oraz sali koncertowej Filharmonii Podkarpackiej odbywają się koncerty Muzycznego Festiwalu w Łańcucie. W światowej rangi wydarzeniu biorą udział znamienici artyści. Zespół zamkowo-parkowy w Krasiczynie jest ozdobą trasy wschodniej. Renesansowa siedziba magnacka Krasickich. Na terenie zamku znajduje się hotel i restauracja. Liczy 1202 km i obejmuje 127 obiektów na 9 trasach. Wśród nich są obiekty docenione przez UNESCO – kościół w Haczowie liczący ponad 500 lat, zespół plebański w Bliznem z unikatową polichromią przedstawiającą tzw. biblię plebejską oraz cerkwie greckokatolickie w Smolniku, Turzańsku, Chotyńcu i Radrużu. Warto też odwiedzić Muzeum Budownictwa Ludowego w Sanoku. Muzeum w Sanoku to de facto największy skansen w Polsce, który w autentyczny sposób oddaje klimat wsi i miasteczek południowo-wschodniej Polski sprzed lat. Wędrówka po górach, obserwacja przyrody, próba tropienia zwierząt, safari w Polsce w poszukiwaniu „polskiej wielkiej piątki”: żubra, niedźwiedzia, wilka, żbika, rysia. Bieszczadzki szlak filmowy to tylko niektóre pomysły na zajęcia w tych dzikich, pięknych i wciąż najmniej poznanych górach w Polsce. Oryginalna kuchnia regionu daje szerokie możliwości organizacji wszelkiego rodzaju warsztatów. Idealnym pomysłem na zajęcia podczas wyjazdu incentive będzie udział w winobraniu w jednej z licznych winnic połączone z degustacją. Dostępne są również warsztaty winiarskie oraz czekolady. Jesienią idealny region na grzybobranie. Podkarpacie reklamuje się w ten sposób: „Nie trzeba jechać za wielką wodę, aby poczuć się kowbojem. I to na grzbiecie silnego, nie lękającego się stromizn czy przepaści konia górskiego, hucuła”. To właśnie w Bieszczadach narodziła się legenda polskiego Dzikiego Zachodu na wschodzie. Dla miłośników jazdy konnej jest tutaj dostępnych kilkaset kilometrów wyznaczonych szlaków konnych. Funkcjonuje tu też ponad sto ośrodków jeździeckich. Na Podkarpaciu możemy podróżować drezyną i w ten sposób poznawać region; na trasach mknących po torach drezyn rowerowych, napędzanych siłą mięśni pasażerów. Dla aktywnych przygotowano ponad 1800 km tras rowerowych o zróżnicowanej trudności prowadzących przez region. To idealny region dla romantyków… Bez teleskopu dostrzec można 7 tys. gwiazd (dla porównania, w terenach wiejskich, gdzie jest tylko kilka lamp ulicznych, można zaobserwować jedynie 2,5 tys. gwiazd). Gdy patrzymy na nieboskłon, widzimy go takim, jakim widzieli go nasi przodkowie setki lat temu. Wysoka jakość nocnego nieba w południowej części Podkarpacia, a szczególnie w Bieszczadach, oraz brak zanieczyszczenia sztucznym światłem pozwoliły na utworzenie Parku Gwiezdnego Nieba „Bieszczady”.", "url": "https://sitepoland.com/podkarpacie/", "category": "podkarpackie", "sub_category": "Gotowe dania i potrawy", "phrase": "Mączka z gęsi po dachnowsku"}