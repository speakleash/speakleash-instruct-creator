{"meta_description": "", "title": "Tygiel Smaków dla Piernika z marchwi", "content": "23 października 2009 r. rozpoczęły się Dni Naturalnej Żywności Natura Food 2009. Targi otworzył Witold Stępień, Wicemarszałek Województwa Łódzkiego. To druga tego typu impreza targowa w Łodzi, która łączyła prezentacje produktów lokalnych, tradycyjnych, regionalnych, ofert gospodarstw ekologicznych oraz producentów żywnościowych wysokiej jakości. Na targach wystawiło się około 100 wystawców z całego kraju, prezentując przede wszystkim zdrową żywność, produkty naturalne i ekologiczne. Wszyscy odwiedzający mieli możliwość degustacji oferowanych produktów, zaczynając od wyrobów cukierniczych przez piekarskie, zbożowe, wędliniarskie, sojowe, mleczne, oraz tradycyjne wędliny, ryby, miody i alkohole. Dodatkową atrakcją była prezentacja przez telewizyjne sławy kunsztu kucharskiego, tj. Carlos Gonzales Tejera \"Tradycja a nowinki techniczne w kuchnia\", Robert Sowa \"Łosoś Norweski w roli głównej\", Pascal Brodnicki \"Gotuj Zdrowo\".  Targom towarzyszyła druga edycja wojewódzkiego konkursu produktów tradycyjnych Łódzki Tygiel Smaków organizowanego przez Urząd Marszałkowski w Łodzi. W bieżącym roku Tygiel Smaków - I nagroda konkursu została przyznana dla mieszkanki Gminy Dmosin. Pani Eugenia Walewska z KGW Osiny, otrzymała statuetkę Tygiel Smaków za produkt z wieloletnią tradycją - Piernik z marchwi. Wśród osób wyróżnionych była Pani Anna Walczak z KGW Wola Cyrusowa Kolonia, za produkt - Ser biały, Pani Jadwiga Moszczyńska z KGW Osiny za produkt - Pierogi z kapustą i grzybami oraz Pani Anna Grabowicz z Nagawek za produkt - Piernikowa chatka znad rzeki Mrogi. Wszystkim Paniom serdecznie gratulujemy i dziękujemy za promocje naszej Gminy.", "url": "https://dmosin.pl/wiadomosci/archiwum/1/wiadomosc/22961/tygiel_smakow_dla_piernika_z_marchwi", "category": "łódzkie", "sub_category": "Wyroby piekarnicze i cukiernicze", "phrase": "Piernikowa chatka znad rzeki Mrogi"}