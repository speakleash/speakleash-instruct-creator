{"meta_description": "Prosty i szybki sposób na świąteczną atmosferę? Upiecz piernik! A na początek poznaj historię tego niezwykłego wypieku", "title": "Co ma piernik, czyli sekrety korzennego ciasta - Blog", "content": "Pachnące korzennymi przyprawami wypieki to symbol Bożego Narodzenia. Piernik jest jednak tak dobry, że chętnie jemy go przez cały rok! To ciasto z historią dłuższą niż nasze staropolskie tradycje. Co wspólnego z pieprzem mają pierniki, co symbolizują i dlaczego kiedyś sprzedawano je w aptekach? Pierniki uznawane są za staropolski przysmak, ale korzenne wypieki nie są tylko polskim wynalazkiem. Aromatyczne ciastka z bakaliami i przyprawami korzennymi wywodzi się z tradycji Hanzy, czyli związku średniowiecznych miast handlowych Europy Północnej – należały do niego także Gdańsk, Szczecin i Toruń. Pierniki były symbolem bogactwa oraz otwartości na świat, ponieważ bakalie i korzenne przyprawy sprowadzano z dalekich krajów, a ich cena była wysoka. Według legendy pierniki, a dokładniej pierniki toruńskie, powstały przez przypadek – podobno piekarz Maciej pomylił się i dodał do jednego z ciast korzennych przypraw. Pierniki stały się towarem eksportowym – dzięki suchości i dodatkowi przypraw korzennych, pachnące ciastka mogły przetrwać długie podróże. Z tego też powodu pierniki pełniły czasem rolę wojskowych sucharów, ponieważ zachowywały świeżość nawet podczas trwających dłuższy czas wypraw wojennych Polski piernik wywodzi się od tradycyjnego miodownika, czyli ciasta z mąki i miodu, wypiekanego już we wczesnym średniowieczu. Do ciasta na miodownik dodano przyprawy korzenne, które wzbogaciły jego smak i zapach. Przygotowanie świątecznego piernika według staropolskiej receptury zajmowało dużo czasu. Ciasto trzeba było wyrobić w zimie, a potem zamknąć w piwnicy, gdzie dojrzewało przez cały rok! Dopiero przed Bożym Narodzeniem piernik wracał do kuchni – z ciasta wyciskano ciasteczka w różnych kształtach – przykładowo, anioły symbolizowały dobro, serca miłość, a symbolem dostatku były... piernikowe świnki! Jak powstała polska nazwa „piernik”? „Leksykon sztuki kulinarnej? Macieja Halbańskiego wyjaśnia, że piernik to „ciasto przyrządzane z mąki pszennej, żytniej lub mieszanej z dodatkiem podgrzanego naturalnego miodu, tłuszczu, jajek, wody, korzeni i środka spulchniającego. (…) Nazwa wywodzi się ze staropolskiego słowa , co oznaczało – pieprzny”. Słowem „pieprzny” określano kiedyś przyprawy korzenne. ▶️Pachnący piernik - na Boże Narodzenie i nie tylko! Piernik to nie tylko ciastka, ale również ciasto. W Polsce piecze się piernik w formie większego bloku, z dodatkiem miodu i bakalii, polany lukrem lub czekoladą, albo przełożony dżemem. Ciastka na receptę? Pierniki jadło się nie tylko dla smaku, ale i dla zdrowia! Dla poprawy samopoczucia, w co nie trudno uwierzyć, ale także dla lepszego trawienia. Pierniki były też lekiem na przeziębienie. Co ciekawe, miały też przedłużać młodość! To dlatego w XVII wieku pierniki kupowało się w aptece, a najstarszy przepis na korzenne łakocie został znaleziony w poradniku medycznym, a nie książce kucharskiej. Pierniki miały jeszcze jedno ciekawe zastosowanie – jako zakąska do wódki! Jak mówi stare powiedzenie: „Kto nie pija gorzałki i od niej umyka, ten słodkiego nie godzien kosztować piernika”. Aromat piernika i przypraw korzennych od razu przywołuje klimat Świąt Bożego Narodzenia. Do Europy trafiły z Wysp Korzennych. Ich wyjątkowy zapach, a także właściwości zdrowotne i konserwujące sprawiły, że przyprawy korzenne w XV i XVI wieku były niezwykle cenne. Anyż, cynamon, gałka muszkatałowa, goździki, kardamon, kurkuma, szafran i wanilia wzbogacają smak i aromat świątecznych potraw, tych słodkich i wytrawnych. Przyprawy korzenne są niezbędnym składnikiem świątecznych wypieków – piernika, ciasta z bakaliami czy strucli z makiem. Można dodawać je do naleśników, babeczek, gofrów, pankejków, placuszków i innych deserów, aby poczuć bożonarodzeniowy nastrój. Sprawdź, jak pachną Święta!", "url": "https://chili24.pl/pl/n/2019/Co-ma-piernik%2C-czyli-sekrety-korzennego-ciasta/127", "category": "łódzkie", "sub_category": "Wyroby piekarnicze i cukiernicze", "phrase": "Piernikowa chatka znad rzeki Mrogi"}