{"meta_description": "Produkt wpisany na listę produktów tradycyjnych w dniu 2016-02-22 w kategorii Produkty rybołówstwa w woj. podkarpackim.", "title": "Lasowiacki karp w galarecie - - Portal Gov.pl", "content": "W zależności od użytej formy do przygotowania potrawy. W zależności od użytej formy do przygotowania potrawy. W Baranowie Sandomierskim w województwie podkarpackim pod koniec XVI wieku został wzniesiony imponujący zamek architektury renesansowej, rezydencja magnacka. Zamek przechodził przez kolejne lata w posiadanie różnych rodzin szlacheckich. Z czasem w okolicy zamku wybudowano wiele stawów hodowlanych, w których hodowano między innymi karpie. Ryby były wykorzystywane do przygotowywania przeróżnych potraw w kuchni zamkowej, z których dużą popularnością cieszył się karp w galarecie. „Mama opowiadała, że to było takie dobre! Hrabia Tarnowski kazał podobną potrawę robić u siebie, bo chciał dorównać w tym względzie Dolańskiemu. Skądś wynalazł przepis i od tej pory na każde święta przyrządzali karpi na pański stół” (Wywiad przeprowadzony z mieszkańcami Baranowa Sandomierskiego). Przepis na lasowiackiego karpia w galarecie przekazywany był przez pokolenia. Na początku po oczyszczeniu karpia należało go pokroić w dzwonka, osolić i pozostawić na dwie godziny. Następnie przygotowywano odpowiednio warzywa takie jak marchew, cebulę. Karpia gotowano i wykonywano zalewę z octu, ziela angielskiego i liści laurowych. Karpia umieszczano w naczyniu i zalewano specjalnie przygotowaną zalewą. Do dziś w ten sam sposób co przed laty karp w galarecie przygotowywany jest nie tylko na Wigilie Bożego Narodzenia, ale również podczas różnych świąt rodzinnych czy festynów.", "url": "https://www.gov.pl/web/rolnictwo/lasowiacki-karp-w-galarecie", "category": "podkarpackie", "sub_category": "Produkty rybołówstwa, w tym ryby", "phrase": "Lasowiacki karp w galarecie"}