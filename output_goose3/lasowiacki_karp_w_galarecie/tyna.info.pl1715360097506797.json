{"meta_description": "Lasowiacki karp w galarecie został wpisany przez Ministerstwo Rolnictwa i Rozwoju Wsi na listę produktów tradycyjnych. Potrawę zgłosił", "title": "Docenili lasowiackiego karpia", "content": "Lasowiacki karp w galarecie został wpisany przez Ministerstwo Rolnictwa i Rozwoju Wsi na listę produktów tradycyjnych. Potrawę zgłosił Stanisław Czechura właściciel gospodarstwa rybackiego w Knapach. W uzasadnieniu tej decyzji zapisano, że karp w galarecie to jedna z najpopularniejszych potraw, które serwowano w kuchni na zamku w Baranowie. Ponoć zachwycali się nim nie tylko Dolańscy, ale potrawę tę kazał serwować u siebie także hrabia Tarnowski. Przepis przekazywano był z pokolenia na pokolenie. Według niego po oczyszczeniu karpia należał go pokroić w dzwonka, osolić i pozostawić na dwie godziny. Następnie przygotowywano odpowiednio warzywa takie jak marchew, cebulę. Karpia gotowano i umieszczano w zalewie z octu, ziela angielskiego i liści laurowych. Do dziś przepis ten wykorzystywany jest nie tylko Wigilię Bożego Narodzenia, ale także podczas różnych świąt rodzinnych czy festynów na baranowszczyźnie i w okolicy. (rn)", "url": "https://tyna.info.pl/pl/755_tarnobrzeg/17029_docenili-lasowiackiego-karpia.html", "category": "podkarpackie", "sub_category": "Produkty rybołówstwa, w tym ryby", "phrase": "Lasowiacki karp w galarecie"}