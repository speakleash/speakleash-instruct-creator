{"meta_description": "syrop z płatków róży, syrop różany, przetwory, syrop do rozcieńczania, syrop do napojów, syrop do deserów, róża pomarszczona, kwiaty róży, płatki róż, co zrobić z róży", "title": "Syrop z płatków róży", "content": "W moim mieście rośnie dużo krzewów tych pachnących kwiatów, ale niestety, są bardzo zanieczyszczone i nie nadają się do przetwarzania. Na zbiory trzeba wybrać się daleko za miasto i problem w tym, że mało znam takich różanych miejscówek.Z pomocą przychodzą koleżanki i uporczywe wypatrywanie róży podczas wszelkich wycieczek i wojaży. Dzięki podarowanemu wiadru płatków zrobiłam konfiturę, ale te na syrop zrywałam już sama na Podlasiu . Nie było tego dużo bo róża już prawie przekwitła, ale na buteleczkę wystarczyło. Będzie taki luksusowy dodatek do jakiegoś świątecznego deseru.czas przygotowania: 2 dniPłatki zbierałam z pogodny, suchy dzień. Najbardziej nadają się płatki róży pomarszczonej lub innych ładnie i mocno pachnących róż o intensywnym kolorze. Zbiera się płatki zdrowo wyglądające, nie zwiędnięte. Można też zbierać pąki kwiatowe tuż przed ich rozwinięciem.Przebrałam płatki i nożyczkami odcięłam białe końcówki, które mogą być gorzkie. Ten zabieg nie jest konieczny, ale tak zawsze robię przerabiając różę. Może z przyzwyczajenia? Przebieranie dodatkowo pomaga wypłoszyć wszystkich nieproszonych gości jacy przyjechali na gapę.Płatki wsypałam do naczynia, konkretnie do zakręcanego, szklanego i wyparzonego słoika. Zalałam chłodną wodą z rozpuszczonym w niej cukrem. Naczynie przykryłam i odstawiłam w chłodne miejsce na noc. Następnego dnia przelałam całość do rondelka. Gotowałam na małym ogniu aż płatki zrobiły się szkliste i straciły większość koloru. Wtedy wlałam sok z cytryny i gotowałam jeszcze jakieś 10 minut.Nie martwcie się jeśli podczas gotowania płatków płyn robi się co prawda różowy, ale w takim przygaszonym i mało intensywnym kolorze. Po dodaniu soku cytrynowego kolor zdecydowanie się ożywi!Syrop przecedziłam przez gęste sitko, płatki dokładnie odcisnęłam. Gorący przelałam do butelki z zakrętką twist, zamknęłam i odstawiłam do góry dnem żeby sam się zawekował. Można pasteryzować, ale ja tego nie robię bo tego rodzaju butelki zamykają się szczelnie same pod wpływem bardzo gorącego syropu.", "url": "https://smacznapyza.blogspot.com/2017/08/domowy-syrop-z-platkow-rozy.html", "category": "lubuskie", "sub_category": "Napoje (alkoholowe i bezalkoholowe)", "phrase": "Syrop z płatków róż"}