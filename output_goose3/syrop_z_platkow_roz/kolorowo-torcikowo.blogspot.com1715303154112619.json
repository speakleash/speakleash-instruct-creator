{"meta_description": "Syrop z płatków róży", "title": "Syrop z płatków róży", "content": "Syrop z płatków róży to doskonały dodatek do ciast, deserów, lodów. Przepis jest banalnie prosty, jedyna trudność, to znalezienie krzewów i zebranie dostatecznej ilości płatków. Ja jestem w komfortowej sytuacji, ponieważ u mnie w okolicy takich krzewów dostatek. Fakt, że późno zabrałam się za zbieranie płatków i większość już opadła, niemniej jednak trochę narwałam. A i wiem, gdzie jeszcze rosną :) Zaczynamy od mozolnej pracy - czyli obcinania białych części płatka. Podobno, to białe nadaje gorzki smak, nie sprawdzałam, odcięłam. Tak przygotowane płatki umyć na sicie pod strumieniem wody - odstawić, żeby obciekły z nadmiaru wody. W garnku zagotować wodę z cukrem. Do gotującego się syropu wrzucić płatki róży, dodać sok z cytryny - zagotować i gotować jeszcze 7-8 minut. Garnek z syropem przykryć i odstawić na 24 godziny w chłodne miejsce. Po tym czasie odcedzić płatki od syropu. Zagotować i przelać do wyparzonych małych buteleczek lub słoiczków. Płatków nie wyrzucać. Ja zamroziłam i mam zamiar aromatyzować nimi marmoladę jabłkową.", "url": "http://kolorowo-torcikowo.blogspot.com/2014/06/syrop-z-patkow-rozy.html", "category": "lubuskie", "sub_category": "Napoje (alkoholowe i bezalkoholowe)", "phrase": "Syrop z płatków róż"}