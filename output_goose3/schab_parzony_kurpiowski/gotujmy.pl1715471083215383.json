{"meta_description": "Schab smażony, duszony, pieczony – zawsze soczysty i miękki. Nie kończ przygody kulinarnej ze schabem na tradycyjnych kotletach. Poznaj nasze przepisy! - Strona 92", "title": "Schab. Schab pieczony. Kotlety i roladki schabowe. Schab ze śliwką - Strona 92", "content": "Schab pieczony to bardzo soczyste i aromatyczne mięso, które można piec w całości, w plastrach lub w rękawie. Pieczony schab warto nadziewać różnymi składnikami: żurawiną, pieczarkami, serem, śliwkami, morelami, suszonymi pomidorami, szpinakiem albo innym mięsem (boczkiem, szynką lub mięsem mielonym). Zanim mięso zostanie wstawione do piekarnika, można przygotować marynatę z dodatkiem sosu sojowego, musztardy oraz papryki. Schab zapieka się z ziemniakami lub kolorowymi warzywami. Idealny schab duszony przygotowuje się z niewielkich i rozbitych tłuczkiem kawałków schabu. Najlepiej smakuje duszony w sosie własnym lub w białym winie. Przed duszeniem kawałki schabu powinno się doprawić solą i pieprzem do smaku, obtoczyć w mące i obsmażyć z obu stron. Można do niego dodać pieczarki, cebulę, marchewkę, por i seler. Schab duszony przygotowuje się przez około godzinę. Najlepiej smakuje podawany z kaszą, ryżem lub z ugotowanymi ziemniakami. Schab z żurawiną to idealne danie, które sprawdza się nie tylko na świątecznym stole, ale również jako sycący obiad. Mięso nadziewane można przed pieczeniem namoczyć w musztardowej marynacie, dzięki czemu będzie bardziej soczyste i chrupiące. Żurawina nadaje potrawie słodkawy smak. Pieczony schab można podać z ziemniakami i surówką lub chlebem. Zamiast pieczenia, mięso warto udusić, a żurawinę dodać przy dekorowaniu dania. Schab z pieczarkami można podać na różne sposoby jako główne danie obiadowe. Popularny jest schab gotowany lub duszony w sosie pieczarkowym oraz zawijańce schabowe z pieczarkami i serem. Można usmażyć również kotlety schabowe z pieczarkami lub zapiec schab z dodatkiem farszu pieczarkowego w sosie pomidorowym. Dzięki warzywom mięso jest soczyste i miękkie oraz aromatycznie pachnie. Schab z pieczarkami można serwować także z ziemniakami. Schab w mleku to nietypowe połączenie składników, które wybornie smakuje. Dzięki mlecznej marynacie mięso jest jędrniejsze i soczyste. Kotlety schabowe przed smażeniem, można obtoczyć w mlecznej panierce z dodatkiem cebuli. Przed pieczeniem schabu, warto przygotować marynatę, której podstawowymi składnikami są mleko, czosnek, sól oraz pieprz. Marynatę można również zastosować przed duszeniem mięsa. Schab w mleku pasuje do ugotowanych ziemniaków oraz surówki z białej kapusty. Kotlety schabowe to bez wątpienia symbol polskiej kuchni narodowej. Tradycyjnie przygotowuje się je na niedzielny obiad lub na specjalne okazje. Zazwyczaj kotlety robi się ze schabu z kością. W wersji bardziej nowoczesnej, schabowe można przygotować bez panierki lub z piekarnika. Prawdziwym hitem są kotlety schabowe nadziewane serem, pieczarkami lub innymi dodatkami, w tym suszonymi pomidorami. Takie wariacje ukazują zupełnie nowe – i równie pyszne! - oblicze tradycyjnego schaboszczaka. Schab pieczony ze śliwką to jedna z lepszych propozycji na uroczysty obiad lub święta. Przygotowuje się go bardzo prosto – wystarczy zamarynowany kawałek mięsa nadziać suszonymi śliwkami a następnie zapiec w piekarniku. Można go piec zarówno w brytfannie, jak i w rękawie. Takie mięso warto później podać z ziemniakami i surówką. Dobrze jest również zadbać o sos do schabu. Można go przygotować z samych śliwek lub soków, które wytworzą się w trakcie pieczenia. Później pozostaje już tylko zajadanie! Schab z sosem może być przygotowany na różne sposoby. Jeśli pieczemy mięso, można taki sos przygotować oddzielnie. Jak? Wystarczy wziąć śliwki, żurawinę, piwo lub chrzan. Potem wystarczy polać nim mięso i gotowe. Drugim sposobem jest zrobienie schabu duszonego w sosie. Wówczas mięso nasiąka aromatami i jest znacznie miększe. Taki sos wytwarza się bowiem automatycznie w trakcie obróbki. Ważne, aby w trakcie duszenia zadbać o odpowiednią ilość płynu, który rozrzedzałby sos. Tak przygotowane danie najlepiej smakuje z kaszą ugotowaną na sypko.", "url": "https://gotujmy.pl/przepisy-schab.html?&PageSpeed=noscript&offset=2639", "category": "mazowieckie", "sub_category": "Mięso świeże oraz produkty mięsne", "phrase": "Schab parzony kurpiowski"}