{"meta_description": "Schab wędzony i parzony ze Skurpi, tradycyjnie wędzony drewnem w kategorii > WĘDLINY TRADYCYJNE, SWOJSKIE", "title": "Schab wędzony i parzony ze Skurpi, tradycyjnie wędzony drewnem", "content": "Schab z Wiejskiej Wędzarni ze Skurpi - wędzony naturalnym drewnem oraz parzony, to tradycyjny wyrób nazywany też wędzoną polędwicą. Jest to klasyczna wędzonka BEZ WZMACNIACZY SMAKU oraz innej chemii przemysłowej, czyli tak, jak to robiono dawniej tylko z naturalnych składników. Jest to bardzo smaczna wędlina o niewielkiej zawartości tłuszczu, czyli idealna dla osób liczących kalorie. Trzeba podkreślić, że nie jest sucha i dzięki swej delikatności bardzo smakuje również dzieciom. Jest to prawdziwa wędzonka, jak dawniej, a nie tzw. polędwica nastrzyknięta wodą, która tylko nazwą udaje produkt wysokiej jakości, a w rzeczywistości jej smak pochodzi od chemii, wzmacniaczy smaku i nie jest wędzona, a malowana. Skład naszej wędzonki jest czysty i prosty: mięso i przyprawy najwyższej jakości, a w tej klasycznej recepturze kluczowe jest pochodzenie mięsa, czyli z chowu tradycyjnego u rolnika, a nie z przemysłowej fermy, czy nie daj Boże z mrożonego mięsa świń z zagranicy. Na wytworzenie 1kg używamy około 1,10 kg schabu wieprzowego, który w procesie wędzenia zmniejszył swoją wagę, a mięso nabrało dzięki temu jeszcze więcej wartości smakowych oraz odżywczych. Tym różni się od przemysłowej produkcji, gdzie nastrzykuje się wodą z chemią, aby po prostu zwiększyć wagę i dodać jakiegoś smaku. Wartości odżywcze w 100 g produktu: wartość energetyczna 705 kj/168 kcal Tłuszcz 8,9 g w tym kwasy tłuszczowe nasycone 3,6 g węglowodany 0,5 g w tym cukry 0,5 g białko 22,0 g sól 1,2 g. Na czas transportu produkt jest zapakowany próżniowo \"vacum\" i zawsze wysyłamy ze świeżego wędzenia, czyli od wtorku do czwartku, aby dotarł do Was na drugi dzień, a nie leżał przez weekend w magazynie firmy kurierskiej. Po otwarciu oczywiście należy przechowywać w lodówce i jeżeli jest w plastrach to najlepiej spożyć w ciągu 3 dni, ale jeżeli jest w kawałku to śmiało może poleżeć nawet tydzień, bo to potwierdzają nasi stali Klienci, którzy robią zakupy raz na tydzień. Oczywiście, jak w przypadku wszystkich wędlin przechowując w lodówce dbamy, aby nie było wilgoci, bo największym błędem jest zawijanie w folię. Najlepiej wędliny przechowują się w otwartym pojemniku lub papierze spożywczym z delikatnym dostępem powietrza - naturalne produkty lubią oddychać i wtedy po prostu mogą trochę podsychać Kilka słów o naszych staropolskich smakach z Trzech Wędzarni: Nazwa naszego sklepiku w Płocku \"Trzy Wędzarnie\" odzwierciedla ideę starannej codziennej pracy, w której zawsze wybieramy dla naszych Klientów produkty z polskich, rodzinnych, małych wędzarni, gdzie z pokolenia na pokolenie kultywuje się tradycyjne, staropolskie receptury. Dlatego produkty mają jakość i smak, jak dawniej, bo gwarantuje to produkcja rzemieślnicza, czyli ręczna, a nie maszynowa, a to jest możliwe tylko w pracy z pasją, jak w manufakturze. Stosujemy tradycyjne techniki, które nie uznają dróg na skróty, czyli nie przyśpieszamy żadnymi związkami chemicznymi procesów naturalnie wymagających czasu. Dzięki tej pasji i szacunkowi do dobrego jedzenia nasi przyjaciele, tak jak my przy robieniu kiszonek i zakwasów, dokładają wszelkich starań, aby zachować najwyższą jakość produktów, jednocześnie hołdując rodzinnej tradycji wędliniarskiej, gdzie dobra wędlina to przede wszystkim mięso i przyprawy. Dlatego nie używamy chemii, barwników, polepszaczy smaku. Kiełbasy nadziewamy tylko w naturalne jelita, a każdy kawałek kiełbasy, kaszanki, kabanosa jest ręcznie odwijany, osuszany, aby następnie mógł „wjechać” do tradycyjnych komór wędzarniczych opalanych drewnem bukowym, olchowym, a czasami nawet z drzew owocowych. Każde 100 gram naszych produktów wytwarzamy z minimum 110 gram mięsa, a w produktach dojrzewających i suszonych, wartość ta wzrasta nawet do 168 gram, bo to powrót do tradycyjnych, solidnych praktyk. Dlatego jesteśmy pewni, że nasze wędliny nie są drogie, a nawet tańsze od większości przemysłowych produktów, gdzie pozornie niska cena wynika z dodatku wody i innej chemii spożywczej Na co dzień widzimy, że każdy z nas ma nieco inny gust, przy czym jedni preferują smaki bardziej rustykalne, mocno doprawione, podczas gdy inni wolą delikatniejsze. Dlatego mamy produkty z co najmniej trzech różnych regionalnych wędzarni, które zaspokoją każdy gust, czyli na każde podniebienie i dla dorosłych i dla dzieci. Jeśli, tak jak my, wierzysz, że lepsze jedzenie oznacza lepsze życie to spróbuj, a gwarantujemy, że odnajdziesz swój smak, często ten dawno niewidziany smak Twoich wspomnień... Niewątpliwie produkty wybierane przez naszą rodzinę wyróżniają się wysoką jakością i smakiem, pielęgnowanym od lat przez polską tradycję wędliniarską. Dziękujemy, że wybieracie mądrze i zdrowo, czerpiąc z lokalnych polskich tradycji i tym samym wspieracie rozwój małych, lokalnych społeczności.", "url": "https://www.zakiszeni.sklep.pl/pl/p/Schab-wedzony-i-parzony-ze-Skurpi%2C-tradycyjnie-wedzony-drewnem/281", "category": "mazowieckie", "sub_category": "Mięso świeże oraz produkty mięsne", "phrase": "Schab parzony kurpiowski"}