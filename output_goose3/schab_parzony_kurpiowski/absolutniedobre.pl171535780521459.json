{"meta_description": "Czas przygotowania: 45 min.   \r\nPorcja dla: 6 osób   \r\nDanie wegetariańskie: Tak   \r\nStopień trudności: Łatwe  \r\n\r\nKurpiowskie fafernuchy\r\n \r\n\r\nNa fafernuchy natknęłam się w Muzeum Etnograficznym, a jakże by inaczej! Bo już sama nazwa (genialna!) mówi, że coś jest z tradycją na rzeczy i rzeczywiście :-D\r\nW 2010", "title": "Kurpiowskie fafernuchy - | Przepisy kulinarne dla przyjaciół i znajomych", "content": "Na fafernuchy natknęłam się w Muzeum Etnograficznym, a jakże by inaczej! Bo już sama nazwa (genialna!) mówi, że coś jest z tradycją na rzeczy i rzeczywiście :-D  W 2010 fafernuchy zostały wpisane na listę produktów tradycyjnych Ministerstwa Rolnictwa i Rozwoju Wsi. Marchewkowe ciastka wypiekano na terenie Puszczy Białej (południowy region Kurpiowszczyzny) tuż przed Nowym Rokiem i świętem Trzech Króli. Były przekąską, którą pieczono na słodko, jak i na słono, np. do piwa. Dawniej fafernuchy stanowiły jedyną słodką potrawę w okresie świąteczno-noworocznym, ponieważ na wsi panowała bieda. Idąc tym tropem okazuje się, że te ciastka świetnie pasują do naszej rzeczywistości, ale można spojrzeć na nie i z innej strony: prosty skład sprawia, że są po prostu świetną i zdrową przekąską dla wegan, wegetarian, nie wege, dla wszystkich. Do kawy, do pracy, do szkoły, na wycieczki, a nawet dla dzieci (ale tu uważajcie na ilość pieprzu 😉).", "url": "https://www.absolutniedobre.pl/przepisydlaprzyjaciol/kurpiowskie-fafernuchy/", "category": "mazowieckie", "sub_category": "Mięso świeże oraz produkty mięsne", "phrase": "Schab parzony kurpiowski"}