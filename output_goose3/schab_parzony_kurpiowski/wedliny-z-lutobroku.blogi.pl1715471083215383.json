{"meta_description": "wędzonki sklep internetowy, wędliny sklep internetowy, tradycyjne wyroby sklep internetowy, tradycyjne wyroby, tradycyjne wędliny...", "title": "Archiwum lipiec 2016", "content": "W dzisiejszym artykule pragniemy powrócić do tematu wędzonek. W tym celu przybliżymy Państwu wytwarzany przez nas Schab Kurpiowski (Wędzony Parzony). Jest to kolejny z naszych produktów o bogatej historii, dzięki czemu również i on zmierza ku dołączeniu do Listy Produktów Tradycyjnych Ministerstwa Rolnictwa. Mamy nadzieję, że zarówno nasz artykuł jak i sam produkt przypadną Wszystkim do gustu, życzymy miłej lektury:) Schab Kurpiowski (Wędzony Parzony)  Historia:  Początki wytwarzania tego produktu, podobnie jak większości naszych wyrobów sięgają przełomu XIX i XX wieku. Wówczas to naszym pradziadkom, jak również innym okolicznym mieszkańcom wywodzącym się z Kurpi Białych, udało się opatentować sposób wyroby przepysznych wędzonek, wśród których znalazł się opisywany schab. Na ziemiach Kurpiowszczyzny w ówczesnych latach, dominowała hodowla świń rasy Wielkiej Białej Polskiej i Polskiej Białej Zwisłouchej. Mięso pochodzące od świń tego gatunku charakteryzowało oraz nadal charakteryzuje się (jeśli chów prowadzony jest tradycyjnymi metodami na mała skalę) niską zawartością tłuszczu oraz dobrym smakiem. Udawało się to osiągnąć, dzięki naturalnemu sposobowi chowu świń, który nadal można zaobserwować w mniejszych gospodarstwa. Sposób ten opiera się na używaniu do tuczu świń, dużych ilości gotowanych ziemniaków oraz-zwłaszcza w okresie wiosenno -letnim, wszelkiego rodzaju pasz zielonych takich jak trawy, chwasty oraz zielicha. Tak utuczonego wieprza zabijano najczęściej dwa razy do roku na Boże Narodzenie i Wielkanoc, a czasem również dodatkowo gdy wypadały duże uroczystości rodzinne typu wesele a nawet czasem i chrzciny. Dzięki temu nasi przodkowie dokładali wszelkich starań aby osiągnąć jak najlepszy efekt w wytwarzanych wędzonkach, zwłaszcza że posiadali solidne fundamenty jakimi było mięso najwyższej jakości. Proces produkcji kiedyś i dziś:  Proces produkcji tego wyroby na przestrzeni tylu lat nie uległ żadnym zmianom, do chwili obecnej stosujemy się w 100% do opatentowanej przez przodków receptury, naszym zdaniem najważniejszym elementem każdego wyrobu jest wiedza i praktyka zdobywana, szlifowana oraz przekazywana przez pokolenia. Dokładamy również wszelkich starań aby używane przez nas mięso było jak najwyższej jakości, w tym celu nabywamy je z małej ubojni, pozyskującej surowiec od lokalnych rolników którzy w dużej mierze nadal stosują metody chowu świń o których wspominamy wcześniej.   Początkowy etap produkcji rozpoczynamy od właściwego przygotowania mięsa, schab wieprzowy należy najpierw pozbawić wszelkich przerostów z tłuszczu, jak również z kości a następnie pokroić w odpowiedni kawałki. Tak przygotowane mięso umieszczamy w słonej zalewie z dodatkiem naturalnych ziół, których skład jest identyczny jak w XIX wieku, na okres około 5-7 dni w zależności od pory roku. Gdy schaby są już odpowiednio nasolone należy je wyjąć i zawiesić w chłodnym miejscu na noc do obcieknięcia, dzięki czemu łatwiej będą się one wędziły. Kolejnym etapem jest już wcześniej wspomniane wędzenie, odbywa się ono w tradycyjnej drewnianej wędzarni opalanej drewnem olchowym, równie ważnym elementem tego procesu jest odpowiednia odległość paleniska od wędzonych schabów. Musi ona być tak usytuowana aby do wędzarni wraz z dymem trafiało ciepło, ale nie może dostawać się tam żywy ogień, który sprawiłby że wyroby byłyby upieczone a nie uwędzone. Opisywane wędzenie trwa w zależności od warunków atmosferycznych od 7 do 9 godzin, po tym czasie jeśli schaby nabrały odpowiedniego koloru należy je poddać ostatniej czynności jaką jest parzenie. Proces parzenia odbywa się w specjalnym kotle, w którym do wody o temperaturze około 80 stopni wkładane są schaby na 30-60 minut, czas parzenia zależny jest od grubości danego kawałka. Tak wyprodukowany schab można bez problemu przechowywać w lodówce przez okres przynajmniej dwóch tygodni, do tego celu najlepiej umieszczać go okrytego w lnianą szmatkę, papier lub też położonego bez żadnego okrycia na talerzu, należy pamiętać że wyrobu tego typu nie lubią foliowych opakowań, gdyż muszą mieć one dopływ powietrza. Charakterystyka produktu:  Skład: surowy schab wieprzowy którego potrzeba 130 gram aby uzyskać 100 gram gotowego produktu, sól peklująca, naturalne przyprawy i zioła.  Wytwarzany przez nas produkt wyróżnia się głębokim smakiem oraz aromatem naturalnego wędzenia w olchowym dymie. Dzięki temu udaje nam się uzyskać piękny jasnobrązowy kolor na zewnętrznej stronie wyrobu, który jest jednocześnie barierą ochronną przed bakteriami. Ma on bardzo łagodny aczkolwiek lekko słony smak, wyczuć w nim można również stosowaną przez nas na etapie peklowania kompozycję ziół. W przekroju dostrzec można zachowaną naturalną jasnoróżową barwę mięsa wieprzowego. Wyrób ten jest bardzo kruchym i delikatnym, natomiast stopień soczystości jest w głównej mierze zależny od grubości danego kawałka, schaby o większej średnicy charakteryzują się wyższą soczystości od schabów cieńszych.   Ciekawostką a zarazem kolejną cechą schabu parzonego, dzięki której z łatwością można go na pierwszy rzut oka odróżnić od siostrzanej polędwicy łososiowej, jest jego charakterystyczne wygięcie. Dokonuje się ono samoczynnie na etapie parzenia, niekiedy gdy mamy do czynienia z bardzo cienkim schabem jego wygięcie przypomina kształtem banan:)  Produkt najlepiej sprawdzi się jako główny składnik kanapki, ale z powodzeniem można go przeznaczyć do bezpośredniego spożycia pokrojonego w cieniutkie plasterki na półmisku z różnymi wędlinami. Również sprawdzi się on jak dodatek do sałatek, gdzie dzięki bogatemu aromatowi wędzonki otrzymamy ciekawe połączenie smaków. Jak już wspominaliśmy na samym wstępie do tegoż krótkiego artykułu, jest to kolejny z gamy wytwarzanych przez nas wyrobów, który w niedalekiej przyszłości -z racji końcowego etapu prac, dołączy do Listy Produktów Tradycyjnych Ministerstwa Rolnictwa. Jest to niebywałe osiągnięcie, które odbieramy jako wyróżnienie oraz docenienie pracy naszych przodków, gdyż my tylko kultywujemy oraz rozpowszechniamy ich zasługi oraz wkład dla kurpiowskiej tradycji. Zapraszamy także do zapoznania się z tym produkt na stronie naszego sklepu pod adresem:", "url": "https://wedliny-z-lutobroku.blogi.pl/archiwum,2016-07.html", "category": "mazowieckie", "sub_category": "Mięso świeże oraz produkty mięsne", "phrase": "Schab parzony kurpiowski"}