{"meta_description": "Witamy na stronie Starostwa Powiatowego w Kielcach", "title": "Chrzanica Wielkanocna Babci", "content": "Według ludowej tradycji chrzan zjedzony w Wielkanoc chroni przed chorobami: bólem gardła, brzucha czy zębów. Na dawnej kieleckiej wsi wierzono też, że spożycie laseczki surowego chrzanu przywołuje Mękę Chrystusa i jest przypomnieniem wielkopostnego umartwienia. Warto też wiedzieć, że „Chrzan świętokrzyski”, czyli starty korzeń chrzanu, to produkt wpisany na listę produktów tradycyjnych naszego regionu. Aby wykorzystać walory smakowe i zdrowotne chrzanu oraz zadośćuczynić tradycji proponujemy Państwu przepis na smakowite danie z użyciem tego składnika oraz innych pokarmów z wielkanocnej święconki. Potrawę tę zaprezentowało na IV Powiatowym Konkursie na Najsmaczniejszą Potrawę Powiatu Kieleckiego Stowarzyszenie „Koło Gospodyń Wiejskich z Piotrowa” w gminie Łagów. WYKONANIE: Wszystkie wędliny pokroić w kostkę. Dodać pokrojone jaja. Wymieszać z chrzanem i przegotowanym wywarem lub wodą, dodać przyprawy. Podawać z pieczywem na pierwsze śniadanie wielkanocne.", "url": "https://www.powiat.kielce.pl/starostwo/aktualnosci/Chrzanica-Wielkanocna-Babci/idn:6461", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Chrzan świętokrzyski"}