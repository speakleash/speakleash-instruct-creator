{"meta_description": "", "title": "Fenomenalne odkrycia: pieczywo z Małopolski", "content": "Niniejsze wydanie Małopolski To Go jest pod kilkoma względami wyjątkowe. Jedną z przyczyn jest rozpoczynająca się już niebawem zimowa kampania promocyjna serwisu. W jej ramach 14 grudnia odbędzie się pilotażowa rozgrywka Oil City – galicyjskiej gorączki czarnego złota, czyli najnowszej gry stworzonej w Małopolskim Instytucie Kultury. Z uwagi na zbliżające się Boże Narodzenie postanowiliśmy natomiast kontynuować przedświąteczną podróż przez kulinarne zakamarki naszego regionu.  Tym razem opowiemy o wyrobach piekarniczych, z których słynie Małopolska. Wśród nich znajdują się takie specjały jak obwarzanki, bugle zembrzyckie, bajgle czy chleb prądnicki. Opowiemy także o regionalnych wypiekach wpisanych na ministerialną listę produktów tradycyjnych. Nie zabraknie także świątecznego akcentu – poznacie historię opłatka, którym Polacy od pokoleń dzielą się podczas wigilijnej wieczerzy. Zagraj w Oil City  14 grudnia o godzinie 18.00 w Małopolskim Instytucie Kultury odbędzie się pilotażowa rozgrywka Oil City – galicyjskiej gorączki czarnego złota. Zapraszamy do włączenia się do gry i podzielenia się z nami opiniami na jej temat. Zarejestrujcie się przez formularz i przeobraźcie się na moment w jednego z dziewiętnastowiecznych naftowych przedsiębiorców. Zapraszamy!", "url": "https://mik.krakow.pl/2015/12/10/fenomenalne-odkrycia-pieczywo-z-malopolski/", "category": "małopolskie", "sub_category": "Wyroby piekarnicze i cukiernicze", "phrase": "Bugle zembrzyckie"}