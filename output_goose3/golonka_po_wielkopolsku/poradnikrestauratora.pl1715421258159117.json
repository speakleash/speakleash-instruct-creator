{"meta_description": "", "title": "Golonka po Wielkopolsku 2014", "content": "Co roku restauratorzy z całej Wielkopolski i nie tylko spotykają się ze sobą podczas OFDS w Poznaniu, by stanąć w szranki w konkursie na najlepsze dania. W latach ubiegłych próbowali swych sił podczas konkursu na najlepszą czerninę czy kaczkę po Wielkopolsku. W tym roku tematem przewodnim będzie „Golonka po Wielkopolsku”. Konkurs odbędzie się w sobotę 16 sierpnia. Golonka po wielkopolsku to golonka peklowana i gotowania, często w wywarze warzywnym. Klasycznymi dodatkami są chrzan, kapusta groch gotowany lub pure grochu. Przedmiotem tegorocznego konkursu będzie wyłonienie i nagrodzenie najlepszej golonki w dwóch kategoriach: golonka klasyczna i nowoczesna kuchnia wielkopolska (szczegóły w regulaminie).", "url": "https://poradnikrestauratora.pl/artykuly/golonka-po-wielkopolsku-2014/", "category": "wielkopolskie", "sub_category": "Gotowe dania i potrawy", "phrase": "Golonka po wielkopolsku"}