{"meta_description": "Mało składników, niewiele pracy, a efekt zachwyca każdego. Ten przepis to strzał w dziesiątkę, gdy lodówka świeci pustkami.", "title": "Dziadowska zupa z tego, co macie pod ręką. Krótka lista składników, a syci aż do wieczora", "content": "Nie macie pomysłu na szybki i niedrogi obiad? A może jesteście tuż przed zakupami, więc w lodówce niewiele co zostało? Ten przepis to najlepszy wybór we wszystkich takich sytuacjach. Smakuje pysznie i syci na długo, a robi się go tylko z kilku prostych i tanich składników. Kiedy raz przetestujecie tę, zupę, to zostanie ona już na zawsze w waszych domowych jadłospisach. Macie ochotę na gęstą i treściwą zupę, ale w szafkach i lodówce niewiele zostało? Uratuje was zupa dziadowska na bazie ziemniaków, maślanki i boczku. Do tego potrzebnych będzie już tylko kilka warzyw i podstawowe przyprawy. Choć lista składników jest krótka, a przygotowanie banalnie proste i szybkie, to efekt zachwyca aromatem i smakiem. Taka zupa trafi we wszystkie gusta i z pewnością szybko zniknie ze stołu. Przepisem na to danie podzieliła się na TikToku użytkowniczka @nathallae, czyli Natalia Maszkowska, znana z udziału w kulinarnym show MasterChef. Krótkie wideo szybko zdobyło popularność i odtworzono je już ponad 120 tysięcy razy. 1. Ziemniaki, marchew i pietruszkę obieramy i kroimy w kostkę. Warzywa wrzucamy do garnka razem z liśćmi laurowymi i zalewamy taką ilością wody, aby je przykryć. Gotujemy wszystko do miękkości. 2. W tym czasie obieramy i drobno siekamy czosnek z cebulą, a następnie szklimy je na maśle. Po chwili dorzucamy pokrojony w kostkę boczek, podsmażamy wszystko razem na złoty kolor i dorzucamy do zupy.", "url": "https://www.mojegotowanie.pl/artykul/dziadowska-zupa-z-tego-co-macie-pod-reka-krotka-lista-skladnikow-a-syci-az-do-wieczora", "category": "podkarpackie", "sub_category": "Gotowe dania i potrawy", "phrase": "Zupa dziadowska"}