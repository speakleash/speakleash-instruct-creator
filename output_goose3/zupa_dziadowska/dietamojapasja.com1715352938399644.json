{"meta_description": "Przepis na zupę dziadówkę lub dziadowską z ziemniakami. Tradycyjna zupa dziadowska po kaszubsku, to prosty przepis na smaczną zupę", "title": "Zupa dziadowska", "content": "Przepis na zupę dziadówkę lub dziadowską z ziemniakami. Tradycyjna zupa dziadowska po kaszubsku, to prosty przepis na smaczną zupę kuchni regionalnej. Szybki przepis na pożywną zupę zabielaną z ziemniakami lub bez . Jak sama nazwa wskazuje, dziadówka wywodzi się z kuchni ludzi biednych. Takiej zupy dawniej bogaci nie jadali, a dziś? Zupa dziadówka kaszubska prosty przepis na zupę Babci. Nikt jak Babcia znał przepisów na zupy mleczne z kluskami lub innymi dodatkami. Dziadowska zupa jest bardzo podobna do białej polewki ( nie mylić z polewką czarną ) , przygotowuje się bardzo podobnie. Są to , szybkie zupy z kilku składników, które znakomicie smakują z dodatkiem mięsnym jak i bez. Kiedyś dziadowską zupę jadali ciężko pracujący ludzie w swych ubogich domach. Historia zatoczyła koło i dziś dziadówkę zajadają turyści w restauracjach jako polecany przysmak regionalny. Zupa dziadowska po kaszubsku prosty sprawdzony przepis. Ziemniaki, marchew, pietruszkę obierz i pokrój w kostkę. Zalej niewielką ilością wody ( aby tylko przykryć i ugotuj do miękkości. Jeżeli lubisz liść laurowy możesz dodać do ziemniaków. Boczek pokrój w paski, cebulę w drobną kostkę, tak samo czosnek. Wytop boczek na suchej patelni, dodaj pokrojoną cebulę i zeszklij. Na koniec dodaj czosnek i już nie smaż, aby czosnek nie zrobił się gorzki. W maślance rozprowadź łyżkę mąki. Gdy ziemniaki są miękkie, wlej maślankę do garnka z warzywami i zagotuj. Dopraw do smaku solą i pieprzem. Podawaj zaraz po przygotowaniu ze skwarkami i cebulą. Wersja postna była podawana tylko z cebulą podsmażoną na oleju. Kto nie znał tego smaku twierdzi, że zupa zaskakująco dobrze smakuje. Jest lekko kwaśna, taka mała namiastka żurku. Co tu dużo pisać, tego trzeba spróbować. Wejdź na Bloga i zobacz: kotlety ziemniaczane, barszcz czerwony zabielany z ziemniakami, zalewajka Prosta wersja tej biednej zupy na szybko jest tylko ze skwarkami lub cebulą. Wersja na bogato może być dziadówka na rosole lub na żeberkach, ale tą już się dłużej przygotowuje. Zupa maślankowa albo zalewajka z maślanki pod takimi nazwami też funkcjonuje może być podawana z różnymi kluskami lub bryndzą. Zacierki i kluski kładzione lub lane były rzadziej dodawane do zupy. Ziemniaki były tym produktem, który dodawano i dodaje się najczęściej. Byłam na imprezie gdzie z zup do wyboru był znany, popularny rosół i nieznana zupa dziadowska. Tylko kilka osób jadło rosół, a kilkadziesiąt wsuwało dziadówkę. Nawet osoby wysoko postawione, ochoczo wcinały niszową potrawę. O czym to świadczy? Że coraz chętniej jako dorośli ludzie wracamy do smaków dzieciństwa. I nieważne czy jesteśmy biedni czy bogaci, fajnie wrócić choć na chwilę do czasów kiedy wszystko było dużo prostsze, mniej skomplikowane, a posiłki choć biedniejsze w niczym nie ujmowały tym wypasionym z XXI w. Uważałam, że zupa jest wszystkim znana, że kto się na niej wychował ten pamięta. Nic bardziej mylnego część zna zupę dziadowską, ale nie pamięta przepisu. Są tacy którzy w ogóle o niej nie słyszeli, albo słyszeli ale nie jedli. Pod koniec roku dostałam kilka maili z zapytaniem czy czasem nie znam zupy jaką gotowała Babcia albo Mama. Po krótkim opisie wiedziałam, że chodzi o zupę dziadowską. Po nowym roku obiecałam zamieścić wpis, a że już trochę więcej mamy niż po NR, słowa dotrzymuję. 😉 Jest to przepis na podstawową wersję zupy dziadowskiej z Kaszub. Zupa z ziemniakami, boczkiem i cebulką, idealna na szybki obiad. Lubimy zupy, mamy wiele świetnych przepisów, a jednak wciąż za mało ich jemy, a szkoda. Bo zupy to jedno z najwartościowszych dań. Syci, rozgrzewa i jest w miarę ekonomiczna, czyli dla każdego, na każdą kieszeń. Może i Ty znajdziesz coś w moim małym zbiorze zup. Do miłego 👋", "url": "https://www.dietamojapasja.com/2022/02/zupa-dziadowska.html", "category": "podkarpackie", "sub_category": "Gotowe dania i potrawy", "phrase": "Zupa dziadowska"}