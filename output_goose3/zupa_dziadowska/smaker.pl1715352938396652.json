{"meta_description": "Dziadowska zupa to tradycyjne danie kuchni podkarpackiej, ale też kaszubskiej, mazurskiej… Jadano ją w ubogich, wiejskich domach, ponieważ – jak sama", "title": "Zupa dziadowska - czyli stary przepis, z notesu oszczędnej babci", "content": "Obierz ziemniaki i marchewkę. Pokrój warzywa na niewielkie kawałki. Włóż do garnka wraz z opaloną nad palnikiem cebulą. Zalej wodą (z płaską łyżeczką soli i listkami laurowymi) i ugotuj do miękkości. Możesz dodać do wywaru mięsną wkładkę, ale nie ma jej w oryginalnym przepisie na zupę dziadowską. Wyłów z wywaru cebulę (i mięso, jeśli zostało dodane). Zagnieć dość gęste, zwarte ciasto na kluseczki, stopniowo dodając do mąki wodę. Dosól do smaku. Ciasto możesz przygotować z dodatkiem jajka (zastępując nim wodę), ale także nie znajdziesz go w oryginalnych recepturach. Z ciasta urywaj niewielkie kawałki, formuj w palcach małe kuleczki i wrzucaj je do garnka z wciąż gotującą się na wolnym ogniu zupą. Poczekaj, aż wszystkie wypłyną na powierzchnię. Połącz mleko (lub maślankę) z łyżką mąki – wymieszaj dokładnie, by nie było grudek. Dodaj do garnka i zamieszaj. Dodaj do dziadowskiej zupy drobno posiekany koperek i dopraw świeżo zmielonym pieprzem. Jeśli wywar został przygotowany bez mięsnej wkładki, dodaj także łyżkę masła. Gorącą zupę podawaj z kawałkiem pieczywa.", "url": "https://smaker.pl/przepisy-zupy/przepis-zupa-dziadowska,1956051,smaker.html", "category": "podkarpackie", "sub_category": "Gotowe dania i potrawy", "phrase": "Zupa dziadowska"}