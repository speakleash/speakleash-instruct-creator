{"meta_description": "Przepis na Zupa dziadowska.   Babcia Halinka była miernej postury, ale wielkiej siły. W czasie wojny, jako młode dziewczę, brała dwa wory kartofli na rower,…", "title": "Zupa dziadowska", "content": "Babcia Halinka była miernej postury, ale wielkiej siły. W czasie wojny, jako młode dziewczę, brała dwa wory kartofli na rower, od chłopa. A potem z tymi worami, na tym rowerku, uchylając się świszczącym kulom wracała do Warszawy. I robiła zupę dziadowską dla całej rodziny. Po wojnie też ją robiła. I w stanie wojennym. Cudownie pyszna zupa.   Zdobądźmy:    5 kartofli  cebulę  2 łyżki smalcu  mąkę na zacierki (ok 3/4 szklanki)  sól i pieprz do smaku   Kartofle umyć, obrać, pokroić w kostkę i ugotować w 2 litrach osolonej wody. W czasie, gdy kartofle się gotują, pokroić w kostkę cebulę i zbrązowić ją na smalcu, a z mąki i wody ukręcić zacierki. Gdy ziemniaki będą miękkie, dorzucić zacierki oraz podsmażoną cebulę, doprawić i zagotować.", "url": "https://zpierwszegotloczenia.pl/przepis/zupa-dziadowska/1", "category": "podkarpackie", "sub_category": "Gotowe dania i potrawy", "phrase": "Zupa dziadowska"}