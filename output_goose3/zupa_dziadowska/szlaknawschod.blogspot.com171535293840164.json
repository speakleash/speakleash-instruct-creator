{"meta_description": "", "title": "ZUPA DZIADOWSKA czyli trochę zapomniany kresowy krupnik", "content": "Kiedy nadchodzą jesienno-zimowe miesiące to właśnie po zupy najczęściej sięgam. Zwłaszcza takie cięższe, na mięsie, z dużą ilością dodatków. Ale dziś wrzucam przepis na zupę, która ani nie jest na mięsie, ani nie ma w swoim składzie dużej ilości składników, a z pewnością nasyci i rozgrzeje żołądek. Mowa tu o . Widziałam już na necie przepis na góralską dziadowską i tą pochodzącą z Kurpiowszczyzny. Moja dziadowska pochodzi z wschodnich kresów i w smaku przypomina krupnik. Ale niezwykły krupnik... * Kaszę warto przepłukać i wrzucić do wrzącej wody (w której wczęśniej wylądowała garść marchewki, selera i pietruszki - czyli powstaje nam warzywny bulion). Gotować na wolnym ogniu często mieszając. * W międzyczasie z chleba zrobić grzanki. Pokroić go w kostkę, wrzucić na patelnię i zrumienić na maśle. Ja osobiście wolę grzanki z ciemnego chleba, którego dodatkowo oprószam czosnkiem. * Cebule również pokroić w kostkę i usmażyć na maśle (na oddzielnej patelni). W przepisie, który pochodzi z \"Zapomnianej kuchni polskich kresów\" ,wspominają, by ową cebulę oprószyć mąką, a następnie dodać do niej 2 łyżki kwaśnej śmietany, ale my już od dawna nie zabielamy w domu zup śmietaną, więc ten akurat punkt ominęłam. A Wy zrobicie jak uważacie :) * Do gotującej się kaszy wrzucić obsmażoną cebulę, całość doprawić i gotować jeszcze ok. 5-8 min.", "url": "http://szlaknawschod.blogspot.com/2019/01/zupa-dziadowska-czyli-troche-zapomniany.html", "category": "podkarpackie", "sub_category": "Gotowe dania i potrawy", "phrase": "Zupa dziadowska"}