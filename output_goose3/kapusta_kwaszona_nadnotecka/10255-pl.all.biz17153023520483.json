{"meta_description": "Pełna gama produktów i usług Gospodarstwo Rolno-Warzywne Henryk Sondej. Wszystkie informacje o Gospodarstwo Rolno-Warzywne Henryk Sondej w Santok (Polska).", "title": "Gospodarstwo Rolno-Warzywne Henryk Sondej w Santok | Sklep internetowy Gospodarstwo Rolno-Warzywne Henryk Sondej Santok (Polska)", "content": "Firma Henryk Sondej prowadzi równolegle tradycyjne GOSPODARSTWO ROLNE i PRZETWÓRSTWO WARZYW. GOSPODARSTWO ROLNE mieszczące się w Lipkach Wielkich, o wieloletniej tradycji zajmuje się produkcją i przechowalnictwem warzyw. W gospodarstwie położonym w regionie ekologicznie czystej puszczy noteckiej produkowane są: seler, por, ogórek, burak, marchew, pietruszka, kapusty biała, czerwona, pekińska i włoska, a także cebula i ziemniaki. Człon firmy PRZETWÓRSTWO WARZYW zajmuje się kwaszeniem ogórków i kapusty, oraz obieraniem, rozdrabnianiem i krojeniem warzyw. Kwaszenie kapusty i ogórków nadnoteckich odbywa się według tradycyjnych receptur, co ma bezpośredni wpływ na walory smakowe doceniane przez licznych konsumentów. Uczestnictwo w targach krajowych i międzynarodowych Grune Woche w Berlinie zaowocowało przyznaniem firmie wielu prestiżowych nagród. Naszą tajemnicą doskonałych przetworów są surowce pochodzące z własnego GOSPODARSTWA ROLNEGO, oraz nie stosowanie w przetwórstwie konserwantów chemicznych. Gospodarstwo Warzywne swą historią sięga czasów powojennych. Było to typowe gospodarstwo tamtych czasów, w którym zajmowano się uprawą zbóż oraz hodowlą inwentarza żywego. Rok 1978 był przełomowy. Nastał wówczas obecny właściciel i zmienił profil produkcji z ogólnorolnej na warzywną. W toku prac narodził się pomysł przetwarzania kapusty i ogórków z własnych upraw na większą skalę, które cechowała praktyka stosowania niskich dawek nawozów i środków chemicznych natomiast podpierano się nawozami naturalnymi (np. obornik). Tak powstał drugi profil produkcji jakim są kwaszonki. Z biegiem lat powiększał się areał, jak i oferta produktów. Cały czas inwestowano w nowe technologie i unowocześnienie gospodarstwa, efektem tego było zajęcie pierwszego miejsca w konkursie AGROLIGA 2001 r. województwa lubuskiego. Wyprodukowany towar sprzedawany jest na rynku lokalnym, jak również w marketach.", "url": "https://10255-pl.all.biz/", "category": "lubuskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta kwaszona nadnotecka"}