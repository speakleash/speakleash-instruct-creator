{"meta_description": "Producent Kapusty kwaszonej Nadnoteckiej, Ogórków Kwaszonych Nadnoteckich oraz warzyw. W ofercie posiadamy ogórki kiszone, kapustę kiszoną oraz warzywa.", "title": "Kapusta kwaszona, ogórki kwszone, warzywa, Gorzów Wlkp. - Henryk SONDEJ", "content": "Gospodarstwo Warzywne swą historią sięga czasów powojennych. Było to typowe gospodarstwo tamtych czasów, w którym zajmowano się uprawą zbóż oraz hodowlą inwentarza żywego. Rok 1978 był przełomowy. Nastał wówczas obecny właściciel i zmienił profil produkcji z ogólnorolnej na warzywną. W toku prac narodził się pomysł przetwarzania kapusty i ogórków z własnych upraw na większą skalę, które cechowała praktyka stosowania niskich dawek nawozów i środków chemicznych natomiast podpierano się nawozami naturalnymi (np. obornik). Tak powstał drugi profil produkcji jakim są kwaszonki. Z biegiem lat powiększał się areał, jak i oferta produktów. Cały czas inwestowano w nowe technologie i unowocześnienie gospodarstwa, efektem tego było zajęcie pierwszego miejsca w konkursie AGROLIGA 2001 r. województwa lubuskiego. Wyprodukowany towar sprzedawany jest na rynku lokalnym, jak również w marketach i za granicą. W roku 2012 Aniela i Henryk Sondej zostali laureatami XVIII edycji ogólnopolskiego konkursu \"ROLNIK-FARMER ROKU\".  Obecny stan gospodarstwa   Obecnie gospodarstwo rolne liczy 140 ha i są większości grunty własne, na których uprawiane są warzywa. Bonitacja gleb to IV i V klasa, a położenie blisko rzeki i duża zawartość torfu w glebie powoduje, że są znakomitym podłożem dla smacznych warzyw. Od kiedy zaistniały możliwości skorzystania z pomocy unijnej w celu unowocześnienia gospodarstwa, skorzystano z wielu możliwych dofinansowań, m.in. SAPARD, SPO i PROW. Miało to wpływ na znaczne zmodernizowanie i zwiększenie produkcji, a przez to zredukowanie kosztów, co pozwoliło na zbliżenie się do konkurencji unijnej. Do ogrzewania gospodarstwa używamy pieców posiadających certyfikaty ekologiczne. Od kilku lat korzystamy z zainstalowanych solarów, z efektów których uzyskujemy ciepłą wodę do produkcji oraz celów bytowych. Natomiast w 2017 roku została zainstalowana duzej mocy fotowoltaika na budynku gospodarczym, która znacznie pokrywa zapotrzebowanie na energię elektryczną.", "url": "http://www.henryksondej.pl/", "category": "lubuskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta kwaszona nadnotecka"}