{"meta_description": "Producent Kapusty kwaszonej Nadnoteckiej, Ogórków Kwaszonych Nadnoteckich oraz warzyw. W ofercie posiadamy ogórki kiszone, kapustę kiszoną oraz warzywa.", "title": "Kapusta kwaszona, ogórki kwszone, warzywa, Gorzów Wlkp. - Henryk SONDEJ", "content": "Nasza firma Przetwórstwo Warzyw Henryk Sondej została wielokrotnie wyróżniona prestiżowymi nagrodami i certyfikatami. W roku 2001 zostaliśmy laureatem krajowym konkursu „AGROLIGA” w kategorii rolnicy. Doceniony został również nasz wkład w dostosowanie starych budynków gospodarskich do nowych potrzeb gospodarstwa w 2002 roku w konkursie „Złota Wiecha” na najlepszy budynek i zagrodę wiejską. Kapusta kwaszona nadnotecka została nagrodzona w 2005 r. przez Polską Izbę Produktu Regionalnego i Lokalnego w konkursie „Nasze Kulinarne Dziedzictwo”. W roku 2007 na wniosek Marszałka Województwa Lubuskiego kapusta kwaszona nadnotecka została wpisana na Listę Produktów Tradycyjnych prowadzoną przez Ministra Rolnictwa i Rozwoju Wsi. Było to potwierdzenie faktu, że jest ona produkowana w sposób naturalny i tradycyjny, pozbawiona jakichkolwiek konserwantów. Stowarzyszenie E. Kwiatkowskiego nadało firmie tytuł „Polskiego Producenta Żywności”, który oficjalnie wręczono podczas targów Polagra Food 2008. Wielkopolska fundacja żywności przyznała firmie certyfikat „Najlepsze w Polsce” (znane dotąd jako „Dobre bo polskie”), o czym zdecydowali konsumenci. Jesteśmy również laureatem Ogólnopolskiego Konkursu Promocyjnego „AGRO-POLSKA”, który jest prestiżowym symbolem gospodarczym wyróżniającym najlepsze produktu branży rolnej i przetwórstwa rolno-spożywczego oraz przemysłu i nauki. Docenieniem naszych produktów było, także uhonorowanie w konkursie \"Nasze Kulinarne Dziedzictwo – Smaki Regionów\", na najlepszy polski regionalny produkt żywnościowy \"PERŁA 2008\"\" dla Henryka Sondeja za Ogórki Kiszone Nadnoteckie. „Najwyższa jakość oraz niepowtarzalny smak naszych produktów sprawiają, że są one coraz częściej kupowane przez nowych klientów” – podkreśla właściciel firmy Henryk Sondej.   3 lutego 2012 roku otrzymaliśmy z rąk Prezydenta Bronisława Komorowskiego list gratulacyjny za zdobycie I Miejsca w XVIII Edycji Ogólnopolskiego Konkursu Rolnik-Farmer Roku. Firma Przetwórstwo Warzyw Henryk Sondej została uhonorowana „Złotym Jabłkiem” oraz zaszczytnym tytułem Rolnik-Farmer Roku.  Właściciele A. i H. Sondej zostali uhonorowani Wyróżnieniem AgrLaur Wolności RP w kategorii Rolnik 25-lecia. Ostatnio tj. w 2017r. firma otrzymała statuetkę HIPOLITA CEGIELSKIEGO oraz prawo do posługiwania się godłem \"Najlepsze w Polsce\".", "url": "http://www.henryksondej.pl/nagrody.html", "category": "lubuskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta kwaszona nadnotecka"}