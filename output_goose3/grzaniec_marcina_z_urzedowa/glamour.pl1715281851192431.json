{"meta_description": "Grzaniec jest doskonałym uzupełnieniem długich, zimowych wieczorów w domu. Wtedy bez wyrzutów sumienia otulamy się kocem", "title": "Grzaniec: jak go zrobić? 4 przepisy na bazie różnych alkoholi", "content": "Grzaniec jest pyszny, ale jak go zrobić? Zacznijmy jednak od tego, że to nie tylko doskonałe urozmaicenie zimowych wieczorów, ale także napój o bardzo cennych właściwościach. Świetnie rozgrzewa po zimowych spacerach. Co więcej, grzane wino znane jest również z właściwości uodparniających. Zawdzięcza to głównie korzennym przyprawom, które dodajesz w trakcie przygotowywania napoju. W sezonie zimowym, kiedy ryzyko przeziębień jest znacznie większe, grzane wino może zapobiegać osłabieniu organizmu. Dlatego odpowiadamy na pytanie jak zrobić grzaniec, czyli grzane wino, piwo a także grzany napój bez alkoholu. Grzaniec – nie tylko alkohol. Czyli składniki, których potrzebujemy, by zrobić grzaniec Grzaniec: jak go zrobić? To bardzo hasło, którego intensywnie szukamy w sieci zwłaszcza w okresie jesienno-zimowym. Na szczęście grzaniec to napój, którego przyrządzenie zajmuje zaledwie kilka chwil. Nic dziwnego, że jest tak popularnym napojem rozgrzewającym. Do jego przygotowania najlepiej sprawdzi się to półsłodkie bądź słodkie wino, choć w przepisach na grzańce coraz częściej znajdujemy też piwo, whisky a nawet poncz! Oprócz trunku bazowego potrzebujesz też mieszanki przypraw. Aby grzaniec był aromatyczny i smaczny, użyj wyłącznie przypraw korzennych. Tutaj najlepiej sprawdzą się takie dodatki jak imbir, gałka muszkatołowa, goździki, cynamon, kardamon. To jednak nie wszystko. Aby poprawić i wzmocnić smak grzańca, możesz dodać owoce. Najczęściej wykorzystywane w tym wypadku są pomarańcze, cytryny czy jabłka. Można powiedzieć, że to owocowa klasyka, dzięki której grzany napój będzie miał przyjemny, słodkawy i aromatyczny smak. Jeśli lubisz naprawdę słodkie napoje, które stawiają na nogi, dodaj do swojego grzańca miód, syrop klonowy lub z agawy. Jak połączyć te wszystkie składniki, by otrzymać pyszny napój z naszym ulubionym alkoholem? Czytajcie dalej! Jak zrobić grzańca z naszego ulubionego piwa? Tak naprawdę wystarczy kilka dodatków, aby stworzyć przepyszny napój, który doskonale nas rozgrzeje w zimowe wieczory. Czego zatem potrzebujemy, by przygotować doskonały domowy grzaniec na bazie piwa? Nasz przepis na grzańca z piwa jest bardzo prosty. W pierwszej kolejności warto przygotować wszystkie dodatki. Pomarańczę dokładnie myjemy i kroimy na ćwiartki. Z kolei imbir obieramy i kroimy na bardzo cienkie plasterki. Następnie do rondelka wlewamy piwo wraz z wszystkimi przyprawami i miodem. Do piwa wciskamy też sok z kawałków pomarańczy i wrzucamy jej skórki do rondla, aby oddały swój aromat. Całość podgrzewamy na średnim ogniu i pilnujemy, by nie doprowadzić piwa do wrzenia. Należy je jedynie mocno zagrzać i przez kilka minut utrzymywać temperaturę. Oczywiście przed przelaniem piwa do kufla (najlepiej z grubego szkła) należy skosztować grzańca i ewentualnie dodać do smaku miód, sok z cytryny lub cynamon. Grzaniec z wina to świetny sposób na rozgrzanie się po dniu spędzonym na stoku lub długim spacerze. Jak zrobić grzaniec na bazie wina? Wystarczy butelka wina oraz przyprawy i ulubione dodatki, które dodadzą mu wyjątkowego aromatu i smaku. Jakie wino wybrać do grzańca? Powinniśmy użyć naszego ulubionego rodzaju trunku. Wszystko zależy bowiem od naszych osobistych upodobań. Najczęściej wybierane są jednak wina słodkie, półsłodkie lub półwytrawne. A więc jak zrobić grzane wino? Dokładnie myjemy pomarańczę, a następnie kroimy ją w plasterki i wrzucamy do rondelka. Wlewamy do niego również wino i dodajemy miód oraz wszystkie przyprawy. Całość podgrzewamy na małym ogniu przez ok. 10 minut, mieszając co jakiś czas. Pamiętajmy, aby nie doprowadzić wina do wrzenia, a jedynie do momentu, gdy zacznie delikatnie parować. Gorący napój rozlewamy do kubków. Choć ten napój nie zyskał jeszcze w naszym kraju tak dużej popularności jak dwie poprzednie propozycje, grzaniec z whisky podbija serca coraz większej liczby Polaków. Jak zrobić grzaniec na bazie whisky? Jego przygotowanie jest banalnie proste, a do tego jesteśmy pewni, że whisky na ciepło przypadnie do gustu każdemu miłośnikowi tego trunku. Czego potrzebujemy, aby przygotować grzane whisky? Do szklanki z grubszego szkła wlewamy najpierw whisky, następnie dodajemy plasterek cytryny z wbitymi w niego goździkami oraz cukier. Na koniec dolewamy gorącej wody i mieszamy do momentu aż cukier się rozpuści. Rozgrzewający napój jest gotowy do picia! Poncz to kolejny napój, który szybko stanie się naszym ulubionym sposobem na rozgrzanie w chłodne wieczory. Możemy go przygotować w różnych wersjach, a poncz alkoholowy świetnie się sprawdzi podczas świątecznych, sylwestrowych czy karnawałowych imprez. Jak zatem przygotować poncz w tradycyjnym wydaniu? Przepis na poncz jest dość prosty. Najpierw sporządzamy wywar z czarnej herbaty, do którego dodajemy cynamon i goździki. Po jego ostygnięciu, wywar przecedzamy i dodajemy do niego pozostałe składniki. Całość podgrzewamy na średnim ogniu, pamiętając o tym, aby nie doprowadzić ponczu do wrzenia. Podajemy go oczywiście na ciepło. Wiemy już jak zrobić grzaniec. I choć to napój, którym delektujemy się na świątecznych jarmarkach czy w narciarskich kurortach, to okazuje się, że grzaniec, niezależnie od alkoholi, na których bazujemy, to napój, który szybko i bez problemu przygotujemy sami. Zarówno w domu, jak i podczas zimowych wyjazdów na ferie czy narty. Przy okazji jego spożycia warto pamiętać nie tylko o jego zaletach smakowych, ale także tych zdrowotnych. Zalety grzańca doceniali bowiem już nasi przodkowie. W średniowieczu grzane wino uchodziło za doskonałe lekarstwo, którym chętnie raczono się w ciemne i długie zimne dni. Marcin z Urzędowa, znany XVI-wieczny medyk i zielarz, zalecał picie podgrzewanych napojów alkoholowych dla wzmocnienia organizmu. Grzaniec pojawia się także w twórczości polskich literatów. Jan Kochanowski pisał: „Milczysz przy stole mój panie kamracie, czy tylko dla grzańca gębę swą trzymacie?”. Współcześnie grzaniec wciąż nie traci na popularności. Specjaliści z zakresu dietetyki nie zawsze jednak podzielają entuzjazm Marcina z Urzędowa czy Jana Kochanowskiego. Dlaczego? Alkohol i substancje słodzące zawarte w grzańcu sprawiają, że jest on wysokokaloryczny i ciężkostrawny. Kubek grzanego wina to około 260 kalorii. Warto zatem grzańcem raczyć się rozsądnie, roztropnie i w niezbyt dużych ilościach. W końcu to też alkohol, więc poza kalorycznością ma także inne wady. Oczywiście jest też alternatywa w postaci grzańca bez alkoholu. Grzaniec bezalkoholowy? Brzmi jak oksymoron? Nic bardziej mylnego! Też może rozgrzewać i świetnie smakować. Jak zrobić grzaniec bez alkoholu? Na przykład na bazie herbaty. Co będzie potrzebne? Czarna herbata, najlepiej liściasta i aromatyczna. Do tego przyprawy oraz owoce, czyli podobnie jak w przypadku grzańca na bazie piwa czy wina. Tutaj podstawą będzie mocna i esencjonalna herbata. Można ją podkręcić miodem. W dużym garnku gotujemy wodę z herbatą przez około 3 minuty. Następnie dodajemy do niego przyprawy i sok z cytryn oraz pomarańczy. Wszystko to należy zagotować razem. Później odstawić na chwilę, przecedzić. I już w szklankach czy kubkach doprawiamy sokiem malinowym lub wiśniowym. Możemy dodać miód, pokrojone kawałki jabłka, pomarańczy, dbając też o stronę wizualną naszego napoju.", "url": "https://www.glamour.pl/artykul/grzaniec-jak-go-zrobic-4-przepisy-z-roznych-alkoholi", "category": "lubelskie", "sub_category": "Napoje (alkoholowe i bezalkoholowe)", "phrase": "Grzaniec Marcina z Urzędowa"}