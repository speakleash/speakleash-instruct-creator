{"meta_description": "", "title": "Sklep z winami, dobre wina, szampany | sklep euro-wino.pl", "content": "Konsumowanie rozgrzewających trunków w zimowym czasie ma w Polsce bardzo długą tradycję, z którą związane są już średniowieczne polowania, a w późniejszych czasach także i kuligi. Jeden z polskich lekarzy, Marcin z Urzędowa autor „Herbarza polskiego” rekomendował ten napitek na mroźne dni celem rozgrzania i wzmocnienia osłabionego organizmu. Podstawowym składnikiem grzańca jest oczywiście czerwone wino, ale to z czego i jak go przygotujemy to już tylko i wyłącznie własna inwencja. Najlepiej sprawdzają się tu trunki niedrogie, wytrawne, pochodzące z Portugali, Hiszpanii, Węgier, Włoch lub Chile, wyróżniające się świeżym, wieloowocowym aromatem. Wino czerwone można wymieszać na przykład z białym. Ale grzańce to przecież nie tylko wina. Doskonałe do tego celu są także: miód pitny, winiak czy piwo. Warto również pamiętać, że mleko, kawa, herbata, kakao i czekolada wyśmienicie smakują w połączeniu z odrobiną koniaku, brandy, wódki, whisky czy likieru. Dodatek alkoholu wzmaga rozgrzewające działanie napoju, a teina i kofeina mają działanie orzeźwiające.      Przygotowując grzańca na bazie wina wedle własnego pomysłu należy koniecznie pamiętać o przyprawach korzennych, goździkach, miodzie, czy owocach. Gorący aromatyczny grzaniec ma tę cudowną zaletę, że nie tylko wspaniale smakuje, ale także przeciwdziała przeziębieniom. Fantastycznie poprawia także nastrój, działa antydepresyjnie i dodaje sił, gdy na dworze szaleje zamieć śnieżna, a mróz rysuje szlaczki na oknach.      W ofercie sklepu Euro wino zawężającej się do win grzanych z pewnością każdy znajdzie coś dla siebie. W tym tygodniu chcielibyśmy zaproponować kilka perełek, które zarówno swoim smakiem jak i jakością zwracają uwagę, ale też zachęcają do ponownych konsumpcji. Wśród nich wymienić należy Grzane Starotoruńskie, Grzane Mnicha, Słowiańskie grzańce o smaku aroniowym, czy szarlotki, a także Grzane Zbójeckie z wariacją rumową, korzenną i malinową.    Serdecznie zapraszamy", "url": "https://www.euro-wino.pl/zima-czas-grzancow-n-300.html", "category": "lubelskie", "sub_category": "Napoje (alkoholowe i bezalkoholowe)", "phrase": "Grzaniec Marcina z Urzędowa"}