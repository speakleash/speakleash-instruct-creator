{"meta_description": "", "title": "Grzaniec czyli Grzane Wino", "content": "Tradycja spożywania gorącego wina jest popularna w całej Europie, szczególnie w krajach, gdzie zimy bywają mroźne. W Skandynawii grzane wino to popularny Glühwein, a we Francji to Vin Chaud. Konsumpcja grzanego wina wzrasta szczególnie w okresie od początku adwentu do końca karnawału; grzane wino jest atrakcją świątecznych jarmarków, rozgrzewa podczas kuligów, umila mroźne domowe wieczory. W Polsce najstarsze receptury na grzane wino pochodzą z XVI w, sporządzone zostały przez lekarza- zielarza Marcina z Urzędowa ( Małopolska, lubelskie) . Grzaniec, bo taką nazwę regionalną zyskało w Polsce grzane wino, zalecane było przez doktora Marcina na rozgrzewkę i dla zapobiegania przeziębieniu. Należy jednak wiedzieć, że Marcin z Urzędowa studiował w północnych Włoszech, a następnie podróżował po Szwajcarii i Węgrzech, to tłumaczy źródło pochodzenia grzańca w Polsce. Nie ma określonego składu dla przygotowania grzanego wina. Podstawowe składniki to czerwone wino półwytrawne lub półsłodkie oraz przyprawy takie jak: goździki, całe laski cynamonu, imbir, gwiazdki anyżu, cynamon, gałka muszkatołowa, wanilia oraz skórki cytrusów. Tradycyjna polska receptura zaleca dodawać suszone owoce porzeczki, malin czy aronii oraz miód.", "url": "http://tapenda.blogspot.com/2014/02/grzaniec-czyli-grzane-wino.html", "category": "lubelskie", "sub_category": "Napoje (alkoholowe i bezalkoholowe)", "phrase": "Grzaniec Marcina z Urzędowa"}