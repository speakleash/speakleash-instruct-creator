{"meta_description": "Pierwsze wzmianki o grzanym winie pochodzą już z czasów średniowiecza. Napój ten traktowano wówczas jako lekarstwo.", "title": "Lekarstwo na zimowe chłody- grzaniec | Wino Turystyka", "content": "Wykorzystując zapewne już ostatnie dni zimowej aury warto skusić się na typowo zimowy trunek − grzaniec. Napój ten, tak popularny w czasie zimowych zabaw na świeżym powietrzu, polowań czy kuligów, można również spożywać w zaciszu domowym. Pierwsze wzmianki o grzanym winie pochodzą już z czasów średniowiecza. Napój ten traktowano wówczas jako lekarstwo. W 1595 roku znany i szanowany wówczas lekarz a zarazem zielarz Marcin z Urzędowa napisał „Herbarza polskiego”, w którym to zaleca picie grzańca na rozgrzewkę i dla wzmocnienia organizmu. Do przygotowania tego leczniczego napoju wykorzystywano również piwo i miód pitny. Wystarczy zaopatrzyć się w półsłodkie lub półwytrawne czerwone wino, najlepiej pochodzące z Portugalii, Hiszpanii, Węgier, Włoch lub Chile oraz kilka przypraw. Podstawą są oczywiście goździki, ale warto również pamiętać o cynamonie, miodzie, wanilii, gałce muszkatołowej, limonce, migdałach, kardamonie czy imbirze − najlepszym naturalnym środku rozgrzewającym. • Dobrze jest zmieszać przyprawy jeszcze przed dodaniem do wina. • Grzańca nie należy gotować! Podgrzewa się go do temperatury 60-80 stopni C. • Grzaniec można podgrzewać również w mikrofalówce. Tak przyrządzony napój najlepiej podać w glinianych kubkach lub szklankach z żaroodpornego szkła. Dzięki temu dłużej utrzymają odpowiednią temperaturę. Czasem na grzaniec nakłada się pianę z ubitych białek, która blokuje ucieczkę ciepła. W wielu sklepach można nabyć gotowe grzańce, które wystarczy tylko podgrzać, bądź skomponowane mieszanki przypraw korzennych, które należy dodać do wina. Oczywiście można samemu poeksperymentować i stworzyć bardziej unikatowy smak. Oto kilka przepisów: Zmieszane wcześniej cynamon, goździki i wanilię podgrzać z winem. Następnie dodać pokrojoną drobno pomarańczę i cytrynę, cukier nasączony rumem. Można również dolać trochę soku pomarańczowego. Zagotować i zszumować miód. Osobno podgrzać wino z wszystkimi pozostałymi składnikami (oprócz wódki). Następnie połączyć miód, wino i wódkę. W grzańcu podlaskim wykorzystuje się dodatkowo suszone śliwki i jabłka, ziele anielskie oraz pieprz. Do grzańca Wiktoriańskiego dodaje się syrop z czerwonych porzeczek. W przepisie pochodzącym z 1660 roku z książki kucharskiej „The Accomplisht Cook” autorstwa Roberta May’a widnieje śmietana.", "url": "http://winoturystyka.pl/wino/grzane-wino/lekarstwo-na-zimowe-chlody-grzaniec/", "category": "lubelskie", "sub_category": "Napoje (alkoholowe i bezalkoholowe)", "phrase": "Grzaniec Marcina z Urzędowa"}