{"meta_description": "Wieki temu grzaniec towarzyszył każdej biesiadzie i polowaniu. Dzisiaj jest nieco zapomniany. Dla niektórych jednak grzaniec jest nieodłącznym elementem jesiennych spotkań w gronie przyjaciół. Rozgrzewa jak nic innego, niesamowicie smakuje i otula korzenn", "title": "Grzaniec na jesień", "content": "Wieki temu grzaniec towarzyszył każdej biesiadzie i polowaniu. Dzisiaj jest nieco zapomniany. Dla niektórych jednak grzaniec jest nieodłącznym elementem jesiennych spotkań w gronie przyjaciół. Rozgrzewa jak nic innego, niesamowicie smakuje i otula korzenno-cytrusowym aromatem goździków, cynamonu i imbiru w połączeniu z pomarańczą… Chyba nie można wyobrazić sobie lepszego trunku na dłużące się wieczory. Trunek znany już w starożytności o właściwościach zdrowotnych Grzany alkohol z dodatkiem przypraw znany był już w czasach starożytnych. Już starożytni Rzymianie byli miłośnikami grzanego wina z dodatkiem miodu i przypraw. Grzaniec stał się popularny w średniowieczu, kiedy to raczyli się nim królowie, biskupi i ludzie z wyższych sfer. W XVI wieku Marcin z Urzędowa zarekomendował grzańca jako remedium na choroby górnych dróg oddechowych – i miał w tym sporo racji. Grzany alkohol porządnie nas rozgrzeje, natomiast olejki eteryczne, zawarte w przyprawach zadbają o zdrowotny aspekt naszego trunku. Dzisiaj najpopularniejszym grzanym trunkiem jest grzane piwo i wino, przyrządza się jednak również poncze z dodatkiem innych alkoholi, które mogą być dobrą alternatywą dla standardowego grzańca. W grzańcu powinny znaleźć się przyprawy korzenne, które zapewnią mu specyficzny aromat i smak i zadbają o jego działanie zdrowotne. Przyrządzając grzańca nie zapomnijmy o dodaniu korzennych przypraw. Oto ich wykaz, razem z najważniejszymi właściwościami: • Goździki – nadadzą lekko piekącego, charakterystycznego smaku. Przyprawa ta charakteryzuje się antybakteryjnymi właściwościami, dobrze działa na trawienie i zapobiega bólom głowy. • Cynamon – smak doskonale znany każdemu. Cynamon charakteryzuje się właściwościami antynowotworowymi, pomaga także w przypadku niestrawności i obniża poziom cholesterolu. • Gałka muszkatołowa – pozytywnie wpływa na układ nerwowy i wpływa na potencję, zapobiega zakrzepom i wrzodom żołądka. • Grzańca nie można zagotować! Zagotowany grzaniec straci swoje właściwości. Odpowiednia temperatura, do której należy doprowadzić trunek to 60-80 stopni Celsjusza. • To imbir odpowiada w największym stopniu za właściwości rozgrzewające naszego trunku. Zadbajmy o odpowiednią jego ilość – 1 szczypta imbiru będzie wystarczająca na 1/5 litra grzańca. • Grzańce serwuje się w grubych kubkach z kamionki lub szkła żaroodpornego, które zadbają o właściwą temperaturę naszego trunku. Po informacje dotyczące serwowania grzańca zajrzyj do naszego artykułu: „Jakie szklanki do grzańca?” Aromatyczny grzaniec można z powodzeniem przygotować na bazie różnych napojów: piwa, wina, cydru, herbaty, soku wiśniowego… Oto pięć pysznych inspiracji: • Grzane wino z migdałami i pomarańczą – dodatek migdałów i pomarańczy sprawia, że jest to wręcz idealna opcja na zimowe wieczory • Grzane piwo z pomarańczą – coś dla wielbicieli piwa", "url": "https://sklep.2drink.pl/blog/aktualnosci-i-porady/grzaniec-na-jesien", "category": "lubelskie", "sub_category": "Napoje (alkoholowe i bezalkoholowe)", "phrase": "Grzaniec Marcina z Urzędowa"}