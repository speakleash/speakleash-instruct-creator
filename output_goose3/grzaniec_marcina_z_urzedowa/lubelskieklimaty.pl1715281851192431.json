{"meta_description": "Biogram botanika, lekarza i księdza Marcina z Urzędowa", "title": "Marcin z Urzędowa", "content": "Jeden z najbardziej znanych ludzi pochodzących z Urzędowa. Studiował teologie i medycynę w Krakowie i w Padwie, gdzie otrzymał doktorat z nauk medycznych. Powrócił do Urzędowa, gdzie w 1544 otrzymał probostwo. Okolicznym chłopom, którzy przyjeżdżali na targi do Urzędowa, polecał grzany napój z wina domowego z owocami suszonymi i miodem, wzmacniany okowitą, nazywany grzańcem, bo rozgrzewał, a przez to zapobiegał przeziębieniom. Po dwóch latach przeniósł się do Modliborzyc (świętokrzyskie), a w 1563 po uzyskaniu godności kanonika osiadł na stałe w Sandomierzu, gdzie leczył chorych w szpitalu przy kościele św. Ducha. Był lekarzem nadwornym hetmana Jana Tarnowskiego, wzywano go w sprawach leczniczych na dwór Tęczyńskich w Kraśniku i do marszałka wielkiego koronnego Jana Firleja w Kocku. Zmarł i został pochowany w Sandomierzu.", "url": "https://lubelskieklimaty.pl/znani-i-nieznani/93-m/1267-marcin-z-urzedowa.html", "category": "lubelskie", "sub_category": "Napoje (alkoholowe i bezalkoholowe)", "phrase": "Grzaniec Marcina z Urzędowa"}