{"meta_description": "", "title": "Urzędów - AKTUALNOSCI", "content": "W dniu 16 stycznia 2006 roku na „Listę Produktów Tradycyjnych” został wpisany w kategorii „Napoje (alkoholowe i bezalkoholowe)”: „Grzaniec Marcina z Urzędowa” (woj. lubelskie) Promocja \"Grzańca Marcina z Urzędowa\" na obchodach Święta Wiosny w Kazimierzu Dolnym 29 kwietnia 2007 r. Grzaniec Marcina z Urzędowa pochodzi z XVI wieku, kiedy to żył Marcin z Urzędowa – lekarz, zielarz, autor wydanego w 1595 r. Marcin z Urzędowa polecał okolicznym chłopom przyjeżdżającym na targi do tej miejscowości (Urzędów był wówczas miastem powiatowym) picie na rozgrzewkę napoju zwanego „grzańcem”. (Treść stanowi luźną interpretację faktów historycznych, jest więc swego rodzaju fikcją literacką). Grzany napój przygotowywano z domowego wina, do którego dodawano suszone owoce oraz miód, a który wzmacniano okowitą. Napój miał również zapobiegać przeziębieniom, zwłaszcza w okresie jesienno-zimowym, kiedy panował dokuczliwy chłód. Napój przechowywano dawniej w naczyniach z gliny – pękatych garncach z wąską szyjką i zatyczką. Na podstawie przekazów starszych mieszkańców Urzędowa i okolic odtworzono przepis na grzaniec. Napój nazwano „grzańcem Marcina”, wykorzystując fakt, że polski farmaceuta, lekarz i zielarz, pochodził właśnie z Urzędowa.", "url": "https://gokurzedow.pl/u/gzu07/036.htm", "category": "lubelskie", "sub_category": "Napoje (alkoholowe i bezalkoholowe)", "phrase": "Grzaniec Marcina z Urzędowa"}