{"meta_description": "Będąc jakiś czas temu w Bieszczadach pierwszy raz piłem Jałowiec – bezalkoholowy napój gazowany na bazie chmielu i owoców jałowca. Szukałem go potem w różnych marketach, ale nigdzie go nie znalazłem. Ostatnio byłem w Niedzicy i znowu trafiłem w knajpce na Jałowca. Tym razem zrobiłem kilka zdj...", "title": "Jałowiec - lepszy od ginu", "content": "Będąc jakiś czas temu w Bieszczadach pierwszy raz piłem Jałowiec – bezalkoholowy napój gazowany na bazie chmielu i owoców jałowca. Szukałem go potem w różnych marketach, ale nigdzie go nie znalazłem. Ostatnio byłem w Niedzicy i znowu trafiłem w knajpce na Jałowca. Tym razem zrobiłem kilka zdjęć żeby go opisać. Jałowiec jest koloru ciemnobrązowego, wyglądem najbardziej przypomina mi colę, z kolei smak to coś pomiędzy ciemnym słodkim piwem pszenicznym, kwasem chlebowym i wspomnianą colą z cytryną. Prosto z lodówki smakuje świetnie, a krótka lista prostych składników powoduje, że jest niezłą alternatywa dla przesłodzonych napoi gazowanych. Polecam. Przy okazji jeżeli ktoś podpowie mi gdzie go można kupić na Śląsku to będę wdzięczny, moje dzieci też ;)", "url": "https://opiniolog.com/pl/read/4057/", "category": "łódzkie", "sub_category": "Napoje (alkoholowe i bezalkoholowe)", "phrase": "Napój \"jałowiec\" z Piotrkowa Trybunalskiego "}