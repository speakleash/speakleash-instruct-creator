{"meta_description": "Wielu osobom słowo \"browar\" kojarzy się z napojem. Jednak browar to także urządzenie do jego warzenia. Takie wyjątkowe konstrukcje powstają w Piotrkowie Trybunalskim. Po 518 latach Jan Olbracht ponownie zawitał do Piotrkowa Trybunalskiego. Taką infor...", "title": "UM Piotrków Trybunalski: Wyjątkowe browary z Piotrkowa - InfoPiotrkow", "content": "Wielu osobom słowo \"browar\" kojarzy się z napojem. Jednak browar to także urządzenie do jego warzenia. Takie wyjątkowe konstrukcje powstają w Piotrkowie Trybunalskim. Po 518 latach Jan Olbracht ponownie zawitał do Piotrkowa Trybunalskiego.  Taką informację możemy znaleźć na stronie browaru „Jan Olbracht Rzemieślniczy”, który w naszym mieście funkcjonuje od 2014 roku. W przeciągu jednego roku powstał tu od podstaw browar z warzelnią o wybiciu 62 hl. i leżakownią o łącznej pojemności 840 hl. Oprócz różnorodnych gatunków piw, powstają tu także napoje bezalkoholowe, w tym unikalny produkt lokalny - Pan Jałowiec - bezalkoholowy napój na bazie chmielu.  - Browar przy ul. Twardosławickiej wybudowaliśmy od podstaw. Mamy nowoczesną linię rozlewniczą o wydajności do 3,5 tys. sztuk but./godz. – mówi Andrzej Gałasiewicz, założyciel „Jana Olbrachta”.    Przy browarze działa także firma Minibrowary.pl, która produkuje kadzie do przygotowania piwa.  - Przygotowujemy minibrowary, tj. całe instalacje gotowe do warzenia piwa, które wstawiane są do restauracji i pubów. Wraz z instalacją przekazujemy recepturę, którą każdy klient może według uznania modyfikować. Jesteśmy jedyną firmą w Polsce, która robi taki produkt – podkreśla Andrzej Gałasiewicz.    W 2015 roku z inicjatywy założyciela firmy uruchomiono w naszym mieście pierwsze w Polsce i na świecie Centrum Edukacji Browarniczej, które jest jedną z głównych atrakcji Miasta Piwowarów – produktu turystycznego Piotrkowa Trybunalskiego.  Muzeum Piwowarstwa w CEB to miejsce, w którym krok po kroku, można poznać proces produkcji piwa, poznać zasady samodzielnego warzenia, czy zobaczyć miniaturową instalację browarniczą zawieszoną do góry nogami. Przy Centrum funkcjonuje także sklep oferujący m.in. ponad dwieście gatunków piw, kosmetyki piwne, gadżety i akcesoria browarnicze.    Jan Olbracht oraz Minibrowary.pl to jedne z kilkudziesięciu firm produkcyjnych działających na terenie miasta. Łącznie w przemyśle zatrudnionych jest kilkanaście tysięcy osób. Do największych tego typu przedsiębiorstw należą także:  - Famur,  - Pioma Odlewnia,  - Zamet Industry (w trzech firmach działających na terenie Fabryki Maszyn Górniczych zatrudnionych jest łącznie ok. 1700 osób),  - Haering Polska (ponad 2300 osób),  - MBL (ok. 540 osób),  - Cooper Standard (ok. 330 osób),  - Plasimet (ok. 90 osób),  - Polanik (ok. 115 osób),  - Haftina (ok. 140 osób),  - Emerson Polska (ok. 190 osób),  - Euro-Kerze (ok. 150 osób),  - Szlachet Stal (ok. 80 osób),  - Nowalijka (ok. 400 osób),  - Reac (ok. 150 osób)  - Viamontex,  - huta szkła \"Feniks\",  - Szkło - Dekor (ok. 50 osób),  - Sulimar (ok. 190 osób).", "url": "https://infopiotrkow.pl/20190315151054/um-piotrkow-trybunalski-wyjatkowe-browary-z-piotrkowa1552612744", "category": "łódzkie", "sub_category": "Napoje (alkoholowe i bezalkoholowe)", "phrase": "Napój \"jałowiec\" z Piotrkowa Trybunalskiego "}