{"meta_description": "Kujawy to atrakcyjny region Polski z ciekawymi zabytkami i pięknymi krajobrazami. Nie można zapominać o tym, co oferuje nam także kuchnia kujawska. Sprawdź!", "title": "Tradycyjne dania kuchni Kujawskiej", "content": "Kujawy – to bardzo atrakcyjny region Polski, gdzie znajdziemy wiele ciekawych miejsc do zwiedzenia. Na obszarze Kujaw znajdują się znaczące miasta w Polsce, Bydgoszcz, Toruń, Włocławek, czy Inowrocław z wieloma zabytkami, pięknymi krajobrazami, z wyjątkowymi mieszkańcami i oczywiście z tradycyjnymi daniami kuchni kujawskiej. Mieszkańcy Kujaw w dalszym ciągu przywiązują dużą wagę do tradycji, zwyczajów i kultury ludowej tego regionu. Nie inaczej jest z potrawami dostępnymi na tym terenie. Podróżując po Kujawach mamy możliwość skosztowania dań kuchni kujawskiej w wielu niesamowitych i ciekawych miejscach. Przyrządza się je na wiele sposobów: gotowane, smażone, wędzone, ale i w zalewach, czy w galaretach. Właściwie cała kuchnia polska, tak jak kuchnia kujawska bazuje na starych, sprawdzonych przepisach i daniach kulinarnych. Są one bardzo smaczne, a niektórzy smakosze naszą, tradycyjną kuchnię polską cenią bardziej niż kuchnię światową. Kuchnia kujawska charakteryzuje się potrawami z drobiu, z ziemniaków, fasoli i warzyw. Regionalne, smaczne dania to też potrawy z ryb i wspaniałe, pożywne zupy. Bardzo popularną zupą w tym regionie jest żur kujawski, gdzie w przeszłości spożywany był bez dodatków kiełbas, czy wędzonki. Obecnie kujawski żur gotuje się na zakwasie z mąki żytniej, z dodatkiem skórki chleba, z ziemniakami, skwarkami, wędzonką lub kiełbasą. Popularnym daniem kujawskim jest również sławna czernina. W dawnych czasach podawano ją tylko na wielkich uroczystościach np. na weselach. To zawiesista zupa z kaczej krwi, z dodatkami z podrobów i mięsa, włoszczyzny i przypraw korzennych. Czernina ma słodki smak, ponieważ dodaje się do niej owoce np. gruszki, czy wiśnie. Zupa ta jest znana też pod nazwą czarna polewka. Co ciekawe tradycyjny sposób gotowania tej potrawy zachował się do dzisiaj. Tradycyjne dania kuchni kujawskiej to także wszelkie potrawy mięsne, a w szczególności potrawy z gęsi. Są to np. tzw. owijunki, czyli przekrojone na pół podroby z gęsi. Serce, wątróbkę, lub żołądek, nadziewa się na gęsią łapkę i owija się jelitem. Całość ugotowana jest w rosole. Innym smacznym daniem kujawskim jest leżakowane mięso, wykrajane w całości, nawet ze skórką z tuszki gęsiej. Półgęsek ma kształt walca. To peklowane i wędzone mięso o specyficznym smaku. Dania z gęsiną w kuchni kujawskiej to również przeróżne pasztety, zupy, rolady, gęsie rosoły, czy smaczny smalec. Wszelkie informacje dla turystów odnośnie kuchni kujawskiej znajdziemy na pewno w tutejszych poradnikach turystycznych z opisem miejsc przeznaczonych do degustacji tych dań, ale i z opisem ciekawych zabytków, eventów, wydarzeń kulturalnych, czy miejsc noclegowych. Kuchnia kujawska to na pewno smaczne posiłki, które mają wieloletnią tradycję, i które są warte spróbowania np. podczas zwiedzania tego pięknego regionu Polski.", "url": "https://atrakcjenawakacje.pl/kulinaria/tradycyjne-dania-kuchni-kujawskiej/", "category": "kujawsko-pomorskie", "sub_category": "Mięso świeże oraz produkty mięsne", "phrase": "Owijunki"}