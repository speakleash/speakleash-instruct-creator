{"meta_description": "", "title": "Koło Gospodyń Wiejskich | GBiDK w Karczmiskach", "content": "Koło Gospodyń Wiejskich w Karczmiskach powstało w 1930 r. Założycielką koła była miejscowa działaczka społeczna pani Bronisława Piłat. Już w tym okresie panie z KGW znane były ze swej aktywności nie tylko w Karczmiskach. Okres okupacji przerwał pracę społeczną, a po wojnie koło odrodziło się w latach pięćdziesiątych. Był to okres szczególnej aktywności i organizowania kursów doskonalenia zawodowego. Panie prowadziły kursy gotowania, pieczenia, malarskie i robótek ręcznych, ale także chowu cieląt, wychowalnię piskląt, rozsadę warzyw oraz organizowały dzieciniec sezonowy.  Ponowną aktywność koło odzyskało na początku XX w. W najowocniejszych latach działalności – tj. w latach 80. XX w. koło liczyło 122 członkinie.  Przewodniczącymi Koła na przestrzeni lat były Panie: Wanda Cur, Helena Siedliska, Katarzyna Karaś, Genowefa Odziemkowska, Janina Pawełczak, Janina Pochodyła, Krystyna Popiołek, Barbara Adamczyk, Jadwiga Karaś, Halina Wciseł, Jadwiga Goliszek, Lucyna Niezgoda, Małgorzata Karaś (obecna przewodnicząca).  Panie organizują co roku spotkania opłatkowo-noworoczne, prezentacje stołów wielkanocnych i bożonarodzeniowych, wystawy, wycieczki, wyjazdy do kina i teatru, Andrzejki, Dzień Kobiet. Chętnie uczestniczą w Dożynkach, różnego rodzaju festynach kulturalnych, przygotowują poczęstunek na wystawy malarskie. Aktywnie uczestniczą w różnorodnych akcjach np. „Cała Polska Czyta Dzieciom”, imprezach charytatywnych „Okaż serce sercu”, szkoleniach i warsztatach organizowanych przez gminę, powiat i Lokalną Grupę Działania „Owocowy Szlak”. Ostatnie lata to szczególne osiągnięcia i sukcesy KGW, liczne nagrody i wyróżnienia na festynach i konkursach, a przede wszystkim promocja Gminy na szczeblu Powiatu, Województwa, w Warszawie, a nawet w Brukseli. Zarejestrowane w 2014 r. w Ministerstwie Rolnictwa na liście produktów tradycyjnych „Karczmiskie pierogi z bobru” stanowią sztandarową karczmiską potrawę i jako produkt tradycyjny prezentowane są na stołach wielu lokalnych uroczystości i imprez. W 2018 r. na listę produktów tradycyjnych został wpisany również „Karczmiski barszcz biały”.  Panie z Koła Gospodyń Wiejskich z Karczmisk są rozśpiewane, uśmiechnięte i zawsze gotowe do działania, a przede wszystkim są wzorem i inspiracją do naśladowania dla młodego pokolenia. OSIĄGNIĘCIA:  2013 r. – I miejsce w I Święcie Produktu Lokalnego w Opolu Lubelskim za „Pierogi z bobru (bobu)”.  2014 r. – II miejsce w II święcie Produktu Lokalnego w Opolu Lubelskim za „Kaszę jaglaną z grochem”;  – II miejsce w wojewódzkim konkursie „Nasze Kulinarne Dziedzictwo – Smaki Regionów” za „Zupę sałaciankę” i „Kaszę jaglaną z grochem”.  2015 r. – I miejsce w III Święcie Produktu Lokalnego w Opolu Lubelskim za „Gołąbki z kaszy jęczmiennej duszone w żurze”;  – wyróżnienie w konkursie wojewódzkim „Nasze Kulinarne Dziedzictwo – Smaki Regionów” za „Zimny barszcz” i „Gołąbki z mięsa wieprzowego i kaszy jaglanej”;  – I miejsce w konkursie „Apetyt na bobrowe przysmaki” podczas Dni Karczmisk – Święto Bobru;  – I miejsce w konkursie na potrawę z dodatkiem chmielu podczas „Święta Chmielu w Rogowie” za „Klopsiki w sosie piwnym”;  – III miejsce w konkursie „Święto jesieni” w Kazimierzu Dolnym za „Pierogi z bobru”.  2016 r. – I miejsce z IV Święcie Produktu Lokalnego w Opolu Lubelskim w kategorii danie za „Karczmiskie kopytka z bobrem w sosie kurkowym”;  – III miejsce za potrawę z dodatkiem chmielu podczas Święta Chmielu w Rogowie za „Karkówkę w piwie”;  – wyróżnienie w konkursie „Zimowa Śpiżarnia” za „Powidła śliwkowo-jabłkowe”.  2017 r. – I miejsce w V Święcie Produktu Lokalnego w Opolu Lubelskim w kategorii najlepszy produkt lokalny pochodzenia roślinnego, za „Drożdżowe z cebulą”;  – II miejsce w konkursie kulinarnym „Smaki płynące z natury” za karpia;  – I miejsce w konkursie kulinarnym „Po prostu pstrąg” za „Pierożki pstrągowe”.  2018 r. – wyróżnienie na VI Święcie Produktu Lokalnego w Opolu Lubelskim z „Obwarzanki z gotowanych ziemniaków”.", "url": "https://gbidk-karczmiska.pl/kolo-gospodyn-wiejskich/", "category": "lubelskie", "sub_category": "Gotowe dania i potrawy", "phrase": "Karczmiski barszcz biały"}