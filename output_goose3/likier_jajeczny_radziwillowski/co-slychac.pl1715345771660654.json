{"meta_description": "Chleb życia, ciasto marchewkowe, udziec sarny pieczony w winie, półgęsek staropolski, pierzga w miodzie spadziowym, zurażyna kurpśoska, likier jajeczny radziwiłłowski, nalewka z aronii czy miód nadbużański to tylko niektóre z najlepszych mazowieckich smakołyków wyłonionych w czwartej już edycji konkursu o Laur Marszałka.", "title": "Miński chleb życia", "content": "Chleb życia, ciasto marchewkowe, udziec sarny pieczony w winie, półgęsek staropolski, pierzga w miodzie spadziowym, zurażyna kurpśoska, likier jajeczny radziwiłłowski, nalewka z aronii czy miód nadbużański to tylko niektóre z najlepszych mazowieckich smakołyków wyłonionych w czwartej już edycji konkursu o Laur Marszałka. Spośród 77 zgłoszonych przysmaków wybrano 14 laureatów i przyznano dwa wyróżnienia. Podczas wyłaniania laureatów kapituła oceniała produkty na podstawie ich smaku, walorów wizualnych, estetyki i funkcjonalności opakowania oraz metody wytwarzania. Pierwszy raz w historii lauru sukces odniósł mińszczanin. Jest nim Robert Jasiński, który swój produkt piekarniczy nazwał chlebem życia. Gratulujemy i prosimy o kontakt. (jaz)", "url": "https://co-slychac.pl/-8696/Mi%C5%84ski-chleb-%C5%BCycia", "category": "mazowieckie", "sub_category": "Napoje (alkoholowe i bezalkoholowe)", "phrase": "Likier jajeczny radziwiłłowski"}