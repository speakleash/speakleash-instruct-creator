{"meta_description": "Udziec starowiejski Tomasza Mazurkiewicza ze Starej Wsi, jagnię pieczone z Zezulina Wiesława Wójcika z Zezulina Pierwszego oraz salceson bełżycki Zakładu Wędlin Tradycyjnych „Kamińscy” z Bełżyc to zwycięzcy w kategorii \"produkty\" XIV edycji konkursu Nasze Kulinarne Dziedzictwo - smaki regionów.", "title": "Udziec starowiejski, jagnię pieczone i salceson bełżycki smakami Lubelszczyzny [ZDJĘCIA]", "content": "Udziec starowiejski Tomasza Mazurkiewicza ze Starej Wsi, jagnię pieczone z Zezulina Wiesława Wójcika z Zezulina Pierwszego oraz salceson bełżycki Zakładu Wędlin Tradycyjnych „Kamińscy” z Bełżyc to zwycięzcy w kategorii \"produkty\" XIV edycji konkursu Nasze Kulinarne Dziedzictwo - smaki regionów. Finał kulinarnych zmagań rozegrał się w niedzielę w lubelskim Skansenie. Do walki o tytuł najlepszego produktu Lubelszczyzny stawało 140 ciast, mięs, dżemów i nalewek. Walka była zaciekła. Ostatecznie jury uznało za najlepszy udziec starowiejski Tomasza Mazurkiewicza ze Starej Wsi, jagnię pieczone z Zezulina Wiesława Wójcika z Zezulina Pierwszego, salceson bełżycki Zakładu Wędlin Tradycyjnych „Kamińscy” z Bełżyc, masło extra Okręgowej Spółdzielni Mleczarskiej w Opolu Lubelskim, miód z plastra Zofii Janik z Pszczelej Woli, konfiturę z owoców róży Jolanty Mazurkiewicz ze Starej Wsi, chleb żytni tradycyjny Gminnej Spółdzielni „Samopomoc Chłopska” z Baranowa, makowiec Czesławy Szczepańskiej z Jaszczowa, soczek gruszkowy Janiny Bańki z Kraśnika, bukiet nalewek leśno-ogrodowo-łąkowych Jolanty Gawryluk z Koła Aktywnych Kobiet w Łobaczewie Małym oraz pierogi darzbór Krystyny Kot ze Stowarzyszenia Gospodyń Wiejskich w Woli Skromowskiej. - Jury przyznało także kilka wyróżnień, otrzymały je: wątrobianka krzczonowska Janusza Cioczka z Zakładu Przetwórstwa Wyrobów Tradycyjnych w Krzczonowie, pieczeń kozia Krystyny Dybek z Towarzystwa Popularyzacji Piękna Polesia w Kołaczach, ser twarogowy krajanka Okręgowej Spółdzielni Mleczarskiej w Bychawie, miód gryczany Witolda Nydzy z Lublina, piernik starowiejski piekarnia „Emark” Grażyny Wiurkiewicz-Juryckiej, Marek Juryckiego ze Starej Wsi Pierwszej, katarzynki Hanny Dziadosz z Olszanki i dołhobrodzkie szyłow-kuty Marii Kujawy z Dołhobrodów - wylicza Tomasz Makowski z Departamentu Rolnictwa i Środowiska Urząd Marszałkowski Województwa Lubelskiego w Lublinie. Do tytułu „Pereł”, najbardziej prestiżowych nagród przyznawanych polskich produktom tradycyjnym, nominowane zostały: pasztet z gęsiej wątróbki-luksusowy Ewy Drozd z firmy „Kedam” z Glinnego Stoku, masło extra z Bychawy oraz masło extra osełka z Bychawy bychawskiej Okręgowej Spółdzielnia Mleczarska, miód fasolowy Michała Kozińskiego z Gospodarstwa Pasiecznego „Darz Bór” z Krynicy, zestaw nalewek ziołowych Gminnego Koła Aktywnych Kobiet w Fajsławicach oraz pierogi z soczewicy i płucek wieprzowych autorstwa Marianny Płachty z Kośmina. - Nagroda specjalna marszałka Sławomira Sosnowskiego trafiła do Tomasza Machonia z Cukierni Staropolskiej w Lublinie za pralinę z Lublina, natomiast nagrodę Sławomira Struskiego, dyrektora Departamentu Rolnictwa i Środowiska UMWL, otrzymała Spółdzielnia „Samopomoc Chłopska” w Wisznicach za kiełbasę swojską wędzoną z Wisznic - mówi Makowski. Podczas finału kulinarnych zmagań w kategorii „gastronomia” jednogłośnie uhonorowano pierwszym miejscem zupę jarzynową z jagnięciny oraz jagnię pieczone faszerowane kaszą przygotowane przez restaurację „NATO” ze Starej Wsi. Na drugiej pozycji znalazły się gołąbki z kaszą i leśnymi grzybami oraz szyjki drobiowe nadziewane na pęczaku z młodą marchewką Zespołu Szkół Ponadgimnazjalnych nr 1 w Krasnymstawie, a na trzeciej jabłczanka z suszonych jabłek i karkówka po fajsławicku Gminnego Koło Aktywnych Kobiet w Fajsławicach. Wyróżnienie przyznano zupie z łobody oraz kaszy jaglanej z kartoflami autorstwa Beaty Niedźwiadek i Renaty Ciepielowskiej ze Stowarzyszenia Kobiet „Rogowianki” z Rogowa.", "url": "https://kurierlubelski.pl/udziec-starowiejski-jagnie-pieczone-i-salceson-belzycki-smakami-lubelszczyzny-zdjecia/ar/3513361", "category": "lubelskie", "sub_category": "Mięso świeże oraz produkty mięsne", "phrase": "Wątrobianka krzczonowska"}