{"meta_description": "Jeżeli jesteś fanem pierogów na słodko, to mam dla Was istny klasyk, który często gości w mojej kuchni - pierogi z jagodami!", "title": "Pierogi z jagodami", "content": "Koniecznie skorzystaj z mojego sprawdzonego przepisu na idealne ciasto na pierogi (klik >> ). Ciasto wychodzi mięciutkie, delikatne w smaku. Wystarczy przygotować jedynie farsz, czyli wymieszać jagody z odrobiną mąki, zlepić i ugotować. Gotowe! Jeżeli jesteś fanem pierogów na słodko , to mam dla Was istny klasyk, który często gości w mojej kuchni – pierogi z jagodami ! Przygotowuje się je dwa, a nawet trzy razy szybciej od pierogów ruskich . Ciasto na pierogi zrób zgodnie z recepturą na idealne ciasto na pierogi (klik >>). Świeże jagody należy opłukać wodą, a także osuszyć na papierowych ręcznikach. Następnie oprószyć równomiernie łyżką mąki. Z kolei mrożone jagody należy wyjąć z zamrażarki przed samym lepieniem pierogów. Ciasto wyłożyć na stolnicę, podzielić na 2 – 3 równe części i rozwałkowywać każdą na cienki placek, obsypując stolnicę i wałek odrobiną mąki. Za pomocą szklanki wycinać kółka, a na środek nakładać po jednej łyżeczce jagód. Następnie składać ciasto na pół i zlepiać dokładnie brzegi pierożków, układać je równomiernie na suchej ściereczce, aby pierogi się nie zlepiały. W większym garnku zagotować lekko osoloną wodę i w momencie gdy będzie mocno wrzała, delikatnie włożyć partię pierogów (ok. 10-15 sztuk). Po ponownym zagotowaniu należy ustawić moc palnika na średni i gotować pierogi przez maksymalnie 2 minuty licząc od czasu wypłynięcia ich na powierzchnię wody (dużo zależy od grubości ciasta). Wyławiać z wody za pomocą łyżki cedzakowej i układać na talerzach zachowując małe odstępy. Lekko posypać pierogi cukrem i podawać ze śmietaną lub serkiem homogenizowanym (np. waniliowym). Smacznego!", "url": "https://poprostupycha.com.pl/przepis/pierogi-z-jagodami/", "category": "lubelskie", "sub_category": "Gotowe dania i potrawy", "phrase": "Pierogi zosinowskie z jagodami"}