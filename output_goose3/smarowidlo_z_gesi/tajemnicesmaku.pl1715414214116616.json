{"meta_description": "Gęś owsiana - pyszne gęsie smarowidło - rillettes, francuski gęsi smalec. Rillettes z gęsi lub kaczki - mięsne smarowidło do chleba", "title": "Rillettes z gęsi czyli mięsne smarowidło do chleba", "content": "Rillettes z gęsi czyli mięsne smarowidło do chleba Gęś owsiana - pyszne gęsie smarowidło - rillettes, francuski gęsi smalec. Rillettes z gęsi lub kaczki - mięsne smarowidło do chleba Po francusku rillettes, po naszemu mięsne smarowidło. Zapewne po francusku najlepiej smakuje z bagietką. Po naszemu, z domowym chlebem na zakwasie, z ogórkiem lub rzodkiewką. Polecam przepis na domowy chleb na zakwasie z foremki Rillettes z gęsiny lub kaczki to jedno ze smaczniejszych mięsnych smarowideł. Zdradzę Wam pewien sekret, znam pewną wegetariankę, co dla owego smarowidła robi odstępstwa od swojej diety... Czy może być lepsza zachęta do wypróbowania tego przepisu? Jesień to najlepszy czas na świeżą gęsinę. Dlaczego jesień? Ponieważ cykl hodowli gęsi kończy się właśnie późną jesienią i wtedy to możemy zakupić świeżą, młodą gąskę. Stare polskie przysłowie mówi „Na świętego Marcina dobra gęsina” czy „Święto Marcina dużo gęsi zarzyna”. Potem możemy wykorzystać do dania tylko gęś mrożoną, więc póki mamy świeżą, korzystajmy! • 1 duża gęś o wadze około 3 - 4 kg - u mnie polska gęś owsiana • Gęś myjemy, osuszamy i dzielimy na mniejsze porcje, tak aby łatwo było ułożyć je w garnku. Skrzydła odkładamy na bulion lub mrozimy. • Z pozostałych porcji gęsi oddzielamy skórę i tłuszcz od mięsa. • Surowy tłuszcz, skórę i wszystkie tłuste kawałki mielimy w maszynce do mięsa. • Kiedy tłuszcz się wytopi dodajemy do niego kawałki gęsi, liście laurowe, ziele angielskie, czosnek, gałązki tymianku, sól, pieprz. • Całość zalewamy winem, przykrywamy pokrywką i gotujemy na bardzo wolnym ogniu około 3 - 4 godzin, od czasu do czasu delikatnie mieszając. • Czas gotowania może zależeć od gęsi, bywa, że może się wydłużyć nawet do 5 godzin. • Kiedy mięso z gęsie będzie miękkie potrawę odstawiamy z ognia. • Jak przestygnie, bardzo dokładnie oddzielamy kości od mięsa, pozbywamy się wszystkich chrząstek, kosteczek, przypraw, tak aby zostało nam w garnku samo mięso i tłuszcz. • Wszystkie kawałki mięsa rozdrabniamy w palcach lub widelcem na włókna i wszystko razem jeszcze raz podgrzewamy, w razie konieczności doprawiamy solą i pieprzem. • Gorący rillettes przelewamy do czystych i wyparzonych słoiczków i zakręcamy. • Według tego przepisu możemy przygotować również kaczkę. • Dodatki w postaci ziół i przypraw możemy modyfikować według nastroju i osobistych preferencji smakowych. • Jeżeli chcecie przechować dłużej gęsie smarowidło musimy słoiki z mięsem poddać podwójnej pasteryzacji, czyli po pierwszej pasteryzacji odczekać dobę i pasteryzować drugi raz. Takie słoiki możecie przechowywać w lodówce lub w bardzo zimnej piwnicy do 3 miesięcy. • Podstawowy przepis zaczerpnięty z Magazyny Kuchnia, w oryginale przepis jest na kaczkę \"Rillette de canard\"", "url": "https://tajemnicesmaku.pl/rillettes-z-gesi-czyli-miesne-smarowidlo-do-chleba", "category": "warmińsko-mazurskie", "sub_category": "Gotowe dania i potrawy", "phrase": "Smarowidło z gęsi"}