{"meta_description": "Koło Gospodyń Wiejskich „Boróweczki” ze Srebrnego Borku zajęło pierwsze miejsce w jednej z kategorii w ogólnopolskim konkursie na „Tradycyjne Przetw", "title": "Smarowidło z podlaskiej gąski w wykonaniu Boróweczek nagrodzone przez Narodowy Instytut Kultury i Dziedzictwa Wsi", "content": "Koło Gospodyń Wiejskich „Boróweczki” ze Srebrnego Borku zajęło pierwsze miejsce w jednej z kategorii w ogólnopolskim konkursie na „Tradycyjne Przetwory i Potrawy z Gęsiny”, zorganizowanym przez Narodowy Instytut Kultury i Dziedzictwa Wsi. Narodowy Instytut Kultury i Dziedzictwa Wsi w ramach projektu „Tradycyjna Gęsina Wiejska” zorganizował konkurs pod hasłem „Tradycyjne przetwory i potrawy z gęsiny”. Jego celem było promowanie i upowszechnianie gęsiego mięsa, z którego można przyrządzić wiele różnorodnych dań. Inicjatywa była skierowana do wszystkich Kół Gospodyń Wiejskich z całej Polski. Konkurs cieszył się dużym zainteresowaniem, a w jego trakcie wpłynęło w sumie 90 zgłoszeń w sześciu kategoriach konkursowych: wyroby wędliniarskie, garmażeryjne, w opakowaniu szklanym, danie mrożone, przekąski i produkty pozostałe. Jury w sześcioosobowym składzie dokonywało oceny przez dwa dni i nie miało łatwego wyboru. Zgłoszone przepisy były bardzo interesujące, a przede wszystkim bardzo apetyczne… Okazało się, że komisji przypadł do gustu przepis na „Smarowidło z podlaskiej gąski”, zgłoszony przez Koło Gospodyń Wiejskich Boróweczki w Srebrnym Borku w gminie Szumowo. Smarowidło zajęło pierwsze miejsce w kategorii „Wyroby w opakowaniu szklanym”. Ponadto w kategorii „Dania mrożone” uwagę jury zwróciły zgłoszone przez Boróweczki „Pierogi z gęsiną i jarzębiną”, które ostatecznie zajęły trzecie miejsce. Poza tym panie ze Srebrnego Borku startowały w kategorii „Wyroby wędliniarskie”. Tutaj zajęły drugie i trzecie miejsce ex aequo z gospodyniami z KGW w Mniszku (gm. Gościeradów). Tym razem jury wyróżniło przepis na „Szyję nadziewaną z gąskami”. • I miejsce - przepis na „Kiełbasę z Gęsi” zgłoszony przez Koło Gospodyń Wiejskich „Topola” z miejscowości Topola w gminie Skalbmierz (pow. kazimierski, woj. świętokrzyskie) • II miejsce i III miejsce ex aequo: • przepis na „Półgęsek wędzony w ciepłym dymie” zgłoszony przez KGW w Mniszku w gminie Gościeradów (pow. kraśnicki) • przepis na „Szyję nadziewaną z gąskami” zgłoszony przez KGW „Boróweczki w Srebrnym Borku” z miejscowości Srebrny Borek w gminie Szumowo (pow. zambrowski, woj. podlaskie) • I miejsce - przepis na „Gęś pieczoną z owocami z Gorczyna” zgłoszony przez Koło Gospodyń Wiejskich „Gorczynianki” z miejscowości Gorczyn w gminie Łask (pow. łaski) • II miejsce - przepis na „Pierś z gęsi marynowaną w rozmarynie i tymianku, w sosie z borówki leśnej na bazie czerwonego wina” zgłoszony przez KGW Barcikowice i Białowice z gminy Zielona Góra (pow. zielonogórski) • III miejsce - przepis na „Smalec” zgłoszony przez KGW Kobiety z Ikrą w Skrzatuszu (pow. pilski, woj. wielkopolskie) • I miejsce - przepis na „Smarowidło z podlaskiej gąski” zgłoszony przez Koło Gospodyń Wiejskich „Boróweczki w Srebrnym Borku” z miejscowości Srebrny Borek w gminie Szumowo (pow. zambrowski, woj. podlaskie) • II miejsce - przepis na „Mięsiwo z gęsi pasteryzowane w słoikach” zgłoszony przez KGW „Porzeczki w Purzycach” z Purzyc w gminie Lubwidz (pow. żuromiński, woj. mazowieckie) • III miejsce - przepis na „Tuszonkę z gęsi w słoikach i smalec z ziołami” zgłoszony przez KGW w Rossoszu z miejscowości Rossosz w gminie Rossosz (pow. bialski) • I miejsce - przepis na „Pierogi z gęsiną” zgłoszony przez Koło Gospodyń Wiejskich „Sośno” z miejscowości Sośno w gminie Sośno (pow. sępoleński, woj. kuj.-pomorskie • II miejsce - przepis na „Forszmak lubelski z pampuchami” zgłoszony przez KGW w Rossoszu z miejscowości Rossosz w gminie Rossosz (pow. bialski) • III miejsce - przepis na „Pierogi z gęsiną i jarzębiną” zgłoszone przez KGW „Boróweczki w Srebrnym Borku” w gminie Szumowo (pow. zambrowski, woj. podlaskie) • I miejsce - przepis na „Pieczoną gęsinę z Gąszczem Jabłkowym Cystersów z dodatkiem pieczonego jabłka Boskoop” zgłoszony przez Koło Gospodyń Wiejskich w Boglewicach z miejscowości Boglewice w gminie Jasieniec (pow. grójecki, woj. mazowieckie) • II miejsce - przepis na „Gęś wiejską z nadzianką” zgłoszony przez KGW w Strojcu (gm. Praszka, woj. opolskie) • III miejsce - przepis na „Pierogi drożdżowe i gotowane z gęsiną” zgłoszony przez KGW Gorczynianki z miejscowości Gorczyn w gminie Łask (pow. łaski) • I miejsce - przepis na „Szaszłyki” zgłoszony przez Koło Gospodyń Wiejskich „Kobiety z Ikrą” z miejscowości Skrzatusz w gminie Szydłowo (pow. pilski, woj. wielkopolskie) • II miejsce - przepis na „Roztoczańską pieczoną gęsinę z duszoną kapustą” zgłoszonemu przez KGW w Roztoce Wielkiej z gminy Łabowa (pow. nowosądceki, woj. małopolskie) Zwycięskie KGW otrzymały nagrody pieniężne w wysokości 1 tys. zł, a ich przepisy będą promowane. Przepis na „Smarowidło z podlaskiej gąski”  Kategoria: „Produkt przetworzony w opakowaniu szklanym”. Przepis zgłoszony przez Koło Gospodyń Wiejskich \"Boróweczki\" w Srebrnym Borku. Opis przyrządzenia potrawy:  Żołądki oczyścić, umyć, pokroić w kostkę, podsmażyć i udusić. Cebulę, czosnek i jabłka pokroić w drobną kostkę i podsmażyć. Smalec gęsi rozpuścić, dodać trawę żubrową, przyprawy, żubrówkę oraz żołądki i cebulkę z jabłkiem. Całość podgotować około 10 minut na wolnym ogniu. Następnie przelać do wyparzonych słoików zakręcić i poczekać do stężenia. Świetnie smakuje z wiejskim chlebkiem i ogórkiem kiszonym. Takie smarowidło jest zdrowe i pożywne oraz bardzo popularne na Podlasiu.", "url": "https://zambrow.org/artykul/smarowidlo-z-podlaskiej/1102614", "category": "warmińsko-mazurskie", "sub_category": "Gotowe dania i potrawy", "phrase": "Smarowidło z gęsi"}