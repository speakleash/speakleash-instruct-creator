{"meta_description": "Produkt wpisany na listę produktów tradycyjnych w dniu 2019-07-12 w kategorii Gotowe dania i potrawy w woj. warmińsko-mazurskim.", "title": "Smarowidło z gęsi - - Portal Gov.pl", "content": "Rozdrobnione mięso, zanurzone w zastygniętym tłuszczu. Na przekroju widoczne włókna i skwarki mięsa Nieregularny kształt na zewnątrz, ponad warstwą tłuszczu widoczna wysepka z mięsa, nieregularne włókna i skwarki Konsystencja miękka i płynna w warunkach temperatury pokojowej, wynikająca z niskiej krzepliwości tłuszczu gęsiego. Konsystencja zwarta w temperaturze około 10ºC Ze względu na wyjątkowe walory krajobrazowe Warmii i Mazur oraz występującą, w tym regionie dużą ilość zbiorników wodnych, hodowla ptactwa wodnego, przede wszystkim gęsi i kaczek, była szczególnie pielęgnowana. Od kiedy biskup Krasicki, podczas swojego przyjęcia kazał podać dziczyznę, w tym gęś stargardzką, odtąd w trakcie ludowych biesiad i uczt, nie mogło zabraknąć potraw z gęsiny. Bicie i skubanie ptactwa było głównym zajęciem gospodyń. Pozyskane mięso wykorzystywały na różne sposoby. Piekły całe gęsi, piersi wędziły, szyjki nadziewały a z krwi gotowały czerninę. Najcenniejszymi elementami z gęsi były tuszki oraz tłuszcz sadełkowy (zapasowy z jamy ciała), wykorzystywany do wyrobu smalcu. Smalec ceniony był ze względu na walory smakowe, dietetyczne oraz zdrowotne. Gęsi smalec wykorzystywany był do smażenia, pieczenia oraz gotowania wszystkich rodzajów potraw. Doskonale nadawał się do odgrzania mięsa, czy zakonserwowania go. Gorące, gęsie skwarki dodawano do ziemniaków w mundurkach lub kraszono nimi ziemniaki krojone w plastry. Smarowidło z gęsi to, odpowiednio doprawiony smalec z kawałkami mięsa lub mięsną masą. Około 50 gram gęsiego tłuszczu, należy opłukać, wytrzeć i drobno pokroić. Tłuszcz należy stopić w rondlu na małym ogniu, wraz z pokrojonymi, pozostałymi kawałkami gęsiny. Gdy skwarki nabiorą złocistego koloru, dodaje się pokrojoną cebulę, jabłko i doprawia majerankiem. Całość miesza się drewnianą łyżką i delikatnie dosala. Gdy skwarki ściemnieją smalec jest gotowy. Przelewa się go do kamionki lub słoików.", "url": "https://www.gov.pl/web/rolnictwo/smarowidlo-z-gesi", "category": "warmińsko-mazurskie", "sub_category": "Gotowe dania i potrawy", "phrase": "Smarowidło z gęsi"}