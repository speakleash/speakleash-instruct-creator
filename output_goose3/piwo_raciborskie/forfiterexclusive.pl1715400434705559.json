{"meta_description": "Raciborskie Bezalkoholowe – zerówka wysokiej jakości\r\nRACIBORSKIE BEZALKOHOLOWE to zaskakujące piwo „zero”, które zachwyca nie tylko tych zmuszonych do piwa bezalkoholowego, ale również tych, którzy kosztują je z wyboru. Raciborskie Bezalkoholowe to dobrz", "title": "RACIBORSKIE BEZALKOHOLOWE 0,5L", "content": "RACIBORSKIE BEZALKOHOLOWE to zaskakujące piwo „zero”, które zachwyca nie tylko tych zmuszonych do piwa bezalkoholowego, ale również tych, którzy kosztują je z wyboru. Raciborskie Bezalkoholowe to dobrze prezentujące się piwo – jasny browar dolnej fermentacji, pasteryzowany, bez grama alkoholu. Zamknięty został w klasycznej butelce z brązowego szkła, którą zdobi przyjemna dla oka, jasna etykieta z przewagą koloru niebieskiego. Łatwo odnaleźć je na półce w dobrych sklepach z rzemieślniczym piwem – od razu rzuca się w oczy. Raciborskie Bezalkoholowe zaskoczyło smakoszy dobrego piwa. W końcu jest to piwo bez procentów, a jednak smakuje wyśmienicie – zaskakująco klasycznie. Ciężko odróżnić je od standardowego piwa z zawartością alkoholu. W składzie znajdziemy słód jęczmienny, słód pszeniczny, słód żytni, chmiel goryczkowy oraz chmiel aromatyczny. Sam trunek charakteryzuje się piękną, złocistą barwą z intensywną, białą pianą. W zapachu mocno wyczuwalne słody, zaś w smaku dominuje goryczka chmielu. Raciborskie Bezalkoholowe to świetny, bezalkoholowy lager, który połechtał kubki smakowe zarówno amatorów, jak i profesjonalnych smakoszy dobrego piwa. Trunek godny skosztowania – na okazję i bez okazji. Ogromnym atutem jest fakt, że piwo Raciborskie Bezalkoholowe nie zawiera procentów – możemy spokojnie wypić je, wsiąść w samochód i… pojechać po jeszcze jedno! Browar Racibórz to producent niezwykłych piw, a jego historia jest niezwykle ciekawa i wielce burzliwa. Swoją działalność rozpoczął w 1567 roku – wtedy to siedziba browaru mieściła się przy zamku raciborskim. W XVI wieku miejsce dotknął delikatny kryzys, jednak po zmianie właściciela w XVII wieku browar rozkwitł na nowo. Kolejne lata przyniosły wiele przeciwności losu – od pożaru, przez wojnę, a następnie porzucenie pomysłu rozwoju browaru. Dopiero w 2005 roku Browar Racibórz odżył i zaczęto na nowo zajmować się produkcją fantastycznego, aromatycznego piwa. Aktualnie browar obchodzi swoją 450 rocznicę działalności, ale może zawdzięczać to jedynie pasji, zacięciu i zamiłowaniu do tworzenia niesamowitego trunku.", "url": "https://www.forfiterexclusive.pl/raciborskie-bezalkoholowe-0-5l-0.html", "category": "śląskie", "sub_category": "Napoje (alkoholowe i bezalkoholowe)", "phrase": "Piwo raciborskie"}