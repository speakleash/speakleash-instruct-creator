{"meta_description": "Vivio Siemię Lniane Brązowe 1000G od 4,50 zł ✮ Porównanie cen w 2 sklepach ✮ Zobacz pozostałe produkty w kategorii Zdrowa żywność ✮ Najlepsze oferty ✮ Opinie klientów - Ceneo.pl", "title": "Vivio Siemię Lniane Brązowe 1000G - Ceny i opinie", "content": "Siemię lniane - nasiona lnu pospolitego, wykorzystywane są od tysięcy lat nie tylko w kuchni lecz również jako produkt leczniczy. Zaliczane są do polskich superfoods. Małe ziarenka lnu kryją w sobie niezwykłe właściwości. Ich główną zaletą jest zawartość kwasów z rodziny omega 3 - a przede wszystkim kwasu alfa-linolenowego. Znajdziemy w nim również kwas palmitynowy, stearynowy a także oleinowy. Ilości kwasów siemieniu lnianym stanowią idealny stosunek kwasów omega 3 do omega 6. Kolejnym aspektem, o którym warto wspomnieć jest wysoka zawartość lignanów, które wykazują działanie przeciwutleniające. Można znaleźć je głównie w zbożach oleistych. Siemię lniane jest produktem podatnym na utlenianie. Brązowa twarda otoczka, chroni kwasy tłuszczowe i w ten sposób najlepiej je przechowywać. Aby uzyskać maksimum wartości odżywczych z nasion należy je namoczyć, a najlepiej zmielić. Zmielone siemię lniane szybko traci swoje walory zdrowotne, dlatego najlepszym sposobem na uzyskania wartości odżywczych siemienia jest mielenie go przed dodaniem do posiłku, lub przechowywanie zmielonego siemienia do kilku dni, w suchym i ciemnym miejscu. Ziarna siemienia lnianego z łatwością możemy zmielić przy pomocy młynka do kawy lub blendera. Pomocny w rozdrobnieniu ziaren może okazać się również tradycyjny moździerz. Dzięki sporej zawartości błonnika, siemię lniane może stanowić skuteczne wsparcie leczenia problemu uporczywych zaparć. Siemie lniane swoje niezwykłe właściwości zdrowotne wykazuje za sprawą zawartości trzech składników: Kwasów tłuszczowych z grupy omega3 (ze szczególnym uwzględnieniem kwasu linolenowego); Błonnika pokarmowego; Lignanów, wykazujących właściwości antyoksydacyjne. Jak przygotować siemię lniane do picia? Zalać łyżeczkę siemienia lnianego szklanką wody, a następnie gotować całość, aż do uzyskania gęstej (przypominającej kisiel) konsystencji. Innym sposobem na przygotowanie siemienia lnianego do picia jest zalanie łyżeczki produktu szklanką gorącej wody, a następnie odstawienie całości na około 1 godzinę.", "url": "https://www.ceneo.pl/73617214", "category": "podkarpackie", "sub_category": "Wyroby piekarnicze i cukiernicze", "phrase": "Siemieniaki orzechowe"}