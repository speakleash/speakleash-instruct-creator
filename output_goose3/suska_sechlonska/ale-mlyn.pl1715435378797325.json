{"meta_description": "Suska sechlońska śliwka wędzona 250g", "title": "Suska sechlońska śliwka wędzona 250g", "content": "Tradycja produkcji Suski Sechlońskiej sięga kilkuset lat, a receptury przekazywane są od pokoleń. Nazwa wędzonych śliwek wywodzi się z gwarowego określenia suszki, jako suszonego owocu z okolic wsi Sechna. Potwierdzeniem oryginalności śliwek jest wpisanie wędzonych śliwek Suska Sechlońska do rejestru produktów o chronionym oznaczeniu geograficznym. Oznacza to, że owoce do wyprodukowania Suski Sechlońskiej muszą pochodzić ze ściśle określonych małopolskich gmin. Od pokoleń w tym regionie uprawia się i wędzi cudowne śliwki węgierki. W celu zagwarantowania jak najwyższej jakości końcowego produktu, owoce przeznaczone do suszenia muszą być zebrane w odpowiednim czasie. O momencie przeprowadzania zbioru decyduje moment, w którym zawartość cukru daje gwarancję doskonałego smaku. Zebrane owoce poddaje się wstępnej ręcznej segregacji. Wyselekcjonowane owoce układa się na specjalnym ruszcie wykonanym z drewnianych lasek. Do opalenia suszarni wykorzystuje się wyłącznie twarde i suche drewno pochodzące z drzew liściastych. Sam proces suszenia trwa około tygodnia. Gotowe śliwki są mięsiste, o wyrazistym smaku i zapachu wędzenia. Wędzone śliwki węgierki idealnie sprawdzają się przy przygotowywaniu tradycyjnego bigosu i dań kapustnych nadając mi wyjątkowego smaku i aromatu. Wystarczy dodatek śliwek pod koniec gotowania aby zmienić smak potrawy, nie rozgotowując przy okazji samych owoców. Jeśli chcemy użyć Suski bez gotowania, zaleca się namoczenie owoców przed ich użyciem. Nie każdy wie, że Suska Sechlońska wspaniale łączy się z trunkami wysokoprocentowymi (rum, metaxa, likier pomarańczowy) lub poddanym redukcji czerwonym winem stanowiąc przepyszny deser lub dodatek do lodów. Innym pomysłem jest przygotowanie powideł na bazie uprzednio namoczonej Suski Sechlońskiej oraz szczypty korzennych przypraw. Nikomu nie trzeba tłumaczyć, że tradycyjny wigilijny kompot nie może obejść się bez dodatku tych wyjątkowych śliwek. Wędzona śliwka - Suska Sechlońska jest dostępna w naszym sklepie internetowym przez cały rok. Jej popularność wzrasta w okresie świąt Bożego Narodzenia. Kup Suskę Sechlońską online w wariancie wagowym (250g, 500g ,1kg) dopasowanym do Twoim potrzeb, lub zapytaj nas o ilości hurtowe. Paczkę z Twoim zamówieniem wyślemy do Ciebie dogodną formą dostawy. Możesz również odwiedzić nas osobiście w naszym sklepie stacjonarnym w Gdańsku. Ten produkt sprzedajemy w opakowaniach powlekanych z zamknięciem strunowym, ze względu na cech organoleptyczne. Pakowanie zero waste jest możliwe na wyraźne życzenie przy składaniu zamówienia Data przydatności do spożycia określona została na opakowaniu lub etykiecie opakowania", "url": "https://ale-mlyn.pl/pl/products/suska-sechlonska-sliwka-wedzona-250g-463.html", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Suska sechlońska"}