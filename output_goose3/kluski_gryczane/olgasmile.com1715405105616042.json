{"meta_description": "KLUSKI Z KASZY GRYCZANEJ - Dzisiaj na bogato kluski z kaszy gryczanej jak kopytka gryczane z cebulą i tofu. Takie kluski z kaszy gryczanej jak kopytka, można je", "title": "KLUSKI Z KASZY GRYCZANEJ", "content": "Dzisiaj na bogato, kluski z kaszy gryczanej jak kopytka gryczane z cebulką i tofu. Takie kluski z kaszy gryczanej u nas w domu są podawane podobnie jak kopytka, zazwyczaj w wytrawnej formie z sosami. Pasuje do nich wyśmienicie sos grzybowy z podgrzybków czy maślaków. Poza sezonem sprawdzi się taki z pieczarek, kurek lub boczniaków. Ponieważ jesteśmy mega kluskowi i zarówno kluski jak i makaron lubimy bardzo to dzisiaj nie widziałam co przygotować na obiad. Gdy wchodziłam do kuchni gotować, pytałam jakie kluski wolisz: ziemniaczane czy gryczane. Odpowiedzi były rozmaite ale gryczane jednak wygrały. Ponieważ jeszcze nie miałam ich na blogu, to przygotowałam, zrobiłam zdjęcia, zjadłam, opisałam i pokazuję je w całej okazałości. Kluski z kaszy gryczanej ja robię wybierając niepaloną, ponieważ ma inną strukturę niż prażona. Nadaje się lepiej do klusek, placków czy kotletów. Ma ona swój urok, chociaż w smaku jako element obiadu zawsze wybieram prażoną. Ale jak widać i kasza gryczana surowa znajdzie swoje idealne miejsce w przepisie. W takim razie z wielkim uśmiechem i przyjemnością zapraszam was dzisiaj na kluski z kaszy gryczanej jak kopytka gryczane z cebulką i tofu w wersji bezglutenowej, bezmlecznej i bez jajek, w skrócie wegańskie jak się patrzy! • 200 g wędzonego tofu bo bardzo polepsza smak (może być też twaróg wędzony lub zwykły) • Cebule obieram, kroję w kostkę i podsmażam na złoto na patelni. • Gotuję kaszę gryczaną -> jak ugotować kaszę gryczaną. Na gorąco odmierzam 4 szklanki ugotowanej kaszy, wkładam do malaksera, dodaję usmażoną cebulę, kilka szczypt soli i pokruszone tofu. Rozdrabniam na cito. • Gorącą masę przekładam do miski, studzę do takiej temperatury, żebym mogła mieszać ręką w rękawiczce jednorazowej. Dodaję skrobię i wyrabiam ciasto, powstanie zgrabna i dość zwarta kula. • Dzielę ją na 4 części, kształtuję wałki na stolnicy wysypanej mąką. Kroję nożem pod tak aby powstały kluski w kształcie kopytek. • Zagotowuję w garnku wodę, wlewam kilka łyżek oleju, solę i wkładam 4 porcje klusek. Wyławiam po 2 minutach po wypłynięciu. I już! • Takie kluski z kaszy gryczanej jak kopytka gryczane podaję z sosami.", "url": "https://www.olgasmile.com/kluski-z-kaszy-gryczanej.html", "category": "lubelskie", "sub_category": "Gotowe dania i potrawy", "phrase": "Kluski gryczane"}