{"meta_description": "", "title": "Kluski gryczane z białym serem", "content": "25 dag mąki gryczanej (mniej więcej 1, 5 szklanki), 2 szklanki wody, szklanka mąki pszennej, 2 łyżki masła, 20 dag półtłustego sera.  1. Makę gryczaną przesiać do miski , zalać wrzącą wodą w takiej ilości, aby powstało gęste ciasto, po czym dodać mąkę pszenną i wyrabiając dolać tyle wody, aby powstało gęste ciasto, jak na kładzione kluski.  2. Zagotować w dużym garnku lekko osoloną wodę. Nabierać metalową łyżką małe podłużne kluseczki i kłaść do wody. Zamieszać i przykryć, gotować 2 minuty.  3. Gotowe kluski wyjąć durszlakową łyżką do cedzaka i polać gorącą wodą.  4. Stopić masło, polać nim kluski i posypać pokruszonym serem. Danie to można podawać jako znakomitą, pełną smaku potrawę postną; lub okraszone drobno pokrojonym i stopionym wędzonym boczkiem jako danie tradycyjne. Kluski gryczane mogą stanowić także dodatek do dań mięsnych.", "url": "https://adamczewski.blog.polityka.pl/2008/01/13/kluski-gryczane-z-bialym-serem/", "category": "lubelskie", "sub_category": "Gotowe dania i potrawy", "phrase": "Kluski gryczane"}