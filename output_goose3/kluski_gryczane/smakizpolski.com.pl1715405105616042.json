{"meta_description": "Do mięsa oraz wszelkiego rodzaju sosów najlepsze są domowej roboty kluski. Na Śląsku królują oczywiście kluski śląskie, w Wielkopolsce szagówki, natomiast w Małopolsce przyrządza się gryczane.", "title": "Kluski gryczane", "content": "Do mięsa oraz wszelkiego rodzaju sosów najlepsze są domowej roboty kluski. Na Śląsku królują oczywiście kluski śląskie, w Wielkopolsce szagówki, natomiast w Małopolsce przyrządza się gryczane. W Polsce mamy wiele różnego rodzaju klusek. Szare kluchy, szagówki, śląskie, lane, hałuski itd. Do tego dochodzą również kluski gryczane przygotowywane tradycyjnie w Małopolsce. Mąka gryczana jest głównym składnikiem naszej potrawy. Otrzymywana z nasion gryki, posiada wiele wartości odżywczych, przy niskim indeksie glikemicznym. Mąka gryczana szarobrązowy kolor i charakterystyczny smak z nutą goryczki. Mąka gryczana charakteryzuje się duża zawartością magnezu, potasu i fosforu, a także nieco odpowiedzialnego za odporność organizmu cynku i ważnego w procesach krwiotwórczych żelaza. Ma też sporo wapnia, niewiele sodu, miedź i mangan. Bogata jest zawartość aminokwasów niezbędnych w wielu procesach życiowych organizmu ludzkiego: lizyna, tyrozyna, leucyna, izoleucyna, tryptofan, arginina, glicyna, prolina, seryna i inne. Oprócz dodawania do tradycyjnego pieczywa może być z powodzeniem wykorzystywana w diecie osób chorych na celiaklię. W Japonii dodaje się ją do makaronu, w Rosji do blinów zjadanych z kawiorem. Bliny gryczane wykładano tam według zwyczaju na parapet domostwa, aby podróżujący mogli się posilić i wzmocnić. Mąkę gryczaną można spotkać także w kuchni indyjskiej. Wszystkie składniki mieszamy i ugniatamy na jednolitą masę. Formujemy wałki, kroimy na kawałki i gotujemy we wrzącej, osolonej wodzie.", "url": "https://www.smakizpolski.com.pl/kluski-gryczane/", "category": "lubelskie", "sub_category": "Gotowe dania i potrawy", "phrase": "Kluski gryczane"}