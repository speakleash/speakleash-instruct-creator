{"meta_description": "Dolina Baryczy Poleca", "title": "Chleb Komyśniak - Rzemieślnicza Piekarnia Edwarda Rybki", "content": "Ten wyjątkowy chleb o charakterystycznym wyglądzie i niepowtarzalnym smaku to duma piekarni Edwarda Rybki. Wywodzi się od żołnierskiego chleba, który produkowany był w taki sposób, by jak najdłużej zachowywał świeżość. Komyśniak piecze się wyłącznie w starym, tradycyjnym piecu, na naturalnym zakwasie, z odpowiednio dobranej mieszanki mąki żytniej i pszennej bez jakichkolwiek polepszaczy chemicznych. Chleb Komyśniak wypiekany jest w piekarni w Gądkowicach, malowniczej miejscowości w samym sercu Doliny Baryczy. Chleb Komyśniak ma wyjątkowe i niepowtarzalne walory odżywcze i smakowe. Jest naturalnym, zdrowym i smacznym produktem, który dzięki specjalnej technologii produkcji, bez żadnych polepszaczy chemicznych przez długi czas zachowuje świeżość. Komyśniak od 2009 posiada znak jakości i pochodzenia \"Dolina Baryczy Poleca\". Komyśniak wytwarzany jest wyłącznie z naturalnych składników, bez jakichkolwiek polepszaczy, czy dodatków chemicznych. Komyśniak jest wypiekany w naszej Starej Piekarni w Gądkowicach, gdzie codziennie wieczorem można go spróbować na miejscu. Prosto z pieca - ciepłego, z chrupiącą skórką. Komyśniak jest stale dostępny w naszych sklepach firmowych w Miliczu na Rynku, oraz we Wrocławiu przy ulicy Jeleniej. Można go również kupić w restauracji \"Hubertówka\" pod Gądkowicami, oraz wielu sklepach na terenie powiatu milickiego. • Nasze sklepy firmowe: Prosto z pieca - Gądkowice 4, Prosto z pieca - Milicz, Rynek 30", "url": "https://dbpoleca.barycz.pl/products/view/85", "category": "podkarpackie", "sub_category": "Wyroby piekarnicze i cukiernicze", "phrase": "Chleb koziarniacki"}