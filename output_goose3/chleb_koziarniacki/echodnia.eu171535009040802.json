{"meta_description": "Trzecie miejsce w kraju i 123 potrawy regionalne rozsławiające nasze województwo", "title": "Podkarpacie słynie z regionalnych potraw", "content": "Ser żółty smażony podkarpacki, powidła krzeszowskie, kiełbasa pieczona po pysznicku. To tylko niektóre z ponad stu potraw regionalnych z Podkarpacia. Kulinarnie jesteśmy pod tym względem jednymi z lepszych w kraju. Na liście oczekujących do wpisu na listę Ministerstwa Rolnictwa i Rozwoju Wsi oczekuje 30 potraw. Za tradycyjny produkt regionalny może być uznany ten, przy którym udowodniona zostanie co najmniej 25-letnia tradycja wyrobu. Na Podkarpaciu produktów spełniających owe warunki jest bardzo dużo. W skali całego kraju takich potraw jest zarejestrowanych 1079, z czego 123 to dania z Podkarpacia. Więcej mają tylko województwa pomorskie (136) i śląskie (131). Dyrektor Departamentu Rolnictwa i Gospodarki Wodnej Urzędu Marszałkowskiego w Rzeszowie, Marek Kot informuje, że na wpis oczekuje 30 wniosków z Podkarpacia. - Chcemy wrócić na pierwsze miejsce, jakie zajmowaliśmy w 2006 roku. Stawiamy na promocję tradycyjnych produktów regionalnych wysokiej jakości z Podkarpacia - mówi Marek Kot.", "url": "https://echodnia.eu/podkarpackie/podkarpacie-slynie-z-regionalnych-potraw/ar/8651139", "category": "podkarpackie", "sub_category": "Wyroby piekarnicze i cukiernicze", "phrase": "Chleb koziarniacki"}