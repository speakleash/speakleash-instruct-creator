{"meta_description": "Kuchnia: Świat kuchni – przepyszne ciasta, niezwykłe torty i desery, sałatki, kuchnie świata. Odkrywaj, kolekcjonuj i smakuj.", "title": "kruszonka lasowiacka 600 g mąki 300 g margaryny 6 jaj…", "content": "kruszonka lasowiacka    600 g mąki  300 g margaryny  6 jajek – białka i żółtka osobno  2 płaskie łyżeczki proszku do pieczenia  3 łyżki kakao  220 g cukru ( 1 szklanka)  100 g cukru pudru  1 łyżka kwaśnej śmietany  słoik powideł śliwkowych  150 g posiekanych orzechów włoskich  100 g rodzynek          Z mąki, margaryny, żółtek, cukru zagniatamy ciasto i dzielimy je na 3 części. Do pierwszej części dodajemy kwaśną śmietanę, do drugiej kakao, a trzecią zostawiamy taką jaka jest. Ciasta owijamy w folię i porządnie schładzamy w lodówce bądź zamrażalce.    Białka ubijamy na sztywno z cukrem pudrem.    Blachę wykładamy papierem do pieczenia i przenosimy rozwałkowane ciasto z dodatkiem śmietany. Smarujemy powidłami, na nie wykładamy połowę piany z białek.    Na białka ścieramy na tarce o grubych oczkach ciemne ciasto. Na to wykładamy pozostałą pianę z białek, posypujemy orzechami i rodzynkami i na wierzch ścieramy trzecią część kruchego ciasta.    Ciasto pieczemy w 170 stopniach około 45 minut. Upieczone ciasto powinno być rumiane i chrupiące. Wierzch posypujemy cukrem pudrem.", "url": "https://stylowi.pl/58846335", "category": "podkarpackie", "sub_category": "Wyroby piekarnicze i cukiernicze", "phrase": "Kruszonka lasowiacka"}