{"meta_description": "", "title": "Kruszonka lasowiacka", "content": "Lasowiacy to ludność zamieszkująca tereny dawnej Puszczy Sandomierskiej, głównie Równinę Tarnobrzeską i Płaskowyż Kolbuszowski, a więc północne regiony Podkarpacia. Jedną z tradycyjnych potraw regionu jest kruszonka lasowiacka. Jest to kruche ciasto składające się z 3 warstw: warstwa rozwałkowanego kruchego jasnego ciasta, na niej powidła śliwkowe i piana z białek, następnie warstwa kakaowego kruchego ciasta starta na tarce, na którą wykłada się drugą część piany z białek i wysypuje orzechami i rodzynkami, a na wierzch ściera się trzecią część kruchego, jasnego ciasta. Kruszonka lasowiacka wciąga. Z pozoru jest to słodkie, kruche ciasto i… i tyle. A jednak ten orzeszek, te powidła…. Mniam. Zgodnie z tradycją do ciasta podaje się mleko. Idealne wprost połączenie. Takie z dzieciństwa :) U mojej babci też zawsze jadało się ciasta popijając je mlekiem. Do tej pory kiedy jem makowca albo ciasto drożdżowe (albo pierogi!) muszę mieć mleko :) Swoją drogą, mam nieodparte wrażenie, że kruszonka była pierwowzorem ciasta zwanego pychotką. Gdyby tak zamienić warstwę kakaową na masę budyniową z kruszonki wyszłaby właśnie pychotka :) (no i oczywiście 2 placki upiec osobno). • cukru do ciasta (dałam bo jednak to strasznie dużo) Z przesianej mąki, margaryny, żółtek i cukru zagnieść ciasto i podzielić je na 3 części. Do pierwszej części dodać 1 łyżkę kwaśnej śmietany. Do drugiej dodać kakao, a trzecią zostawić, jaka jest. Ciasta dobrze schłodzić, najlepiej wkładając części owinięte folią do zamrażalnika na kilkanaście minut. Na blachę wyłożoną papierem do pieczenia przenieść rozwałkowane ciasto z dodatkiem śmietany. Posmarować je powidłami, a na nie wyłożyć połowę piany z białek. Na białka zetrzeć na tarce o grubych oczkach ciasto z kakao. Na to wyłożyć pozostałą pianę z białek, posypać orzechami i rodzynkami i na wierzch zetrzeć trzecią część kruchego ciasta. Ciasto piec w 175-180 stopniach około 45 minut. Upieczone ciasto powinno być rumiane i chrupiące.      Przepis bierze udział w akcji:      Kruszonka lasowiacka została wpisana na listę produktów tradycyjnych przez Góreckie Stowarzyszenie Kobiet Victoria. Niestety nie mam przepisu oryginalnego, więc nie wiem czy jest on identyczny z podanym przeze mnie, jednak sądzę że nie ma większych różnic. Mój przepis pochodzi STĄD. Przepis bierze udział w akcji:", "url": "https://trzecitalerz.blogspot.com/2015/10/kruszonka-lasowiacka.html", "category": "podkarpackie", "sub_category": "Wyroby piekarnicze i cukiernicze", "phrase": "Kruszonka lasowiacka"}