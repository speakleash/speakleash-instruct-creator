{"meta_description": "", "title": "kruszonka lasowiacka", "content": "...ciasto pochodzi z północnych rejonów Podkarpacia. Niby składniki proste a ciasto jest przepyszne . Składa się z warstw: kruche jasne ciasto, powidła śliwkowe piana z białek, warstwa kakaowego kruchego ciasta starta na tarce, orzechami z rodzynkami, i na wierzchu starte jasne ciasto. Przepis pochodzi z bloga \" Trzeci talerz \"... Z mąki, margaryny, żółtek, cukru zagniatamy ciasto i dzielimy je na 3 części. Do pierwszej części dodajemy kwaśną śmietanę, do drugiej kakao, a trzecią zostawiamy taką jaka jest. Ciasta owijamy w folię i porządnie schładzamy w lodówce bądź zamrażalce. Blachę wykładamy papierem do pieczenia i przenosimy rozwałkowane ciasto z dodatkiem śmietany. Smarujemy powidłami, na nie wykładamy połowę piany z białek. Na białka ścieramy na tarce o grubych oczkach ciemne ciasto. Na to wykładamy pozostałą pianę z białek, posypujemy orzechami i rodzynkami i na wierzch ścieramy trzecią część kruchego ciasta. Ciasto pieczemy w 170 stopniach około 45 minut. Upieczone ciasto powinno być rumiane i chrupiące. Wierzch posypujemy cukrem pudrem.", "url": "https://www.mniam-mniam.com.pl/2018/12/kruszonka-lasowiacka.html", "category": "podkarpackie", "sub_category": "Wyroby piekarnicze i cukiernicze", "phrase": "Kruszonka lasowiacka"}