{"meta_description": "", "title": "Cookit - przepis na Kruszonka lasowiacka", "content": "Lasowiacy to ludność zamieszkująca tereny dawnej Puszczy Sandomierskiej, głównie Równinę Tarnobrzeską i Płaskowyż Kolbuszowski, a więc północne regiony Podkarpacia. Jedną z tradycyjnych potraw regionu jest kruszonka lasowiacka.Jest to kruche ciasto składające się z 3 warstw: warstwa rozwałkowanego kruchego jasnego ciasta, na niej powidła śliwkowe i piana z białek , następnie warstwa kakaowego kruchego ciasta starta na tarce, na którą wykłada się drugą część piany z białek i wysypuje orzechami rodzynkami , a na wierzch ściera się trzecią część kruchego, jasnego ciasta.Kruszonka lasowiacka wciąga. Z pozoru jest to słodkie, kruche ciasto i… i tyle. A jednak ten orzeszek, te powidła…. Mniam. Zgodnie z tradycją do ciasta podaje się mleko . Idealne wprost połączenie. Takie z dzieciństwa :) U mojej babci też zawsze jadało się ciasta popijając je mlekiem . Do tej pory kiedy jem makowca albo ciasto drożdżowe (albo pierogi!) muszę mieć mleko :)Swoją drogą , mam nieodparte wrażenie, że kruszonka była pierwowzorem ciasta zwanego pychotką. Gdyby tak zamienić warstwę kakaową na masę budyniową z kruszonki wyszłaby właśnie pychotka :) (no i oczywiście 2 placki upiec osobno).Składniki na brytfankę 25 x 35 cm600 g mąki 300 g margaryny żółtka osobno2 płaskie łyżeczki proszku do pieczenia 2 łyżki kakao 300 g cukru do ciasta (dałam 100 g bo jednak 300 g to strasznie dużo)200 g cukru pudru 1 łyżka kwaśnej śmietany 2/3 słoika powideł śliwkowych 100 g posiekanych orzechów włoskich 100 g rodzynek Z przesianej mąki kakao zagnieść ciasto i podzielić je na 3 części. Do pierwszej części dodać 1 łyżkę kwaśnej śmietany . Do drugiej dodać kakao , a trzecią zostawić, jaka jest. Ciasta dobrze schłodzić, najlepiej wkładając części owinięte folią do zamrażalnika na kilkanaście minut. Białka ubić na sztywno z cukrem pudrem .Na blachę wyłożoną papierem do pieczenia przenieść rozwałkowane ciasto z dodatkiem śmietany . Posmarować je powidłami, a na nie wyłożyć połowę piany z białek . Na białka zetrzeć na tarce o grubych oczkach ciasto z kakao . Na to wyłożyć pozostałą pianę z białek , posypać orzechami rodzynkami i na wierzch zetrzeć trzecią część kruchego ciasta.Ciasto piec w 175-180 stopniach około 45 minut. Upieczone ciasto powinno być rumiane i chrupiące.Kruszonka lasowiacka została wpisana na listę produktów tradycyjnych przez Góreckie Stowarzyszenie Kobiet Victoria. Niestety nie mam przepisu oryginalnego, więc nie wiem czy jest on identyczny z podanym przeze mnie, jednak sądzę że nie ma większych różnic. Mój przepis pochodzi STĄD.Przepis bierze udział w akcji:", "url": "https://cookit.pl/przepis/277416/Kruszonka+lasowiacka", "category": "podkarpackie", "sub_category": "Wyroby piekarnicze i cukiernicze", "phrase": "Kruszonka lasowiacka"}