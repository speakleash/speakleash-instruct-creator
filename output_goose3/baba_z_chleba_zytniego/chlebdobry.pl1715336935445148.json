{"meta_description": "", "title": "Chleb dobry kontakt", "content": "Skórę kaczki nacinamy delikatnie nożem (w kratkę). Przyprawiamy solą, pieprzem i smażymy skórą w dół zaczynając od zimnej i suchej patelni (chcemy wytopić naturalny tłuszcz znajdujący się w skórze). Stopień wysmażenia zależy od naszych upodobań. My zalecamy stopień średnio wysmażony ( mięso po dotknięciu palcem \"odbija się\" a temperatura w środku wynosi 60 stopni C. Pierś smażymy około 4 minut z każdej strony, odstawiamy na ok. 5 minut na bok w celu odpoczęcia mięsa (w ten sposób uzyskamy stopień średnio wysmażony). Przed podaniem kaczkę kroimy w bardzo cienkie plasterki. Cebulę kroimy w piórka, smażymy na oleju aż się zarumieni i zmięknie. Odsączamy na sitku z nadmiaru tłuszczu. Wątróbkę czyścimy z błon, solimy i smażymy na rozgrzanej patelni z odrobiną oleju. Watróbka powinna być różowa w środku. Czas smażenia to ok. 10-15 sekund z każdej strony. Następnie przekładamy do malaksera, dodajemy cebulę, rozpuszczone masło i miksujemy na gładką masę. Porzeczki myjemy w zimnej wodzie. Obieramy z gałązek, przekładamy do garnka, dodajemy cukier i gotujemy do momentu aż całość zgęstnieje do konsystencji konfitury. Na sam koniec dodajemy pół garści świeżych porzeczek i odstawiamy na bok do przestygnięcia. Do garnka przekładamy ocet i cukier. Gotujemy na średnim ogniu do momentu aż całość zgęstnieje do konsystencji syropu. Studzimy. Przelewamy zawartość do miski i cały czas mieszając dodajemy kropla po kropli oliwę. Przyprawiamy solą do smaku.", "url": "http://www.chlebdobry.pl/przepisy", "category": "mazowieckie", "sub_category": "Wyroby piekarnicze i cukiernicze", "phrase": "Baba z chleba żytniego"}