{"meta_description": "ZUPA Z CHLEBA ŻYTNIEGO -Dzisiaj tradycyjna i tania zupa z chleba żytniego na zakwasie. Ciekawa propozycja w sam raz na trudniejsze czasy. Zupa z chleba żytniego", "title": "ZUPA Z CHLEBA ŻYTNIEGO", "content": "Dzisiaj tradycyjna i tania zupa z chleba żytniego na zakwasie. Ciekawa propozycja w sam raz na trudniejsze czasy. Zupa z chleba żytniego w połączeniu z ziemniakami, świeżo przeciśniętym czosnkiem. I do wyboru z masłem i śmietaną lub ze smalcem i skwarkami. Powiem tak: wege wersja lub nie wege, co kto woli. U nie opcja z masłem i tłustą śmietaną do kompletu. Wszystko zaczęto się od tego, że zostało mi pół bochenka chleba razowego od Chlebszy. Pisałam Wam o tej piekarni i zamówieniach online jakiś czas temu. Cudownie smakujące chleby jak kiedyś. I mając kilka twardszych kromek chleba stanęłam przed dylematem, co z nich zrobić. Z czarnego chleba litewskiego robię dzisiaj kwas chlebowy, a z żytniego razowego chleba powstała dzisiejsza zupa z chleba żytniego. No i był to świetny pomysł, bo wyszło rewelacyjnie. Kwaskowa, gęsta, aromatyczna, pachnąca majerankiem, czosnkiem i taka wiejska, przaśna i smaczna. Powiem Wam, że zupa z chleba żytniego jest fajnym pomysłem na ciepłą kolacje lub obiad w wersji budżetowej. Kilka ziemniaków, kila kromek chleba, śmietana, masło, cebula i dymka. Ja dodałam jeszcze czosnek i majeranek, bo świetnie mi podpasywało, ale za to nie musiałam dodawać bulionu warzywnego czy rosołu dla podbicia smaku. I to był strzał w dziesiątkę. Nie jest wodzionka napiszę od razu, to wersja bardziej wypasiona. Ciekawa jestem czy taka zupa z chleba żytniego jest dla Ciebie fajnym pomysłem i zniknęłaby z talerza? • 2-4 łyżki masła lub oleju albo smalcu jak wolisz • Cebule obieram, kroję w plasterki lub kostkę i smażę na złoto. Zdejmuję w patelni. • Ziemniaki obieram, kroję w kostkę taką jak do zupy. Wkładam do garnka dolewam wodę i gotuję do miękkości. Wyławiam ziemniaki do talerza. Do wody po ziemniakach wkładam pokrojony w kostkę chleb. Gotuję przez 10 minut średnio. Rozdrabniam blenderem, dodaję śmietanę, sól, czarny pieprz. Na koniec wkładam do garnka ziemniaki, usmażoną cebulę, majeranek i przepuszczone przez przez praskę czosnki. Jeśli trzeba dolewam jeszcze troch wody do konsystencji. • U mnie zupa z chleba żytniego została podana z posiekana dymką do kompletu i wyszło przepysznie, treściwie, smacznie i świeżo.", "url": "https://www.olgasmile.com/zupa-z-chleba-zytniego.html", "category": "mazowieckie", "sub_category": "Wyroby piekarnicze i cukiernicze", "phrase": "Baba z chleba żytniego"}