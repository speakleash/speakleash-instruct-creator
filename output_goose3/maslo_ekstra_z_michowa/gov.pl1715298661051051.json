{"meta_description": "Produkt wpisany na listę produktów tradycyjnych w dniu 2019-05-31 w kategorii Oleje i tłuszcze w woj. lubelskim.", "title": "Masło ekstra z Michowa - - Portal Gov.pl", "content": "Tradycja:  Gmina Michów w województwie lubelskim ma charakter typowo rolniczy. Miejscowość graniczy z obszarami chronionymi – Natura 2000 i „Pradolina Wieprza”.  Od wieków kultywowana jest w tym regionie hodowla bydła mlecznego, tradycyjnie wypasanego na pastwiskach lub wybiegach zagrodowych, dzięki któremu produkcja wyrobów mlecznych mogła opierać się o najwyższej jakości surowiec.   Masło ekstra z Michowa uzyskiwano z mleka pełnego poprzez odwirowanie otrzymując ukwaszoną śmietankę, ubijaną w specjalnym naczyniu zwanym kierznią, aż do otrzymania zbitej masy płukanej zimną wodą. Uzyskane masło pakowano w beczki lub ręcznie formowano w kostki zawijane w pergamin i sprzedawano w okolicznych sklepach.", "url": "https://www.gov.pl/web/rolnictwo/maslo-ekstra-z-michowa", "category": "lubelskie", "sub_category": "Oleje i tłuszcze (masło, margaryna itp.)", "phrase": "Masło ekstra z Michowa"}