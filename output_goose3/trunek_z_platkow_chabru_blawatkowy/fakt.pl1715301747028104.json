{"meta_description": "Winko chabrowe gasi pragnienie lepiej niż kupna oranżada. Smakuje niczym lato na polskiej wsi, ma piękny różowy kolor i zdrowe przeciwutleniacze. Jego wykonanie jest banalnie proste. Wystarczy tylko zebrać chabrowe płatki i kupić cukier. Efekty cię zadziwią!", "title": "Przejrzyj na oczy, winko chabrowe wspiera wzrok. Poza tym to idealny napój na upały", "content": "Winko chabrowe powraca w wielkim stylu! Jeszcze kilkadziesiąt lat temu nie było domu na Kujawach, gdzie latem na parapetach nie stałyby słoje z winkiem chabrowym. Podczas żniw ludzie zabierali je w pole, bo nic tak nie gasiło pragnienia żniwiarzy, jak właśnie winko z bławatków. Dziś dla wielu z nas to egzotyka lub jedynie wspomnienie z dzieciństwa. A szkoda! Bo winko chabrowe nazywane też winem z modraków czy bławatkową oranżadą, jest pyszne. I dalej orzeźwia lepiej niż kupne lemoniady! Jedz mikroliście. Poprawiają odporność, dodają energii — możesz je uprawiać za grosze na parapecie Wino z bławatków to cudownie różowy orzeźwiający, słodko-kwaśny napój przygotowywany na bazie płatków chabra bławatka. Lekko musujący, Aby przygotować winko chabrowe, zbieraj same płatki bławatków. Staraj się to robić z dala od tras, gdzie jeździ dużo samochodów, w dni, kiedy nie pada i rośliny są suche. Kwiaty umieść w słoju. Wodę zagotuj, wymieszaj z cukrem i ostudź. Chłodną wodą zalej płatki chabrów. Zakręć naczynie z winkiem chabrowym i ustaw w słonecznym miejscu. Codziennie lekko potrząsaj naczyniem, tak by płyn i płatki się mieszały. Kolor winka stopniowo będzie się zmieniał. Przezroczysty płyn będzie nabierał różowej barwy - niczym lemoniada rabarbarowa lub wino typu rose. Po 7-10 dniach, kiedy płatki stracą barwę, a winko chabrowe stanie się różowe, przecedź płyn przez sitko i przelej do nowego naczynia. Z czasem napój staje się bardziej wytrawny i mocniej gazowany. Sprawdź, czy wino bławatkowe jest odpowiednio słodkie, ewentualnie dosyp cukru. Zakręć butelkę i wstaw do lodówki. Winko bławatkowe pyszne jest samo - ma orzeźwiająco, kwaskowaty smak. Dzięki fermentacji jest naturalnie musujące, ale możesz też dodać do niego wodę mineralną z bąbelkami. Będzie mocniej łaskotać po podniebieniu. 5 zdrowotnych zalet pracy w ogrodzie. Ostatniej korzyści się nie domyślisz! Domowe winko chabrowe jest słodkie, więc nie ma co z nim przesadzać, ale w odróżnieniu od sklepowych oranżadek część cukru z winka znika w procesie fermentacji. Poza tym płatki bławatków zawierają zdrowe barwniki, antocyjany. To one nadają kwiatom imponujący chabrowy kolor, a winku różową barwę. Barwniki te działają przeciwzapalnie, w kwiatach chabru znajdują się też sole mineralne, szczególnie mangan. Dzięki temu wykazują one działanie moczopędne i żółciopędne - warto wypić szklaneczkę bławatkowego winka po sutym obiedzie. Barwniki zawarte w płatkach poprawiają mikrokrążenie w naczyniówce i tęczówce oka – dzięki temu wspierają dobre widzenie. Na co jeszcze pomaga chaber bławatek? Jeśli masz więcej płatków, jak najszybciej je ususz, najlepiej w cieniu, a potem włóż do papierowej torebki. Wtedy płatki nie stracą koloru i leczniczych substancji. Warto je ususzyć i schować do apteczki, bo chabrowe kwiaty są skarbnica zdrowia. • Pomaga zwalczyć zapalenie spojówek. Łyżkę płatków zalej szklanka wrzątku, zaparzaj 15 minut. Odcedź. Chłodnym naparem przemywaj stany zapalne powiek, nasączaj płatki bawełniane i rób z nic kompresy. Chaber koi też oczy swędzące od alergii! • Wzmacnia nerki. Ten sam napar ma działanie moczopędne, pomaga podczas leczenia kamicy nerkowej i stanów zapalnych pęcherza. W takim przypadku pamiętaj jednak, by skonsultować jego stosowanie z lekarzem. • Zmniejsza kaszel. Napar z chabrów stosuj też przy zapaleniu gardła. Rośliny odstraszające komary. Które warto posadzić w ogrodzie lub na balkonie?", "url": "https://www.fakt.pl/zdrowie/winko-chabrowe-koi-pragnienie-i-wspiera-wzrok-nie-zapomnij-tylko-o-jednym/hhl2nt3", "category": "lubelskie", "sub_category": "Napoje (alkoholowe i bezalkoholowe)", "phrase": "Trunek z płatków chabru (bławatkowy)"}