{"meta_description": "", "title": "Napój z płatków chabra bławatka", "content": "Lipiec i koniec czerwca to okres kwitnienia chabra bławatka (Centaurea cyanus lub inaczej Cyanus segetum). Z jego płatków robiono dawniej gazowany napój. Piły go wiejskie dzieci i żniwiarze. Po prostu do słoika z wodą dodawano trochę cukru i płatków chabra. Nie znam pochodzenia tego zwyczaju. Był bardzo popularny po II wojnie światowej i podobno przyrządzano go gdzieniegdzie wcześniej, w Międzywojniu. Z XIX w. nie ma o nim żadnych informacji. Pewnie upowszechnił się wraz z potanieniem cukru… Weź 1 l słoik. Nasyp kwiatów chabra do połowy lub 3/4. Wsyp 20 łyżeczek cukru. Zalej zimną wodą. Wyciśnij 1 cytrynę. Zakręć. Po 3 dniach sprawdź czy fermentuje. Jeśli po 6 dniach nie zacznie fermentować dodaj szczyptę drożdży (często fermentuje bez drożdży). Zostaw na kilka dni. Można otwierać codziennie na kilka sekund, żeby go lekko odgazować. W butelce plastikowej możesz zaryzykować zrobić silnie gazowanego napoju. Byle nie wybuchła! A potem antocyjany przechodzą do roztoru, płatki robią się białe, a pod wpływem zmiany pH barwnik zmienia się na różowy", "url": "https://lukaszluczaj.pl/napoj-z-platkow-chabra-blawatka/", "category": "lubelskie", "sub_category": "Napoje (alkoholowe i bezalkoholowe)", "phrase": "Trunek z płatków chabru (bławatkowy)"}