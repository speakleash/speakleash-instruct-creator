{"meta_description": "Łyżką kładzione, tradycyjne golce to kaszubski specjał z ziemniaków! Pyszne, bardzo proste w wykonaniu. Przepis u nas na blogu! Zapraszamy!", "title": "Golce - kaszubski specjał z ziemniaków", "content": "Łyżką kładzione, tradycyjne kluski golce to kaszubski specjał z ziemniaków. Kuchnia kaszubska to nie tylko różnorodność i bogactwo smaków, ale również niezwykła prostota wykonania. Gospodynie tworzyły ze składników, które miały w ogródku, na polu lub z tego, co udało im się znaleźć w lesie. Ziemniaki, owoce i warzywa oraz grzyby to podstawa kuchni kaszubskiej. Mimo, że to region obfitujący w dużą ilość ryb, to jednak mięso i ryby jadano raczej od święta. Postawą codziennego menu były ziemniaki i wszystko, co tylko można było z nich „wyczarować”. Najpopularniejsze były właśnie kluski lub tzw. EINTOPF, czyli treściwe potrawy jednogarnkowe. Golce i róże ich odmiany to kluski – również formowane, które były podawane ze skwarkami i podsmażoną cebulką. Dodatkiem była często kiszona kapusta. Innymi spotykanymi dodatkami były również: sos grzybowy, twaróg oraz zasmażana kapusta lub kapusta z grochem. Zapraszamy zatem na przepis na te pyszne kluski i chcemy Was zaprosić do komentarzy pod postem lub na naszym FACEBOOKU. Szczególnie czytelników z Kaszub, którzy zapewne dużo więcej będą w stanie powiedzieć o tym daniu oraz jego wielu wariantach. 1. Ziemniaki obieramy. Połowę gotujemy, a drugą połowę ścieramy i odciskamy z nadmiaru płynu. Płyn zostawiamy, ponieważ potrzebna nam będzie skrobia. 2. Ugotowane ziemniaki, studzimy, przeciskamy przez praskę lub dokładnie rozgniatamy widelcem. Następnie łączymy obie masy ziemniaczane z jajkiem oraz skrobią po odsączeniu ziemniaków. Jeżeli masa jest zbyt rzadka, dodajemy mąkę. 3. Łyżeczką nakładamy masę na osolony wrzątek i gotujemy wolno 3 – 4 minuty od wypłynięcia klusek na wierzch. Ugotowane kluseczki przekładamy łyżką cedzakową na talerz i polewamy wytopionym boczkiem. Podajemy posypane zieleniną w towarzystwie kiszonej kapusty. INNE NASZE PROPOZYCJE NA DANIA REGIONELNE:", "url": "https://kuchnianawypasie.pl/golce-kaszubski-specjal-z-ziemniakow/", "category": "pomorskie", "sub_category": "Gotowe dania i potrawy", "phrase": "Golce kociewskie z mięsem"}