{"meta_description": "", "title": "Piekarnia Ratuszowa Siedlce", "content": "Chleb Razowy Ratuszowy z Siedlec - staropolski gruboziarnisty chleb razowy żytni, produkowany w 100% na naturalnym samodzielnie wytwarzanym zakwasie żytnim. Nie zawiera drożdży. Prawdziwy chleb polski. Ma niepowtarzalny smak przez wiele dni, posiada swoistą wewnętrzną wilgoć z naturalnego zakwasu. Dzięki temu jest świeży i możliwy do spożywania przez kilka do kilkunastu dni (a przechowywany w warunkach chłodniczych, po wyjęciu jest w pełni przydatny do spożycia posiadając cechy i walory świeżości). Jest to chleb wypiekany w blachach o różnej gramaturze: 1000g, 600g. i 400g. Posiada zgrabną formę wypiekaną z prostokątnej blachy i dobrze rumiana skórkę. Pakowany jest w torebki foliowe i papierowe. Najsmaczniejszy do spożycia w kromkach grubości od 10 do 11 mm. Chleb o smaku prawdziwego razowca naszych dziadków. Naturalny zakwas żytni sprawie, że chleb ten posiada dużą zawartość naturalnego błonnika, bakterii kwasu mlekowego oraz witamin z grupy B, E, żelazo, cynk i magnez. Umiejętne przechowywanie ( np. w woreczku lnianym lub bawełnianym) sprawia 100% jego spożycie, bez konieczności wyrzucania uschniętego chleba. Chleb ten jest wolny od jakichkolwiek polepszaczy, konserwantów, czy barwników. Jego wygląd i smak zawdzięczamy tylko naturalnym składnikom produkcji. Chleb Razowiec Marszałkowski z Siedlec – staropolski gruboziarnisty chleb razowy żytni, produkowany w 100% na naturalnym , samodzielnie wytwarzanym zakwasie żytnim. Jest to chleb ścisły, posiada zgrabną, okrągłą formę i dobrze rumianą skórkę. Prawdziwy chleb polski, wypiekany w okresie międzywojennym ( okres marszałkowski – Marszałka Józefa Piłsudskiego) jako chleb dla wojska. Wypiekany jest o wadze 1000g, 500g, 300g. na podsypce z otrąb. Najsmaczniejszy do spożycia w cienkich kromkach od 6 do 9 mm. Naturalny zakwas żytni powoduje jak poprzednio, że chleb ten posiada dużą zawartość naturalnego błonnika, bakterii kwasu mlekowego oraz witaminy z grupy B, E, żelazo, cynk i magnez. Umiejętne przechowywanie ( np. w woreczku lnianym lub bawełnianym) sprawia 100% jego spożycie, bez konieczności wyrzucania uschniętego chleba. Chleb ten jest wolny od jakichkolwiek polepszaczy, konserwantów, czy barwników. Jego wygląd i smak zawdzięczamy tylko naturalnym składnikom produkcji.", "url": "https://ratuszowasiedlce.pl/Oferta,2", "category": "mazowieckie", "sub_category": "Wyroby piekarnicze i cukiernicze", "phrase": "Chleb razowiec żytni na zakwasie z Siedlec (marszałkowski)"}