{"meta_description": "Klasyczny przepis na Śledzie po Kaszubsku. Przepis znany i lubiany, a przy tym bardzo łatwy do zrobienia. Doskonałe na Wigilijną Kolację.", "title": "Śledzie po Kaszubsku z Rodzynkami", "content": "Śledzie wyjąć z zalewy, opłukać. Włożyć do świeżej wody i odstawiać na 1-2 godz do wymoczenia. Ryby powinny być przykryte wodą.  Wymoczone śledzie wyjąć i osuszyć w ręczniku papierowym.  Każdy filet przekroić wzdłuż na pół. Odłożyć. Cebulę obrać, pokroić w cienkie półplasterki.  Przecier wymieszać z wodą.  Na dużej patelni rozgrzać olej, zeszklić na niej cebulę często mieszając. Do miękkiej cebuli dodać liść laurowy, ziele angielskie i wlać przecier. Doprawić solą, pieprzem i cukrem lub miodem (u mnie miód).  Wrzucić rodzynki, zamieszać.  Sos gotować na małym ogniu pod przykryciem ok. 15 min., od czasu do czasu mieszać. Spróbować i jeśli to konieczne doprawić solą.  Zdjąć z ognia i odstawić do całkowitego wystygnięcia. Śledzie ułożyć na desce, każdy filet smarować marynatą, zwiać w rulon, spinać wykałaczką.  Na dno dużego, płaskiego słoika, lub innego płaskiego naczynia ułożyć 2-3 łyżki marynaty, a na niej układać śledzie. Jeśli zostanie nam marynata przykrywamy ną śledzie.  Naczynie lub słoik zakrywamy i odstawiamy do lodówki na minimum całą noc, ale najlepiej 1-2 dni.  Śledzie podajemy z dodatkiem ciemnego chleba.  Smacznego :)", "url": "https://www.kuchniadoroty.pl/przepis/sledzie-po-kaszubsku-z-rodzynkami", "category": "pomorskie", "sub_category": "Produkty rybołówstwa, w tym ryby", "phrase": "Sałatka śledziowa po kaszubsku"}