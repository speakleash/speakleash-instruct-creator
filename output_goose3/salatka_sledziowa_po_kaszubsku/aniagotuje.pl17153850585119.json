{"meta_description": "Zapraszam po przepis na najlepsze śledzie po kaszubsku. To bardzo prosta i szybka sałatka śledziowa idealna nie tylko na Święta. Pyszny sos słodko kwaśny i idealnie dobrane proporcje to podstawa. Zapraszam!", "title": "Śledź po kaszubsku", "content": "Mój przepis na pyszne śledzie po kaszubsku opiera się na dobrej jakości śledziku oraz czerwonej cebuli. Ta bardzo prosta i szybka sałatka śledziowa jest idealna na świąteczny stół. Czas przygotowania: 20 minut  Liczba porcji: około 1 kg     Kaloryczność kcal: 160 w 100 g [ więcej ]  Dieta: bezglutenowa   Filety śledziowe ze słonej zalewy można moczyć w zimnej wodzie przez kilka godzin. Co kilka godzin należy wymienić wodę na nową. Śledzie można też moczyć je mleku przez jedną do dwóch godzin. Należy je następnie wyjąć, osuszyć i pokroić w kawałki wielkości około 2-3 cm.  Porada: Można też sięgnąć po tyle samo filetów śledziowych z oleju a'la Matjas. Nie trzeba ich już moczyć. Wystarczy oczyścić je z oleju przy pomocy ręcznika papierowego i pokroić.   Cebule obierz i pokrój w drobną kostkę lub w cienkie piórka. Na patelni rozgrzej 5 łyżek oleju. Umieść cebulę i podsmażaj ją kilka minut na małej mocy palnika. Cebula ma się zeszklić i zmięknąć, nie przysmażyć.   Do cebuli dodaj śliwki pokrojone w plasterki, łyżeczkę cukru (raczej płaską) oraz ziele angielskie, gorczycę, liście laurowe i szczyptę pieprzu. Majeranek jest opcjonalny - czasem go nie dodaję. Całość zamieszaj i podsmażaj kilka minut (do 4-5) na niskiej mocy palnika.  Porada: Śliwki lub ich część można zamienić na rodzynki. Polecam jednak same suszone śliwki (nie wędzone).   Na koniec dodaj też łyżkę octu z czerwonego wina i koncentrat pomidorowy. Jeśli wolisz, by całość miała delikatniejszy, smak, to polecam dać 2 łyżki koncentratu oraz dwie łyżki przecieru z pomidorów, bądź całkowicie zastąpić koncentrat przecierem. Możesz też dodać więcej oleju. Całość zamieszaj i podgrzewaj do dwóch minut.   Jeszcze ciepłą cebulę z dodatkami można przełożyć do słoika. Warstwa warzyw, warstwa śledzi, na przemian. Po przestudzeniu zakręć słoik i odstaw do lodówki. Śledzie po kaszubsku będą gotowe do zjedzenia już na drugi dzień. W lodówce można je trzymać do 10 dni.    Śledzie po kaszubsku są świetne, ponieważ można je przygotować nawet na siedem, czy nawet dziesięć dni przed Świętami i trzymać w słoiku, w lodówce. Przepis na tę sałatkę śledziową ze śliwką kalifornijską polecam wszystkim miłośnikom śledzia w sosie słodko kwaśnym.   Smacznego. są świetne, ponieważ można je przygotować nawet na siedem, czy nawet dziesięć dni przed Świętami i trzymać w słoiku, w lodówce. Przepis na tę sałatkę śledziową ze śliwką kalifornijską polecam wszystkim miłośnikom śledzia w sosie słodko kwaśnym.Smacznego.", "url": "https://aniagotuje.pl/przepis/sledzie-po-kaszubsku", "category": "pomorskie", "sub_category": "Produkty rybołówstwa, w tym ryby", "phrase": "Sałatka śledziowa po kaszubsku"}