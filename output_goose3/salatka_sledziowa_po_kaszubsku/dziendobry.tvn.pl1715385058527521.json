{"meta_description": "Śledzie po kaszubsku z żurawiną, kaszubska sałatka śledziowa i świeży śledź w zalewie octowej. Sprawdź przepisy pani Haliny Rogińskiej i przygotuj pyszne tradycyjne śledzie, które sprawdzą się na świątecznym stole. Smacznego!", "title": "Śledzie po kaszubsku, kaszubska sałatka śledziowa i świeży śledź w zalewie octowej. Przepisy pani Hani w Dzień Dobry TVN", "content": "Śledzie to bez wątpienia jedno z najpopularniejszych świątecznych dań. Na wigilijnym stole są symbolem odradzającego się życia, a także chrześcijaństwa i chrztu. Dla wielu gospodyń owe ryby są ratunkiem w momencie, kiedy nie mogą doliczyć się na stole wigilijnym dwunastu dań. Wszystko dlatego, że można je przyrządzić na wiele różnych sposobów. Jak jednak wybrać najlepszego śledzia? - Przede wszystkim musi być świeży. (...) Dobrego śledzia - jeżeli jest w całości - to można rozpoznać po głowie. Przede wszystkim skrzela muszą być czerwone, takie krwiste, nie mogą być sine. Poza tym, kiedy dotkniemy rybę i wbijemy w nią palec, rybka musi odbić, czyli wrócić na to samo miejsce. Musi być też bielutka i czyściutka - mówiła pani Halinka Rogińska, specjalistka od kuchni kaszubskiej. Śledzia moczymy od 2 do 4 godzin w zimnej wodzie. Wodę wymieniamy co najmniej 2-3 razy. Żurawinę zalewany wrzącą wodą, moczmy około 30 minut (aby spęczniała). Cebule kroimy w piórka. Śledzia wyjmujemy, przemywamy wodą i kroimy wzdłuż na pół, po czym kroimy w plastry 3 do 5 cm. Żurawinę odsączamy. Do głębokiego naczynia (lub do większego słoika) wkładamy warstwami pieprz, ziele angielskie i liść laurowy, cebulę, śledzia, żurawinę, zalewamy olejem wymieszanym z cukrem. Słoik zamykamy i odstawiamy w ciemne, chłodne miejsce. Gotowe do spożycia już po 24 godzinach. - Żurawina jest produktem takim naszym regionalnym i musimy to wykorzystywać do różnych potraw - mówiła w naszym programie pani Halina. Śledzia moczymy od 2 do 4 godzin w zimnej wodzie. Wodę wymienić co najmniej 2-3 razy. Cebulę, jabłka i ogórki kroimy w cienką kostkę. Śledzia najpierw kroimy w 3 paski wzdłuż, następnie w cienkie kostki (2cm). Wszystko wsypujemy do miseczki. W osobnym naczyniu mieszamy śmietankę, jogurt i majonez, cukier, pieprz i sól. Zalewamy wszystkie składniki, mieszamy wszystko, a na koniec dekorujemy owocami z żurawiny. - Mieszania w tej sałatce nie potrzeba dużo, dlatego, że też trzeba pamiętać, żeby ona nie była taka wodnista, taka przerobiona, tylko delikatnie zmieszamy - dodała ekspertka. Śledzia smażymy na złocisty kolor na średnim ogniu, wyjmujemy i wkładamy do głębszego naczynia, cebulkę kroimy w piórka. Na tłuszczu, w którym był smażony śledź, wsypujemy cebulę i smażymy na złocisty kolor, dolewamy wodę, dodajemy listek laurowy, ziele, sól, pieprz, wlewamy ocet i cukier. Wszystko mieszamy i zostawiamy na małym ogniu przez 5-10 minut, po czym zalewamy ryby. Odstawiamy w chłodne i ciemne miejsce, aby ryba nasiąknęła zalewą. Śledź gotowy jest do spożycia po 24 godzinach. • None Co można przygotować wcześniej na Boże Narodzenie? Propozycje Piotra Kucharskiego", "url": "https://dziendobry.tvn.pl/przepisy-kulinarne/sledzie-po-kaszubsku-kaszubska-salatka-sledziowa-i-swiezy-sledz-w-zalewie-octowej-przepisy-pani-hani-w-dzien-dobry-tvn-da319522-ls5319146", "category": "pomorskie", "sub_category": "Produkty rybołówstwa, w tym ryby", "phrase": "Sałatka śledziowa po kaszubsku"}