{"meta_description": "Śledź po kaszubsku to pyszna sałatka śledziowa w aromatycznym, słodko kwaśnym sosie pomidorowym. Wypróbuj tradycyjny przepis na śledzie po kaszubsku.", "title": "Śledź po kaszubsku. Tego składnika nie znajdziesz w sklepowych gotowcach, a dzięki niemu śledzie zyskują na smaku", "content": "Śledzie to ryby morskie, które stanowią składnik wielu pysznych potraw kuchni polskiej. Śledzie po kaszubsku można przygotować z filetów śledziowych solonych, które trzeba wcześniej wymoczyć w wodzie lub w mleku oraz z gotowych filetów śledziowych w oleju lub w zalewie octowej. Śledzi w oleju i śledzi w occie nie trzeba płukać i marynować przed dodaniem sosu pomidorowego. Ważnym składnikiem klasycznego przepisu są suszone śliwki, które nadają potrawie wyjątkowy słodko-kwaśny smak i głębszy aromat. Śledzie po kaszubsku podawaj ze świeżym pieczywem. Możesz przed podaniem posypać potrawę posiekaną natką pietruszki. To świetna przekąska na świąteczny stół i przyjęcia okolicznościowe. Sekretem wyjątkowego smaku potraw ze śledziami jest świeża, wysokiej jakości ryba. Najlepsze są filety śledziowe Matias lub a’la Matias. Kupując rybę, sprawdź, czy filety są grube, jędrne i zwarte. Unikaj zakupu nienaturalnie białych lub intensywnie żółtych, rozpadających się i rozmiękłych filetów. Różne sałaki śledziowe możesz przygotować nie tylko z filetów śledziowych solonych, ale także z całych śledzi w słonej zalewie, które trzeba wyfiletować. Jeżeli chcesz, aby sos pomidorowy miał bardzo intensywny smak, to zmniejsz ilość przecieru pomidorowego lub domowego ketchupu i dodaj więcej koncentratu pomidorowego. Gotowe śledzie po kaszubsku możesz po przełożeniu do słoików przechowywać w lodówce przez 5-7 dni. Pamiętaj, aby słoiki szczelnie zamknąć. Czytaj też: Gdy poczęstowano mnie tym tatarem ze śledzia, nie wyczułam w nim ryby. Teraz robię go samaCzytaj też: Najprostszy przepis na śledzie w śmietanie. Dwa składniki sprawiają, że smakują wyjątkowo", "url": "https://smaki.pl/przepisy/przekaski/10911655/sekret-smaku-sledzi-po-kaszubsku-tkwi-w-jednym-skladniku-nie-ma-go-w-sklepowych-gotowcach.html", "category": "pomorskie", "sub_category": "Produkty rybołówstwa, w tym ryby", "phrase": "Sałatka śledziowa po kaszubsku"}