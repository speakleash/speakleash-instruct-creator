{"meta_description": "Rolady wołowe inaczej zrazy wołowe są daniem pochodzącym ze Śląska. Bardzo często roladom towarzyszą kluski śląskie i duszona kapusta czerwona. Sekretem", "title": "Rolada wołowa z kluskami śląskimi i czerwoną kapustą - DoradcaSmaku.pl", "content": "Udziec wołowy pokroić na plastry grubości około 0,5 cm i rozklepać delikatnie tłuczkiem do mięsa. Przygotować farsz. Boczek, ogórki i kiełbasę połączyć w miseczce. Cebulę zeszklić na małej ilości oleju, dodać majeranek, przełożyć do miski z farszem i wymieszać wszystko z musztardą. Farsz nakładać na środek rozbitego płatu mięsa, obsypać Przyprawą do potraw Kucharek, zawijać w formę rolady. Tak przygotowane roladki oprószyć mąką i ułożyć ciasno w garnku na gorącym tłuszczu miejscem łączenia do dołu, obsmażyć. Zalać wywarem warzywnym tak, aby ¾ mięsa było przykryte. Dusić w garnku na wolnym ogniu około 2-3 h, co jakiś czas ewentualnie uzupełniać wyparowujący wywar. Kapustę poszatkować, wrzucić do wrzącej wody, dodać ocet, doprawić Przyprawą do potraw Kucharek i gotować do miękkości około 30 min. Kiedy kapusta będzie miękka, dodać rodzynki. Przestudzone ziemniaki przepuścić przez praskę, dodać mąkę ziemniaczaną, jajko i doprawić solą do smaku. Formować małe kulki, robiąc na górze delikatne wgłębienie. Gotować w dużej ilości osolonej wody około 10 min. Kluski należy wrzucić na mocno gotującą się wodę i zamieszać. Po chwili zmniejszyć ogień, tak aby pobyły w gorącej wodzie kolejne 6 min. Dzięki temu będą odpowiednio szkliste i gładkie, a nie poszarpane. Delikatnie wyjmować łyżką cedzakową. Danie podawać z sosem utworzonym podczas duszenia rolad.", "url": "https://www.doradcasmaku.pl/przepis-rolada-wolowa-z-kluskami-slaskimi-i-czerwona-kapusta-407960", "category": "śląskie", "sub_category": "Gotowe dania i potrawy", "phrase": "Rolada wołowa śląska"}