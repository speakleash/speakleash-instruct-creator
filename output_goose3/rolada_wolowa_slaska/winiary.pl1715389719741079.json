{"meta_description": "Sprawdź jak zrobić wołowe rolady śląskie. Jedno z najpopularniejszych dań tradycyjnej kuchni śląskiej. Poznaj przepisy i inspiracje WINIARY.", "title": "Rolady śląskie, czyli śląski obiad", "content": "Rolady to potrawa tradycyjnie jadana przez Ślązaków w niedziele. Na przestrzeni lat zyskała popularność w całej Polsce i ze smakiem zjada się je również na Pomorzu czy w Wielkopolsce. Nic dziwnego - soczysta wołowina i oryginalne dodatki to połączenie, które pobudza kubki smakowe i łasi podniebienie. Najlepsze restauracje prześcigają się w propozycjach podania rolady śląskiej, ale mało która jest w stanie dorównać tej domowej. Niejeden dom ma swoje sprawdzone, przekazywane z pokolenia na pokolenie sposoby na doprawienie mięsa, triki, aby było bardziej soczyste i rady jak stworzyć idealny sos. Z tym ostatnim pomoże kostka mięsna WINIARY, która swoim smakiem idealnie komponuje się z roladami po śląsku i kluskami. Podkreśla smak i aromat mięsa, nadaje mu niepowtarzalny charakter i ten wymarzony, domowy smak. Rolady śląskie często są mylone ze zrazami wołowymi. Przygotowanie jest podobne, jednak zawartość nieco się różni. Klasyczna wersja podawana jest z boczkiem (rzadziej: słoniną), musztardą, cebulą i ogórkiem, jednak nawet najbardziej konserwatywne, śląskie gospodynie domowe czasami potrafią zaszaleć i nieco zmienić skład farszu. Ich ulepszenia sprawiły, że obecnie w polskich domach podaje się rolady na przeróżne sposoby. Pasuje do nich farsz z kiszonej kapusty z grzybami i boczkiem, a czasami nie zaszkodzi nawet plaster sera żółtego. W niektórych starych przepisach pojawia się farsz z mielonej kiełbasy i grzybów. Do wszystkich będzie pasował sos zrobiony przy pomocy kostki mięsnej WINIARY. Tradycyjne, śląskie rolady świetnie nadają się na przeróżne okazje. Może to być niedzielny obiad, który zachwyci domowników, albo danie podane gościom. Smakuje młodszym i starszym - bez wyjątku. Rolady po śląsku podaje się na weselach, chrzcinach i urodzinowych kolacjach. Najlepiej smakują w towarzystwie klusek ziemniaczanych i modrej kapusty, z aksamitnym sosem. Mają zachwycić gości i pokazać kunszt gospodyni, a wcale nie są takie trudne w przygotowaniu! Przepis na roladę śląską jest prosty i intuicyjny, wcale nie trzeba spędzać długich godzin w kuchni. Najważniejszym składnikiem jest mięso wołowe. Najlepiej prosto od sprawdzonego źródła. Plastry mięsa należy rozbić na cienkie płaty, posmarować musztardą i doprawić. Kolejnym krokiem jest ułożenie na nich pokrojonych składników farszu - boczku, cebuli i ogórków. Całość powinno się ciasno zwinąć, a aby rolada śląska zachowała swój kształt podczas pieczenia można dodatkowo spiąć ją wykałaczkami. Oprószone mąką rolady należy ułożyć na rozgrzanym oleju i obsmażyć. Potem wystarczy tylko wlać wodę, dorzucić kostki mięsne i dusić do miękkości. Voilà - tradycyjna śląska rolada gotowa!", "url": "https://www.winiary.pl/przepisy/rolady-slaskie-czyli-slaski-obiad/", "category": "śląskie", "sub_category": "Gotowe dania i potrawy", "phrase": "Rolada wołowa śląska"}