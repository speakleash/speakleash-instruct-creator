{"meta_description": "Rolada śląska - przepis na rolady śląskie. Najlepsza rolada wołowa na śląski obiad (ślunski łobiod). Roladki śląskie z boczkiem, cebulą, ogórkiem.", "title": "Rolada śląska przepis | Dorota Kamińska", "content": "Rolada śląska czyli klasyka gatunku. Rolady śląskie to ulubiony niedzielny łobiod od Śląska Opolskiego po Cieszyński: rolada śląska, modra kapusta i kluski. Sposobów jej przygotowania i doprawiania jest z pewnością tak wiele jak receptur na tradycyjny, domowy bigos. Klasyczna jest przygotowywana z wołowiny. Poza Śląskiem to danie, w nieco okrojonej smakowo wersji, znane jest pod nazwą zrazy wołowe. Można też przygotować ją z mięsa wieprzowego, łatwiejszego i szybszego do ugotowania, bo chociaż składników jest tylko kilka, nietrudno o zbyt twarde, suche rolady. Jak je przygotować i z czym podać? Zobaczcie przepis na roladę śląską – jak zrobić krok po kroku. Wariacji smakowych może być wiele, podobnie jak sposobów gotowania. Można obsmażyć zrolowane, doprawione mięso (opcjonalnie obtaczając je w mące), a następnie dusić, podlewając w razie potrzeby wodą, na niewielkim ogniu. Niektóre gospodynie pieką obsmażone rolady śląskie w piekarniku, w brytfance z pokrywką lub rękawie do pieczenia. Wytopiony z mięsa sos podają w osobnej sosjerce, zagęszczając śmietaną lub mąką. Podpowiem, że sos do rolad będzie smaczniejszy, kiedy mąkę zasmaży się wcześniej na maśle. Do środka, obowiązkowo, ostra musztarda: sarepska klasycznie, francuska bardziej wykwintnie lub rosyjska, dla fanów najmocniej doprawionego mięsa. W niektórych regionach Polski dodaje się do rolad boczek, w innych kiełbasę, a nawet kabanosy czy słoninę. Co dom, to inne ulubione składniki. Zawarty w dodatkowym mięsie tłuszcz wytapia się i nawilża roladki od środka. Rolady śląskie zawsze z cebulą i ogórkiem, a fanom odrobiny nowoczesności proponuję spróbować włożyć do nich kawałki żółtego sera. Rolada śląska czyli rolada wołowa, choć można też zrobić wersję wieprzową, z cebulą, musztardą i ogórkiem kiszonym. Rolady śląskie serwowane z sosem z suszonych śliwek. ☟ W moich przepisach szklanka ma zawsze 250 ml, kostka masła to 200 g, a łyżka lub łyżeczka jest płaska, chyba że wyraźnie zaznaczam, że jest inaczej. Dołącz do ponad 15 tysięcy osób zapisanych do newslettera! Wysyłam tylko 2-4 wiadomości w miesiącu. Skorzystaj z podpowiedzi, co warto ugotować z aktualnie dostępnych w sklepach, sezonowych składników. Dowiesz się, co u mnie, jakie ciekawe rzeczy polecam i otrzymasz garść kulinarnych (i nie tylko) inspiracji. Obejrzyj bezpośrednio na moim kanale na YouTube * Na roladę nadaje się mięso wołowe z udźca, łopatki lub wieprzowe z łopatki albo szynki, chociaż można oczywiście przygotować ją też z delikatniejszej części, np. z polędwicy czy schabu. Takie mięsa jak udziec (z mięśni odpowiedzialnych u zwierzęcia za ruch, dźwiganie ciężaru) mają tendencję do twardnienia (zawierają dużo kolagenu, który rozkłada się dopiero po długim czasie i w wysokiej temperaturze) i dlatego wymagają długiego czasu obróbki termicznej, o wiele dłuższego niż np. delikatna polędwica. Zdarza się, że rolady śląskie wołowe dusi się na małym ogniu nawet przez 2 godziny. Zdjęte z ognia wcześniej, po kilkudziesięciu minutach, będą twarde i suche. • Zasmażka – jak zrobić i jak mocno ją wysmażyć Przepis powstał we współpracy z marką Kamis , producentem smacznych musztard oraz aromatycznych przypraw. • None Mięso tłuczemy za pomocą tłuczka, doprawiamy pieprzem i smarujemy z jednej strony musztardą. Odstawiamy do schłodzenia na min. 1 godzinę (najlepiej na całą noc). • None Układamy mięso na deseczce musztardą do góry, a na wierzchu kładziemy boczek. Alternatywnie można, przed smarowaniem musztardą, roztłuc wołowinę/wieprzowinę razem z boczkiem i smarować taki roztłuczony zestaw – ułatwi to późniejsze zawijanie rolady. • None Posypujemy całość cebulą, a na brzegu, od którego rozpoczniemy zawijanie rolad, układamy 1-2 kawałki kiszonego ogórka. • None Zawijamy mięso w roladkę i ściśle zawiązujemy grubą nitką (bawełnianą lub silikonową) i/lub spinamy wykałaczkami. • None W wyższym garnku obsmażamy roladki ze wszystkich stron, łącznie przez ok. 5 minut, na średnim ogniu, na niedużej ilości klarowanego masła (wołowina) lub smalcu (wieprzowina), dokładnie i ze wszystkich stron, aż do zrumienienia. • None Zmniejszamy ogień do minimum, zalewamy rolady śląskie wywarem i dodajemy wino, szczyptę soli, liść laurowy, ziele angielskie oraz, opcjonalnie, suszone śliwki. • None Gotujemy pod przykryciem, żeby sos delikatnie pyrkał, przez ok. 30-40 minut (wieprzowina) / 1,5-2 godziny (wołowina)*. Alternatywnie można piec rolady śląskie w wyższej brytfance z pokrywką, zalane sosem z dodatkami, przez ok. 40 minut (wieprzowina) / 1,5 godziny (wołowina), w piekarniku nagrzanym do 180 st. C. • None Sos z rolad można zagęścić 1 łyżeczką zasmażki z mąki (mąka delikatnie zrumieniona na suchej patelni, następnie zasmażona) lub 1 łyżką śmietany (do zimnej śmietany dodajemy trochę sosu, mieszamy całość i przelewamy do garnka z sosem). • None Gotowe roladki serwujemy z ugotowanymi kluskami śląskimi i modrą kapustą, polane sosem i udekorowane sałatą lub natką pietruszki. Alternatywnie można podać je z puree ziemniaczanym i kiszonymi ogórkami.  Zrób zdjęcie potrawy i oznacz mój profil @dorotakaminska lub hasztag #dorotainsuperfood . Przyjdę polubić Twoją fotkę! Najlepszy sos do rolad, w którym mogą dusić się w trakcie gotowania lub pieczenia, będzie z wywaru wołowo-warzywnego. Nie korzystajcie z gotowych dodatków i przypraw wzmacnianych glutaminianem. Ugotujcie wywar warzywny, dodając do niego kilka kostek z wołowiny. Za cenę 1-2 zł za kg można je kupić w sklepach mięsnych lub odkroić 1 kawałek, nawet z mięsem, z żeberek czy innej części wołowej. Zamrażajcie w małych pojemniczkach to, co wytapia się z mięsa do brytfanki podczas pieczenia, dzięki czemu uzyskacie naturalną, najlepszą bazę do zup i sosów. Przyda się za każdym razem, kiedy ekspresowo trzeba coś ugotować. Pamiętajcie o aromatycznych przyprawach do sosu do rolad: listkach laurowych, pieprzu i zielu angielskim. Smakosze do gotowania mogą też oczywiście dodać suszone śliwki lub grzyby i lampkę czerwonego, wytrawnego wina. Podpowiem, że alkohol pomaga w zmiękczaniu mięsa. Dodatkowo korzystnie wpływa na jego smak! Tradycyjny obiad niedzielny Ślązaka to rosół, a na drugie danie rolada, kluski śląskie (czarne, lub białe i jak Śląsk długi i szeroki, w każdym domu powiedzą Wam o nich co innego) i modra kapusta. Podobny zestaw pojawia się na stołach z okazji Świąt, wesel lub rodzinnych uroczystości. Ciekawa jestem, czy w Waszym domu była przygotowywana rolada śląska i jakie dodawano do niej składniki. Czekam na Wasze komentarze – napiszcie, skąd pochodzicie i jak przyrządzacie lub kiedyś była przyrządzana w Waszym domu!", "url": "https://www.dorotakaminska.pl/rolada-slaska/", "category": "śląskie", "sub_category": "Gotowe dania i potrawy", "phrase": "Rolada wołowa śląska"}