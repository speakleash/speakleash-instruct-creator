{"meta_description": "Opolska rolada wołowa to jedno z tradycyjnych dań kuchni śląskiej. Możesz jej spróbować w restauracji Zamkowy Młyn w Krapkowicach. Dowiedz się więcej na temat tej regionalnej potrawy!", "title": "Opolska rolada wołowa - czym jest i gdzie można ją zjeść", "content": "Smakowity wygląd, zachęcający zapach i wyborny smak – w taki sposób opolska rolada wołowa zadowala kilka zmysłów jednocześnie. Jeśli została przyrządzona według tradycyjnej receptury, a taką właśnie stosujemy w naszej restauracji w Krapkowicach, z pewnością zapewni unikalne doznania smakowe każdemu wielbicielowi regionalnego jadła. Ale zacznijmy od początku… Restauracja & Hotel Krapkowice – Zamkowy Młyn, to miejsce, w którym oprócz przyjemnie spędzonego czasu, można również liczyć na satysfakcjonujące doznania smakowe. Rolada opolska to tradycyjne danie, które zajmuje w naszym menu szczególne miejsce. Opolskiej rolady wołowej wręcz nie mogło zabraknąć w naszej restauracji, jako że jest to potrawa wpisana na listę produktów tradycyjnych województwa opolskiego. Poznaj jej historię, a następnie sprawdź odległość do naszej restauracji. Opolskie zaprasza na ucztę! Opolska rolada wołowa – co kryje się pod tą nazwą? Tradycyjna rolada opolska to wołowy płat połączony z kiszonym ogórkiem oraz cienkim plastrem różowego boczku. Przyrządzanie tego aromatycznego dania należy rozpocząć od ułożenia na wołowinie boczku oraz ogórka i zwinięciu całości w małą roladkę. Każda porcja swoim wyglądem przypomina niewielki walec. Jej długość jest uzależniona od wielkości mięsa. Najczęściej wynosi ok. 15 cm. Najlepiej smakuje w połączeniu z surówką ze świeżych warzyw oraz ziemniaczkami z pieca lub klasycznymi kluskami śląskimi. Kto choć raz próbował tego dania, ten będzie do niego wracał jeszcze wiele razy! Śląskie rolady mięsne to inaczej zrazy. Uważane są za potrawy nie tylko polskie, ale nawet… mickiewiczowskie. Tak! Nasz polski wieszcz zachwycał się smakiem tych potraw mięsnych, co zostało opisane w dziele “Pan Tadeusz czyli ostatni zajazd na Litwie”, pisząc: “W końcu wniesiono zrazy na ostatnie danie, takie bywało w domu Sędziego śniadanie”. To nie błąd – rolady wołowe jadano ówcześnie właśnie na późne śniadanie. Jak pisał Mickiewicz, rolady zostały podane jako ostatnie podczas uczty, co skutecznie podkreślało rangę tej potrawy. Na Śląsku opolskie rolady wołowe jadano głównie w dni uroczyste – niedziele i święta. Warto w tym miejscu podkreślić, że w Polsce, zwłaszcza na terenach południowych, do dziś przyrządza się tradycyjne opolskie rolady wołowe i podaje z kluskami śląskimi i modrą kapustą z okazji niedzielnego obiadu, chrztu, wesela lub innych ważnych uroczystości. W jaki sposób przyrządzano tradycyjną roladę wołową? Niegdyś przyrządzanie niedzielnego obiadu rozpoczynało się już w sobotę, kiedy gotowano wywar z warzyw. Następnie świeżą wołowinę rozbijano na cienkie plastry i smarowano musztardą. W środek zawijano kawałek wędzonego boczku oraz kiszony ogórek. Po doprawieniu całości pieprzem i solą, roladę opolską zwijało się i przewiązywało nitką, by w czasie gotowania się nie rozpadła. Obecnie, w polskiej kuchni zrazy lub roladki wołowe są przyrządzane w dość zróżnicowany sposób. Farsz oraz wywar do duszenia może mieć różne składniki według własnego przepisu. Niemniej jednak takie mięsiwo jest zawsze soczyste i aromatyczne, co sprawia, że zarówno opolska rolada, jak i inne typy zrazów są nieustannie bardzo popularne wśród miłośników polskiej kuchni. W restauracji w Krapkowicach czeka na Ciebie prawdziwa rozkosz podniebienia! Gdzie można skosztować opolskiej rolady wołowej przygotowanej w tradycyjny sposób? Restauracja Zamkowy Młyn Krapkowice to miejsce, w którym tradycja łączy się z nowoczesnością. Nasza kuchnia obejmuje zarówno dania znane od wielu pokoleń, jak również smaczne potrawy i przekąski kuchni współczesnej. Opolska rolada wołowa została wpisana na listę tradycyjnych produktów województwa opolskiego w styczniu 2017 roku. Z tego powodu w naszym menu zajmuje honorowe miejsce. Gotowa do podania roladka przybiera jasnobrązowy lub brązowy kolor. Cienkie plastry upieczonego mięsa mienią się barwami w tonacji delikatnego różu. To zasługa boczku pokrytego delikatnym tłuszczykiem. Całość jest soczysta i ma zwartą konsystencję. Samo mięso wołowe pochodzi od lokalnego dostawcy, przez co możemy zapewnić najwyższą jakość rolady co wyróżnia nas na tle wielu innych miejsc ją serwujących. Zastanawiasz się, jakiego smaku możesz się spodziewać? Pieczona wołowina zawsze jest soczysta, trochę krucha i jednocześnie delikatna. Wędzony boczek dodatkowo podkreśla jej walory smakowe. Całość zostaje przełamana kwasowością kruchego ogórka z odrobiną musztardy. Opolska rolada wołowa podana z kluskami śląskimi i modrą kapustą to tradycyjna potrawa śląska. Restauracje opolskie często mają je w swoim menu, dlatego i w naszej Restauracji w Krapkowicach nie mogło zabraknąć tego dania. Zapraszamy do skosztowania tej pysznej potrawy! Czekamy na Ciebie!", "url": "https://zamkowymlyn.pl/opolska-rolada-wolowa-w-sercu-opolszczyzny/", "category": "śląskie", "sub_category": "Gotowe dania i potrawy", "phrase": "Rolada wołowa śląska"}