{"meta_description": "ROLADY ŚLĄSKIE - W moim domu rodzinnym na rolady śląskie mówiło się zrazy zawijane. Tak się przyjęło. Rolady śląskie można przygotować tradycyjnie wołowiny albo", "title": "ROLADY ŚLĄSKIE", "content": "W moim domu rodzinnym na rolady śląskie mówiło się zrazy zawijane. Tak się przyjęło. Rolady śląskie można przygotować tradycyjnie z wołowiny albo z mięsa wieprzowego lub drobiowego. O ile rolady z wołowiny najczęściej faszerowane są boczkiem lub słoniną, musztarda, cebula i ogórkiem, o tyle te wieprzowe już nie koniecznie. Jadłam kiedyś rolady ze schabu z kapusta kiszona duszoną z dodatkiem grzybów i siekanego boczku. Moja koleżanka robi także rolady drobiowe z grzybami, gdzie rozklepane piersi z kurczaka lub indyka faszeruje duszonymi grzybami z boczkiem lub mielona kiełbasa i tak zwija. Jak widać, możliwości jest wiele, jednak mi rolady śląskie kojarzą się jednoznaczne z wołowiną. A u Ciebie z jakiego mięsa robiło się rolady lub zrazy? Te przepis jest przepisem mojej mamy, która nie pochodzi ze śląska a z Warszawy, jednak tak jak kuchnia Podlasia mocno zadomowiła się w całej Polsce tak samo kuchnia śląska, która jest bardzo smaczna, taka prawdziwie domowa i rodzinna. Zapraszam, dzisiaj u mnie rolady śląskie duszone z boczkiem, cebulą i ogórkiem, podane z kluskami śląskimi do kompletu. • 300 g wędzonego boczku w plasterkach/ może być słonina, generalnie powinno być tłusto • 1 łyżka mąki pszennej lub mieszanki bezglutenowej, może być też mąka ryżowa • Cebule obieram, kroję w talarki i lekko posolone smażę na złoto na patelni. • Mięso wołowe z udźca kroję na cienkie plastry, a następnie rozbijam pomiędzy dwoma płatami folii spożywczej. • Na każdym kawałku posolonego i posypanego pieprzem mięsa rozsmarowuję łyżeczkę musztardy i układam plasterek lub dwa wędzonego boczku. Następnie podsmażoną w talarki cebulę kładę na boczku razem ze słupkiem ogórka kiszonego. Mięso zwijam w rulon i spinam wykałaczkami lub obwijam nitką. • Takie obtoczone w mące rolady podsmażam na patelni z 2 łyżkami oleju partiami tak, aby mięso się obkurczyło i lekko przyrumieniło. Jeśli mam dostatecznie dużą patelnię, to układam mięso ciasno, dolewam około 250 ml bulionu lub ostatecznie wody, dodaję kilka drobno pokruszonych suszonych grzybów i duszę pod przykryciem przez 40-50 minut. Rolady śląskie podaję na ciepło z kluskami śląskimi, ziemniakami, kaszami i najlepiej modrą kapustą.", "url": "https://www.olgasmile.com/rolady-slaskie.html", "category": "śląskie", "sub_category": "Gotowe dania i potrawy", "phrase": "Rolada wołowa śląska"}