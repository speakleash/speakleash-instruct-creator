{"meta_description": "Produkt wpisany na listę produktów tradycyjnych w dniu 2006-09-12\nW kategorii Gotowe dania i potrawy\nw województwie śląskim", "title": "Rolada wołowa śląska - - Portal Gov.pl", "content": "Rolada wołowa to płat mięsa wołowego zwinięty w rulon, na przekroju widać nadzienie: boczek wędzony lub słoninka wędzona, cebulka, ogórek kiszony, na zewnątrz rolady widoczne są ślady po nitce, którą okręca się mięso Barwa charakterystyczna dla duszonego mięsa wołowego brązowa, na przekroju jaśniejsza – widać jasne kawałki słoninki lub ciemniejsze boczku, jaśniejsze kawałki duszonej cebulki i ogórka kiszonego Konsystencja zwięzła, włókna zwarte i sprężyste, mięso miękkie, po przekrojeniu – nadzienie oddziela się od mięsa Smak i zapach charakterystyczny dla duszonego mięsa wołowego, wyczuwalny lekki aromat wędzonego boczku i przypraw Z wywiadów przeprowadzonych z mieszkańcami Świerklańca, Bytomia, Radzionkowa, Zbrosławic wynika, że rolada wołowa znana była już w okresie międzywojennym. Początkowo była podawana z okazji większych uroczystości, przede wszystkim na weselach.", "url": "https://www.gov.pl/web/rolnictwo/rolada-wolowa-slaska", "category": "śląskie", "sub_category": "Gotowe dania i potrawy", "phrase": "Rolada wołowa śląska"}