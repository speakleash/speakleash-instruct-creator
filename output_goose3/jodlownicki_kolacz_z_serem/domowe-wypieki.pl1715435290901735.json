{"meta_description": "Przepis na kołacz z serem. Kołacz z serem to ciasto drożdżowe pokryte masą serową i charakterystyczną kruszonką.", "title": "Kołacz z serem", "content": "Kołacz z serem lub po prostu ciasto drożdżowe z serem i kruszonką. Przepis przywędrował do mnie prosto z Górnego Śląska. Dostałam go od pani Teresy, która piecze go od dawien dawna. Jest to dość zwyczajne ciasto drożdżowe, pokryte masą serową i charakterystyczną kruszonką. Kruszonka ma kształt przypominający jakby chmurki lub kleksy. Powinno być jej dużo na cieście, aby pokryła cały ser. Ja zrobiłam tak, jak widzicie na zdjęciach. Kruszonki pozostało mi dość sporo. Jeśli nie wykorzystacie jej całej, to możecie ją zamrozić i użyć następnym razem. Całe ciasto jest smaczne, lekkie i nie za słodkie. • Przygotować ciasto. Rozkruszone drożdże wymieszać z łyżką cukru, lekko ciepłym mlekiem i paroma łyżkami mąki. Zaczyn przykryć ściereczką i odstawić w ciepłe miejsce na ok. 10- 15 minut do wyrośnięcia. • Resztę z 500g mąki wsypać do dużej miski. Dodać resztę cukru, jajka, miękkie masło i wyrośnięty zaczyn. Wyrobić ciasto. Następnie przykryć ściereczką i odstawić w ciepłe miejsce do wyrośnięcia, aż podwoi swoją objętość. • W tym czasie przygotować kruszonkę. W tym celu połączyć wszystkie składniki na kruszonkę i gotową wstawić do lodówki. (Kruszonka powinna mieć konsystencję raczej zbitą niż sypką. Jeśli byłaby za sypka, dodać jeszcze odrobinę masła). • Gdy ciasto wyrośnie, wyłożyć go na dużą blachę wyłożoną papierem do pieczenia. (Można ręce posmarować margaryną lub olejem, żeby ciasto się nie kleiło). • Przygotować masę serową. Jajko i żółtko utrzeć z cukrem na puszystą masę. Dalej miksując dodawać stopniowo ser. Dodać budyń i wymieszać, do połączenia składników. • Odrywać po kawałku ciasta na kruszonkę i układać kleksy na serze. Uwaga: Jeśli mielibyście bardzo suchy ser, to możecie dodać jeszcze jedno jajko do masy serowej.", "url": "https://domowe-wypieki.pl/przepisy/ciasta/441-kolacz-z-serem", "category": "małopolskie", "sub_category": "Wyroby piekarnicze i cukiernicze", "phrase": "Jodłownicki kołacz z serem"}