{"meta_description": "", "title": "Pleciony drożdżowy kołacz z serem", "content": "Ciasto: Suche składniki wymieszać w misce. Masło podgrzewać z mlekiem aż się rozpuści. Do maki wlać ciepłe (nie gorące) mleko, dodać jajko i wyrobić gładkie i elastyczne ciasto. Przykryć ściereczka i odstawić w ciepłe miejsce na godzinę do wyrośnięcia.    W tym czasie przygotować nadzienie.      Masa serowa: Miękkie masło utrzeć z cukrem pudrem. Jajka rozbełtać. Ok 2 łyżki zostawić do posmarowania kołacza, resztę wlać do ucieranego masła. Utrzeć, dodać ser, ponownie zmiksować. Na koniec dodać rodzynki.       Wyrośnięte ciasto ponownie zagnieść, rozwałkować na duży okrąg o śr 30 cm. Brzegi okręgu nacinać na paseczki długości ok 3 cm i szerokie na 1,5 cm. Zaplatać na przemian, dociskając zaplecione paseczki do spodu, aby brzeg kołacza przypominał zapleciony warkocz (patrz na zdjęcie).  Na środek kołacza wykładamy masę serową. Brzegi smarujemy pozostałym jajkiem. Drożdżówkę pieczemy 30 minut w 180 stopniach. Po ostudzeniu można polać lukrem lub posypać cukrem pudrem.", "url": "https://www.przyslijprzepis.pl/przepis/pleciony-drozdzowy-kolacz-z-serem", "category": "małopolskie", "sub_category": "Wyroby piekarnicze i cukiernicze", "phrase": "Jodłownicki kołacz z serem"}