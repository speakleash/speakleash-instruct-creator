{"meta_description": "", "title": "Tych smakołyków zazdrości cała Polska / Aktualne wiadomości z Polski, informacje rolnicze z kraju, wydarzenia / Agropolska", "content": "Małopolska to nie tylko dziedzictwo kulturowe, to również niesamowite dziedzictwo kulinarne, które jest bez wątpienia wizytówką regionu. Od wejścia Polski do UE rodzimi producenci żywności mogą chronić i promować swoje wyroby. Foto_UMWM Kiełbasa wiejska z Podstolic, jagnięcina jurajska z owcy olkuskiej, kukiełka podegrodzka czy jodłownicki kołacz z serem - to tylko kilka małopolskich przysmaków wpisanych na listę produktów tradycyjnych prowadzoną przez Ministerstwo Rolnictwa i Rozwoju Wsi. Region może się pochwalić już 203 tego typu produktami, które zachwycają smakiem nie tylko mieszkańców, ale również turystów licznie odwiedzających region. - Małopolska to nie tylko dziedzictwo kulturowe, to również niesamowite dziedzictwo kulinarne, które jest bez wątpienia wizytówką naszego regionu - mówi wicemarszałek Wojciech Kozak. Kiełbasa polska wędzona z Mazur została wpisana na ministerialną listę produktów tradycyjnych - poinformował Urząd Marszałkowski Województwa Warmińsko-Mazurskiego w Olsztynie. Figuruje na niej już 31 przysmaków z tego regionu.... - Dziś możemy się poszczycić nie tylko ponad 200 produktami tradycyjnymi, ale również jesteśmy liderem pod względem ilości produktów regionalnych. 12 z 40 zarejestrowanych pochodzi właśnie z Małopolski. Te imponujące liczby to w dużej mierze zasługa naszych lokalnych producentów, którzy dbają o ich najwyższą jakość - dodaje Kozak. - Dziś możemy się poszczycić nie tylko ponad 200 produktami tradycyjnymi, ale również jesteśmy liderem pod względem ilości produktów regionalnych. 12 z 40 zarejestrowanych pochodzi właśnie z Małopolski. Te imponujące liczby to w dużej mierze zasługa naszych lokalnych producentów, którzy dbają o ich najwyższą jakość - dodaje Kozak. Małopolska to region o wyjątkowej tradycji kulinarnej. Nie byłoby jednak tego, gdyby nie produkty regionalne i tradycyjne, z których słynie nasze województwo. Któż nie próbował bryndzy podhalańskiej, wędzonego oscypka czy chrupiącego krakowskiego obwarzanka? Nie tylko mieszkańcy, ale również turyści są nimi zachwyceni. A jak smakuje kukiełka podegrodzka, gomółka kowalowska, buchta bolęcińska czy susorki iwkowskie? Mimo iż ich nazwy brzmią dla wielu tajemniczo, jedno jest pewne - ich smak jest wyjątkowy i niepowtarzalny. To prawdziwe małopolskie rarytasy uwzględnione na ministerialnej liście produktów tradycyjnych.   Ich wielbicielem był podobno prof. Zbigniew Religa i to do tego stopnia, że dowożono mu je autobusem. Mowa o olsztyneckich jagodziankach, które zostały wpisane na prowadzoną przez ministerstwo rolnictwa prestiżową Listę Produktów... Od momentu wejścia Polski do Unii Europejskiej rodzimi producenci żywności mogą chronić i promować swoje wyroby, nadając im specjalne oznaczenia. Spośród 40 polskich regionalnych produktów Małopolska może się poszczycić 12 objętymi unijną ochroną - informuje biuro prasowe Urzędu Marszałkowskiego Województwa Małopolskiego. Warto dodać, że pierwszym polskim produktem regionalnym zarejestrowanym w Unii Europejskiej była właśnie pochodząca z Małopolski bryndza podhalańska. Małopolska jako pierwszy region w Polsce postawiła na promocję województwa poprzez produkty regionalne oraz szerzenie dziedzictwa kulinarnego. Od 14 lat realizowany jest Małopolski Smak - projekt skupiający działania związane z rozpowszechnianiem małopolskich produktów regionalnych i tradycyjnych. W ramach projektu corocznie organizowany jest cykl imprez plenerowych - Małopolski Festiwal Smaku - polegających na degustacji i prezentacji lokalnych smakołyków. • Agrobiznes bez tajemnic. Zamów prenumeratę miesięcznika \"Przedsiębiorca Rolny\" już dziś", "url": "https://www.agropolska.pl/aktualnosci/polska/tych-smakolykow-zazdrosci-cala-polska,4909.html", "category": "małopolskie", "sub_category": "Wyroby piekarnicze i cukiernicze", "phrase": "Jodłownicki kołacz z serem"}