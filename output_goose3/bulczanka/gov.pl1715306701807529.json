{"meta_description": "W dniu 29 czerwca 2020 roku na Listę Produktów Tradycyjnych została wpisana w kategorii: Mięso świeże oraz produkty mięsne: „bułczanka” .", "title": "Bułczanka - - Portal Gov.pl", "content": "Baton o długości około 25 cm i średnicy około 26 mm Tradycja kultywowania domowego wędliniarstwa na terenie województwa lubuskiego rozwinęła się w czasach powojennych. Osiedleni w miejscowości Krężoły (gmina Sulechów) w powiecie zielonogórskim Niemcy, tuż po wojnie zmuszeni byli opuścić teren Krężoł, pozostawiając po sobie całe domostwa, które zasiedlać zaczęli Wielkopolszczanie. Krężoły składały się z małych gospodarstw, w których hodowano trzodę chlewną i z pomocą miejscowych rzeźników lub samodzielnie, wytwarzano wędliny według tradycyjnych, wielkopolskich receptur. Jednym z najpopularniejszych wyrobów wędliniarskich w województwie lubuskim jest kiełbasa nazywana bułczanką, która swoją nazwę zawdzięcza dodatkowi jakim jest wypełniana w postaci czerstwej bułki. W związku z panującą po wojnie biedą, podczas świniobicia nic się nie marnowało, a tradycyjną bułczankę sporządzano z teoretycznie gorszego, jednak najzdrowszego, bogatego w kolagen rodzaju mięsa jak: głowizna, podgardle, ozory, serca, wątroba czy nerki. Sporządzenie lubuskiej kiełbasy rozpoczyna się od peklowania mięsa oraz skórek wieprzowych z wykorzystywaniem soli kamiennej w proporcjach 18 gram soli na 10 kg mięsa. Zapeklowane mięso należy sparzyć, aż do miękkości i zmielić na drobnym sicie. Następnie należy pokroić bułkę w kostkę o wymiarach 10-15 mm. Bułkę moczy się w wywarze sporządzonym z gotowanego mięsa. Bułkę należy wymieszać z mięsnym farszem, a całość doprawić wieprzową krwią, cebulą, solą, cukrem, pieprzem, czosnkiem, zielem angielskim oraz majerankiem. Gotowy farsz należy nadziewać w nieszlamowane jelita wieprzowe. Bułczankę parzy się w temperaturze 73ºC przez około pół godziny. Ręczny i skrupulatny wyrób bułczanki nadaje jej niepowtarzalnego smaku i aromatu.", "url": "https://www.gov.pl/web/rolnictwo/bulczanka", "category": "lubuskie", "sub_category": "Mięso świeże oraz produkty mięsne", "phrase": "Bułczanka"}