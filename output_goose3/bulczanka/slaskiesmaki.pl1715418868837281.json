{"meta_description": "Tradycyjna śląska wędlina na podrobach.", "title": "Żymlok (Bułczanka) - Śląskie Smaki", "content": "Do wykonania produktu potrzebna jest maszynka do mielenia mięsa. Jelita pociąć na 40-50 cm kawałki, przepłukać zimną wodą i moczyć 8 godzin. Podgardle zalać wodą, dodać liście laurowe, ziarenka ziela angielskiego, łyżkę soli i gotować do miękkości na małym ogniu. Bułki z poprzedniego dnia pokroić w plastry i zmielić razem ze schłodzonym podgardlem. Wywar przecedzić, uzupełnić wodą do 3 litrów. Wszystko razem wymieszać, doprawić pieprzem mielonym, zielem angielskim i cynamonem. Maszynkę skręcić bez sitka i noża, tylko ze ślimakiem i lejkiem. Do maszynki wkładać masę i nadziewać jelita. Żymlok - tradycyjna śląska wędlina na podrobach produkowana dawniej przy okazji świniobicia, żeby wykorzystać wszystkie składniki tuszy wieprzowej. Nieodzownym składnikiem jest bułka (po śląsku żymła) stąd żymlok. Produkt prezentowany przez KGW Szczerbice, podczas XV Festiwalu Śląskie Smaki, który odbył się w 2021 r. w Raciborzu.", "url": "https://slaskiesmaki.pl/staticcontent/1019394/zymlok-bulczanka", "category": "lubuskie", "sub_category": "Mięso świeże oraz produkty mięsne", "phrase": "Bułczanka"}