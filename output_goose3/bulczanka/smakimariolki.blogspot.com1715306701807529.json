{"meta_description": "", "title": "Opolski, biały żymlok (bułczanka).", "content": "Przepis na pyszną bułczankę, zwaną też białym żymlokiem opolskim. Smakuje wyśmienicie doprawiona pieprzem, majerankiem i gałką muszkatołową. Wymyte mięsa gotujemy w osolonej wodzie z liśćmi laurowymi i zielem angielskim około 2 godzin, do miękkości mięsa, 10 minut przed zakończeniem gotowania wkładamy cebulę. Ugotowane mięsa wyjmujemy z rosołu, studzimy i ostudzone kroimy na większe kawałki. Wymoczone wątróbki parzymy 15 minut w połowie gorącego rosołu. W pozostałej połowie rosołu moczymy bułki. Kawałki mięsa mielimy razem z odciśniętą bułką. Później mielimy wątróbki razem z cebulą. Wszystkie mielone składniki wyrabiamy na jednolitą masę dodając stopniowo wszystkie suche przyprawy. Gotową masą napełniamy jelita wieprzowe, wcześniej dobrze wymoczone w kilku wodach. Nadziane jelita możemy dzielić na kiełbaski 12 centymetrowe lub wiązać w krążki. Parzymy w temperaturze 75 stopni Celsjusza 30 minut. Gotowe bułczanki możemy spożywać na zimno lub na gorąco, usmażone na patelni.", "url": "https://smakimariolki.blogspot.com/2022/11/opolski-biay-zymlok-buczanka.html", "category": "lubuskie", "sub_category": "Mięso świeże oraz produkty mięsne", "phrase": "Bułczanka"}