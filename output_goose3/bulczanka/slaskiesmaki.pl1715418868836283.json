{"meta_description": "Kaszę gryczaną gotujemy na gęsto, sadło przetapiamy, podgardle gotujemy. Ugotowane podgardle mielimy, skwarki z sadła mielimy, wszystko dodajemy do ugotowanej kaszy.", "title": "Krupnioki i żymloki (bułczanka) - Śląskie Smaki", "content": "Kaszę gryczaną gotujemy na gęsto, sadło przetapiamy, podgardle gotujemy. Ugotowane podgardle mielimy, skwarki z sadła mielimy, wszystko dodajemy do ugotowanej kaszy. Dolewamy krew i wszystko dokładnie mieszamy wraz z przyprawami. Wkładamy farsz do specjalnych osłonek. Sadło przetapiamy, a podgardle gotujemy. Bułki kroimy w plastry i zalewamy wywarem z podgardla. Ugotowane podgardle i skwarki z sadła mielimy. Wszystko dodajemy do namoczonych bułek, dolewamy krew i całość dokładnie mieszamy z przyprawami. Farszem nadziewamy specjalne osłonki. Tak przygotowane krupnioki i żymloki parzymy w temperaturze 90 stopni przez około 60 minut. Potrawa została sporządzona przez \"Team\" rodzinny z Czarkowa podczas VI Festiwalu Śląskie Smaki, który odbył się w 2011 r. w Gliwicach.", "url": "https://www.slaskiesmaki.pl/dish/15333", "category": "lubuskie", "sub_category": "Mięso świeże oraz produkty mięsne", "phrase": "Bułczanka"}