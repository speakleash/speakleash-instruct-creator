{"meta_description": "Na najlepszym kruchym cieście pyszna, domowa szarlotka z malinami. Prażone jabłka, maślane ciasto i dodatek malin. Najlepsza szarlotka z malinami.", "title": "SZARLOTKA Z MALINAMI", "content": "Na najlepszym kruchym cieście pyszna, domowa szarlotka z malinami. Prażone jabłka, maślane ciasto i dodatek malin to przysłowiowa wisienka na torcie:) Nie muszę chyba pisać, że smakuje doskonale! A najlepiej jeszcze na ciepło z kubkiem rozgrzewającej herbaty. Szarlotki to jedne z ciast, które nigdy mi się nie nudzą, a właśnie w okresie jesienno-zimowym piekę je najczęściej. Gorąco polecam Wam ten przepis na najlepszą szarlotkę z malinami:-) • None 2 łyżki brązowego cukru lub więcej do smaku jeśli jabłka są kwaśne Przygotowanie nadzienia jabłkowego: jabłka obrać, zetrzeć na plasterki na tarce, odrzucić gniazda nasienne. Starte jabłka umieścić w garnuszku z grubym dnem, dodać 1-2 łyżki wody i podprażyć około 10 minut, dodać brązowy cukier, wymieszać (jabłka nie powinny się rozpaść, ale lekko zmięknąć). Uprażone jabłka odstawić i przestudzić. Przygotowanie ciasta kruchego: mąkę i cukier puder przesiać, wymieszać z proszkiem do pieczenia. Dodać posiekane, zimne masło, żółtka i cukier z wanilią. Zagnieść jednolite, gładkie ciasto (początkowo ciasto może wydawać się suche, ale po dłuższej chwili, gdy masło pod wpływem ciepła rąk zmięknie połączy się w jedną całość). Zagniecione ciasto podzielić na dwie części większą 3/4 i mniejszą 1/4. Większą część ciasta rozwałkować i wylepić nim dno i boki formy do połowy wysokości. Ciasto w formie nakłuć widelcem, posypać bułką tartą i wyłożyć nadzienie jabłkowe. Na prażonych jabłkach ułożyć maliny (mrożonych nie rozmrażać) w nieregularnych odległościach od siebie. Mniejszą część kruchego ciasta porwać na małe kawałki i posypać ciasto (jak u mnie) lub zetrzeć na tarce na dużych oczkach. Piec w piekarniku nagrzanym do temperatury 1800C przez 45-50 minut najlepiej na dolnym poziomie piekarnika, by dopiec jak najlepiej spód ciasta. Upieczoną szarlotkę z malinami wyjąć z piekarnika i przestudzić.", "url": "https://www.domwypiekow.com/szarlotka-z-malinami/", "category": "podkarpackie", "sub_category": "Wyroby piekarnicze i cukiernicze", "phrase": "Szarlotka domowa ze świeżych i prażonych jabłek"}