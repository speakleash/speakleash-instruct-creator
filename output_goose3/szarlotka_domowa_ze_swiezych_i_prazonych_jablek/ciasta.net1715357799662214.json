{"meta_description": "Najlepsza szarlotka jak u mamy i babci. Delikatne, mięciutkie kruche ciasto i soczyste, orzeźwiające jabłka. Wyśmienite połączenie i rewelacyjny smak domowego ciasta z jabłkami. Przygotowanie kruchego ciasta na szarlotkę jest łatwe i szybkie, a nadzienie z jabłek powstaje błyskawicznie, wystarczy jabłka zetrzeć na tarce jarzynowej i wymieszać z cukrem wanilinowym i bułką tartą. Wypróbuj przepis.", "title": "Szarlotka", "content": "Najlepsza szarlotka jak u mamy i babci. Delikatne, mięciutkie kruche ciasto i soczyste, orzeźwiające jabłka. Wyśmienite połączenie i rewelacyjny smak domowego ciasta z jabłkami. Przygotowanie kruchego ciasta jest łatwe i szybkie, a nadzienie z jabłek powstaje błyskawicznie, wystarczy jabłka zetrzeć na tarce jarzynowej i wymieszać z cukrem wanilinowym i bułką tartą. Porcja na dużą blachę 25x36 cm. Ciasto dobrze się kroi, jest podzielna i ładnie się prezentuje, dlatego idealnie sprawdzi się na rodzinnych przyjęciach. Zapraszam na przepyszną szarlotkę! Z tego rewelacyjnego przepisu korzystam zawsze wtedy, gdy potrzebuję upiec smaczne ciasto z jabłkami, które zawsze się sprawdza niezależnie od okazji. Jest to przepis na szarlotkę, która za każdym razem się udaje i każdemu smakuje. Przepis jest prosty i niezawodny. Ciasta z jabłkami to wypieki, które najbardziej kojarzą się z jesienią. Jest wtedy mnóstwo odmian jabłek, które doskonale sprawdzają się w domowych wypiekach. Z jabłkami można upiec przeróżne ciasta ucierane, biszkoptowe, drożdżowe, małe wypieki: rogaliki, czy bułeczki, a także serniki, ale chyba najbardziej znane i uwielbiane ciasta jabłecznikowe to szarlotki. Do tego typu ciast najlepiej pasują odmiany jabłek: szara reneta i antonówka, ale z innych odmian (takich mniej soczystych) też uda się upiec smaczny jabłecznik. Tradycyjne szarlotki to dwie warstwy rozwałkowanego kruchego ciasta, a w środku pyszne nadzienie jabłkowe. Z wierzchu ciasto koniecznie musi być oprószone cukrem pudrem. Tak wygląda wersja klasyczna, ale można też upiec inne odmiany, dodając do nadzienia rodzynki, czy orzechy, a ciasto, np. z wierzchu zamienić na kruszonkę lub zetrzeć na tarce jarzynowej. Ciasto z jabłkami można też urozmaicić bezą lub budyniem. Ostatnio jednym z moich ulubionych ciast z jabłkami jest szarlotka orkiszowa. Pieczona na wzór tradycyjnej z tą różnicą, że zamieniłam mąkę pszenną na orkiszową i dodałam cukier trzcinowy zamiast zwykłego białego. Ciasto smakuje rewelacyjnie, jest bardzo delikatne i raczej lekko kwaskowe niż mocno słodkie. Dla mnie idealne. Zapraszam do pieczenia.", "url": "https://www.ciasta.net/szarlotka.php", "category": "podkarpackie", "sub_category": "Wyroby piekarnicze i cukiernicze", "phrase": "Szarlotka domowa ze świeżych i prażonych jabłek"}