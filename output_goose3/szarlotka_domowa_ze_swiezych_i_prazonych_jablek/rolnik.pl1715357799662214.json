{"meta_description": "Szarlotka, zwana również jabłecznikiem, należy do ulubionych deserów Polaków i Francuzów. Sekret udanej szarlotki to kruche ciasto i aromatyczne, słodko-kwaśne jabłka prażone.", "title": "Szarlotka z gotowych jabłek prażonych - Rolnik", "content": "Szarlotka, zwana również jabłecznikiem, należy do ulubionych deserów Polaków i Francuzów. Sekret udanej szarlotki to kruche ciasto i aromatyczne, słodko-kwaśne jabłka prażone. Dzisiaj powiemy Ci, jak szybko przyrządzić idealnie kruchą, pachnącą letnimi jabłkami, wanilią i masłem, tradycyjną szarlotkę, która przypomni Ci najpyszniejsze smaki babcinej kuchni. Owoce możesz uprażyć samodzielnie albo wybrać gotowe, prażone jabłka Rolnik w litrowym słoiku. Składniki na ciasto (wszystko oprócz jabłek, bułki tartej i cukru pudru) ugniataj do momentu uzyskania pokaźnych rozmiarów kuli. Owiń ciasto folią i włóż do lodówki na około 45 minut. Następnie podziel ciasto na dwie części. Po rozwałkowaniu, jedną część rozłóż na płaskiej blaszce o wymiarach około 24x25 cm, wyłożonej papierem do pieczenia. Posyp ciasto bułką tartą i ułóż na nim prażone jabłka. Drugą, rozwałkowaną część ciasta delikatnie ułóż na warstwie jabłek. Szarlotkę wsadź do piekarnika rozgrzanego do temperatury 180 stopni i piecz przez 50 minut. Po ostygnięciu, posyp ciasto cukrem pudrem. Szarlotka gotowa! Z czym to się je? • Z kawą, herbatą lub mlekiem – jako tradycyjny deser • Z lodami waniliowymi i bitą śmietaną – po wcześniejszym podgrzaniu szarlotki • Schłodzenie ciasta w lodówce ułatwi Ci krojenie na kawałki. • Jeśli lubisz ciasta \"fit\", wyeliminuj z przepisu cukier albo dodaj brązowy w mniejszej ilości. • Tradycyjną mąkę pszenną możesz zastąpić np. mąką jaglaną, kukurydzianą lub z pełnego przemiału - w zależności od preferencji. Dajcie znać, jak Wam smakowało na naszym Facebooku ›", "url": "https://rolnik.pl/przepisy/szarlotka-z-gotowych-jablek-prazonych/", "category": "podkarpackie", "sub_category": "Wyroby piekarnicze i cukiernicze", "phrase": "Szarlotka domowa ze świeżych i prażonych jabłek"}