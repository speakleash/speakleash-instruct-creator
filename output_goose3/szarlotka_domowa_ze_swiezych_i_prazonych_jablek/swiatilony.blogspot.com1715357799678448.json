{"meta_description": "", "title": "NAJLEPSZA SZARLOTKA - DUŻA BLACHA", "content": "Kiedy najdzie mnie ochota na coś konkretnego, robię się potwornie monotematyczna i męczę wybrany przepis tygodniami... ak było również w przypadku tej szarlotki - nie zliczę ile razy już w tym miesiącu ją piekłam... Jest to bardzo stary przepis, który jakiś czas temu mi się zawieruszył i długo nie mogłam go znaleźć - a wszystkie przedpotopowe przepisy (w większości już na pożółkłych kartkach) trzymam w starym pudełku... Według mnie jest to najpyszniejsza i najprostsza szarlotka, która zawsze się udaje i jeśli raz jej spróbujecie, będziecie wracać do tego przepisu już zawsze... 😉 Kiedy przez długi czas nie mogłam znaleźć mojego zagubionego przepisu, skusiłam się na przypadkową recepturę na szarlotkę znalezioną gdzieś w internecie. I powiem Wam, że nie wiem, może źle trafiłam, ale to była totalna porażka - ciasto upiekłam specjalnie dla znajomych z Berlina, chcąc się pochwalić polskim wypiekiem, a najadłam się tylko wstydu, ponieważ szarlotka kompletnie się rozpadała, była może i dobra w smaku, ale wizualnie przypominała jedną wielką... No, także tak :) Na szczęście przepis odnalazłam i dziś spieszę do Was, by się nim z Wami podzielić 😋 Będziecie zachwyceni smakiem mojej szarlotki! W misie miksera umieść wszystkie składniki na ciasto i hakiem zagnieć gładkie i elastyczne ciasto - nie zagniataj ciasta zbyt długo, 1 - 2 minuty wystarczą. Możesz również zrobić to ręcznie. Ciasto wsadź do lodówki na czas przygotowywania nadzienia. Umyte jabłka obierz ze skórki, przekrój na pół i usuń gniazda nasienne. Każdą połówkę pokrój w średniej wielkości kostkę. Na głębokiej patelni rozgrzej masło, dodaj pokrojone jabłka, wsyp cukier i cynamon, zamieszaj i przesmaż jabłka przez 5 - 10 minut - jabłka muszą zmięknąć, ale nie mogą się rozpadać, mają pozostać kruche. Blachę o wymiarach 36 x 25 cm posmaruj cienko masłem i wyłóż papierem do pieczenia. Większą część rozwałkuj lekko i przenieś na blachę. Ugniatając palcami wyłóż ciastem spód blachy. Nakłuj widelcem i posyp bułką tartą, a następnie wyłóż równomiernie jabłka. Weź pozostałą część ciasta i odrywając od niej po kawałku ciasta, spłaszczaj kawałki palcami i wyłóż w ten sposób cały wierzch ciasta. Piecz ciasto około 55 - 60 minut, do tzw. suchego patyczka, aż ładnie się zrumieni. Gotowe ciasto pozostaw do całkowitego ostygnięcia, po czym posyp je cukrem pudrem. Gotowe! Smacznego!", "url": "https://swiatilony.blogspot.com/2019/01/najlepsza-szarlotka-duza-blacha.html", "category": "podkarpackie", "sub_category": "Wyroby piekarnicze i cukiernicze", "phrase": "Szarlotka domowa ze świeżych i prażonych jabłek"}