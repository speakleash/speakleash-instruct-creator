{"meta_description": "Szarlotka to jedno z najprostszych i najlepszych ciast z owocami jakie tylko może być. Ta domowa, babcina szarlotka smakuje wyśmienicie.", "title": "Szarlotka", "content": "Jakie wypieki najbardziej Wam się kojarzą z jesienią? Dla mnie króluje szarlotka, jabłeczniki, ciasta marchewkowe, czy z dynią w roli głównej! Podrzucam Wam kilka moich ulubionych jesiennych wypieków: Przygotowałam dla Was przepis na szarlotkę, która jest bajecznie smaczna. Ciasto jest niesamowicie kruche, a jabłka soczyste i nieco kwaśne. Dodatkowo szarlotka pięknie pachnie cynamonem. Powiem Wam, że kocham zapach unoszący się po całym mieszkaniu, gdy to ciasto kończy się piec w piekarniku. Co jest ważne, aby szarlotka wyszła naprawdę idealna? Przede wszystkim odpowiednie schłodzenie ciasta, użycie w proporcji pół na pół mąki pszennej tortowej z krupczatką, a także dodanie do ciasta lepszej jakości masła. Jeżeli chodzi o jabłka to najczęściej korzystam z odmiany Szara Reneta. Niestety czasami jest problem z dorwaniem tej odmiany. Jeżeli użyjesz innej, bardziej soczystej odmiany jabłek to koniecznie je podpraż na suchej patelni z dodatkiem cynamonu.", "url": "https://poprostupycha.com.pl/przepis/szarlotka/", "category": "podkarpackie", "sub_category": "Wyroby piekarnicze i cukiernicze", "phrase": "Szarlotka domowa ze świeżych i prażonych jabłek"}