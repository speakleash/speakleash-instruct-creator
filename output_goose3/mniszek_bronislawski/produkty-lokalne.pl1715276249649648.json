{"meta_description": "", "title": "Mniszek bronisławski", "content": "„Majowy miodek” nawiązuje oczywiście do terminu zbioru żółtych kwiatów tej niewysokiej roślinki – w maju posiadają one bowiem najlepsze właściwości, które potem wpływają na jakość finalnego produktu. Barwa, gęstość i lepkość oraz smak płynu przypomina miód, stąd bardzo przyjemna w odbiorze ludowa nazwa syropu. I mimo, że posiada lekki gorzkawy posmak, to warto zainteresować się jego leczniczymi własnościami. Stosowany jest bowiem przy wszelkich infekcjach organizmu, przeziębieniach, czy niedomaganiach żołądkowych. Wielokrotnie także chorzy na wątrobę, anemię lub osoby mające problemy z widzeniem w ciemności wspomagają się dodatkiem do diety w postaci syropu z popularnego zioła. Lepki, gęstawy płyn z mniszka bronisławskiego nie zawiera substancji konserwujących, czy sztucznych barwników. Podczas przechowywania może ulegać krystalizacji, ale nie zmienia to właściwości produktu – i to zarówno smakowych, jak i leczniczych.", "url": "https://produkty-lokalne.pl/index.php/mniszek-bronislawski,228", "category": "kujawsko-pomorskie", "sub_category": "Inne produkty", "phrase": "Mniszek bronisławski"}