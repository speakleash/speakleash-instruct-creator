{"meta_description": "", "title": "Syrop z mniszka lekarskiego – Wikipedia, wolna encyklopedia", "content": "Syrop z mniszka lekarskiego (miodek majowy) – surogat miodu pszczelego otrzymywany z kwiatów mniszka lekarskiego. Znany w kuchni polskiej[1][2][3], jako produkt zastępujący naturalny miód i środek leczniczy. Medycyna ludowa przypisuje mu właściwości wzmacniające i oczyszczające organizm, szczególnie przy schorzeniach wątroby. Otrzymywany jest z nieopłukanych kwiatów. Drobnych owadów i zanieczyszczeń tradycyjnie pozbywa się rozkładając kwiaty na białej tkaninie. Oczyszczony w ten sposób surowiec kwiatowy jest gotowany i macerowany w wodzie. Później kwiaty gotowane są w syropie, a na końcu wyciskane. Powstały syrop gotowany jest nadal, aby uzyskał pożądaną, zbliżoną do miodu, gęstość. Gotowy produkt charakteryzuje się ciemno–bursztynową barwą i przyjemnym zapachem. Smak miodku majowego zbliżony jest do smaku miodu pszczelego. Występująca często krystalizacja, podobnie jak w miodzie naturalnym, nie dyskwalifikuje wyrobu. Miodek majowy ze względu na technikę przygotowania zawiera duże ilości nektaru i pyłków kwiatowych, prawdopodobnie z tym są związane przypisywane mu właściwości lecznicze. • „Mniszek bronisławski” wytwarzany w woj. kujawsko-pomorskim, w powiedzie radziejowskim, w Bronisławiu, wpisany w styczniu 2010[2][4], • „Syrop z mniszka z Puszczy Mariańskiej” wytwarzany w mazowieckiej gminie Puszcza Mariańska, wpisany we wrześniu 2021[3]. • Wera Sztabowa: Krupnioki i moczka, czyli gawędy o śląskiej kuchni Wydawn. Śląsk, Katowice, 1990, ISBN", "url": "https://pl.wikipedia.org/wiki/Syrop_z_mniszka_lekarskiego", "category": "kujawsko-pomorskie", "sub_category": "Inne produkty", "phrase": "Mniszek bronisławski"}