{"meta_description": "", "title": "Syrop z kwiatów mniszka lekarskiego (miodek majowy)", "content": "Znany w kuchni śląskiej jako produkt zastępujący naturalny miód. Charakteryzuje się ciemno – bursztynową barwą i przyjemnym zapachem. • Zebrać otwarte kwiaty mniszka lekarskiego (w samo południe) i rozłożyć je na białym papierze aby mogły robaczki wszystkie wyjść. • Po godzinie umyć kwiatki, wrzucić do garnka i zalać wodą. • Wkroić wyszorowaną i wyparzoną cytrynę następnie gotować przez około 20 minut i zostawić do następnego dnia. • Dodać cukier do roztworu i gotować około 2-3 godziny, aż zgęstnieje (tak by nie zrobił się karmel – w momencie zmienia się barwa na ciemnobrązową). Ja gotowałam pierwszy raz 2,5 godziny i niestety zrobił się karmel. Czyli najbezpieczniej gotować 2 godziny. • Syrop zlać do słoiczków (nie butelek) i pasteryzować 20 minut. Syrop nadaje się do wyrobów kulinarnych , do napojów orzeźwiających, można go spożywać wraz z chlebem posmarowanym masłem. Syrop ten jest używany jako lekarstwo na przeziębienie, pomaga przy uporczywym kaszlu. Zioła, preparaty i mieszanki ziołowe na kaszel, przeziębienie i gorączkę", "url": "http://www.blog.ziolowo.pl/2012/04/27/syrop-z-kwiatow-mniszka-lekarskiego-miodek-majowy/", "category": "kujawsko-pomorskie", "sub_category": "Inne produkty", "phrase": "Mniszek bronisławski"}