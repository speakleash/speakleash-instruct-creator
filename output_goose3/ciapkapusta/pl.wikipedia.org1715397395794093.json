{"meta_description": "", "title": "Ciapkapusta – Wikipedia, wolna encyklopedia", "content": "Ciapkapusta – śląskie danie przygotowywane z purée ziemniaczanego i kapusty, zwykle kiszonej. Do ciapkapusty dodaje się podsmażony i pokrojony w kostkę boczek, kiełbasę lub zrumienioną cebulę. Potrawa ta zwykle podawana jest z mięsem (często z żeberkami)[2]. Jest to jedna z potraw, które znajdują się na Wigilijnym stole[3]. Nazwa pochodzi ze śląskiego słowa ciaprać, czyli chlapać, brudzić, ale także mieszać[3]. Inne nazwy to: ciaperkapusta, ciaperkrałt, ciaprówa, pańczkrałt, ciamkrałt lub panczkrałt (Opolszczyzna: region opolski, brzeski i krapkowicki), klaplastra, ćpocha[potrzebny przypis]. Danie zostało wpisane na listę produktów tradycyjnych 17 maja 2010 roku przez Ministerstwo Rolnictwa i Rozwoju Wsi w kategorii Gotowe dania i potrawy w województwie śląskim[4].", "url": "https://pl.wikipedia.org/wiki/Ciapkapusta", "category": "śląskie", "sub_category": "Gotowe dania i potrawy", "phrase": "Ciapkapusta"}