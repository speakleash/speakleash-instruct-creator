{"meta_description": "Ciapkapusta to inaczej mówiąc śląskie niebo kulinarne. Najsmaczniejsze wspomnienie dzieciństwa. Tłuczone ziemniaki połączone z gotowaną kapustą kiszoną mogą uza...", "title": "Ciapkapusta: przepis na śląski panczkraut lub panszkraut na łobiod", "content": "Ciapkapusta: przepis na śląski panczkraut lub panszkraut na łobiod Ciapkapusta to inaczej mówiąc śląskie niebo kulinarne. Najsmaczniejsze wspomnienie dzieciństwa. Tłuczone ziemniaki połączone z gotowaną kapustą kiszoną mogą uzależnić na całe życie. Jeśli nie jesteście nałogowcami gruli, ziemnioków, pyr i kartofli to nawet nie próbujcie tego! Ostzegam! To smakuje jak narkotyk! Ciapkapusta - uwarzōne kartŏfle z kiszoną kapustōm sōm spyśniałym przidŏwkym na ôbiŏd. Tak ugotowane ziemniaki z kiszoną kapustą są pysznym dodatkiem na obiad. Ciapkapusta nazywana jest na Śląsku również panczkrautem lub panszkrautem. Te ostatnie nazwy pochodzą od niemieckiego pantschen (fałszować, czasownik stosowany tylko w kontekście rozcieńczania wina) oraz kraut (kapusta). Oznacza to, że w tym daniu smak kiszonej kapusty zostaje rozcieńczony ziemniakami. Jednak potrawa ta nie ma odpowiednika w kuchni niemieckiej. To oryginalne danie kuchni zarówno Dolnego, jaki Górnego Śląska. Jedynie nazwa zapożyczona jest z języka niemieckiego. Polskie ciapkapusta zapewne pochodzi od rozciapcianej ziemniakami kapusty. Istotnie danie przypomina paćkę, którą można ciepnōńć na talyrz i zjeść ze smakym. W kuchni śląskiej ciapkapustę podaje się najczęściej ze skwarkami boczku, z sadzonym jajkiem, duszonymi żeberkami, karminadlami (mielonymi kotletami), ewentualnie ze smażoną kiełbasą.", "url": "https://beszamel.se.pl/przepisy/dania-glowne-bezmiesne/ciapkapusta-przepis-na-slaski-panczkraut-lub-panszkraut-na-lobiod-re-dbc7-xpMT-69fP.html", "category": "śląskie", "sub_category": "Gotowe dania i potrawy", "phrase": "Ciapkapusta"}