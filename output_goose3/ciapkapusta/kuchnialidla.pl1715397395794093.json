{"meta_description": "Śląska ciapkapusta (panczkraut) - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Śląska ciapkapusta (panczkraut) - przepis", "content": "800 g ziemniaków w łupinach ugotuj na parze do miękkości. Kapustę przełóż na durszlak i dokładnie odciśnij sok do miski lub bezpośrednio do garnka. Olej rozgrzewamy na patelni. Dodajemy pokrojony w kostkę boczek. Smażymy ok. 15 minut. Następnie dodajemy pokrojoną w kostkę cebulę i ½ łyżeczki majeranku. Odciśniętą z soku kiszoną kapustę przekładamy do garnka, podlewamy odrobiną wody i gotujemy do miękkości z kminkiem oraz zielem angielskim. Dwa ziemniaki kroimy w kostkę razem ze skórką. Przekładamy do garnka z zebranym wcześniej sokiem z kiszonej kapusty. Doprawiamy łyżeczką majeranku. Gotujemy ok. 20 minut (ziemniaki gotowane w ten sposób nie będą całkowicie miękkie). Ugotowaną kapustę odciskamy łyżką z nadmiaru płynu. Przekładamy bez przypraw do uparowanych wcześniej ziemniaków, a następnie całość rozcieramy krótko za pomocą łyżki tak, aby ziemniaki były utarte, ale nie za mocno (ich konsystencja nie powinna przypominać purée). Doprawiamy solą i białym pieprzem. Ciapkapustę posypujemy ziemniakami odcedzonymi z soku z kapusty, boczkiem przesmażonym z cebulą i porwaną w dłoniach natką pietruszki.", "url": "https://kuchnialidla.pl/slaska-ciapkapusta-panczkraut", "category": "śląskie", "sub_category": "Gotowe dania i potrawy", "phrase": "Ciapkapusta"}