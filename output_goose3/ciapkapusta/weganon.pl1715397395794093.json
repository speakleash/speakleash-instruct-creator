{"meta_description": "", "title": "CIAPKAPUSTA, CIAPERKAPUSTA", "content": "Wczoraj był przepis na aromatyczne kotlety dyniowe. Dziś na śląski klasyk, czyli ciapkapustę, która idealnie pasuje do tych kotletów. Nie wiem, jak Wy, ale ja nie zjem suchych ziemniaków. Muszą być rozglamdziane, bo inaczej nie tknę. Jak dziecko, potrafiłem nawet polewać je wodą z kranu lub z ogórków kiszonych. Suche ziemniaki nie dla mnie. Dlatego uwielbiam wszelkie puree. Z mlekiem roślinnym czy dowolnym sosem. Ziemniaki mają być mokre i tyle. Dlatego ciapkapusta to danie dla mnie Nazwa tej potrawy powoduje uśmiech na twarzy. Zresztą są inne określenia. Ciaprówa, ciaperkapusta, klaplastra czy ciaperkraut. Niesłusznie jest nazywana również pańczkrautem, bo sposób jego wykonania jest inny i króluje na Opolszczyźnie. Czym w takim razie jest ciapkapusta? To ugotowane ziemniaki w postaci puree z dodatkiem gotowanej, drobno siekanej kiszonej kapusty. Można się uzależnić od tego smaku. Słodkawy od ziemniaków i kwaskowy od kapusty. Klasycznie dodaje się boczek a czasem kiełbasę lub smażoną cebule. Potrawa jest tak popularna na Śląsku, że doczekała się swojego święta. W miejscowości Kochanowice, każdego roku obchodzone jest Święto Ciapkapusty – kapustę drobno posiekać. Przełożyć do garnka, dodać ½ szklanki wody, liście, ziele i kminek. Gotować około 20 minut  – w tym czasie ugotować ziemniaki i dokładnie utłuc tłuczkiem, dodać kapustę (wyjąć liście laurowe i ziele), dokładnie utłuc i wymieszać  – dodać duszoną cebulkę. Doprawić sola i pieprzem  – podawać do mielonych kotletów lub wcinać, jako samodzielne danie (ja tak robię )", "url": "https://weganon.pl/ciapkapusta/", "category": "śląskie", "sub_category": "Gotowe dania i potrawy", "phrase": "Ciapkapusta"}