{"meta_description": "Ciapkapusta to tradycyjne danie ze Śląska. Świetnie pasuje do dań mięsnych. Możesz przygotować ją również w wersji z boczkiem.", "title": "Ciapkapusta - ten przepis to duma każdej, śląskiej gospodyni", "content": "Ziemniaki obierz, przepłucz, pokrój na średniej wielkości kawałki, a następnie umieść w garnku. Zalej je wodą, posól i zacznij gotować. Ziemniaki gotuj do miękkości, najlepiej około 20 minut. Po odlaniu wody, odstaw do lekkiego ostudzenia (mogą być ciepłe, ale nie gorące). W tym czasie włóż kapustę kiszoną do garnka. Nie trzeba jej odciskać z wody. Zalej delikatnie wodą i zacznij gotować na średnim ogniu. Pamiętaj o tym, aby mieszać od czasu do czasu. Kiedy kapusta się zagotuje, zmniejsz grzanie i duś przez około 30-40 minut. Jeśli woda będzie odparowywać, dolej odrobinę. Cebule obierz, posiekaj drobno. Jeśli używasz boczku, pokrój go na cienkie paski lub w kostkę. Na rozgrzanej patelni z odrobiną tłuszczu (nie musi być go dużo, boczek się wytopi), umieść cebulę z mięsem. Smaż do momentu, aż obydwa składniki się zarumienią. Na koniec dopraw solą, pieprzem, majerankiem i kminkiem. Jeśli przygotowujesz wersję bez boczku, ududś cebulę na nieduże ilości oleju. Lekko ostudzone ziemniaki zmiel, ugnieć lub zetrzyj na tarce. Możesz też przetrzeć używając do tego sitka. Kapustę odlej. Dodaj do niej ziemniaki, cebulę i boczek. Jeśli jeszcze brakuje jej wyrazistości w smaku, dodaj ponownie majeranek i kminek, a także sól i pieprz.", "url": "https://smaker.pl/przepisy-dodatki/przepis-ciapkapusta,1910792,smaker.html", "category": "śląskie", "sub_category": "Gotowe dania i potrawy", "phrase": "Ciapkapusta"}