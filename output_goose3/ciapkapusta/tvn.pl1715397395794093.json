{"meta_description": "", "title": "Klaudyna i Rafał: Mięsiwo na ciapkapuście, czyli ciapkapusta z karczkiem pieczonym", "content": "Obieramy kilogram ziemniaków, następnie gotujemy w osolonej wodzie. Kiszoną kapustę gotujemy do miękkości w wodzie. W międzyczasie podsmażamy na patelni cebulę oraz boczek. Wówczas gdy wszystkie składniki będą już gotowe odcedzamy ziemniaki i tłuczemy oraz dodajemy odcedzoną kapustę kiszoną oraz cebulę i boczek. Doprawiamy do smaku solą ,pieprzem oraz majerankiem. Dwa kg karczku kroimy na plastry ok. 1,5 cm. Następnie nacieramy wymieszanymi przyprawami tj. pieprzem, solą, czosnkiem suszonym, papryką ostrą, papryką słodką oraz cząbrem. Skrapiamy oliwą i zostawiamy na całą noc w lodówce. Następnego dnia przekładamy mięso do naczynia żaroodpornego, pomiędzy mięsa wkładamy cebulę pokrojoną w plasterki i zapiekamy w piekarniku w temperaturze 180 stopni przez około 1,5 -2 h.", "url": "https://tvn.pl/programy/ugotowani/przepisy/klaudyna-i-rafal-miesiwo-na-ciapkapuscie-czyli-ciapkapusta-z-karczkiem-pieczonym-st6975432", "category": "śląskie", "sub_category": "Gotowe dania i potrawy", "phrase": "Ciapkapusta"}