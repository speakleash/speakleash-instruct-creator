{"meta_description": "Ciapkapusta przepis po śląsku. Prosty sprawdzony przepis na ciapkapustę z ziemniakami i boczkiem. Pyszne danie kuchni śląskiej.", "title": "Ciapkapusta przepis tradycyjny", "content": "Dzisiaj ciapkapusta przepis po śląsku super proste i tanie danie obiadowe. Choć przepis bardzo stary to wiele osób i dziś go chętnie przygotowuje. Smaczne danie z kapusty i ziemniaków w różnych regionach gotuje się w różnych proporcjach kapusty do ziemniaków. Może być 1 do 1 lub 1 do 2. I choć często dochodzi do sporów jakie powinny być proporcje, to moim zdaniem każdy robi jak lubi, jak mu smakuje, a przepis to nie jest pociąg, że ma trzymać się żelaznych torów. Na stronie Dieta Moja Pasja jest więcej starych przepisów, które mogą Cię zainteresować. Ciapkapusta z białej kapusty lub jak kto woli ze świeżej, a może z kiszonej? Tu już decyzja zależy od tego jaką kapustę bardziej lubisz. Ja zdecydowanie opowiadam się za mniej słodkim wariantem, czyli ciapkapusta z kiszonej kapusty. Warto jeszcze nadmienić, to potrawa wpisana na Listę Potraw Tradycyjnych i Regionalnych MRiRW, można powiedzieć takie dobro narodowe. A czy to jest przepis polski czy niemiecki, tego to ja już nie wiem. 😉 Marchew dodaj wtedy jeżeli kapusta jej nie ma w swoim składzie. Kapustę, pokrojoną w kostkę marchew, liść laurowy zalej wodą i gotuj aż kapusta będzie al dente. Kilka słów o tym, że obgotowana kapusta traci wiele właściwości. Niestety, temperatura zabija większość dobra we wszystkim, a już na pewno witaminę C. Jeżeli chcemy ją przyswoić z kapusty, trzeba ją spożywać na surowo. Boczek pokrój w kostkę i podsmaż na patelni, gdy się lekko wytopi dodaj pokrojoną cebulę i czosnek, chwilę razem smaż. Podgotowaną kapustę odcedź i zawartość garnka wyłóż na patelnię, dodaj majeranek i duś razem 15 – 20 minut. Dopraw do smaku. Obrane ziemniaki ugotuj, odcedź, jeżeli wolisz rzadsze potrawy pozostaw na spodzie trochę wody z gotowania. Następnie dokładnie rozgnieć tłuczkiem. Do takich gorących ziemniaków dodaj równie gorącą kapustę, dokładnie wymieszaj. Przykryj pokrywką i odstaw na 10 minut. W tradycyjnej kuchni śląskiej ćapkapusta była podawana ze smażoną lub duszoną wieprzowiną z naciskiem na żeberka. Często była to potrawa przygotowywana po świniobiciu. Potrawa może nie wygląda, ale znakomicie smakuje. To proste danie jest naprawdę godne polecenia, a teraz gdy mamy najlepsze ziemniaki i świeżą kiszoną kapustę aż prosi się…zrób mnie.😁 Kiedyś gospodynie surową kiszoną kapustę mieszały z gorącymi ziemniakami. Mnie osobiście ten wariant nie odpowiada ( może dziś kapusty są inne), zdecydowanie lepiej smakuje gdy kapusta jest lekko obgotowana, a później podsmażona razem z cebulą i boczkiem. Z innych regionalnych potraw wejdź i zobacz: pyszna zupa kwas, proziaki czy fuszer kluski ziemniaczane. W moim rodzinnym domy nie gotowało się ciapkapusty, czasem do kapusty dodawało się ziemniaki, ale to bardziej do zagęszczenia i symbolicznie. Moja pierwsza była po programie Rączka Gotuje ciapkapusta mnie zaintrygowała, a że jestem kapuściara, zrobiłam i tak się w niej zakochałam. Ciapkapusta śląska to danie ludzi biednych, bogaci jadali bigos suto doprawiony mięsem, a zwłaszcza dziczyzną. Polskie potrawy kiedyś opierały się głównie na dziczyźnie i rybach. Biedni ludzie musieli zadowolić się lekko okraszoną kapustą z ziemniakami, a czasem i ciakpakusta była wersją postną, bezmięsną. Dopiero z czasem w XX w zaczęto w zwykłych domach dodawać słoninę, boczek, a faworytem została ciapkapusta z żeberkami. Z mięsem czy bez mięsa, ze skwarkami czy bez ciapkapusta to danie proste, smaczne i zawsze znajdzie swoich wielbiciel którzy kochają kapustę. A kto nie lubi kapusty, nic go nie przekona, nawet najlepiej przygotowany bigos. To bardzo dobrze, że dziś wracają do łask dawne przepisy. Tradycyjna kuchnia, nie musi konkurować z nowoczesną. Dobry sprawdzony przepis sam się obroni, nikt nie jest dla niego konkurencją. PS. Nie miałam pojęcia, że robiąc ten wpis w pewnych grupach wywołam tak burzliwe dyskusje. A tam jeden mądrzejszy od drugiego ( a raczej jedna od drugiej). Bo to wiadomi, My Polacy najlepiej znamy się na wszystkim, a na gotowaniu, medycynie i polityce to już w ogóle, same ”miszcze”.😉 Bo babcia, bo mama, bo ciotka tak robiły. Pragnę nadmienić, że mój wpis zamieściłam po wnikliwym przestudiowaniu źródeł archiwalnych i stron MRiRW gdzie potrawa jest wpisana na listę produktów tradycyjnych w takiej właśnie formie i pod taką nazwą ! Do miłego 👋", "url": "https://www.dietamojapasja.com/2023/10/ciapkapusta-przepis.html", "category": "śląskie", "sub_category": "Gotowe dania i potrawy", "phrase": "Ciapkapusta"}