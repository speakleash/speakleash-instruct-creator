{"meta_description": "Gulasz to danie idealne na jesienne i zimowe chłody. Jest rozgrzewający i pożywny. Poniżej przybliżamy przepis na forszmak lubelski, czyli tradycyjny gulasz z okolic Lublina. Jego przygotowanie jest proste, a smak zaskakujący.", "title": "Po imprezie zostały ci resztki jedzenia? Zrób lubelski forszmak [PRZEPIS]", "content": "Lubelski forszmak to pożywny gulasz, który w 2010 roku trafił - jako danie pochodzące z województwa lubelskiego - na listę produktów tradycyjnych Ministerstwa Rolnictwa i Rozwoju Wsi. Dawniej był potrawą bardzo popularną. Podawano go szczególnie często w latach 80. i 90. XX wieku w trakcie wesel lub poprawin. Jednak w ostatnim czasie odszedł w zapomnienie. Forszmak lubelski był tradycyjnie serwowany z ogórkami kiszonymi w wydrążonym bochenku chleba lub w specjalnie przygotowanych koszyczkach z ciasta naleśnikowego. Do ich wykonania używano delikatnie spłaszczonej chochli. Najpierw rozgrzewano ją w gorącym oleju, następnie wkładano do ciasta naleśnikowego i z powrotem do oleju. Forszmak lubelski był daniem, które często przygotowywano po świętach lub innych rodzinnych uroczystościach, wykorzystując pozostałe resztki jedzenia, takie jak pieczone mięso, kiełbasy i wędliny. Danie było więc wyrazem oszczędności oraz szacunku do jedzenia, którego starano się nie wyrzucać. Składniki forszmaku, chociaż pozornie mogą do siebie nie pasować, po połączeniu idealnie się komponują, tworząc smaczną potrawę. Ma ona gęstą i zawiesistą konsystencję oraz ostro-kwaśny i lekko winny smak. Przygotowanie lubelskiego forszmaku to świetny sposób na wykorzystanie resztek mięsa pozostałych z innych dań. • na tej samej patelni po dodaniu jeszcze odrobiny oleju podsmażyć cebulę pokrojoną w kostkę, • wlać do niego gorący wywar i dodać przyprawy (poza majerankiem), • przykryć i gotować na wolnym ogniu (od czasu do czasu mieszając) przez ok. 15 minut, • następnie ogórki kiszone pokroić w plasterki, dorzucić do garnka i od tego czasu gotować jeszcze przez ok. 5 minut, • dodać koncentrat pomidorowy i majeranek – dokładnie wymieszać i gotować jeszcze ok. 5 minut, • następnie wlać na patelnię kilka łyżek dania z garnka i wymieszać, • przelać zawartość patelni do gotującego się dania w garnku, wymieszać i zagotować.", "url": "https://gotowanie.dziennik.pl/przepisy/artykuly/9349387,po-imprezie-zostaly-ci-resztki-jedzenia-zrob-lubelski-forszmak-przep.html", "category": "lubelskie", "sub_category": "Gotowe dania i potrawy", "phrase": "Lubelski forszmak"}