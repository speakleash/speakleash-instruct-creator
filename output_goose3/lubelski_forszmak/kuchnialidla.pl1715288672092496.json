{"meta_description": "Forszmak wieprzowy - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Forszmak wieprzowy - przepis", "content": "Schab kroimy w paski o szerokości ok. 1 cm. Doprawiamy solą i pieprzem. Na rozgrzaną patelnię wlewamy odrobinę oleju i wrzucamy mięso. Podsmażamy na złoty kolor. Mięso przekładamy do naczynia żaroodpornego. Cebulę kroimy w piórka, ogórka i paprykę kroimy w cienkie paski. Czosnek kroimy w plastry, pieczarki w ćwiartki, a imbir drobno siekamy. Na rozgrzaną patelnię wlewamy odrobinę oleju. Pieczarki podsmażamy aż do uzyskania złotego koloru, doprawiamy solą i pieprzem, przekładamy do mięsa. Na tej samej patelni na odrobinie oleju smażymy cebulę i czosnek, po chwili dodajemy również paprykę. Warzywa przekładamy do naczynia żaroodpornego. Na patelnię wlewamy ponownie olej i dodajemy masło. Wrzucamy ogórki kiszone, a po chwili posiekany imbir. Chwilę podsmażamy i przekładamy do mięsa. Całość doprawiamy odrobiną majeranku. Na tę samą patelnię dajemy koncentrat pomidorowy i przesmażamy. Doprawiamy ostrą papryką. Dolewamy odrobinę wody lub rosołu. Smażymy, mieszając. W moździerzu rozcieramy odrobinę kolendry z kminem rzymskim. Mieszankę przypraw dodajemy do koncentratu. Doprawiamy cukrem i odrobiną soli. Dolewamy śmietankę. Z naczynia żaroodpornego przelewamy na patelnię płyny, które puściły warzywa i mięso. Sos delikatnie redukujemy, mieszając. Sos przelewamy do mięsa i całość dobrze mieszamy. Zagotowujemy. Danie przekładamy do miski i dekorujemy posiekanym szczypiorkiem i kawałkami papryki.", "url": "https://kuchnialidla.pl/forszmak-wieprzowy", "category": "lubelskie", "sub_category": "Gotowe dania i potrawy", "phrase": "Lubelski forszmak"}