{"meta_description": "Forszmak to lubelski przysmak, który łączy w sobie tradycyjny smak i ideę zero waste. Wypróbuj nasze przepisy na tę sycącą i pyszną zupę!", "title": "Masz resztki mięs, wędlin i kiełbas? Przygotuj smaczny forszmak! | Braun PL", "content": "Są takie smaki, które kojarzą się nam z danym regionem kraju. Górale mają swoją kwaśnicę, na Śląsku jada się kluski z roladą i modrą kapustą, a Lubelszczyzna chlubi się swoim forszmakiem. Jeśli kochasz kuchnię regionalną i chcesz poznać to wyśmienite danie jednogarnkowe, to koniecznie wypróbuj nasz przepis na forszmak! Polska kuchnia jest różnorodna i smaczna. Każdy z regionów ma swoje własne dania, z których jest znany, a ich charakter często uzależniony był od jego zamożności, dostępności produktów rolnych, rozwoju rolnictwa i hodowli zwierząt czy dostępu do rzek, jezior lub mórz. Potrawy z regionu Lubelszczyzny charakteryzują się prostotą, bazują głównie na produktach tanich i łatwo dostępnych, ale za to są smaczne i sycące. Na stołach wschodniej Polski królowały więc cebularze, pierogi gryczaki czy piróg biłgorajski. Jedną z najpopularniejszych potraw, która do tej pory jest niezwykle często serwowana zarówno w restauracjach, jak i w domach na terenie Lubelszczyzny, jest forszmak [1]. Co to jest forszmak? Jest to rodzaj gęstej zupy, w konsystencji nieco podobnej do gulaszu. Forszmak lubelski to pożywne danie z mięsem, ogórkami kiszonymi, zaprawiony koncentratem pomidorowym. Często przygotowywany jest po różnego rodzaju świętach lub uroczystościach. Wykorzystuje się wtedy do niego resztki mięs czy wędlin, które pozostały po imprezie. Forszmak z resztek wędlin i mięs to pyszne i sycące danie, dzięki któremu unika się marnowania jedzenia. Ile gospodyń domowych, tyle rodzajów forszmaku. Do najbardziej popularnych należą:", "url": "https://www.braunhousehold.com/pl-pl/porady-kuchenne/co-to-jest-forszmak", "category": "lubelskie", "sub_category": "Gotowe dania i potrawy", "phrase": "Lubelski forszmak"}