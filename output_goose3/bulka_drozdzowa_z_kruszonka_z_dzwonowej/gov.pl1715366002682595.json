{"meta_description": "W dniu 09 maja 2023 roku na Listę Produktów Tradycyjnych została wpisana w kategorii: wyroby piekarnicze i cukiernicze: „bułka drożdżowa z kruszonką z Dzwonowej”.", "title": "Bułka drożdżowa z kruszonką z Dzwonowej - - Portal Gov.pl", "content": "Ciasto formowane w prostokąt, w przekroju kremowe lub jasnożółte z dodatkiem sera i kruszonki Od złocistego do ciemno-złocistego i brązowego na zewnątrz, w przekroju barwa ciasta kremowa lub jasnożółta Bułka drożdżowa z kruszonką z Dzwonowej przygotowywana jest z pokolenia na pokolenie przez mieszkanki tej miejscowości. Już w latach 60 XX w. bułkę drożdżową z kruszonką z Dzwonowej przygotowywano od święta oraz podawano gościom w trakcie ważnych uroczystości rodzinnych. Kawałek bułki drożdżowej dostawali tez wszyscy którzy przed weselem przynieśli do domu panny młodej produkty na przygotowanie weselnego poczęstunku np. jaja, masło czy śmietanę. Produkt ten był i jest wykorzystywany przede wszystkim jako poczęstunek w pracach polowych takich jak żniwa czy wykopki, babkę do dziś podaję się gościom w trakcie ważnych uroczystości rodzinnych lub religijnych. Sposób przygotowania bułki drożdżowej z kruszonką z Dzwonowej jest bardzo prosty, choć wymaga sporo czasu i pracy. Przepis bardzo często przekazywany jest na spotkaniach integracyjnych kobiet, warsztatach wypieku ciast i różnych zjazdach. Obecnie istnieje wiele możliwości przygotowania bułki z wykorzystaniem nowoczesnego sprzętu kulinarnego, jednak to nadal tradycyjny sposób wypiekania w piecu kaflowym jest kultywowany wśród mieszkańców. Przepis na bułkę drożdżową z kruszonka z Dzwonowej cieszy się dużą popularnością gdyż wypiek opiera się na tradycyjnej i sprawdzonej recepturze, zaś ciasto zawsze „wychodzi” i jest smaczne.", "url": "https://www.gov.pl/web/rolnictwo/bulka-drozdzowa-z-kruszonka-z-dzwonowej", "category": "podkarpackie", "sub_category": "Wyroby piekarnicze i cukiernicze", "phrase": "Bułka drożdżowa z kruszonką z Dzwonowej"}