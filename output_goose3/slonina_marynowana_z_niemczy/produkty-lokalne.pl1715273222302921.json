{"meta_description": "", "title": "Galicja - wielopokoleniowa tradycja wytwarzania wędlin tradycyjnych!", "content": "Przedsiębiorstwo Mięsno-Garmażeryjne „Galicja” z Niemczy. Rodzinna firma, której największym bogactwem jest wielopokoleniowa tradycja wytwarzania wędlin tradycyjnych, funkcjonuje na rynku od 2000 roku. Niepowtarzalne receptury, unikatowe kompozycje przypraw i dbałość o najwyższą jakość wyrobów wędliniarskich i podrobowych to bogactwo, którym właściciele firmy pragną podzielić się ze swoimi Klientami. Jaka jest tajemnica głębokiego smaku polskich wędlin, produkowanych w zakładzie mięsnym „Galicja\"? Tradycyjna receptura wytwarzania wyrobów wędliniarskich przywieziona została przez rodzinę Matusiewiczów ze wschodu dawnej Polski – z regionu Wołynia (obecnie teren Ukrainy) na Dolny Śląsk, do Niemczy. W zgodzie z pokoleniową tradycją, łączącą smaki wołyńskie z niemczańskimi, aromatyczne kiełbasy, szynki, boczki i wyroby garmażeryjne produkowane są z najlepszej klasy mięsa wieprzowego. Dostarczają je gospodarstwa znane z „Dobrej Praktyki Rolniczej i Dobrej Praktyki Hodowlanej”. - Jako producent wędlin spełniających najwyższe wymagania zdrowotne i smakowe, nie używamy środków chemicznych. Stosujemy wyłącznie naturalne przyprawy, wśród których są m.in. sól, pieprz, czosnek oraz majeranek. Posiadamy wdrożony system jakości HACCP – mówi Jarosław Węglowski z “Galicji”. Najlepszy dowód wyśmienitej jakości wyrobów pochodzących z zakładu wędliniarskiego „Galicja” są liczne certyfikaty i nagrody. „Galicja” jest jedyną firmą w województwie dolnośląskim, której produkty zostały wyróżnione certyfikatem Tradycja i Jakość. Pełną ofertę i szczegóły o firmie znajdziecie: tutaj", "url": "https://produkty-lokalne.pl/galicja-wielopokoleniowa-tradycja-wytwarzania-wedlin-tradycyjnych,13", "category": "dolnośląskie", "sub_category": "Mięso świeże oraz produkty mięsne", "phrase": "Słonina marynowana z Niemczy"}