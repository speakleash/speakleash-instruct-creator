{"meta_description": "Produkt wpisany na listę produktów tradycyjnych w dniu 2008-02-01\nW kategorii Produkty mięsne\nw województwie śląskim", "title": "Nec / necówka – polędwica w otrzewnej - - Portal Gov.pl", "content": "Owal z wyraźnie widocznymi żyłkami (wzorkami) z tkanki tłuszczowej otrzewnej na zewnątrz, w środku jasnobrązowa polędwiczka otoczona mielonym mięsem. Produkt pieczony jest w tzw. czepcu (po cieszyńsku), tzn. siatce otrzewnej wieprzowej, który nadaje potrawie specyficzny smak. W Polsce czepcem nazywany jest jeden z przedżołądków wołowych. Potrawa zwana necówką wywodzi się z okresu zaboru austriackiego. Niemiecka nazwa tego produktu to necbrot, czyli po cieszyńsku nec lub inaczej – necówka, czepiec, siatka otrzewna.", "url": "https://www.gov.pl/web/rolnictwo/nec-necowka-poledwica-w-otrzewnej", "category": "śląskie", "sub_category": "Mięso świeże oraz produkty mięsne", "phrase": "Nec / necówka – polędwica w otrzewnej"}