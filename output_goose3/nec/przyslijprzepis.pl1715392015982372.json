{"meta_description": "rolada z mięsa mielonego z polędwiczką", "title": "Necówka", "content": "Polędwiczkę nacieramy przeciśniętym przez praskę czosnkiem oraz 1 łyżeczką papryki i majeranku, oraz solą i pieprzem. Karkówkę mielimy razem z cebulą i 1 ząbkiem czosnku. Bułkę tartą moczymy w niewielkiej ilości wody. Zmieloną karkówkę łączymy z bułką tartą, jajkiem, 1 łyżeczką majeranku i pozostałą papryką. Dodajemy odrobinę soli i pieprzu. Całość mieszamy i wyrabiamy gładką masę. Mięso rozkładamy grubą warstwą na foli spożywczej, układamy na niej polędwiczkę i zawijamy. Roladę obsypujemy z wierzchu majerankiem, przekładamy na siatkę wędliniarską i wkładamy do naczynia żaroodpornego. Pieczemy około 1,5 godziny w 180 stopniach. W połowie czasu pieczenia roladę należy przewrócić na drugą stronę.", "url": "https://www.przyslijprzepis.pl/przepis/necowka", "category": "śląskie", "sub_category": "Mięso świeże oraz produkty mięsne", "phrase": "Nec / necówka – polędwica w otrzewnej"}