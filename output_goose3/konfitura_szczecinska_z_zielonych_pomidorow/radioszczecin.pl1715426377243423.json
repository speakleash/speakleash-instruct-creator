{"meta_description": "Tradycja, natura, jakość - tak reklamuje się Słoneczny Bazar przy ul. Struga w Szczecinie. W sobotę swoje produkty sprzedawało ponad 20 wystawców.", "title": "Smażone, zielone pomidory i ślimak szczeciński. Jarmark na prawobrzeżu [WIDEO, ZDJĘCIA]", "content": "Tradycja, natura, jakość - tak reklamuje się Słoneczny Bazar przy ul. Struga w Szczecinie. W sobotę swoje produkty sprzedawało ponad 20 wystawców. Można było kupić lody, pieczywo, wędliny, ale też konfiturę z zielonych pomidorów i... ślimaki.     - Na stole mamy przetwory wykonane z naszych własnych, ekologicznych surowców. Konfitura Szczecińska z Zielonych Pomidorów, produkt wpisany na listę produktów tradycyjnych Ministerstwa Rolnictwa - zachwalała jedna z wystawczyń.     - Jestem organizatorem Słonecznego Bazaru. Sama byłam wystawcą na bazarze i stwierdziłam, że brakuje takiego miejsca na prawobrzeżu - powiedziała Agnieszka Michalska-Grzegorzak.     - Ślimak szczeciński dlatego, że hodowany na terenie Szczecina, ale gatunek jest śródziemnomorski. Efekt końcowy to ślimaki po burgundzku z masełkiem, czosnkiem, natką pietruszki - proponowała Paulina Michałowicz, hodowca ślimaków.     Słoneczny Bazar na prawobrzeżu działa w soboty i niedziele w godz. 10-16.", "url": "https://radioszczecin.pl/1,405919", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura szczecińska z zielonych pomidorów"}