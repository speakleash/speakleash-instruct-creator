{"meta_description": "Produkt wpisany na listę produktów tradycyjnych w dniu 2013-07-29 w kategorii Warzywa i owoce w woj. zachodniopomorskim.", "title": "Konfitura szczecińska z zielonych pomidorów - - Portal Gov.pl", "content": "W zależności do naczynia. Pokrojone pomidory mają kształt nerkowaty (pokrojone w ósemki). Pomidory przez długi okres czasu były uważane przez Europejczyków za warzywo trujące, dlatego jego uprawa oraz spożycie było niewielkie. „(…) na początku XIX w. ilość warzyw w jedzeniu mieszkańców miast nie była imponująca (…). W latach trzydziestych pojawiły się na rynku pomidory, ale nie zostały w pełni zaakceptowane (…)” (L. Turek-Kwiatkowska, „Kultura na Pomorzu w XIX wieku”, Koszalin 2000). Dopiero wiek XIX i XX wprowadził pewne zmiany w podejściu do spożycia tego warzywa. Pomidor zaczął być wykorzystywany do przygotowywania różnych potraw w kuchni zachodniopomorskiej. Wówczas wielkim specjałem, jaki spożywano, były m.in. zielone pomidory w postaci konfitury, jako dodatek do mięs podawanej podczas różnych uroczystości. „Na pół dojrzałe i jeszcze zielone pomidory pokroić na plasterki, polać octem i odstawić na noc. Pół funta pomidorów zalać syropem z ¾ funta cukru rozpuszczonego w wodzie z częścią octu pomidorowego (…) i zagotowanego z odrobiną cynamonu, imbiru, skórki z cytryny oraz kilkoma goździkami. Kolejnego dnia ponownie zagotować syrop i gotować w nim pomidory przynajmniej przez ¼ godziny. Następnie wyjąć je, sam syrop gotować jeszcze dłużej, wylać na pomidory, wymieszać. Po przestudzeniu dodać trochę koniaku lub araku, przelać do słoika i zakręcić” („Stettiner Geschenk – Kochbuch für junge Ehe” – tł. pol. – „Szczeciński prezent – książka dla młodych małżeństw”, Szczecin ok. 1930). Obecnie zielone pomidory do przygotowania konfitury zazwyczaj pochodzą z niedużych rodzinnych upraw z terenu zachodniopomorskiego. Sama konfitura zaś przygotowywana jest na bazie receptury sprzed 100 laty, jednakże nieco zmodyfikowana i dostosowana do obecnych gustów mieszkańców ziem zachodniopomorskich. „Umyte zielone pomidory umyć i pokroić w ósemki. Wybrać gniazda nasienne. Ósemki pomidorów sparzyć wrzącą wodą i odsączyć. Skropić spirytusem, pozostawić na noc. Na drugi dzień z cukru i wody ugotować gęsty syrop. Do wrzącego syropu włożyć pomidory, gotować 5 minut. Odstawić na noc. Na trzeci dzień gotować pomidory w syropie, do momentu aż pomidory staną się szkliste, a syrop gęsty. Pod koniec gotowania dodać sok i skórkę z cytryny” (Wywiad przeprowadzony z mieszkańcami Województwa Zachodniopomorskiego). Tak przygotowana konfitura jest nie tylko aromatycznym dodatkiem do różnego rodzaju mięs, szczególnie wołowiny, ale także do ciast i deserów, jako oryginalny i zarazem naturalny dodatek dekoracyjny.", "url": "https://www.gov.pl/web/rolnictwo/konfitura-szczecinska-z-zielonych-pomidorow", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura szczecińska z zielonych pomidorów"}