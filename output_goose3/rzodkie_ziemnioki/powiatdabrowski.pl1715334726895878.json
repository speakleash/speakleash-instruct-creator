{"meta_description": "", "title": "\"Rzodkie ziemnioki\" laureatem w konkursie „Polska Wieś Smakuje” - Powiat dąbrowski", "content": "Znana na całym Powiślu Dąbrowskim potrawa według przepisu Teresy Rygielskiej „Rzodkie ziemnioki” zajęła trzecie miejsce w konkursie „Polska Wieś Smakuje” w kategorii zupy. Zupa ta od kilku lat jest główną potrawą serwowaną na „Święcie Ziemniaka” we wsi Smęgorzów i cieszy się ogromnym powodzeniem. Jest prosta, smaczna i popularna wśród lokalnej społeczności. Wpisuje się w tutejsze imprezy jako tradycyjny specjał regionu. Znajduje się również na liście produktów tradycyjnych. Podstawą zupy są oczywiście ziemniaki, wędzone żeberka, jarzyny, a także aromatyczne zioła. Konkurs \"Polska Wieś Smakuje\" realizuje Narodowy Instytut Kultury i Dziedzictwa Wsi. Przystąpić mogli do niego rolnicy, a także zarejestrowane koła gospodyń wiejskich z całej Polski. Zgłoszono łącznie 330 potraw, w 5 kategoriach: kiszonki z warzyw i owoców, zupy, potrawy jarskie, potrawy z drobiu i ryb oraz potrawy świąteczne. Laureatów wyłoniło Jury, które oceniało między innymi charakter opisu zgłaszanej praktyki kulinarnej, jej historię oraz związek z regionem i społecznością lokalną, sposób jej kultywowania, jej walory odżywcze i prozdrowotne, a także jak przyczynia się ona do integrowania społeczności lokalnej, zachowania i rozwoju kultury wsi i ochrony dziedzictwa przyrodniczego. Z naszego powiatu do konkursu zgłoszono potrawy regionalne takie jak: • Kaczka w cieście drożdżowym - Stowarzyszenie Na Rzecz Wsi Suchy Grunt  (kategoria potrawy z drobiu i ryb) • Pawłowska ryba w śmietanie - Koło Gospodyń Wiejskich w Pawłowie  (kategoria potrawy z drobiu i ryb) Przepisy na te potrawy znalazły się w publikacji pt. \"Smaki i zapachy Powiśla Dąbrowskiego\" wydanej przez Stowarzyszenie Samorządów Powiatu Dąbrowskiego:", "url": "https://powiatdabrowski.pl/aktualnosci/rzodkie-ziemnioki-laureatem-w-konkursie-polska-wie%C5%9B-smakuje.html", "category": "małopolskie", "sub_category": "Gotowe dania i potrawy", "phrase": "Rzodkie ziemnioki"}