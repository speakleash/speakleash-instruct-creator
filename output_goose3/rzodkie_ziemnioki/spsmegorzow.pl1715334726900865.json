{"meta_description": "", "title": "Dąbrowski Kiermasz Wielkanocny", "content": "27 marca przed Urzędem Miejskim w Dąbrowie Tarnowskiej odbył się Kiermasz Wielkanocny, na którym znalazło się wiele różnorodnych stoisk. Można było między innymi kupić: wędliny, chleb, stroiki świąteczne oraz babki wielkanocne. Naszą szkołę reprezentowali uczniowie klasy 8 wraz z wychowawczynią panią Małgorzatą Pytką oraz z panią Teresą Rygielską. Na stoisku znalazły się baby, babki i babeczki w różnych smakach oraz mazurki wielkanocne. Pyszności te powstały dzięki zaangażowaniu uczniów klasy 8 wraz z wychowawczynią oraz Rodziców pod czujnym okiem pani Teresy Rygielskiej. Nie zabrakło również zupy regionalnej pani Teresy Rygielskiej „Rzodkie ziemnioki”. Wszystkim, którzy przyczynili się do powstania naszego pięknego stoiska wystawowego bardzo dziękujemy.", "url": "https://spsmegorzow.pl/2024/03/27/dabrowski-kiermasz-wielkanocny/", "category": "małopolskie", "sub_category": "Gotowe dania i potrawy", "phrase": "Rzodkie ziemnioki"}