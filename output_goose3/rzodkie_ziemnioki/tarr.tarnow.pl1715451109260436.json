{"meta_description": "", "title": "Wycieczka „Breń i okolice” – Tarnowska Agencja Rozwoju Regionalnego S.A.", "content": "We wtorek, 08 sierpnia, odbyła się wycieczka kulinarna „Breń i okolice” zorganizowana w ramach projektu „Miejsca – Smaki – Ludzie. Wycieczki szlakiem małopolskiej kuchni”. Projekt realizowany jest przy wsparciu finansowym Województwa Małopolskiego. Uczestnicy wycieczki udali się do zespołu pałacowo parkowego w Brniu, gdzie obecnie mieści się siedziba Centrum Polonii Ośrodek Kultury, Turystyki i Rekreacji. Tam zwiedzili piękny XVIII-wieczny park z jego atrakcjami – zabytkową bramą, kapliczką, kanałami połączonymi mostkiem czy labiryntem oraz położone nieopodal tzw. okopy szwedzkie. Pani Małgorzata Bułat, Dyrektor Ośrodka oprowadziła uczestników po pomieszczeniach dworka oraz opowiedziała o barwnej historii rodu Konopków. Obecny podczas wydarzenia Wicestarosta Powiatu Dąbrowskiego Krzysztof Bryk opowiedział też o planowanych inwestycjach w obiekcie, który jest nie tylko celem wycieczek ale może też służyć za bazę wypadową do zwiedzania atrakcji Powiśla Dąbrowskiego. – Arkadiusz i Piotr Nasiadka – przedstawiciele pasieki „Prosto z ula” – producenta miodów i innych produktów pszczelich; pasieka mają swoją bazę na terenie lasów radłowskich, ale ule z pszczołami „wędrują” po różnych częściach regionu.  – Renata Nasiadka – producentka przetworów z samodzielnie uprawianych owoców i warzyw (m.in. malin, jagody kamczackiej) sprzedawanych pod marką „Maliny z Kisieliny”,  – Barbara Jagła – serowarka z okolic Szczucina, produkująca różne rodzaje serów z mleka własnych krów rasy Jersey, działająca pod marką Baba Jagła,  – Agata Rygielska (Pajda chleba) – producentka domowego pieczywa i innych wypieków, która ledwie tydzień wcześniej zdobyła I miejsce w kategorii „Produkty regionalne” podczas Małopolskiego Festiwalu Smaku,  – Teresa Rygielska – producentka zupy pod nazwą rzodkie ziemnioki wpisanej na listę produktów tradycyjnych prowadzoną przez Ministerstwo Rolnictwa i Rozwoju Wsi, wielokrotnie nagradzana za promocję dziedzictwa kulinarnego województwa małopolskiego. Wymienieni producenci oprócz ciekawych prelekcji przygotowali też degustacje swoich wyrobów, a Barbara Jagła i Teresa Rygielska dodatkowo przeprowadziły krótkie warsztaty pokazujące proces powstawania prostego sera podpuszczkowego i lokalnej zupy. Następnie wycieczka przeniosła się do Olesna na teren winnicy Bogu-Miła. Właściciele najpierw oprowadzili uczestników po terenie swoich upraw, a następnie zaprosili na degustację czterech rodzajów wina. Przygotowali tez poczęstunek składający się z lokalnych wędlin i serów oraz domowych wypieków. Wycieczka spełniła swoje zadania. Pokazała uczestnikom mniej znane, choć bardzo atrakcyjne miejsca, które warto odwiedzić oraz zwróciła uwagę na rolę dziedzictwa kulinarnego w promocji regionu.", "url": "https://tarr.tarnow.pl/wycieczka-bren-i-okolice-2/", "category": "małopolskie", "sub_category": "Gotowe dania i potrawy", "phrase": "Rzodkie ziemnioki"}