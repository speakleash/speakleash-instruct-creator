{"meta_description": "W sobotnie październikowe popołudnie w winnicy \"Piwnice Antoniego - małopolska winnica\" odbyła się impreza pn. Wprowadzenie do enoterapii i apiterapii - degustacja wina i miodów.", "title": "Enoterapia i apiterapia w winnicy Piwnice Antoniego - Małopolskie Stowarzyszenie Winiarzy", "content": "W sobotnie październikowe popołudnie w winnicy “Piwnice Antoniego – małopolska winnica” odbyła się impreza pn. Wprowadzenie do enoterapii i apiterapii – degustacja wina i miodów. Piwnice Antoniego to winnica o trzydziestoletniej historii, położona we wschodniej Małopolsce na pograniczu z Podkarpaciem, u podnóża góry Kokocz, w gminie Ryglice, w Woli Lubeckiej. W trakcie wydarzenia w ramach enoterapii odbył się spacer po winnicy, wśród rzędów winorośli, wraz z omówieniem poszczególnych szczepów winogron oraz zasad uprawy oraz degustacja 5 rodzajów win.  W ramach Apiterapi zrealizowano: zwiedzanie pasieki połączone z wykładem nt. działań prozdrowotnych miodu i wszelkich produktów pszczelich oraz degustacja różnych gatunków miodu, począwszy od wiosennego mniszka, poprzez wielokwiatowy, lipę itp. po jesienny miód spadziowy. Koło Gospodyń Wiejskich działające na terenie gminy Ryglice zaserwowało przybyłym gościom potrawy regionalne. Zespół ludowy W Kuźni u Kowala z Kowalowej wzbogacił spotkanie pięknym ludowym występem, przybliżając przybyłym folklor Krakowiaków Wschodnich. Pani Teresa Galus częstowała gości swoją nagrodzoną zupą “Rzodkie Ziemnioki”. Można było również zakupić sery zagrodowe z Serowni Podłazy.", "url": "https://www.malopolskiewiniarstwo.pl/dni-otwarte-w-winnicy-piwnice-antoniego/", "category": "małopolskie", "sub_category": "Gotowe dania i potrawy", "phrase": "Rzodkie ziemnioki"}