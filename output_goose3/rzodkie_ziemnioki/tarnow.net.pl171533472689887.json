{"meta_description": "Zupa „rzodkie ziemnioki”, której przepis opracowała Teresa Rygielska ze wsi Smęgorzów (gmina Dąbrowa Tarnowska) została kandydatem do włączenia na listę prowadzoną przez Ministerstwo Rolnictwa i Rozwoju Wsi. Regionalny przysmak uzyskał rekomendację małopolskiej Rady ds. Produktów Tradycyjnych i Dziedzictwa Kulinarnego, której przewodniczy wicemarszałek Łukasz Smółka. - Serwis informacyjny dla regionu Tarnów i okolice. Aktualności, relacje, fotoreportaże, repertuary kin oraz teatru i rozkład jazdy komunikacji miejskiej.", "title": "„Rzodkie ziemnioki” ze Smęgorzowa kandydatem na listę produktów tradycyjnych - Tarnów w internecie - - Informacje, gospodarka, rozrywka.", "content": "W środę 13 marca, Rada ds. Produktów Tradycyjnych i Dziedzictwa Kulinarnego pozytywnie zaopiniowała dwie małopolskie zupy do włączenia na listę produktów tradycyjnych Ministerstwa Rolnictwa i Rozwoju Wsi. Pierwsza z nich to lubecka zupa z lubczykiem, druga - zupa „rzodkie ziemnioki”, której przepis opracowała Teresa Rygielska, wiceprezes Stowarzyszenia Kobiet Wsi Smęgorzów. Zupa „rzodkie ziemnioki” od kilku lat jest główną potrawą serwowaną na wrześniowym „Święcie Ziemniaka” we wsi Smęgorzów. Cieszy się ogromnym powodzeniem. Jest smaczna i pożywna, a także bardzo doceniana popularna lokalnej społeczności jako tradycyjny specjał regionu Powiśla Dąbrowskiego. Poprzez działania Stowarzyszenia Kobiet Wsi Smęgorzów przepis na zupę został szeroko prezentowany na licznych imprezach promujących tradycyjną kuchnię regionalną, a nawet uwzględniony w książce kucharskiej „Kulinarne wędrówki po Małopolsce”. Podstawą zupy są oczywiście ziemniaki, wędzone żeberka, jarzyny, a także aromatyczne zioła. Pod koniec gotowania należy dodać podsmażoną na maśle cebulkę z czosnkiem oraz słodką śmietanę. Produkty tradycyjne są niekwestionowaną wizytówką województwa małopolskiego. Obecnie na liście prowadzonej przez Ministerstwo Rolnictwa i Rozwoju Wsi widnieje aż 218 produktów pochodzących z naszego regionu. Przed Małopolską plasuje się jedynie Podkarpacie.", "url": "http://tarnow.net.pl/articles/s/i/251189", "category": "małopolskie", "sub_category": "Gotowe dania i potrawy", "phrase": "Rzodkie ziemnioki"}