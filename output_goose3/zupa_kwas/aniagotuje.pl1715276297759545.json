{"meta_description": "Zupa Kwas to tradycyjna zupa pochodząca z Kujaw. Przepis na zupę Kwas od setek już lat przekazywany był z pokolenia na pokolenie. Jest to bardzo prosta do zrobienia zupa z sokiem z kiszonej kapusty i ziołami.", "title": "Zupa Kwas", "content": "Czas przygotowania: 15 minut  Czas gotowania łącznie: 1 godzina   Liczba porcji: około 1750 ml zupy     Kaloryczność kcal: 105 w 100 ml zupy [ więcej ]  Garnek przykryj przykrywką. Zagotuj wywar i zredukuj moc palnika do takiej, by zupa tylko lekko mrugała. Całość gotuj około 30 minut, do miękkości warzyw. Porada: Zupę można tez ugotować na golonce. Wydłuż wówczas czas gotowania tak, by mięso było miękkie.  Z zupy wyjmij warzywa. Marchew oraz pietruszkę pokrój na mniejsze kawałki i ponownie umieść w garnku. Cebulę i selera nie używamy (można je dodać np. do pasztetu, czy też jako składnik placków z gotowanych warzyw).  Do garnka dodaj 200 gramów ulubionej, lekko podwędzanej kiełbasy. Pokrój ją w półplasterki. W garnku umieść również 250 gramów surowego wędzonego lub parzonego wędzonego boczku (bez grubej skóry i pokrojony w drobną kostkę) lub też tyle samo wędzonych żeberek (bez kości i chrząstek). Garnek ponownie przykryj przykrywką i gotuj zupę prze 20 minut. Porada: Proporcje są jednak dowolne i można dać mniej lub więcej kiełbasy, czy boczku. Można też kiełbasę zwykłą zamienić na białą (surowa lub parzona) oraz kiełbasę zamienić na żeberka wędzone.  Do garnka wlej 300 ml soku z kiszonej kapusty oraz wsyp trzy łyżki majeranku (nie czubate). Zupę ponownie zagotuj i gotuj do pięć minut. Porada: Możesz dać mniej lub więcej soku z kiszonej kapusty. Jej ilość zależy od \"mocy\" soku oraz tego, jak bardzo kwaśną zupę lubisz.  Do osobnej miski wlej kilka łyżek zimnej wody oraz odlej chochlę wrzącej zupy. Po chwili dodaj 100 gramów śmietany kwaśnej 18 % i cały czas mieszając śmietanę z zupą wsyp też dwie łyżki mąki pszennej. Całość bardzo dokładnie wymieszaj, na gładki płyn bez grudek mąki.", "url": "https://aniagotuje.pl/przepis/zupa-kwas", "category": "kujawsko-pomorskie", "sub_category": "Gotowe dania i potrawy", "phrase": "Zupa kwas"}