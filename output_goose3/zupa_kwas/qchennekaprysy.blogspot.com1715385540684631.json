{"meta_description": "", "title": "Biała zupa na kwasie z kiszonej kapusty", "content": "To chyba mało popularna zupa, a szkoda bo jest bardzo smaczna. W moim domu rodzinnym przygotowywało się ją na rosole pozostałym po np. niedzielnym obiedzie. Ja robię właściwie tak samo. Kiedy zostaje mi rosół z poprzedniego dnia to właśnie na nim przygotowuję inne zupy. Jedną z nich jest \"biała zupa\" Skąd wziąć kwas? Najlepiej jest odlać kwas z gotowanej kapusty np. do bigosu. Zlany gorący kwas można przechowywać w szczelnie zamkniętych słoikach dłuższy czas. Oczywiście kapusta musi być dobrze kwaśna, żeby kwas był również wystarczająco kwaśny. Ostatnio w jakimś sklepie spotkałam taki kwas w butelkach. Stał przy żurkach i zakwasach czerwonego barszczu. Jakości kupnego kwasu nie ocenię bo nigdy go nie kupowałam, staram się mieć go w zanadrzu ze swojej kiszonej domowej kapusty, co i Wam polecam. • None ok. 2 litry rosołu (może być również wywar na włoszczyźnie) • None ok. 300 ml kwasu z gotowanej kapusty (trudno określić ostateczną ilość bo kapusty są mniej lub bardziej kwaśne) • None śmietana 30% (taka nie waży się w kwaśnych zupach)    Do gorącego rosołu lub wywaru dolewamy kwas z kapusty do smaku w zależności od tego jak bardzo kwaśną zupę lubimy, dodajemy ziele angielskie, liść laurowy i majeranek. Chwilę wszystko gotujemy, zupa musi przejść smakami dodanych przypraw. Pod koniec zupę zagęszczamy 2 łyżkami mąki rozmieszanymi w 1/2 szklanki zimnej wody. Gotujemy jeszcze 5 minut i zestawiamy zupę z ognia. Zabielamy śmietaną, doprawiamy przyprawą Maggi. Sposobów podawania tej zupy jest wiele. My jemy ją z makaronem inni jedzą z kluskami ziemniaczanymi \"szarymi\", jeszcze inni z ziemniakami. Fantastyczna zupa na każdy dzień, łatwa i tania w wykonaniu. Jeśli ktoś ją zna to wie jaka jest smaczna, a jeśli ktoś jej nie zna to gorąco polecam spróbować :)", "url": "http://qchennekaprysy.blogspot.com/2014/02/biaa-zupa-na-kwasie-z-kiszonej-kapusty.html", "category": "kujawsko-pomorskie", "sub_category": "Gotowe dania i potrawy", "phrase": "Zupa kwas"}