{"meta_description": "Muzeum Ziemi Dobrzyńskiej w Rypinie", "title": "Biała zupa - Portal - Muzeum Ziemi Dobrzyńskiej w Rypinie", "content": "Kiszonki są pyszne, bardzo zdrowe, wręcz idealne na początek wiosny, kiedy potrzebujemy energii i witamin. „ Królową” kiszonek była kapusta, a potrawy z niej robione już od XV wieku zajmowały istotne miejsce wśród dań kuchni polskiej. Dawniej kapusta kiszona miała znaczenie nie tylko ze względu na właściwości odżywcze, również ratowała ludzi od głodu na przednówku, który trwał od końca zimy do nowych zbiorów. W tradycyjnym domu dobrzyńskim każda prawdziwa gospodyni miała swoją ukiszoną kapustę. Podjadano taką kapuchę prosto z drewnianej beczki, a także wykonywano z niej różnorakie potrawy. Sok z kiszonej kapusty był również wykorzystywany do ostatniej kropelki, w tym na zupy. Jeden z takich specjałów nazywa się na ziemi dobrzyńskiej białą zupą. Ta łatwa, tania i smaczna zupa pospolita była zawłaszcza na Kujawach, gdzie określano ją jako zupa kwas (produkt wpisany na listę produktów tradycyjnych w dniu 2011-07-28 w kategorii Gotowe dania i potrawy w woj. kujawsko-pomorskim). Potrawa ta powszechnie przygotowywana była również w dobrzyńskich kuchniach, a przepis przekazywano z pokolenia na pokolenie. Sekretem jest dobry i naturalny sok z kiszonej kapusty. - sok z kapusty, odciśnięty z kiszonej lub gotowy (ostateczna ilość zależy od kwasowości soku) - śmietana lub mleko z mąką do zaciągnięcia Gotować mięso, dodać warzywa, ziele angielskie, liść laurowy i szczyptę majeranku. Dodać sok z kapusty, przyprawić solą. Zaciągnąć śmietaną lub mlekiem z mąką. Podawać z kluskami ziemniaczanymi. Przepis według: Ireny Laskowskiej, pochodzącej i zamieszkałej w miejscowości Okalewko, urodzonej w 1934 roku.", "url": "https://muzeum.rypin.eu/strona-1313-biala_zupa.html", "category": "kujawsko-pomorskie", "sub_category": "Gotowe dania i potrawy", "phrase": "Zupa kwas"}