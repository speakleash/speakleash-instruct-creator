{"meta_description": "Zupa kwas przepis na kwasówkę kujawską, zupę na soku z kiszonej kapusty. Biała zupa na kwasie z kapusty. Przepis na zupę kwas z kiszonej kapusty.", "title": "Zupa kwas", "content": "Przepis na zupę na soku z kiszonej kapusty Zupa kwas przepis na kwasówkę kujawską, zupę na soku z kiszonej kapusty. Kujawska zupa kwas jest łatwa do zrobienia, tania i smaczna. Ze względu na swój smak i kolor często określana jest też jako zupa kwasówka kujawska albo biała zupa na kwasie z kapusty. Jakkolwiek by się nie nazywała, przepis na zupę kwas kujawski to świetny pomysł na pożywną zupę, która zawsze cieszy się uznaniem. Zupę kwas na soku z kiszonej kapusty najczęściej przyrządza się od jesieni do późnej wiosny. Nie jest tym samym co kwaśnica czy kapuśniak z kiszonej kapusty (przepis), ponieważ zawiera jedynie kwas z kiszonej kapusty. Zupa na kwasie z kapusty ma nie tylko wyrazisty kwaśny smak kiszonej kapusty, który uwielbiamy, ale składniki kwasówki kujawskiej są idealne na chłodniejsze lub mroźne dni. Przepis na zupę kwas z kiszonej kapusty nie wymaga długiego gotowania, to dość szybka i prosta zupa, którą na Kujawach gotuje się od setek lat. Suszone grzyby dodają zupie kwas na żeberkach niesamowitego smaku. Do tego przepisu na zupę kwas można użyć wywaru z dowolnego rodzaju mięsa, a nawet przygotować wersję wegetariańską, pomijając mięso i używając bulionu warzywnego. Zupa kwas – kwasówka od zawsze była jednym z najpopularniejszych przepisów na tani i szybki obiad. Zupa kwas przepis na kwasówkę kujawską, zupę na soku z kiszonej kapusty. Kujawska zupa na kwasie z kapusty kiszonej ma wyrazisty kwaśny smak i nie wymaga długiego gotowania. Zupa kwas – kwasówka od zawsze była jednym z najpopularniejszych przepisów na tani i szybki obiad. Poniższy przepis to wersja \"na bogato\", ale kwasówkę kujawską możesz przygotować też na rosole albo w wersji postnej – na wodzie i kwasie z kiszonej kapusty. • około 1 kg wędzonych żeberek lub wędzonego boczku albo kości wieprzowych, • około 300-500 ml soku z kapusty kiszonej, patrz uwagi do przepisu, • 1,5 łyżki majeranku lub więcej do smaku,  Uwagi do przepisu na zupę kwas na kwasie z kiszonej kapusty Do kwasówki kujawskiej możesz użyć soku odciśniętego z kiszonej kapusty albo kupić sok z kapusty w butelkach, jest dostępny w wielu marketach. Ilość soku, który dodajemy do zupy zależy od tego jak bardzo jest kwaśny. Zacznij od dodania 250 ml soku, a jeśli zupa będzie zbyt mało kwaśna dodasz go więcej. Dodatek suszonych grzybów jest opcjonalny. Zupa kwas z suszonymi grzybami to specjalność ziemi chełmińskiej, natomiast na ziemi świeckiej popularna jest kwasówka na kwasie z kiszonej kapusty podawana z żytnimi kluskami. 1. Dzień wcześniej zalej grzyby ciepłą wodą i pozostaw na noc do namoczenia. Następnego dnia odcedź grzyby i pokrój w paski. Wody, w której się moczyły nie wylewaj. 2. Żeberka wieprzowe albo boczek lub kości wieprzowe włóż do dużego garnka i zalej wodą. Dodaj wodę z grzybów, obraną włoszczyznę, pokrojone grzyby, liście laurowe, ziele angielskie i pieprz w ziarnach. Gotuj wolnym ogniu przez około 1 do 2 godzin, aż mięso będzie łatwo odchodzić od kości. 2. Gdy mięso będzie miękkie, wyjmij je, a gdy wystygnie oddziel od kości i pokrój na mniejsze kawałki. 3. Sok z kapusty kiszonej wymieszaj z mąką i śmietaną. Dodaj do niego kilka łyżek gorącego wywaru z mięsa i wymieszaj, aby zahartować śmietanę, a następnie wlej do wywaru. Dodaj też roztarty w dłoniach majeranek. Teraz jeśli chcesz możesz dodać startą na tarce marchewkę. Gotuj jeszcze kilka minut, aż marchewka straci surowość. 4. Podawaj z oddzielnie ugotowanymi i okraszonymi boczkiem z cebulką lub słoniną ziemniakami, kluskami ziemniaczanymi, prażokami lub pieczywem. • Zamiast wywaru na wędzonce lub kościach wieprzowych, możesz użyć rosołu lub bulionu warzywnego albo wody. • Do zupy możesz dodać startą na tarce o grubych oczkach marchewkę, pokrojone w kostkę ziemniaki oraz namoczone wcześniej suszone grzyby. Dzięki temu zupa będzie miała jeszcze bogatszy smak. • Zupa jest bardzo pożywna i rozgrzewająca. Doskonale sprawdzi się po męczącym dniu w pracy, imprezie albo aktywnym wypoczynku na świeżym powietrzu. Co to jest zupa kwas Przepis na zupę kwas trudno znaleźć w książkach kucharskich, przekazywany jest ustnie z pokolenia na pokolenie. To tradycyjna wiejska zupa znana na Kujawach i ziemi dobrzyńskiej od kilkuset lat. Zupa kwas często nazywana jest kwasówką kujawską, kwoskiem, kapuścianką, zupą na kwasie kapuścianym albo zupą białą. Czasami możesz też spotkać ją pod nazwą biały barszcz. Najważniejszym składnikiem tej typowo domowej zupy jest sok z kiszonej z kapusty. Dawniej, choć nie znano terminu \"zero waste\", każda gospodyni starała się wykorzystać produkty w kuchni tak, aby nic się nie zmarnowało. Dlatego nadmiaru kwasu z kapusty kiszonej nigdy nie wylewano, ale gotowano na nim pożywną kwasówkę kujawską. W okresie postu zupę kwas zagęszczano jedynie mąką, czasami śmietaną. Na ważne uroczystości zupę kwas gotowano na boczku albo wędzonych żeberkach lub kościach wieprzowych. Zupę kwas zazwyczaj gotuje się po uroczystościach rodzinnych, z okazji których często przyrządzany jest bigos. Podczas gotowania bigosu odlewa się nadmiar soku z kapusty i wykorzystuje go do gotowania zupy kwas, idealnej na leczenie kaca po weselu czy chrzcinach.", "url": "https://www.czteryfajery.pl/2023/11/zupa-kwas.html", "category": "kujawsko-pomorskie", "sub_category": "Gotowe dania i potrawy", "phrase": "Zupa kwas"}