{"meta_description": "", "title": "KUJAWSKA ZUPA KWAS I PRAŻUCHA", "content": "Należę do tej części społeczeństwa, która uwielbia sok z kiszonej kapusty i kiszonych ogórków. Mogę je pić litrami. Idealnie gaszą pragnienie i mają wyjątkowy smak. Zakwaszają tofu, nadając mu twarogowy smak lub podobny do fety. Dzięki potężnej dawce witaminy C i kwasu mlekowego, stawia na nogi po zabalowanej nocy Sok z kiszonej kapusty, wpisany jest na Listę Produktów Tradycyjnych. Mamy go na tej liście, dzięki Kujawsko – Pomorskiemu. Można bez problemu kupić sam sok z litrowych słojach lub butelkach. Wracając do kuchni Kujaw i zupy kwas. To jedna z najłatwiejszych, najtańszych, najstarszych i najsmaczniejszych zup. Gospodynie zbierały nadmiar kwasu z beczek i robiły z niej zupę. Określano ją, jako zupa kwas, kwasówka, kwoskiem, zupą biała lub kapuścianką. W oryginale do garnka wrzucano włoszczyznę, wędzony boczek, mięso kacze lub gęsie i gotujemy do miękkości. W okresie postu rezygnowano z mięsnego składnika. Gotowana często podczas przygotowania bigosu. Odlewano wtedy nadmiar soku i równocześnie robiono zupę. Z czym podawana? Najczęściej z okraszonymi ziemniakami a najlepiej z prażuchą. A co to takiego? Już wyjaśniam. Prażucha, psiocha, sytocha, lemieszka, fucia, porka, fuszer czy kluchy połom bite. To nieliczne z nazw tej potrawy. Występuje w każdym regionie kraju i tam ma swoje nazwy. To nic innego jak ugotowane ziemniaki z dodatkiem mąki. Dodaje się ją pod koniec gotowania i energicznie ubija. Ma powstać kleista i gęsta masa. Na koniec kraszono ją smażoną cebulą, boczkiem, polewano śmietaną a dla dzieci posypywano cukrem. Funkcjonowała, jako danie dla biednych. Kładziono ją w sporej misce i wspólnie konsumowano. Niektórzy formowali ją w kluski. Idealna odsmażana następnego dnia. Jako danie samodzielne lub dodatek do zup. Do zupy kwas idealna – 2 litry wody  – 1,5 – 2 szklanki soku z kiszonej kapusty (ilość zależy od rodzaju soku)  – 3 duże liście laurowe  – 6 ziaren ziela angielskiego  – majeranek (suszony lub świeży), w sporych ilościach (użyłem 4 gałązki świeżego i 3 łyżki suszonego)  – 2 spore marchewki  – 1 spora pietruszka  – połowa średniego selera  – 1 łyżeczka słodkiej, wędzonej papryki  – sól i pieprz do smaku  – 3 łyżki śmietanki sojowej lub innej roślinnej  – 2 kopiaste łyżki mąki pszennej lub innej – do garnka wlać wodę, dodać liście laurowe, ziele angielskie, pokrojoną w plastry marchewkę, pietruszkę i selera. Gotować do miękkości warzyw  – sok z kapusty wymieszać z papryką, śmietaną i mąką. Dodać trochę zupy i zahartować całość. Wlać do garnka. Gotować przez chwilę. Doprawić do smaku solą i pieprzem  – ziemniaki na prażuchę obrać, gotować w osolonej wodzie. Gdy będą już lekko miękkie, Odlać szklankę wody z gotowania a resztę wylać  – szklankę wody ponownie wlać do garnka i posypać wierzch ziemniaków mąką. Gotować jeszcze kilka minut  – ziemniaki dokładnie ubijać z mąką i pozostałą wodą, kilka minut. Masa powinna być gęsta i ciągnąca się  – cebulę drobno pokroić, dusić na oleju. Gdy będzie już miękka, wyłączyć grzanie i dodać paprykę. Wymieszać  – prażuchę ułożyć w talerzu, wlać zupę, dodać warzywa, można też białą „kiełbaskę” i okrasić cebulą", "url": "https://weganon.pl/kujawska-zupa-kwas-i-prazucha/", "category": "kujawsko-pomorskie", "sub_category": "Gotowe dania i potrawy", "phrase": "Zupa kwas"}