{"meta_description": "Strona www.smaknaprodukt.pl jest rezultatem realizacji projektu współpracy Pt. „Smak na produkt”.\nPartnerzy projektu współpracy wdrażając Lokalne Strategie Rozwoju działają na rzecz rozwoju obszarów wiejskich, aktywizując społeczność lokalną, promując obszar oraz wspierając realizację i upowszechniając Lokalne Strategie Rozwoju na obszarze objętym przez partnerskie LGD.", "title": "Smak na produkt", "content": "30 stycznia 2013 r. w Urzędzie Marszałkowskim Województwa Małopolskiego Rada ds. Produktów Tradycyjnych pod przewodnictwem Marszałka Wojciecha Kozaka zatwierdziła kolejne dwa produkty z „Nad Białej Przemszy” do wpisu na Listę Produktów Tradycyjnych. Prezentacji smakowitego „Smalcu jurajskiego gotowanego” dokonały panie z Koła Gospodyń Wiejskich z Ryczówka. Podstawą tego smacznego smarowidła do chleba są dobrej jakości składniki, zwłaszcza mięso. Receptura i sposób przygotowania smalcu jurajskiego gotowanego była i jest przekazywana z pokolenia na pokolenie, a sam produkt cieszy się ogromną popularnością. Jurajski przysmak różni się zdecydowanie od smalcu wytapianego walorami smakowymi i zdrowotnymi, gdyż jest produktem lekkostrawnym, o niższej zawartości cholesterolu. Natomiast przepyszne ciasteczka „Kręciołki” prezentowane były przez Siostry z Klasztoru Norbertanek Sanktuarium Męki Pańskiej z Imbramowic.", "url": "http://www.smaknaprodukt.pl/", "category": "małopolskie", "sub_category": "Napoje (alkoholowe i bezalkoholowe)", "phrase": "Nalewka łazowska – jałowcówka"}