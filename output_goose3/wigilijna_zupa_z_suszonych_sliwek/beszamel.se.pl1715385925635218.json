{"meta_description": "Wigilijna zupa owocowa z suszonych owoców rzadko gości na naszych stołach. Wywodzi się z tradycji kuchni kujawskiej i w tym regionie cieszy się pewną popularnoś...", "title": "Wigilijna zupa owocowa z suszonych owoców", "content": "Wigilijna zupa owocowa z suszonych owoców rzadko gości na naszych stołach. Wywodzi się z tradycji kuchni kujawskiej i w tym regionie cieszy się pewną popularnością. W smaku podobna do kompotu wigilijnego. Warto jej spróbować dla odmiany. Na pewno zasmakuje dzieciom. Zupę z suszonych owoców podajemy jak większość zup owocowych - zabieloną śmietaną i z makaronem o grubszej formie. Jednak jeśli nie przepadamy za zupami zabielanymi, mamy nietolerancję laktozy lub po prostu dbamy o linię, możemy nie dodawać do zupy śmietanki. Sama ilość i różnorodność owoców użytych do jej przygotowania sprawia, że zupa jest esencjonalna i ma intensywny smak. Polecamy ją tym, którzy mają też kłopoty trawienne, podobnie jak wigilijny kompot z suszu jest doskonałym remedium na poczucie przejedzenia, które często przytrafia się nam podczas świąt.", "url": "https://beszamel.se.pl/przepisy/zupy-na-zimno/wigilijna-zupa-owocowa-z-suszonych-owocow-wideo-re-aY4E-PcvK-4BSe.html", "category": "kujawsko-pomorskie", "sub_category": "Gotowe dania i potrawy", "phrase": "Wigilijna zupa z suszonych śliwek"}