{"meta_description": "", "title": "Cookit - przepis na burocorz po świętokrzysku", "content": "Trwa sezon na buraka , dokładnie- cukrowego . Niedawno znalazłam całkiem sporo jego zastosowań w kuchni polskiej. Jakie było moje zdziwienie! Postanowiłam niektóre z nich spróbować. Powiem jedno- bardzo syte i ciekawe potrawy z dużą zawartością cennych witamin i minerałów. Szczerze polecam. U mnie na pewno będzie co roku w sezonie gościł.A dziś- burocorz.Jest to potrawa z regionu świętokrzyskiego przygotowywana na terenie powiatu opatowskiego oraz w okolicach gminy Bogoria . A więc z terenów moich przodków, co spowodowało, że zainteresowałam się przepisem jeszcze bardziej. Fajnie jest spróbować dań, które królowały na stołach własnych przodków. Burocorz przypomina tradycyjną drożdżówkę, jednak bardziej w strukturze niż smaku, a do jego przygotowania używa się nieco innych składników.Poniższy przepis pochodzi ze strony świętokrzyskie.org0.5 kg mąki ,5 dag drożdży ,1/2 kg ugotowanych buraków żółtka ,0,25 szklanki cukru ,około 0,5 litra mleka cukrowe myjemy, po czym gotujemy w całości, aby uratować jak najwięcej witamin przed utratą. Po ugotowaniu i przestudzeniu trzemy je na tarce. Z drożdży , łyżki cukru mąki przygotowujemy rozczyn, który odstawiamy do wyrośnięcia. Żółtka ucieramy z cukrem na jednolitą masę, a następnie dodajemy utarte buraki mąkę , rozczyn i mleko . Ciasto przekładamy do blaszki wyłożonej pergaminem lub wysmarowanej tłuszczem, by ciasto nie przywarło do formy, i pozostawiamy ciasto do wyrośnięcia. Wkładamy do nagrzanego piekarnika i pieczemy około 60 minut w temp. 200 stopni.Ciasto jet czymś pomiędzy chlebem a drożdżówką. Pysznie smakuje ze swojskim serkiem topionym lub masłem i szklanką mleka .Zaletą jest długa świeżość ciasta.", "url": "https://cookit.pl/przepis/277467/burocorz+po+swietokrzysku", "category": "świętokrzyskie", "sub_category": "Wyroby piekarnicze i cukiernicze", "phrase": "Burocorz bogoryjski"}