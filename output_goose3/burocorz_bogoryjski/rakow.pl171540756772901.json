{"meta_description": "Oficjalna strona Samorządu Gminy Raków. \nGmina Raków, Urząd Gminy Raków, tel. 413535018", "title": "Gmina Raków - „Złote Borówki” - przyznane!", "content": "Laureatami konkursu zostali: Najlepsza impreza - „W dzień Świetej Tekli ziemniaki będziem piekli” - to nasza sztandarowa uroczystość religijno - obyczajowa , rokrocznie organizowana w Dębnie, zwiazana z legendą o Tekli, która sama z Rakowa przywędrowała do pobliskiego Dębna. Nieodzowną atrakcją jest wspólne pieczenie ziemniaków w ogniskach.W roku 2011 „Rakowski ziemniak pieczony” został wpisany na listę produktów tradycyjnych Ministerstwa Rolnictwa i Rozwoju Wsi obok „Dzionia Rakowskiego. Najlepszy produkt lokalny – Pasta borowikowa Barbary Wojciechowskiej – Gospodarstwo Agrotyrystyczne „Pyzówka”w miejscowości Głuchów Lasy, gmina Raków, od 7 lat specjalizuje się w potrawach grzybowych.Goście biorą udział w przetwarzaniu grzybów ( suszenie, marynowanie, blanszowanie ) , a Gospodyni serwuje: krokiety z grzybami, karpia w sosie borowikowym, grzybiec, smalec grzybowy i wyróznioną pastę borowikową. Składa się z dwóch obiektów: „Duży Dwór” i „ Mały Dworek”.Oferuje bogatą ofertę noclegową, gastronomiczną, rekreacyjną i szkoleniową Najlepsza baza gastronomiczna – Karczma Świętokrzyska – położona przy drodze Staszów – Sandomierz , słynie z pieczeni z dzika podawanej z warzywami, golonki bawarskiej, kwaśnicy świetokrzyskiej i z wyjatkowej kawy stanowiącej mieszankę arabik z Brazylii, Kenii, Kostaryki, Indonezji i afrykańskiej robusty. Najlepsza działalność, aktywność, przedsiębiorczość – Gminny Ośrodek Kultury w Bogorii - organizator imprez: „Wojewódzkie Święto Ekologii”,. „ Święto Pieroga”, „Spiżarnia Smaków”. Wspólnie ze stowarzyszeniem „ Nasza Gmina Bogoria” wypracowało markę produktu tradycyjnego „ burocorz Bogoryjski” oraz utworzyło „ Ekologiczny szlak tradycji i smaku”. Niewątpliwym sukcesem jest, że wśród Laureatów konkursu znalały się dwa produkty z gminy Raków. Wszystkim laureatom składamy gratulacje.", "url": "https://rakow.pl/gmina-informacje/aktualno%C5%9Bci/187-zote-borowki-przyznane.html", "category": "świętokrzyskie", "sub_category": "Wyroby piekarnicze i cukiernicze", "phrase": "Burocorz bogoryjski"}