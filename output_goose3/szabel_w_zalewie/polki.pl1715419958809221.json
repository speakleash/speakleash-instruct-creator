{"meta_description": "Szabel – tak na terenach Wielkopolski nazywa się fasolkę szparagową. Od zawsze była wysoko ceniona jako pożywny posiłek w okresie zimowym.", "title": "Jak przygotować wielkopolski szabel, czyli fasolkę szparagową", "content": "W wielu domach fasolkę gotowano jako jarzynę w całości lub podawano w postaci zupy tzw. szabelkówki. Młodą fasolę gotowało się w słonej wodzie, do miękkości i podawało suto polaną suto masłem, ze zrumienioną bułeczką. Czasem też na stole pojawiała się fasola z duszoną z cebulą, siekanym koprem, natką pietruszki, przyprawiona gałką muszkatołową i sokiem z cytryny. Ale wielkopolski szabel to fasola w zalewie z wody, z dodatkiem cukru (dwie łyżki na kilogram warzyw), soli (do smaku, nie za dużo) i szczypty kwasku cytrynowego. Słoje z fasolą szparagową w zalewie były pasteryzowane (90 stopni Celsjusza), co gwarantowało możliwość długiego przechowywania.", "url": "https://polki.pl/przepisy/kuchnie-swiata,jak-przygotowac-wielkopolski-szabel-czyli-fasolke-szparagowa,10341899,artykul.html", "category": "wielkopolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Szabel w zalewie"}