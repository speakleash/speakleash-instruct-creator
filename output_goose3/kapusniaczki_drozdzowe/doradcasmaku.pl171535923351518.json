{"meta_description": "Drożdżowe kapuśniaczki z pieczarkami - DoradcaSmaku - ten przepis cieszy się popularnością, sprawdź.", "title": "Drożdżowe kapuśniaczki z pieczarkami - DoradcaSmaku.pl", "content": "Ciasto: W ciepłym mleku rozpuścić drożdże. Dodać cukier i łyżkę mąki. Odstawić do podrośnięcia. Do mąki dodać sól, podrośnięte drożdże, rozkłócone jajka i wyrobić elastyczne ciasto stopniowo dolewając rozpuszczone masło. Miskę z wyrobionym ciastem przykryć ściereczką i odstawić do podrośnięcia na ok. 1 godzinę.   Farsz: Kapustę przepłukać. Poszatkować drobno, zalać wodą i ugotować do miękkości z liśćmi laurowymi i zielem angielskim. Usunąć ziele i liście. Odcedzić i przestudzić. Cebule pokroić w drobną kostkę. Zarumienić na oleju. Doprawić solą i cukrem. Razem z cebulą podsmażyć starte na dużych oczkach pieczarki. Do cebuli z pieczarkami dodać dobrze odciśniętą, ugotowaną kapustę. Dodać łyżkę oleju i podsmażyć na patelni. Doprawić solą, pieprzem i ziołami.   Ciasto rozwałkować na prostokąt o grubości ok. 1 cm. Na brzeg nałożyć farsz, zawinąć w rulon i odciąć resztę rozwałkowanego ciasta. Powstały wałek ciasta z nadzieniem pokroić na ok. 4 cm kawałki pod skosem. Ponownie nałożyć farsz na brzeg ciasta i zwinąć, odciąć resztę ciasta. Kapuśniaczki ułożyć na blaszce (łączeniem do dołu) wyłożonej papierem do pieczenia, posmarować jajkiem i posypać czarnuszką. Pozostawić na ok. 10 minut. Piec w piekarniku nagrzanym do 190 stopni przez ok. 18 minut. Podawać z domowym barszczem na zakwasie. Smacznego!    Rady: Ciasto można również wyrobić w robocie lub automacie do wypieku chleba.   Pieczarki można zastąpić suszonymi grzybami, które należy wcześniej namoczyć (najlepiej na noc), ugotować do miękkości i drobno posiekać.   Do farszu można dodać ulubione suszone zioła.", "url": "https://www.doradcasmaku.pl/przepis-drozdzowe-kapusniaczki-z-pieczarkami-304627", "category": "podkarpackie", "sub_category": "Wyroby piekarnicze i cukiernicze", "phrase": "Kapuśniaczki drożdżowe"}