{"meta_description": "Domowe kapuśniaczki wbrew pozorom wcale nie są trudne w przygotowaniu. Poniżej znajdziecie prosty przepis na pyszne kapuśniaczki, z którego korzystam od lat.", "title": "Drożdżowe kapuśniaczki", "content": "Kapuśniaczki to pyszne bułeczki drożdżowe, wypełnione farszem z kapusty kiszonej z podsmażoną na maśle cebulką. Są przepyszne i idealnie smakują z dodatkiem filiżanki czerwonego barszczu. Takie kapuśniaczki idealnie sprawdzają się jako przekąska podczas domowych imprez. Domowe kapuśniaczki wbrew pozorom wcale nie są trudne w przygotowaniu. Poniżej znajdziecie prosty przepis na pyszne kapuśniaczki, z którego korzystam od lat. Wychodzą pulchniutkie, mięciutkie i pyszne. Jestem pewna, że posmakują każdemu z Was. Zapraszam na przepis! • Do ciepłego (niegorącego) mleka dodajemy pokruszone drożdże, cukier oraz łyżkę mąki. Całość mieszamy i odstawiamy na około 15 minut, by drożdże zaczęły pracować. • Do miski wsypujemy przesianą mąkę, dodajemy jajka, żółtka, śmietanę, szczyptę soli oraz zaczyn. Całość razem zagniatamy, w międzyczasie wlewając masło. Gotowe ciasto formujemy w kulkę, przekładamy do miski, przykrywamy ściereczką i odstawiamy do wyrośnięcia na około 30 minut. • Cebulę kroimy w kosteczkę, przekładamy na patelnię z odrobiną masła i podsmażamy. • Kapustę odsączamy z soku. Jeśli nie lubicie mocno kwaśniej kapusty, można ją dodatkowo przepłukać w zimnej wodzie i odcisnąć. Kapustę przekładamy do duszącej się cebuli, dodajemy suszone grzyby, szczyptę soli, pieprzu oraz ostrej papryki. Całość razem podsmażamy kilkanaście minut, a następnie pozostawiamy do przestygnięcia. • Ciasto dzielimy 4 części. Każdą z nich rozwałkowujemy na prostokąt o szerokości około 10 cm. Wzdłuż dłuższego boku układamy porcję farszu i zwijamy, układając ciasto łączeniem do dołu. Następnie rulonik kroimy na kawałki o grubości około 5-8 cm. Wykładamy na blaszkę i odstawiamy do wyrośnięcia na około 10 minut. Tak postępujemy z każdym kawałkiem ciasta. • Kapuśniaczki przed pieczeniem smarujemy roztrzepanym jajkiem. Wstawiamy do piekarnika nagrzanego do 180 stopni i pieczemy 25 minut.", "url": "https://prostakuchnia.pl/drozdzowe-kapusniaczki/", "category": "podkarpackie", "sub_category": "Wyroby piekarnicze i cukiernicze", "phrase": "Kapuśniaczki drożdżowe"}