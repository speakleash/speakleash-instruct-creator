{"meta_description": "", "title": "Kapuśniaczki drożdżowe ze słodką kapustą", "content": "KAPUŚNIACZKI Z CIASTA DROŻDŻOWEGO – pulchne, mięciutkie, pachnące z farszem z kapusty słodkiej – raj dla podniebienia. Jest to właściwie przystawka, chociaż mogę zajadać bez niczego. Idealne do czerwonego barszczu lub innych zup klarownych. Najwspanialsze są jednak same. CIASTO : W rondelku podgrzewamy mleko wraz z masłem. Odstawiamy i studzimy. Mąkę mieszamy z drożdżami, cukrem, solą, gałką muszkatołową. wbijamy jajka i dolewamy mleko z masłem, zarabiając ciasto jednocześnie. Mleka dolewamy po troszeczku w zależności jak mąka chłonie. I tyle go należy dodać. Wyrobione ciasto przykrywamy ściereczką i odstawiamy na godzinę do wyrośnięcia. Wyrośnięte ciasto ponownie wyrabiamy a następnie wykładamy na posypaną mąką stolnicę. FARSZ: kapustę gotujemy, studzimy i odciskamy. 1-2 cebule, szklimy na tłuszczu ( jeśli chcemy to z boczkiem lub słoniną. Najpierw zesmażamy skwarki a potem dokładamy cebulę ) dodajemy ugotowane i pokrojone grzyby. Kapustę drobno siekamy dokładamy do rondla i smażymy mieszając od czasu do czasu, na wolnym ogniu. Doprawiamy solą i pieprzem, można dodać kminku. Rozwałkowujemy na prostokąty grubości ok. 2-3 mm. Na ciasto nakładamy farsz. zwijamy w rulon i kroimy nożem na mniejsze kawałki ok. 7-10 cm. Układamy na wyłożonej papierem do pieczenia blasze, smarujemy roztrzepanym jajkiem i posypujemy kminkiem lub czarnuszką lub też niczym jak ktoś nie lubi. Wstawiamy do rozgrzanego piekarnika do 180 stopni i pieczemy ok. 30 min do zrumienienia. Wyciągamy z piekarnika do ostygnięcia. Podajemy do gorącego barszczu lub solo. Farsz może być z grzybami i kapustą, z kiszoną kapustą, tylko z grzybami czy też mięsny. Co przyjdzie nam do głowy. Smacznego.", "url": "https://przepisyzmojejkuchni24.pl/recipe/kapusniaczki-drozdzowe-ze-slodka-kapusta-2/", "category": "podkarpackie", "sub_category": "Wyroby piekarnicze i cukiernicze", "phrase": "Kapuśniaczki drożdżowe"}