{"meta_description": "Kapuśniaczki z rewelacyjnego, krucho-drożdżowego ciasta. Sprawdzą się jako samodzielna przekąska lub dodatek do barszczu.", "title": "Krucho-drożdżowe kapuśniaczki", "content": "Farsz. Do farszu polecam jak najlepszą kapustę kiszoną - im lepsza, tym lepsze kapuśniaczki. Ja używałam domowej kapusty mojej mamy, z marchewką i dużą ilością przypraw. Kapustę szatkujemy, cebule kroimy w kostkę. Na oleju smażymy cebulę, aż lekko się zeszkli i dodajemy kapustę. Doprawiamy papryką, solą i pieprzem. Dusimy razem, pod przykryciem, przez około 15-20 minut, aż kapusta zmięknie. Zdejmujemy z ognia i odkrywamy, aby przestygła. Ciasto: Zimne masło ścieramy na tarce lub kroimy w kostkę. Mieszamy je z mąką, jajkiem, cukrem, solą, jogurtem, drożdżami i 2 łyżkami wody. Zagniatamy ciasto, aż do połączenia składników. W razie potrzeby dodajemy jeszcze łyżkę wody. Powinniśmy otrzymać ciasto dość gęste, zwarte, ale lekko kruche. Ciasto krucho-drożdżowe nie musi wyrastać, co znacznie skraca przygotowanie kapuśniaczków ;) Ciasto dzielimy na pół. Porcję ciasta rozwałkowujemy na grubość około pół centymetra. Przestudzoną kapustę układamy na połowie ciasta i zwijamy w rulon tak, aby zakładka ciasta była pod spodem. Układamy na blasze wyłożonej papierem do pieczenia. Dokładnie smarujemy roztrzepanym jajkiem i posypujemy ziarnami. Ja użyłam babki płesznik. Pieczemy w 180 stopniach do zarumienienia, około 25 minut.", "url": "https://smaker.pl/przepisy-pieczywo/przepis-krucho-drozdzowe-kapusniaczki,2004460,sprytnachochla.html", "category": "podkarpackie", "sub_category": "Wyroby piekarnicze i cukiernicze", "phrase": "Kapuśniaczki drożdżowe"}