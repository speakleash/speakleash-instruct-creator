{"meta_description": "Pyszne, mięciutkie bułeczki z kapustą i grzybami czyli kapuśniaczki drożdżowe. Jeżeli lubisz drożdżowe bułeczki nie tylko te słodkie, ale i te wytrawne domowe", "title": "Mięciutkie kapuśniaczki drożdżowe", "content": "Pyszne, mięciutkie bułeczki z kapustą i grzybami czyli kapuśniaczki drożdżowe. Jeżeli lubisz drożdżowe bułeczki nie tylko te słodkie, ale i te wytrawne domowe kapuśniaczki są dla Ciebie. Delikatne miękkie ciasto, soczyste pachnące nadzienie to idealne połączenie. Bułeczki z kapustą to nie tylko smaczna przekąska, drugie śniadanie do pracy czy szkoły. To także znakomite danie na świąteczny stół. Obok słodkich wypieków, te wytrawne także mają swoje miejsce na wigilijnym stole. Domowe wypieki wciąż są popularne, drożdżowe bułki z kapustą mają wzięcie nie tylko w okresie postu. Duże grono osób często je przygotowuje na bezmięsny obiad i podaje z czerwonym barszczem. Bułeczki drożdżowe z kapustą lub kapustą i grzybami robi się podobnie jak drożdżówki ze słodkim nadzieniem. Różnica jest jedna, zamiast cukru używa się soli, a zamiast twarogu, dżemu czy budyniu nadziewa się kapustą z grzybami. Kapuśniaczki z kapustą i pieczarkami jak zrobić Szklanka standard 250 ml. Wszystkie składniki powinny mieć temperaturę pokojową, to jest gwarantem udanego wypieku. Do kubeczka dodaj pokruszone drożdże, około 130 ml ciepłej, ale nie gorącej wody i cukier, chwilę razem mieszaj, a następnie dodaj 2 – 3 łyżki mąki z miski. Wymieszaj aby z grubsza połączyć składniki i odstaw na kilkanaście minut. Jeżeli masz suche drożdże użyj o połowę mniej niż świeżych. Gdy drożdże zaczną się pienić, dodaj do nich jajka, wymieszaj na jednolitą masę i wlej do mąki. Mieszaj łyżką aż mąka się chłonie, jeżeli nadal widać widać suchą dodaj 2 – 3 łyżki wody. Na koniec całość polej olejem, zamieszaj jeszcze kilka razy aby całe ciasto pokryło się tłuszczem. Przykryj miskę z ciastem folią spożywczą, a następnie ręcznikiem i odstaw w ciepłe miejsce do wyrośnięcia. Tak około 45 – 60 minut, aż podwoi swoją objętość. Sprawdź kapustę, jeżeli jest bardzo kwaśna przepłucz ją w ciepłej wodzie, a następnie odciśnij. Jeżeli jest długa przesiekaj nożem na drobniejsze kawałki. Na patelni rozgrzej masło, dodaj pokrojoną w kostkę cebulę i smaż chwilę aż cebula się zeszkli. Dodaj kapustę i smaż razem, aż kapusta będzie miękka. Do cebuli z kapustą dodaj starte na tarce grube oczka pieczarki , smaż razem około 10 minut często mieszając. Gdy masa dobrze odparuje, dopraw do smaku solą pieprzem czarnym i ziołowym. Dodaj także roztarty w dłoniach majeranek. Odstaw do ostygnięcia. Jeżeli takie same bułeczki drożdżowe z kapustą chcesz zrobić z suszonymi grzybami musisz je wcześniej namoczyć, najlepiej na noc. Następnie drobno pokroić i udusić z cebulą, a dopiero później dodać kapustę i dusić razem. Gdy masa lekko ostygnie dodaj do niej starty na tarce ( grube oczka) ser mozzarella i wymieszaj. Wyrośnięte ciasto przełóż na blat oprószony mąką i rozklep lub rozwałkuj na 1 cm placek. Ringiem lub szeroką szklanką ( u mnie szklanka do piwa) wykrawaj krążki, na środek każdego nakładaj łyżkę farszu. Ściągnij cały brzeg do środka i ściśnij aby się skleił, możesz lekko skręcić. Układaj na blasze wyłożonej papierem łączeniem do spodu. I tak aż do wyczerpania składników. Przykryj blachę z kapuśniaczkami ręcznikiem i pozostaw na 10 – 15 minut do ponownego wyrośnięcia. Aby kapuśniaczki zbytnio nie wyrosły w górę, a ciasto rosło także do środka, przetarłam wierzch bułek mąką i obciążyłam je kratką z piekarnika. Przed pieczeniem możesz kratkę zdjąć, lub pozostawić a jajkiem posmarować tylko przerwy pomiędzy. Bułeczki z kapustą posmaruj roztrzepanym jajkiem i posyp sezamem, makiem lub czarnuszką, to czym lubisz. Możesz też użyć kminku, ale kminek się dość mocno przypala, a więc słabo się sprawdza. Lepiej go dodać do nadzienie jeżeli lubisz. Wstaw do nagrzanego piekarnika, półka niżej niż środek, piecz około 20 – 25 minut aż bułeczki się ładnie zrumienią. Domowe kapuśniaczki są pyszne zaraz po upieczeniu jeszcze ciepłe, równie świetnie smakują na zimno. Kapuśniaczki wigilijne, karnawałowe i na cały rok. Ten sposób wykorzystania kiszonej kapusty sprawdza się o każdej porze roku. Z innych postnych kapuścianych dań zobacz także: kapustę z grochem bez ziemniaków, mąki itp, kapustę z białą fasolą, oraz kapusta z grzybami.", "url": "https://www.dietamojapasja.com/2023/12/kapusniaczki-drozdzowe.html", "category": "podkarpackie", "sub_category": "Wyroby piekarnicze i cukiernicze", "phrase": "Kapuśniaczki drożdżowe"}