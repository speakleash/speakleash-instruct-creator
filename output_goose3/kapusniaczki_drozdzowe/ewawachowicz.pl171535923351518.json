{"meta_description": "", "title": "Kapuśniaczki", "content": "Drożdże wymieszać z łyżką ciepłego mleka, szczyptą cukru, solą i łyżeczką mąki. Gdy podrosną, wlać do miski z mąką. Dodać żółtka, mleko, cukier i wyrobić (w malakserze około 5 minut, ręcznie około 15 minut). Gdyby ciasto było zbyt gęste, dodać 1-2 łyżki mleka. Roztopić masło i ciepłe (ale nie gorące, bo drożdże stracą „siłę wzrostu\"), wlać do ciasta i wyrabiać przez 5 minut. Przykryć ściereczką i odstawić do wyrośnięcia, aż ciasto podwoi swą objętość. Cebulę pokroić w kostkę, zeszklić na maśle. Kapustę obgotować, odcisnąć, drobno posiekać i przesmażyć z cebulą. Doprawić do smaku solą i pieprzem. Gdy ciasto wyrośnie, rozwałkować podsypując mąką. Wykroić kawałki 10x15 cm. Nałożyć farsz z kapusty i zwinąć wałeczki - wzdłuż dłuższego boku. Na końcu zostawić pasek bez nadzienia - co pozwoli na sklejenie kapuśniaczków. Ułożyć na blasze wysmarowanej masłem i posypanej bułką tartą, robiąc odstępy między wałeczkami. Gdy wyrosną, posmarować roztrzepanym jajkiem i posypać kminkiem. Włożyć do piekarnika nagrzanego do 200 st. C na około 20 minut (aż się zrumienią). Podawać z barszczem czerwonym.", "url": "https://ewawachowicz.pl/przepisy,,207.html", "category": "podkarpackie", "sub_category": "Wyroby piekarnicze i cukiernicze", "phrase": "Kapuśniaczki drożdżowe"}