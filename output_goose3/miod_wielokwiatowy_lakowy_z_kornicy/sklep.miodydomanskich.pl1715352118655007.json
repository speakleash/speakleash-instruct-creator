{"meta_description": "Pasieka Miody Domańskich - Zamów już teraz w sklepie internetowym - Miód Wielokwiatowy Łąkowy 900g", "title": "Miód Wielokwiatowy Łąkowy 900g", "content": "Miód wielokwiatowy jest nieocenionym i często niedocenianym źródłem prozdrowotnych właściwości. Jest mieszaniną nektaru pochodzącego z wielu gatunków roślin. Miód wielokwiatowy w każdym sezonie i rejonie będzie odmienny. Dotyczy to koloru, smaku, i właściwości. Występuje w rejonie gdzie nie ma dominującej, kwitnącej rośliny. Dzięki temu ma szerokie spektrum działania. Wiosną miody wielokwiatowe są jaśniejsze, delikatne w smaku. Im bliżej lipca czy sierpnia, tym więcej w nich domieszek czeremchy, lipy, kruszyny, gryki i spadzi. Wtedy ich smak robi się mocniejszy a kolor ciemnieje. Miód wielokwiatowy - zastosowanie Stosowany jest często przy chorobach alergicznych. Ważne by zażywać go zapobiegawczo na kilka tygodni przed rozpoczęciem pylenia rośliny uczulającej. W takiej kuracji miód powinniśmy zażywać najlepiej rozpuszczony. (Jedną łyżkę rozpuszczamy 10 godzin wcześniej ). Istotne jest, by miód pochodził z rejonu, w którym przebywa osoba uczulona. Miód wielokwiatowy działa wzmacniająco, ma właściwości antybiotyczne hamujące rozwój drobnoustrojów. Powinniśmy pamiętać, że wszystkie miody działają silnie zapobiegawczo to znaczy zanim złapiemy katar, czy przeziębimy się. Regularne spożywanie miodu, znacznie podnosi naszą odporność. Stanowi barierę przed infekcją w pomieszczeniach gdzie znajdują się osoby chore. W chwili gdy już jesteśmy już chorzy, miód nie postawi nas z dnia na dzień na nogi, choć pomoże naszemu organizmowi w walce z drobnoustrojami.  Miód wielokwiatowy jest stosowany w chorobach serca oraz przy osłabieniu i wyczerpaniu organizmu. W połączeniu z pyłkiem lub pierzgą rozpuszczony w wodzie jest napojem izotonicznym poprawiającym sprawność i wydajność organizmu. Mieszaninę miodu wody i pierzgi dobrze zabrać w długą trasę zamiast kawy - stosujemy - sprawdza się!", "url": "https://sklep.miodydomanskich.pl/miody/66-miod-wielokwiatowy-lakowy-900g.html", "category": "mazowieckie", "sub_category": "Miody", "phrase": "Miód wielokwiatowy łąkowy z Kornicy"}