{"meta_description": "Produkt wpisany na listę produktów tradycyjnych w dniu 2014-01-24 w kategorii Miody w woj. mazowieckim.", "title": "Miód wielokwiatowy łąkowy z Kornicy - - Portal Gov.pl", "content": "Na początku w postaci płynnej, tak zwana patoka. Z czasem ulega krystalizacji. W zależności od naczynia, najczęściej słoiki o pojemności 125 ml, 250 ml, 500 ml, 900 ml. W zależności od okresu, w którym jest zbierany od jasnej po ciemnobrązową. Słodki, ziołowy o aksamitnym bukiecie zapachowym. Zróżnicowany w zależności od kwitnących w różnych okresach sezonu pszczelarskiego roślin. Gmina Stara Kornica położona jest w najbardziej na wschód wysuniętej części Mazowsza, w powiecie łosickim. Tereny te porastają łąki trwałe, wypełnione wielogatunkowymi zbiorowiskami. W składzie florystycznym runi dominują trawy, wyjątek stanowią jedynie łąki ziołowe. W zależności od udziału w runi ziół i roślin motylkowych na terenie gminy Stara Kornica wyróżnia się łąki rajgrasowe, wyczyńcowe, wiechlinowe i ziołowe. Każda z wymienionych łąk różni się szatą roślinną – czyli ilościowym udziałem poszczególnych gatunków w runi i wydajnością – czyli wytworzonym plonem runi. Tak różnorodne łąki trwałe stanowią bogaty, ale mało doceniany pożytek dla pszczół. Tradycje pszczelarskie miejscowych pasiek kultywowane są od wielu pokoleń. Obecnie na terenie Gminy Stara Kornica znajduje się kilka drobnych pasiek, w których miód wielokwiatowy łąkowy pozyskiwany jest głównie na lokalne potrzeby. Miód pozyskiwany jest z najbardziej charakterystycznych dla tego terenu i najczęściej występujących typów runi łąk trwałych czyli niezwykle bogatych florystycznie runi łąk ziołowych. Roślinami porastającymi kornickie łąki są babka lancetowata, babka zwyczajna, barszcz zwyczajny, bodziszek łąkowy, chaber łąkowy, cykoria, podróżnik, dziewanna wielokwiatowa, dziurawiec zwyczajny, farbownik lekarski, głowienka pospolita, goździk pyszny, groszek żółty, komonica błotna, koniczyny, mlecz polny, mniszek pospolity, nostrzyk biały, oman łąkowy, ostrożeń łąkowy, pięciorniki, przylaszczka pospolita, szałwia łąkowa, wiesiołek dwuletni, wyka płatowa, złocień właściwy, żywokost lekarski. Należy podkreślić, że komponenty runi nie kwitną równocześnie, co stanowi o różnorodność kornickich miodów łąkowych (np. mniszek kwitnie tylko wiosną). Miód pozyskiwany z kornickich pożytków łąkowych jest szczególnie aromatyczny i smaczny poprzez bogactwo składników zawartych w przyniesionym nakropie z kwitnących roślin.", "url": "https://www.gov.pl/web/rolnictwo/miod-wielokwiatowy-lakowy-z-kornicy", "category": "mazowieckie", "sub_category": "Miody", "phrase": "Miód wielokwiatowy łąkowy z Kornicy"}