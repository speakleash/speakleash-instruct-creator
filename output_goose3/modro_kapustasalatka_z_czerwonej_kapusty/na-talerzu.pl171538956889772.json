{"meta_description": "Modro kapusta to pyszny pomysł na czerwoną kapustę rodem z Górnego Śląska. Idealnie pasuje jako dodatek do klasycznych dań mięsnych.", "title": "Modro kapusta, czyli czerwona kapusta po śląsku", "content": "Modro kapusta to pyszny pomysł na czerwoną kapustę rodem z Górnego Śląska. Idealnie pasuje jako dodatek do dań mięsnych, takich jak śląskie roladki, polędwiczki wieprzowe czy dziczyzna. Przepisów na czerwoną kapustę jest bez wiele – na ciepło, na zimno, na słodko, kiszona. Bezsprzecznie jednak jednym z najpopularniejszych przepisów jest ten pochodzący z okolic Górnego Śląska. I właśnie jego dziś bierzemy na tapet. Modro kapusta jest przyrządzana z dodatkiem podsmażonego, wędzonego boczku i delikatnej, zeszklonej cebuli. Dodatki te nadają kapuście charakterystyczny, głęboki smak. Modro kapusta wyśmienicie pasuje do klasycznych potraw kuchni śląskiej, czyli np. do słynnej wołowej rolady śląskiej, przygotowywanej z dodatkiem boczku, cebuli i ogórków kiszonych. Bardzo lubię podawać ją też do pieczonej kaczki. Czerwona kapusta jest tak samo pyszna, jak i zdrowa. Za jej czerwoną barwę odpowiadają antocyjany, które mają właściwości przeciwutleniające i chronią organizm przed wolnymi rodnikami. Kapusta jest też znakomitym źródłem wapnia, potasu, siarki, sodu, magnezu i fosforu. Znajdziemy w niej też cynk, żelazo, miedź, selen, mangan i fluor. Co ciekawe, czerwona kapusta może się pochwalić większą zawartością witaminy A i C od białej. Ponadto w czerwonej kapuście znajdziemy również witaminy z grupy B – B1 (tiaminę), B2 (ryboflawinę), B3, B4 (cholinę), B5 (kwas pantotenowy), B6 oraz B12. SPRAWDŹ TEŻ: Inne sprawdzone przepisy na dania wegetariańskie znajdziesz w zakładce WEGE. W ostatnich latach zdecydowanie częściej w mojej kuchni gościła biała kapusta. Młoda, z dużą ilością koperku, jest dla mnie jednym ze zwiastunów lata. Nadszedł chyba jednak czas na zmiany – walory zdrowotne zdecydowanie przemawiają na korzyść czerwonej kapusty. Podziel się efektem! Zostaw komentarz poniżej. Nie zapomnij też oznaczyć @przepisynatalerzu i dodać hashtag #przepisynatalerzu na Instagramie!", "url": "https://na-talerzu.pl/2286/modro-kapusta-czyli-czerwona-kapusta-po-slasku/", "category": "śląskie", "sub_category": "Gotowe dania i potrawy", "phrase": "„Modro kapusta”–sałatka z czerwonej kapusty"}