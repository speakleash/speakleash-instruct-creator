{"meta_description": "Surówka z czerwonej kapusty. Kapusta modra. Surówka z kapusty przepis. Surówka z kapusty z suszonymi śliwkami.", "title": "Surówka z czerwonej kapusty i jabłka z suszonymi śliwkami", "content": "Królik w potrawce z czerwonego wina z suszonymi śliwkami, powidłami śliwkowymi, goździkami i cynamonem. Jak pisałam przy poprzednim przepisie, do przyrządzenia królika skłaniają mnie wartości odżywcze mięsa oraz wyjątkowo delikatny smak. Ale nie tylko — również łatwa dostępność świeżej tuszy króliczej w wielu sklepach, i to w tak dobrej cenie. Nauczyłam się w prosty i szybki sposób dzielić mięso na części, po czym — po krótkim obsmażeniu — gotuję je w winie lub bulionie. Tym razem użyłam czerwonego wina, suszonych śliwek i powideł śliwkowych, które zagęściły sos i dodały mu nieco słodkawego posmaku. W połączeniu z wytrawnym czerwonym winem, daje to bardzo dobry efekt. W podobny sposób przygotujemy też potrawkę z królika w wersji dla dzieci, bez wina. Królika zalewamy wówczas bulionem z jarzyn i dodajemy trochę warzyw np. tartej marchewki i pietruszki. Takie danie możemy zagęścić odrobiną mąki. Danie to — dzięki przyprawom — wprowadzi nas pomału w nieco świąteczny nastrój :-) Do królika przygotowałam surówkę z czerwonej kapusty. Polecam do wypróbowania!", "url": "https://www.kwestiasmaku.com/zielony_srodek/kapusta/surowka_z_czerwonej_kapusty/przepis.html", "category": "śląskie", "sub_category": "Gotowe dania i potrawy", "phrase": "„Modro kapusta”–sałatka z czerwonej kapusty"}