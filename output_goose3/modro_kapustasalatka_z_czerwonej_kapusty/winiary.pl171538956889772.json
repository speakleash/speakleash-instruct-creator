{"meta_description": "Surówka z czerwonej kapusty do obiadu to idealne uzupełnienie tradycyjnego dania polskiej kuchni. Sprawdź przepis, który dla Ciebie przygotowaliśmy!", "title": "Surówka z czerwonej kapusty z majonezem", "content": "Trudno wyobrazić sobie tradycyjny polski obiad bez dodatku warzyw w różnych postaciach. Jedną z najlepszych możliwości jest surówka z czerwonej kapusty. Dodatek Majonezu Dekoracyjnego WINIARY sprawi, że kapusta nabierze łagodnego posmaku. Jeśli przed podaniem skropisz ją sokiem z cytryny, wzbogacisz jej aromat. Sałatka z czerwonej kapusty doskonale smakuje podana na ciepło lub na zimno.    Nasz przepis na surówkę z czerwonej kapusty jest prosty i szybki. Przygotowanie zajmie Ci około pół godziny, a surówka okaże się niezastąpionym dodatkiem do mięs – zarówno tych pieczonych, jak i smażonych. Zacznij od umycia i osuszenia kapusty. Następnie poszatkuj ją bardzo drobno. Posól i odstaw na około kwadrans, żeby zmiękła.    Kolejnym krokiem będzie pokrojenie cebuli w kostkę. Posiekaj ją drobno i dodaj do kapusty. Następnie dodaj 3 łyżki majonezu. Dopraw solą i pieprzem do smaku. Na koniec dodaj nieco soku z cytryny i dokładnie wymieszaj.    Surówka z modrej kapusty może być podana natychmiast po przygotowaniu. Możesz podać ją także na ciepło. Zawsze jest niezawodnym dodatkiem do rozmaitych dań obiadowych. Doskonale skomponuje się z klasycznym kotletem schabowym i pieczenią ze śliwką! Podoba Ci się ten przepis? Dodaj go do swojej książki kucharskiej. Załóż ją TUTAJ.", "url": "https://www.winiary.pl/przepisy/surowka-z-czerwonej-kapusty-z-majonezem/", "category": "śląskie", "sub_category": "Gotowe dania i potrawy", "phrase": "„Modro kapusta”–sałatka z czerwonej kapusty"}