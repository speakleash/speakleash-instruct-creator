{"meta_description": "Uwielbiasz czerwoną kapustę? ☆ Poznaj przepisy i porady ☆ Sprawdź najważniejsze informacje i przeczytaj dodatkowe artykuły ☆ Jak ugotować czerwoną kapustę? ☆ Jak przyrządzić czerwoną kapustę? ☆ Jak zrobić zasmażaną czerwoną kapustę? ☆ Dowiedz się więcej i zaskocz swoich bliskich dzięki Kuchni Lidla!", "title": "Czerwona kapusta • Przepisy/Porady", "content": "<p>Czerwona kapusta uprawiana od ok. 4500 lat na terenach śródziemnomorskich jest warzywem bardzo zdrowym. Warto dodać ją do swojej diety, zwłaszcza w okresie jesienno-zimowym. Zobacz, jakie wartości ma czerwona kapusta i jak można ją przyrządzić.</p> Na co jest dobra czerwona kapusta? W Polsce wciąż chyba króluje kapusta biała. A przecież jej czerwona siostra, zwana też w niektórych regionach Polski modrą, także ma wiele zalet. Na uwagę zasługuje nie tylko jej ciekawy smak, ale i właściwości. Czerwona kapusta zawiera antyoksydanty zwalczające wolne rodniki, dzięki czemu zapobiega nowotworom i spowalnia procesy trawienia. Ma też bardzo dużo witaminy C. Działa przeciwzapalnie i usprawnia układ odpornościowy. Liście czerwonej kapusty pomagają w stanach opryszczki. Mogą być także naturalnym opatrunkiem przy oparzeniach. 100 g surowej czerwonej kapusty to tylko 28 kcal. Surówki z niej przyrządzone możesz jeść więc bez wyrzutów sumienia. Jeszcze mniej kalorii ma kapusta po ugotowaniu. W 100 g ugotowanej kapusty są tylko 23 kcal. Oczywiście, pod warunkiem że nie dodasz do niej pod koniec gotowania podsmażonego boczku. Najwięcej kalorii ma kapusta czerwona zasmażana. W 100 g są aż 102 kcal. Czerwona kapusta może być przyrządzana na wiele sposobów. Można z niej zrobić pyszne gołąbki. Surowa to składnik surówek. Zasmażana, duszona czy gotowana jest idealnym dodatkiem do mięs, klusek śląskich czy kopytek. Nadaje się także do kiszenia, farszów czy zup. Bardzo zdrowy jest świeżo wyciśnięty z niej sok. Jeśli masz już dosyć białej kapusty, świetnie zastąpi ją czerwona. Możesz przyrządzić ją na zimno w formie surówki lub też ukisić. Do dań mięsnych lub ryb świetnie pasuje kapusta na ciepło, np. zasmażana. Pamiętaj jednak, że jest ona najbardziej kaloryczna. Czasem lepiej zastąpić ją modrą gotowaną. Przyrządzenie zasmażanej czerwonej kapusty wymaga nieco więcej czasu, ale warto go poświęcić. Modrą kapustę obieramy z liści zewnętrznych i drobno kroimy. Na oleju podsmażamy drobniutko posiekaną cebulkę i czosnek. Kapustę wrzucamy do garnka. Dodajemy cebulkę z czosnkiem, wodę, możemy dodać starte jabłka, miód lub cukier. Doprawiamy solą i pieprzem. Dusimy pod przykryciem ok. 30 minut. Pod koniec gotowania dodajemy wino. Przed podaniem przesmażamy na patelni z zasmażką z mąki i masła lub oleju. Jeśli nie masz wszystkich składników do kapusty zasmażanej, możesz ją ugotować. Posiekaną włóż do garnka z osoloną wodą. Gotuj około 20 minut, aż stanie się miękka. Po odcedzeniu dopraw pieprzem, dodaj pokrojoną cebulę. Każdy może nieco inaczej przygotowywać czerwoną kapustę. Pasują do niej standardowe przyprawy, takie jak pieprz, sól czy pietruszka. Niektórzy dodają do niej rodzynki czy cynamon lub przyprawy korzenne, takie jak goździki. Kiszona zwykle łączona jest z kminkiem. Jesień to czas kiszonek. W sklepach bez problemu dostaniemy białą kiszoną kapustę. Możemy jednak ukisić także modrą. Poszatkowaną umieszczamy w dużym kamiennym naczyniu. Dodajemy sól, cukier, doprawiamy kminkiem, mieszamy. Ubijamy. Część wyciśniętego podczas ubijania soku odlewamy. Przykrywamy kapustę talerzem z obciążeniem, którym może być słoik z wodą. Po ok. 2 tygodniach kiszona kapusta jest gotowa. Zdarza się, że czerwona kapusta ma gorzki smak. Powodują to zawarte w niej olejki eteryczne. Co zrobić, żeby czerwona kapusta nie była gorzka? Jest sposób na to, by zmienić gorzki smak czerwonej kapusty. Na początku gotowania nie należy przykrywać garnka. Olejki eteryczne wówczas wyparują, a z nimi także cała gorycz kapusty.", "url": "https://kuchnialidla.pl/przepisy/czerwona-kapusta", "category": "śląskie", "sub_category": "Gotowe dania i potrawy", "phrase": "„Modro kapusta”–sałatka z czerwonej kapusty"}