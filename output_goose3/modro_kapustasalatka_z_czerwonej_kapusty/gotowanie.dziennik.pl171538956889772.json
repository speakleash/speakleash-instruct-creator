{"meta_description": "Czerwona kapusta wyróżnia się intensywnym kolorem, ale pozostaje w cieniu swojej kuzynki, bardziej znanej kapusty białej. Ma oczywiście swoje mocno ugruntowane miejsce w kuchni śląskiej i wielkopolskiej, ale po za tymi rejonami…. jemy ją dość rzadko. A teraz jest świetna okazja. Przygotuj czerwoną kapustę na świąteczny weekend.", "title": "Czerwona kapusta jest idealna do gęsiny, ale nie tylko. Jak ją przygotować? PRZEPISY", "content": "Kapusta czerwona swój mocny kolor zawdzięcza antocyjanom. Zawiera ich naprawdę dużo. Są one silnymi antyoksydantami, przyczyniają się do wygaszania stanów zapalnych i mają działanie antynowotworowe. W kapuście czerwonej znajdziemy też całą listę witamin i składników mineralnych oraz błonnik. To wiele powodów, by jeść ją częściej. Oczywiście najwięcej wartości ma na surowo, dlatego polecamy z niej szybkie surówki. Czerwona kapusta sprawdzi się też w daniach obiadowych, np. można ją wykorzystać do gołąbków czy kompozycji jednogarnkowych z mięsem. Jednak najbardziej jest znana na ciepło jako dodatek do mięsa. To wspaniała partnerka śląskiej rolady i wielkopolskiej gęsiny. Bez niej te dania dużo tracą. Podpowiadamy, jak przygotować czerwoną kapustę na ciepło i w formie surówki. • sok z cytryny (lub ocet, np. jabłkowy lub balsamiczny) do smaku Umyj kapustę i drobno poszatkuj. Podobnie przygotuj cebulę, przesmaż ją na oleju. Dodaj kapustę, zalej 1,5 szklanki wody i gotuj do miękkości ok. 30 minut z liściem laurowym i goździkami. Następnie dodaj żurawinę lub rodzynki i starte na tarce jabłko. Dopraw kapustę sokiem z cytryny lub octem, cukrem, solą oraz pieprzem. Dodaj szczyptę cynamonu. Duś jeszcze 10 minut na małym ogniu. Wymieszaj i podawaj na ciepło. Kapustę drobno poszatkuj. Obgotuj ją we wrzątku przez 1-3 minuty. Odcedź na sitku i przelej zimną wodą. Skrop ją sokiem z cytryny. Dodaj jabłko i marchewkę starte na tarce. Całość wymieszaj, dodaj oliwę i przyprawy. Na koniec dołóż posiekaną natkę.", "url": "https://gotowanie.dziennik.pl/przepisy/artykuly/9343466,czerwona-kapusta-jest-idealna-do-gesiny-ale-nie-tylko-jak-ja-przygot.html", "category": "śląskie", "sub_category": "Gotowe dania i potrawy", "phrase": "„Modro kapusta”–sałatka z czerwonej kapusty"}