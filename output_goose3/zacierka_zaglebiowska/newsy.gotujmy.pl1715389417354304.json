{"meta_description": "Pamiętacie smak klusek na mleku? Wróćcie do miłych wspomnień i zróbcie te pyszne zacierki z mlekiem!", "title": "Pamiętacie zacierki na mleku? Do przyrządzenia tych klusek potrzebna będzie tarka", "content": "Czy jest tutaj ktoś, kto na śniadanie ani razu nie zjadł zupy mlecznej? Możemy się założyć, że nie! To typowe śniadanie, które większość jadła w przedszkolu i w domu. Dziś popularne są gotowe płatki śniadaniowe w różnych kształtach i kolorach. Czekoladowe, miodowe albo w kształcie ciasteczek – wybór jest ogromny! Ale kiedyś, gdy takie cymesy były poza zasięgiem wszystkich ludzi, zupę mleczną jadało się najczęściej z własnoręcznie przygotowanymi kluseczkami. Pamiętacie ten smak? Przypomnijcie sobie chwile dzieciństwa z zacierkami na mleku – smacznymi, mięciutkimi kluskami. Pycha! Wiele osób zna kluski na mleku, ale oryginalnie prawdziwe zacierki pochodzą z Zagłębia Dąbrowskiego – regionu w Małopolsce, graniczącego z Górnym Śląskiem. Zagłębiowska zacierka tradycyjnie podawana była tam na śniadanie. Danie jest jednak tak smaczne, że zdobyło popularność także w innych częściach kraju! Łatwe w przygotowaniu i lekkostrawne, jest dobrym pomysłem na poranny posiłek dla dzieci. Sprawdzi się także w przypadku osób, które cierpią na niestrawność i inne dolegliwości żołądkowe – oczywiście pod warunkiem, że nie są uczulone na krowie mleko! Jedni nazywają je po prostu zacierki, inni skubance albo kluski siekane. Niezależnie od używanej nazwy, zawsze chodzi o to samo danie – kluseczki podawane z mlekiem. • W garnku zagotujcie litr mleka. Uważajcie, żeby się nie przypaliło! • Do wrzącego mleka zetrzyjcie ciasto na tarce na dużych oczkach. Możecie też ręcznie urywać kawałeczki ciasta i wrzucać do mleka – właśnie stąd pochodzi nazwa „zacierki skubane”! • Gotujcie do miękkości i podawajcie z mlekiem. Dobrze będą też smakowały na przykład z zupą pomidorową, ale najlepsze są zacierki z mlekiem. Smacznego!", "url": "https://newsy.gotujmy.pl/newsy/przywolujace-wspomnienia-pyszniutkie-zacierki-na-mleku-ten-przepis-cieszy-sie-popularnoscia-od-pokolen-3367-r1", "category": "śląskie", "sub_category": "Gotowe dania i potrawy", "phrase": "Zacierka zagłębiowska"}