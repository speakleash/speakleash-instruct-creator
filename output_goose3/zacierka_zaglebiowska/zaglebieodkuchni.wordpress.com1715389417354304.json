{"meta_description": "*Uwaga, wpis zawiera lokowanie produktu. Zacierka Zagłębiowska idealna alternatywa dla kaszy manny na mleku czy budyniu waniliowego. Wyśmienita na śniadanie, deser czy na podwieczorek w formie zupy mlecznej. Wykonana z maki pszennej, żytniej czy jęczmiennej, podawana w celu zaspokajania głodu głównie ludziom pracującym w rolnictwie. Napływ ludności. Wraz z rozwojem przemysłu na obszarze Zagłębia Dąbrowskiego,…", "title": "Zacierka Zagłębiowska & Zagłębiarki", "content": "idealna alternatywa dla kaszy manny na mleku czy budyniu waniliowego. Wyśmienita na śniadanie, deser czy na podwieczorek w formie zupy mlecznej. Wykonana z maki pszennej, żytniej czy jęczmiennej, podawana w celu zaspokajania głodu głównie ludziom pracującym w rolnictwie. Wraz z rozwojem przemysłu na obszarze Zagłębia Dąbrowskiego, odejściem ludności trudniącej się rolnictwem do pracy w przemyśle, migracją zarobkową ze wsi do miasta oraz napływem ludności z terenów leżących poza Zagłębiem: Kielecczyzny, Małopolski, Wielkopolski czy ziemi częstochowskiej, zmieniał się również styl odżywiania mieszkańców Zagłębia Dąbrowskiego. Zmiany ekonomiczne w Zagłębiu przyczyniły się do stopniowej zmiany jadłospisu. Choć początkowo robotnicy wywodzący się najczęściej ze społeczności wiejskiej, zachowywali z domu wyniesione nawyki żywieniowe, lecz ograniczone możliwości, a nawet brak możliwości własnej uprawy czy hodowli wpłynęły na wzrost poziomu życia oraz kultury miejskiej w tradycyjnym menu. Stąd ludność zaczęła odżywiać się w sposób ubogi ale treściwy. Mąkę zagniatamy z jajkiem i dodajemy wodę do momentu zabrania przez ciasto. Z gotowej masy formujemy małe kuleczki, bądź ciasto trzemy na tarce z grubymi oczkami. Gotujemy mleko i kiedy się zagotuję, dodajemy do niego gotowe kluski i mieszamy. Doprawiamy cukrem, jeżeli ma być spożywana w formie deseru, ewentualnie solą, jeżeli zacierka ma służyć nam do dań głównych tj. zupy, sosy czy dania obiadowe. P.S. Iście Zagłębiowski kubek prosto od ZAGŁĘBIAREK, wprost idealny do podania zacierki z naszego regionu możecie nabyć tutaj.", "url": "https://zaglebieodkuchni.wordpress.com/2017/04/20/zacierka-zaglebiowska-zaglebiarki/", "category": "śląskie", "sub_category": "Gotowe dania i potrawy", "phrase": "Zacierka zagłębiowska"}