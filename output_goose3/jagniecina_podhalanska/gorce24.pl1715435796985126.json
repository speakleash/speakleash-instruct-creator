{"meta_description": "Gmina Niedźwiedź oraz sołectwa z gminy Mszana Dolna: Olszówka, Raba Niżna, Łostówka, Łętowe i  Lubomierz - to rejon w którym Unia Europejska zezwoliła na hodowlę owiec, z których pochodzi mięso od dziś chronione nazwą \"jagnięcina podhalańska\".", "title": "Jagnięcina podhalańska - także z okolic Mszany Dolnej i Niedźwiedzia", "content": "Jagnięcina podhalańska - także z okolic Mszany Dolnej i Niedźwiedzia Gmina Niedźwiedź oraz sołectwa z gminy Mszana Dolna: Olszówka, Raba Niżna, Łostówka, Łętowe i Lubomierz - to rejon w którym Unia Europejska zezwoliła na hodowlę owiec, z których pochodzi mięso od dziś chronione nazwą \"jagnięcina podhalańska\". O dziś, dzięki unijnemu rozporządzeniu, jagnięcina podhalańska uzyskała certyfikat i jest chroniona na terenie Unii Europejskiej tak jak oscypek. Mogą ją produkować tylko wybrani i na ściśle określonym terenie. Aby sprzedawać mięso pod nazwą \"jagnięcina podhalańska\", musi ono pochodzić z ras owczych „cakiel podhalański” oraz wywodzącej się z tej rasy „polska owca górska” i „polska owca górska odmiany barwnej”. W dodatku zwierzęta muszą być hodowane na terenie: w województwie śląskim są to gminy Istebna, Milówka, Węgierska Górka, Rajcza, Ujsoły, Jeleśnia i Koszarawa, a w województwie małopolskim cały powiat nowotarski i cały powiat tatrzański oraz gminy: Zawoja, Bystra i Sidzina (powiat suski), Niedźwiedź i część gminy Kamienica, która położona jest na terytorium Gorczańskiego Parku Narodowego (powiat limanowski), sołectwa Olszówka, Raba Niżna, Łostówka, Łętowe i Lubomierz (gmina Mszana Dolna) oraz gminy Piwniczna, Muszyna i Krynica (powiat nowosądecki). Opracował (mr)", "url": "https://gorce24.pl/informacje/1768/Jagniecina_podhalanska__takze_z_okolic_Mszany_Dolnej_i_Niedzwiedzia", "category": "małopolskie", "sub_category": "Mięso świeże oraz produkty mięsne", "phrase": "Jagnięcina podhalańska"}