{"meta_description": "", "title": "Jagnięcina podhalańska w dwunastu odsłonach - cykl filmów", "content": "Cykl filmów jest przypomnieniem specjałów kuchni góralskiej, ale również pokazaniem możliwości wykorzystania mięsa jagnięcego w różnych odsłonach, różnych daniach, różnych smakach. Spoty będą realizowane w oryginalnych wnętrzach z wystrojem góralskim, z wykorzystaniem przedmiotów używanych podczas codziennego przygotowywania posiłków, jak ceramika z barwnymi elementami kwiatowymi czy rzeźbione kuchenne narzędzia drewniane. Każdy filmik, oprócz prezentacji zarówno tradycyjnych, jak i nowoczesnych przepisów na dania z jagnięciny będzie okraszony barwnymi opowieściami o regionie, jego tradycjach i obyczajach. Tak, jak Koło Gospodyń Wiejskich z Kościelska charakteryzuje duża różnorodność osobowości, tak zostaną przedstawione rozmaite sposoby przyrządzania jagnięciny. Będzie więc i na ostro i na słono, na wesoło i na gorzko. Zapraszamy do oglądania! Jagnięcina Podhalańska w 12 odsłonach to projekt realizowany w ramach Inicjatywy Jagnięcina Podhalańska, którą Narodowy Instytut Kultury i Dziedzictwa Wsi rozpoczął w 2020 roku w porozumieniu z Gminą Kościelisko. Projekt Jagnięcina Podhalańska w 12 odsłonach polega na realizacji krótkich filmików pokazujących różne sposoby przyrządzana mięsa jagnięcego w wykonaniu gaździn z Koła Gospodyń Wiejskich w Kościelisku. Jego celem jest promocja tego góralskiego specjału jako produktu regionalnego z oznaczeniem geograficznym. Szczegółowe informacje o projekcie znajdują się na stronie Narodowego Instytutu Kultury i Dziedzictwa Wsi", "url": "https://ksow.pl/aktualnosc/jagniecina-podhalanska-w-dwunastu-odslonach-cykl-filmow", "category": "małopolskie", "sub_category": "Mięso świeże oraz produkty mięsne", "phrase": "Jagnięcina podhalańska"}