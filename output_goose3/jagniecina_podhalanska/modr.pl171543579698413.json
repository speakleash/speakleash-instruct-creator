{"meta_description": "Dnia 11.10.2012 r. zostało opublikowane w Dzienniku Urzędowym Unii Europejskiej rozporządzenie wykonawcze Komisji UE nr 929/2012r. z dnia 8 października, które informuje, iż nastąpiła rejestracja produktu - „jagnięcina podhalańska” (ChOG) w rejestrze, jako Chronione Oznaczenie Geograficzne. Jest to 36 polski produkt, a 11 z województwa małopolskiego znajdujący się na liście produktów regionalnych z certyfikatem UE.", "title": "Jagnięcina podhalańska - kolejny produkt wpisany na unijną listę produktów regionalnych | Małopolski Ośrodek Doradztwa Rolniczego", "content": "Dnia 11.10.2012 r. zostało opublikowane w Dzienniku Urzędowym Unii Europejskiej rozporządzenie wykonawcze Komisji UE nr 929/2012r. z dnia 8 października, które informuje, iż nastąpiła rejestracja produktu - „jagnięcina podhalańska” (ChOG) w rejestrze, jako Chronione Oznaczenie Geograficzne. Jest to 36 polski produkt, a 11 z województwa małopolskiego znajdujący się na liście produktów regionalnych z certyfikatem UE. Wniosek złożyła Tatrzańsko–Beskidzka Spółdzielnia Producentów „Gazdowie” z Leśnicy oraz Regionalny Związek Hodowców Owiec i Kóz w Nowym Targu. Zostały ustalone ściśle zasady, na których jagnięcina może posiadać certyfikat i być sprzedawana, jako „jagnięcina podhalańska”. Jest to: teren hodowli, rasy owiec oraz szczególne cechy mięsa oraz chowu. Certyfikat obejmuje mięso z ras: polska owca górska, polska owca górska odmiany barwnej oraz cakiel podhalański.   Obejmuje jagnięta, tzw. tuszki jagniąt mlecznych do wieku 60 dni, oraz wagi od 4kg do 8 kg. Mięso charakteryzuje się kolorem jasnoróżowym, soczystym, delikatnym, miękkim, o zapachu zbliżonym do dziczyzny, a szczególnie do sarniny, z niskim odtłuszczeniem tuszy.  Owce muszą być wypasane na halach przez cały sezon, tj. od końca kwietnia do początku października. Obszar hodowli owiec:  - powiat cieszyński - gmina Istebna,   - powiat żywiecki - gminy: Milówka, Węgierska Górka, Rajcza, Ujsoły, Jeleśnia, Koszarawa,  - powiat nowotarski,  - powiat tatrzański,  - powiat suski - gminy: Zawoja, Bystra Sidzina,  - powiat limanowski - gminy: Niedźwiedź i cześć gminy Kamienica, która położona jest na terytorium Gorczańskiego Parku Narodowego lub znajduje się na południe od rzeki Kamienica,  gmina Mszana Dolna - sołectwa: Olszówka, Raba Niżna, Łostówka, Łętowe i Lubomierz,  - powiat nowosądecki - gminy: Piwniczna, Muszyna i Krynica.", "url": "https://modr.pl/aktualnosc/jagniecina-podhalanska-kolejny-produkt-wpisany-na-unijna-liste-produktow-regionalnych", "category": "małopolskie", "sub_category": "Mięso świeże oraz produkty mięsne", "phrase": "Jagnięcina podhalańska"}