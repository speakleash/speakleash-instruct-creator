{"meta_description": "", "title": "Kiełbasa BBQ Pieczona, z miodem i papryką ostrą. - Blog kulinarny", "content": "Kiełbasa w stylu BBQ. Lekko dymiona i pieczona. W trakcie pieczenia smarowana mieszanką miodu, piwa i papryki ostrej. Na gorąco przepyszna. Przez chwilę czuć słodycz, a następnie górę bierze pieczone mięso i ostra papryka. Na zimno także smakowita. Ja wykonałem ją w wędzarni, która miała możliwość podpiekania, ale można ją wędzić w zwykłej i podpiekać w piekarniku. Mało tego. Można zamiast soli zwykłej dać sól naturalnie wędzoną, a zamiast zwykłej papryki – paprykę w wersji wędzonej i wtedy już wystarczy tylko piekarnik, a w cieplejszym sezonie także grill. Pyszna kiełbasa domowa. Spróbujcie wykonać ją sami. Całość mielę maszynką z użyciem oczka 8 mm, dodaję przyprawy, mieszam i lekko wyrabiam. Następnie nadziewam jelita wieprzowe 28-30 mm, skręcam w pętka, rozdzielam i umieszczam na stalowej kratce w wędzarni (piekarniku) celem ogrzania i osuszenia. 60 st. C przez około 1 godzinę. Kiełbaski lekko ściemnieją od temperatury. W czasie podsuszania przygotowuję płynną mieszaninę, którą będę kiełbaski smarował. Następnym etapem jest wędzenie. Tu wystarczy 1 godzina w tej samej temperaturze. Jak kolor będzie już wyraźny przyjdzie czas na pieczenie. Ustawiam temperaturę 150 st. C. Kiełbaski ścieśniam na kratce, a pod nimi umieszczam jakąś wanienkę, by zbierała kapiący tłuszcz. Po około 40 minutach kiełbaski są już ładnie podpieczone i czas je posmarować przygotowaną miksturą. Smaruję je pędzelkiem co najmniej 2 razy i pozostawiam w tej samej temperaturze przez jeszcze 15 minut. Pięknie się zapiekają, a ich kolor się intensyfikuje. Są już gotowe i można je podawać na biesiadny stół. Jeżeli chcesz subskrybować kanał wystarczy, że klikniesz w ten link", "url": "https://nomart.pl/wordpress/kielbasa-bbq-pieczona-z-miodem-i-papryka-ostra/", "category": "mazowieckie", "sub_category": "Mięso świeże oraz produkty mięsne", "phrase": "Kiełbasa szydłowiecka pieczona z oczkiem"}