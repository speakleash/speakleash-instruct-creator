{"meta_description": "Mięso kroimy na mniejsze kawałki, następnie peklujmy. Zapeklowane mięso rozdrabniamy na sitku 6-13 mm boczek na 8 mm, karkówkę na 13 mm.", "title": "Kiełbasa szydłowiecka", "content": "Mięso kroimy na mniejsze kawałki, następnie peklujmy. Zapeklowane mięso rozdrabniamy na sitku 6-13 mm boczek na 8 mm, karkówkę na 13 mm. Dodajemy przyprawy i wodę w ilości 10%. Mieszamy, aż zacznie się kleić do dłoni. Jelita w tym czasie moczymy w letniej wodzie.  Wymieszaną masą napełniamy jelita, formujemy przy tym kiełbaski wedle upodobań. Następnie odwieszamy kiełbaski w chłodnym miejscu do osadzenia na około 10 godzin w temperaturze 6 °C. Jeśli nie posiadamy takiego pomieszczenia to wieszamy w pomieszczeniu niechłodzonym na 2-3 godziny.  Wędzarnię rozgrzewamy do 50 °C i wieszamy kiełbasy tak żeby się nie stykały. Osuszamy je przy dużym ruchu powietrza i małej ilości dymu, aż powierzchnia kiełbas będzie sucha. Kiełbasę wędzimy w temperaturze do 50 °C przez 4-6 godzin, do uzyskania jasnobrązowej barwy. Podnosimy temperaturę w wędzarni do 80-90 °C i pieczemy kiełbasy do osiągnięcia wewnątrz 70-72 °C. Możemy tez kiełbasę parzyć. Następnie chłodzimy kiełbasę do 18 °C.", "url": "https://dobrakielbasa.pl/kielbasa-szydlowiecka/", "category": "mazowieckie", "sub_category": "Mięso świeże oraz produkty mięsne", "phrase": "Kiełbasa szydłowiecka pieczona z oczkiem"}