{"meta_description": "", "title": "Kociewska drożdżówka kiszona", "content": " • Do glinianego garnka wkładamy po kolei: jajka, starte masło, pokruszone drożdże. To zasypujemy cukrem i zalewamy zimnym mlekiem. Nie mieszamy. Przykrywamy garnek, owijamy kocem i zostawiamy w chłodnym i ciemnym miejscu na minimum 7 godzin. Optymalnie jest przygotować wieczorem i zostawić na noc. • Wystawiamy garnek w ciepłe miejsce, mieszamy drewnianą łyżką i dosypujemy mąkę. Mieszamy do uzyskania gładkiej konsystencji. Zostawiamy do wyrośnięcia. • Składniki na kruszonkę - mąkę, masło i cukier - wsypujemy do miski i zagniatamy ręką okruszki. • Gdy ciasto podrośnie, umieszczamy je w wyłożonej papierem do pieczenia foremce (np 30x40). Czekamy aż chwilkę podrośnie i układamy na wierzchu truskawki. Posypujemy kruszonką. • Pieczemy w nagrzanym do 180 stopni piekarniku około 45 minut. Po wyjęciu polewamy lukrem. Lukier uzyskujemy poprzez energiczne wymieszanie cukru pudru z 2 łyżkami gorącej wody. • Wiejska kociewska drożdżówka kiszona jest wpisana na Listę Produktów Tradycyjnych prowadzoną przez ministra rolnictwa.", "url": "https://www.przyslijprzepis.pl/przepis/kociewska-drozdzowka-kiszona", "category": "pomorskie", "sub_category": "Wyroby piekarnicze i cukiernicze", "phrase": "Wiejska kociewska drożdżówka kiszona"}