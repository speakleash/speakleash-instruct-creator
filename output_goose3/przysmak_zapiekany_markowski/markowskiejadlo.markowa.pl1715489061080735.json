{"meta_description": "", "title": "Pieczeń markowska „zając” - Wyroby wędliniarskie - Produkty lokalne", "content": "Pieczeń regionalnie nazywana „zającem”, wytwarzana bez konserwantów z mięsa mielonego. Ma piękną wiśniową barwę z zewnątrz, jest umieszczona w naturalnej błonie, pieczona z dodatkiem kminku, ziół i przypraw. Wykonanie: świeże mięso pochodzące z rozbioru jest mielone, doprawiane do smaku naturalnymi przyprawami; tak sporządzony farsz formowany jest ręcznie na kształt „zajączka”, a następnie owijany naturalną błoną posypaną kminkiem, ziołami oraz przyprawami, a następnie długo pieczony. Wyroby wędliniarskie mogą zawierać w przekroju szarozielone przebarwienie, co nie jest ich wadą, świadczy jedynie o braku dodatków chemicznych.", "url": "http://markowskiejadlo.markowa.pl/asp/pl_start.asp?typ=14&submenu=43&menu=117&strona=1", "category": "podkarpackie", "sub_category": "Mięso świeże oraz produkty mięsne", "phrase": "Przysmak zapiekany markowski"}