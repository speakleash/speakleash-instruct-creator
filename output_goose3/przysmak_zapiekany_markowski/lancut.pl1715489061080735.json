{"meta_description": "", "title": "Podkarpackie liderem", "content": "Już 7 produktów pochodzących z Podkarpacia, zostało wpisanych na Listę Produktów Tradycyjnych w Ministerstwie Rolnictwa i Rozwoju Wsi. Kolejnych 30. czeka na wpis. Gdy tak się stanie, Podkarpackie będzie prawdopodobnie na I miejscu w kraju pod względem ilości zarejestrowanych produktów tradycyjnych. Na Liscie Produktów Tradycyjnych są już : bryndza kozia, ser kozi włoski biały lub wędzony, przysmak zapiekany markowski, kiełbasa markowska, gomółki, chleb flisacki, staropolski chleb sanacyjny pieczony na drewnie i lisciach kapusty. Rejestracja na Liście Produktów Tradycyjnych to pierwszy krok w kierunku uzyskania oznaczenia rozpoznawalnego w całej Europie. Na razie tylko trzech producentów z naszego województwa stara się o uzyskanie certyfikatu, dzięki któremu – kiełbasa markowska, miód spadziowy czy wiklina z Rudnika, będą produktami kojarzonymi w całej Europie z Podkarpaciem. Chleb wiejski sanacyjny – pieczony przez p. Annę Surmacz z Łańcuta, to jeden z produktów ekologicznych promujących Podkarpacie. Chleb wiejski sanacyjny otrzymał m.in. w 2004 r. I miejsce w konkursie „Nasze kulinarne dziedzictwo” organizowanym przez Podkarpacki Urząd Marszałkowski. W tym samym roku na Targach POLAGRA w Poznaniu był nominowany do głównej nagrody „Perły”. W 2005 r. znalazł się na Liście Produktów Tradycyjnych. Tradycyjnych 2006 r. był nominowany do tytułu – Polski Producent Żywności.", "url": "http://www.lancut.pl/asp/pl_start.asp?typ=13&sub=1&menu=3&dzialy=3&akcja=artykul&artykul=26", "category": "podkarpackie", "sub_category": "Mięso świeże oraz produkty mięsne", "phrase": "Przysmak zapiekany markowski"}