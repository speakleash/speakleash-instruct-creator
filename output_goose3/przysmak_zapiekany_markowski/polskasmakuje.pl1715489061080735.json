{"meta_description": "", "title": "Tradycyjne Wyroby Wędliniarskie Jan Fołta w Markowej", "content": "Początki działalności Zakładu Uboju i Przerobu Mięsa Jana Folty z Markowej to rok 1989. Zakład powstał na bazie gospodarstwa rolnego prowadzonego wówczas przez właścicieli.  Początkowo firma produkowała kilkaset kilogramów tygodniowo z czasem podnosząc  ilość wyrobów do blisko 7,5 tony. Obecnie produkty rodziny Fołtów dostępne są na terenie  całego Podkarpacia, ale też w punktach ze zdrową, ekologiczną żywnością w stolicy czy Krakowie. Siedziba firmy oraz linia produkcyjna, nieprzerwanie od 21 lat, mieści się we wsi Markowa na Podkarpaciu.  Firma od początku swej działalności jest przedsiębiorstwem rodzinnym, dlatego nie produkuje na masową skalę,  bo w Zakładzie Jana Fołty najważniejsza jest jakość, a nie ilość. Dziś Zakład Uboju i Przerobu Mięsa Jana Folty z Markowej spełnia wszystkie wymogi UE związane  z produkcją wędlin, które jednak, dzięki pilnie przestrzeganym recepturom, powstają w taki sam,  tradycyjny sposób, jaki wykorzystywany był jeszcze w latach 50 minionego wieku.  Obecnie firma posiada wdrożony system HACCAP, którego wprowadzenie możliwie  było po gruntownej modernizacji zakładu w 2003 roku.  Firma jest także założycielem i członkiem Polskiej Izby Produktu Regionalnego i Lokalnego.", "url": "https://www.polskasmakuje.pl/author/jan-folta2018/", "category": "podkarpackie", "sub_category": "Mięso świeże oraz produkty mięsne", "phrase": "Przysmak zapiekany markowski"}