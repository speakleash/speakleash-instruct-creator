{"meta_description": "SP Proszowice", "title": "Pomoc dla Ukrainy - Aktualności - SP Proszowice", "content": "zwracamy się z uprzejmą prośbą o przyłączenie się do organizowanej przez Starostwo Powiatowe w Proszowicach akcji pomocy mieszkańcom Ukrainy. Tragiczne wydarzenia, które dotknęły naszych sąsiadów nie pozostają nam obojętne. W geście solidarności przeciw agresorowi pragniemy wspólnie z Państwem nieść pomoc jaka jest w tym momencie najbardziej potrzebna i możliwa z naszej strony. W dniach od 1 do 8 marca 2022 roku w godzinach od 8.00 do 18.00 w siedzibie urzędu przy ulicy 3 Maja 72 na parterze w Biurze Obsługi Interesantów będzie można pozostawić pomoc rzeczową dla osób dotkniętych wojną na terenie Ukrainy. Lista najpotrzebniejszych rzeczy, które można przekazywać: - koce termiczne, śpiwory, maty do spania (z pokryciem foliowym), materace; - ubrania, peleryny przeciwdeszczowe, obuwie; - środki pielęgnacyjne i higieniczne, środki myjące do ciała, pasty do zębów, szczoteczki do zębów, szczotki do włosów; - chemia gospodarcza; - bielizna damska, męska i dziecięca, podpaski, pieluchy dziecięce, pieluchy dla dorosłych, ręczniki papierowe, ręczniki z mikrofibry; - pościel, prześcieradła, poduszki; - zestawy wielorazowych naczyń kuchennych: głębokie naczynia, łyżki, widelce, noże, kubki; - środki antyseptyczne, maseczki wielorazowe; - woda; - produkty żywnościowe nadające się do szybkiego przygotowania; - produkty żywnościowe z dłuższą datą przydatności, nie wymagające specjalnych warunków przechowywania typu: konserwy mięsne i rybne z możliwością otwarcia, dania gotowe w słoikach, mleko w proszku, makaron, ryż, kasza, płatki błyskawiczne, olej, herbata, kawa, cukier, gotowe dania w słoiczkach dla dzieci, batony energetyczne, suszone owoce, orzechy, słodycze; - zapałki, baterie, zapalniczki, świece; - zestawy medyczne (gaza, bandaże, woda utleniona, spirytus salicylowy, plastry) - zabawki (pluszowe misie, klocki) Dziękujemy za włączenie się w akcję pomocy! Razem stajemy się silniejsi wobec zła.", "url": "https://old.proszowice.upow.gov.pl/aktualnosc-341-pomoc_dla_ukrainy.html", "category": "małopolskie", "sub_category": "Mięso świeże oraz produkty mięsne", "phrase": "Pasztet proszowicki"}