{"meta_description": "", "title": "Drukowanie", "content": "W ramach programu marki Mercure – Discover Local, goście Mercure Kraków Stare Miasto mają wyjątkową okazję spróbować regionalnych dań oraz napoi, odkrywać lokalne dziedzictwo i tradycje, a także poznawać miasto od jego prawdziwej, tętniącej życiem strony. Tym razem hotel przygotował nową odsłonę bufetu śniadaniowego, którego design nawiązuje do sąsiedniego targowiska, gdzie potrawy prezentowane są w garneczkach czy słojach. Dania ciepłe serwowane są w żeliwnych kociołkach a napoje w różnorakich butelkach. Do podawania warzyw wykorzystywane są durszlaki a deski, patelenki i stolnice używane są do oryginalnego serwowania wielu innych produktów śniadaniowych.", "url": "https://www.wirtualnemedia.pl/printpr/najlepsze-regionalne-produkty-i-przyjemny-gwar-targowiska-mercure-krakow-stare-miasto-zaprasza-na-lokalne-sniadania", "category": "małopolskie", "sub_category": "Mięso świeże oraz produkty mięsne", "phrase": "Pasztet proszowicki"}