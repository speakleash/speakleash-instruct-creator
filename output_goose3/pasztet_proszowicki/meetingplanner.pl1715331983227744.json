{"meta_description": "Mercure Kraków Stare Miasto, zaprasza gości do celebrowania lokalnych przysmaków na śniadaniu inspirowanym atmosferą Starego Kleparza – najstarszego…", "title": "Lokalne śniadania w Mercure Kraków Stare Miasto", "content": "Mercure Kraków Stare Miasto, zaprasza gości do celebrowania lokalnych przysmaków na śniadaniu inspirowanym atmosferą Starego Kleparza – najstarszego działającego targowiska w Krakowie, znajdującego się tuż za hotelem.    W ramach programu marki Mercure – Discover Local, Mercure Kraków Stare Miasto przygotował nową odsłonę bufetu śniadaniowego, którego design nawiązuje do sąsiedniego targowiska. Potrawy prezentowane są w garnkach lub słojach, dania ciepłe serwowane są w żeliwnych kociołkach a napoje w różnorakich butelkach. Do podawania warzyw wykorzystywane są durszlaki a deski, patelenki i stolnice używane są do serwowania wielu innych produktów śniadaniowych.    – Wśród ciekawych elementów wystroju bufetu znajdziemy także puszki z przetworami czy drewniane wałki z logotypem hotelu w formie grawerów. Przy jednym z bufetów dostrzeżemy także podwieszone kosze wiklinowe z wyborem bagietek i chlebów różnego rodzaju a świeżo wypiekane bułki umieszczone są w przeźroczystych szufladach. Centralnym elementem bufetu jest z kolei majestatyczna, stara waga, specjalnie zamówiona na potrzeby hotelu – wylicza Tomasz Schweda, dyrektor generalny Mercure Kraków Stare Miasto.    Wraz z rozpoczynającym się sezonem letnim asortyment bufetu powiększył się dodatkowo o wybór świeżych, polskich owoców prezentowanych na straganie targowym. Ten specjalne zaprojektowany dla Mercure Kraków Stare Miasto mebel o charakterze przenośnego stoiska targowego dopełnia charakter lokalnego targowiska.    Wśród ponad stu produktów śniadaniowych można znaleźć te charakterystyczne dla regionu Małopolski pochodzące od miejscowych dostawców, jak m. in. kaszanka proszowicka, charsznicka kiszona kapusta i ogórki, smalec jurajski, kiełbasa krakowska sucha, jabłka łąckie, fasola Piękny Jaś z Doliny Dunajca, pasztet proszowicki, bryndza, i wiele innych. Miód pozyskiwany jest z regionalnej pasieki Łysoń, a jaja pochodzą z lokalnej fermy Romanowskich.    W śniadaniowej ofercie jest także wybór produktów zdrowej żywności, produktów bezglutenowych czy dań wegańskich, w tym możliwość własnego przygotowania świeżego soku z lokalnych warzyw i owoców. W weekendy goście mogą skosztować także lokalnego cydru z małopolskiej Piwnicy Lorka, wyprodukowanego z jabłek z najstarszych sadów rosnących w Beskidzie Wyspowym.     – Wyjątkowe produkty śniadaniowe zasługują także na niecodzienną porcelanę, stąd też talerze śniadaniowe dla gości w kolorze brązu zostały ręcznie wykonane i pomalowane, przypominając dawne talerze z kredensu naszych babć… pobudzając i przywołując autentyczne emocje osadzone w lokalności – dodaje Tomasz Schweda.    Zobacz Mercure Kraków Stare Miasto w Wyszukiwarce Obiektów Konferencje.pl >>>", "url": "https://www.meetingplanner.pl/news/branza/1052100-lokalne-sniadania-w-mercure-krakow-stare-miasto.html", "category": "małopolskie", "sub_category": "Mięso świeże oraz produkty mięsne", "phrase": "Pasztet proszowicki"}