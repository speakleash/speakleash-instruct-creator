{"meta_description": "", "title": "PASZTET Z GĘSI", "content": "Na św. Marcina była gęsina - czyli pasztet z gęsi. Poniżej prezentuje Wam przepis na pasztet w 100 % z gęsi. Żeby pasztet wyszedł idealny gęś musi być hodowana na zielonej trawce i musi być karmiona zbożem. :) Gęś podzielić na kawałki i włożyć do garnka, warzywa (+1 cebulę) obrać i wrzucić razem z gęsią do garnka. Nalać tyle wody żeby mięso i warzywa zostały przykryte wodą. Gotować tak długo aż mięso będzie odchodzić od kości . Na koniec wrzucić do wywaru na 5 min wątróbkę. W między czasie pokrojoną w kostkę cebulę zeszklić na smalcu . Mięso z warzywami odcedzić, oddzielić od kości i zmielić na najdrobniejszych oczkach na maszynce do mielenia mięsa (ja mieliłam przez sitko do maku). W wywarze namoczyć bułkę, którą także należy zmielić. Doprawić do smaku podanymi przyprawami. W związku z tym, że mięso gęsi jest dość suche należy dodać odrobinę wywaru wraz z tłuszczem. Dobrze wymieszać, wyłożyć do foremek. Piec w temperaturze 180 stopni na termoobiegu, około 30-40 minut. Podawać na kanapkach, bądź jako przystawkę z żurawiną.", "url": "http://www.rajpodniebienia.pl/2013/11/pasztet-z-gesi_14.html", "category": "zachodniopomorskie", "sub_category": "Mięso świeże oraz produkty mięsne", "phrase": "Pasztet z gęsi"}