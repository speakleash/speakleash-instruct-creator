{"meta_description": "Pasztet z gęsi - DoradcaSmaku - ten przepis cieszy się popularnością, sprawdź.", "title": "Pasztet z gęsi - DoradcaSmaku.pl", "content": "Gęś myjemy i gotujemy w zimnej, osolonej wodzie. Przed gotowaniem można mięso podzielić i zdjąć skórę - rosół będzie mniej tłusty. Do rosołu dodajemy ziele, liście rozmarynu i tymianku. Gotujemy do miękkości mięsa. Wątróbkę myjemy, boczek kroimy w plastry, cebulę siekamy. Na rozgrzanym smalcu lub oleju smażymy wątróbkę, boczek, cebulę i czosnek. Odstawiamy do wystygnięcia. Do gotującego się rosołu dodajemy sól oraz pieprz i gotujemy do miękkości mięsa, a następnie wyłączamy i pozostawiamy do ostudzenia. Po tym czasie oddzielamy mięso od kości i mielimy wraz z marchewką, wątróbką, boczkiem i cebulą. Wszystko mielimy dwukrotnie, ale za drugim razem, na samym końcu, dodajemy odciśniętą bułkę. Do masy dodajemy sól, pieprz, gałkę muszkatołową, jajka i rosół z gęsi. Masa nie powinna być zbyt gęsta. Pasztet wylewamy na wysmarowaną tłuszczem i posypaną bułką tartą blaszkę. Pieczemy około 1,5 godziny w 170 stopniach.", "url": "https://www.doradcasmaku.pl/przepis-pasztet-z-gesi-275915", "category": "zachodniopomorskie", "sub_category": "Mięso świeże oraz produkty mięsne", "phrase": "Pasztet z gęsi"}