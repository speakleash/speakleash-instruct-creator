{"meta_description": "choć gęsina bardziej się kojarzy z tradycją świętomarcińską, to warto sięgać po nią nie tylko w listopadzie. Gęsina to zdrowe i smaczne mięso. Świetnie smakuje", "title": "Pasztet z gęsi", "content": "Udka umyć, naciąć skórę, ułożyć na zimnej patelni, podgrzewać, żeby zaczął wytapiać się tłuszcz, a skórka się przyrumieniła.Udka odwrócić na drugą stronę i również przyrumienić. Na patelni razem z udkami zrumienić też pokrojone w kawałki podgardle oraz przekrojoną na pół cebulę.  Marchew i pietruszkę obrać, przekroić na 4 kawałki, dodać do mięsa.   Dodać przyprawy (rozmaryn, liście laurowe, tymianek, ziele, jałowiec), zalać gorącą wodą, żeby mięso było na prawie całe przykryte płynem. Dusić na małym ogniu, aż będzie miękkie (ok 2godzin). Wątróbkę oczyścić z błon, dodać do mięsa, dusić jeszcze 20 minut.  Mięso i warzywa wyjąć z bulionu, ostudzić. Kajzerki pokroić i namoczyć w bulionie z mięsa. Wszystko zmielić 2 razy. Masę mięsną doprawić do smaku solą, pieprzem, gałką muszkatołową i majerankiem, wlać brandy, dodać jajka i wymieszać na jednolitą masę. Jeśli masa będzie za gęsta, można podlać pozostałym bulionem. Do wyrobionej masy można dodać np. pokrojone śliwki, żurawinę lub posiekane orzechy, jeśli lubicie pasztety z dodatkami.  2 keksówki (8x25cm) posmarować olejem, wysypać bułką tartą. Wyłożyć masę mięsną, wyrównać. Wstawić do nagrzanego piekarnika, piec ok 45 minut w temp. 180stC.  Po upieczeniu pasztet wyjąć z piekarnika, pozostawić w foremce do wystudzenia. Gdy pasztet wystygnie i stężeje, wyjąć z foremki.  Przechowywać w lodówce.  Smacznego!", "url": "https://www.przyslijprzepis.pl/przepis/pasztet-z-gesi", "category": "zachodniopomorskie", "sub_category": "Mięso świeże oraz produkty mięsne", "phrase": "Pasztet z gęsi"}