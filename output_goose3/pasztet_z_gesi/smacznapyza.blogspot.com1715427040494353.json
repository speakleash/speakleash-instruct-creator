{"meta_description": "Delikatny i bardzo smaczny domowy pasztet z gęsi zadowoli największych smakoszy.", "title": "Pasztet z gęsi, z żurawiną", "content": " • 50 ml miodu pitnego - u mnie trójniak - lub innego mocnego alkoholu Do przyrządzenia pysznego pasztetu nie kupowałam specjalnie elementów tuszy, ale wykorzystałam to co zostałow całości. Nic się nie powinno zmarnować, a mięsa przy kościach zostaje naprawdę sporo. Jeśli ktoś nie będzie piekł całej gęsi, a chciałby zrobić taki pasztet, to radzę kupić 2 dorodne gęsie uda.Taki pasztet na świątecznym stole będzie jego ozdobą. Doskonale smakuje z dodatkiem domowego chrzanu albo konfitur z żurawiny czas przygotowania: 2 godzinyDo przygotowania swojego pasztetu użyłam okrawków mięsa z pieczonej gęsi. Po prostu obrałam kawałki jakie zostały przy kościach tuszy. Była tego spora miseczka więc postanowiłam dobrze je wykorzystać. Z takiego mięsa można też zrobić farsz do pierożków Suszoną żurawinę zalałam w miseczce miodem pitnym i odstawiłam żeby nasiąkła. Surowy boczek pokroiłam na kilka mniejszych kawałków, włożyłam do garnka. Dodałam wodę i liście laurowe. Gotowałam na małym ogniu, pod przykryciem, aż był miękki. Odcedziłam i zmieliłam przez maszynkę, dwukrotnie, razem z mięsem z gęsi. Oczyszczoną z żyłek wątróbkę smażyłam po 3 minuty z każdej strony na niewielkiej ilości smalcu gęsiego, odłożyłam żeby przestygła, a następnie pokroiłam w dużą kostkę.Do zmielonej z boczkiem gęsiny dodałam przyprawy, bułkę tartą, surowe jajka oraz niecałą szklankę wywaru, który ugotowałam na kościach z gęsi. Możecie dolać dowolnego rosołu albo wywaru z warzyw. Masę mięsną dokładnie wymieszałam. Dorzuciłam pokrojoną wątróbkę i namoczoną żurawinę, razem z alkoholem, którego nie wchłonęła. Ponownie wymieszałam.Formę keksówkę wysmarowałam wewnątrz lekko smalcem i wysypałam bułką tartą. Nałożyłam masę pasztetową do 3/4 wysokości formy. Wyrównałam wierzch.Piekarnik nagrzałam do 200 st. C. Włączając go wstawiłam na dno naczynie z zimną wodą, która będzie parować w czasie pieczenia. Do gorącego piekarnika wstawiłam formę z pasztetem i piekłam go 20 minut, po czym zmniejszyłam temperaturę do 170 st.C i piekłam jeszcze 40 minut. Po upieczeniu wyjęłam formę z pieca i odstawiłam do zupełnego ostudzenia. Następnie wyjęłam pasztet z formy i schłodziłam go w lodówce.", "url": "https://smacznapyza.blogspot.com/2017/12/najsmaczniejszy-pasztet-z-gesi-z-zurawina.html", "category": "zachodniopomorskie", "sub_category": "Mięso świeże oraz produkty mięsne", "phrase": "Pasztet z gęsi"}