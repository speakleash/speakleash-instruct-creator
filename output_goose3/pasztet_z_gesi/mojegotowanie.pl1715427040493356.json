{"meta_description": "Pasztet z gęsi to wytworna propozycja o wyrafinowanym smaku. Najlepiej smakuje z żurawiną lub z ćwikłą. Robi się go łatwo – przekonajcie się sami.", "title": "Pamiętaj o dokładnym wymieszaniu wszystkich składników oraz o doprawieniu pasztetu z gęsi tymi składnikami.", "content": " • Smażenie: udka z gęsi myjemy, nacinamy na nich skórę. Ukladamy je na zimnej patelni, pogrzewamy na średnim ogniu, aż wytopi się tłuszcz. Proces powtarzamy z drugiej strony. W między czasie kroimy podgardle, które dodajemy na patelnię. Dokładamy też cebulę przekrojoną na pół. • Warzywa: obieramy marchewkę i pietruszkę, myjemy je. Kroimy na 4 części i dodajemy do mięsa na patelni. • Duszenie: na patelnię dodajemy świeży rozmaryn i tymianek, a także liście laurowe, ziele angielskie i ziarna jałowca. Zalewamy gorącą wodą (jeśli nie mamy odpowiedniej patelni, w tym momencie możemy przełożyć wszystkie składniki do garnka, najlepiej o grubym dnie), tak żeby wszystkie składniki znajdowały się pod nią. Dusimy do miękkości przez około 2 godziny na małym ogniu. • Mielenie: mięso i warzywa wyjmujemy z bulionu, odstawiamy do przestudzenia. W tym czasie kroimy kajzerki i namaczamy je w mięsnym bulionie. Z udek usuwamy kości - mielimy dwukrotnie razem z wątróbką, marchewką i pietruszką. • Masa na pasztet: do mięsa i warzyw dodajemy sól, pieprzem, gałką muszkatołową, majeranek. Wlewamy też brandy (lub koniak) i wbijamy jajka. Wyrabiamy na jednolitą masę. Jeśli wyjdzie zbyt gęsta, można dolać trochę bulionu. Do pasztetu z gęsi można dorzucić dodatkowo żurawinę, śliwki, morele, rodzynki lub nieco rozdrobnione orzechy. • Pieczenie: piekarnik rozgrzewamy do temperatury 180°C. 2 keksówki (lub aluminiowe formy do pieczenia) smarujemy olejem i wysypujemy bułką tartą (można też wyłożyć je papierem do pieczenia). Przekładamy mięsną masę, wstawiamy do piekarnika na 45 minut. Pasztet z gęsi wyjmujemy z piekarnika, zostawiamy do ostudzenia w foremce. Wyjmujemy go dobiera, jak całkowicie ostygnie. Podajemy z konfiturą z żurawiny lub z ćwikłą (podajemy przepis na ćwikłę z chrzanem).", "url": "https://www.mojegotowanie.pl/przepis/pasztet-z-gesi", "category": "zachodniopomorskie", "sub_category": "Mięso świeże oraz produkty mięsne", "phrase": "Pasztet z gęsi"}