{"meta_description": "Pierogi z bobem to klasyczne polskie danie pochodzące z rejonów Lubelszczyzny, Niskiego Beskidu i Bieszczadów. Są oficjalnie wpisane na listę", "title": "Perfekcyjne pierogi z bobem. Koniecznie dodaj ten składnik do ciasta", "content": "Przygotuj farsz. Bób wypłucz na sitku, pod bieżącą, zimną wodą. W dużym garnku zagotuj 2 litry wody. Dodaj sól i cukier, a następnie dobrze wymieszaj. Bób wrzuć do gotującej się wody i zmniejsz ogień. Gotuj całość przez 15 minut. Odcedź bób na sitku, przepłucz go zimną wodą i pozostaw do całkowitego ostygnięcia. Cebulę obierz i pokrój w drobną kostkę. Tak samo przygotuj boczek. Na patelni roztop łyżkę masła i usmaż razem boczek z cebulą do ładnego zrumienienia. Połowę bobu zmiel w malakserze na jednolitą masę. Drugą połowę posiekaj na nieco większe kawałki. W misce połącz ze sobą bób, cebulę i boczek. Dopraw do smaku solą, lubczykiem i pieprzem. Przygotuj ciasto. Mąkę przesiej do dużej miski. Dodaj łyżeczkę soli. W mące zrób dołek i dodaj jajko oraz kwaśną śmietanę. Ręką wymieszaj składniki. Stopniowo dolewaj wodę, cały czas mieszając. Wyrabiaj całość, aż ciasto będzie miękkie i elastyczne. Jeśli będzie zbyt mocno kleiste, dodaj odrobinę mąki. Ciasto uformuj w kulę i odłóż je na 15 minut pod lnianą ściereczkę, by odpoczęło. Ciasto podziel na 3-4 mniejsze partie. W trakcie obróbki każdej z nich, niech pozostałe pozostaną pod przykryciem. Rozwałkuj ciasto na grubość ok. 2-3 mm. W razie potrzeby lekko podsypuj je mąką.", "url": "https://smaker.pl/przepisy-dania-glowne/przepis-pierogi-z-bobem,1918664,smaker.html", "category": "lubelskie", "sub_category": "Gotowe dania i potrawy", "phrase": "Pierogi z bobem i mięsem z Dobryniowa"}