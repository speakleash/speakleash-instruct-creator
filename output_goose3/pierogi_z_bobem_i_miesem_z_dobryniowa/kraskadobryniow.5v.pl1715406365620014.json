{"meta_description": "Dziedzictwo pomorza", "title": "Stowarzyszenie KRASKA", "content": "Stowarzyszenie powstało w 2011 roku i w chwili obecnej liczy 20 członków. Nasze działania są ukierunkowane głównie na podtrzymywanie tradycji lokalnej, promocję dziedzictwa kulturowego i produktów lokalnych. Dążymy do integracji naszego środowiska poprzez aktywność kulturalną.   Współpracujemy z Gminnym Ośrodkiem Kultury w Łopienniku Górnym i chętnie angażujemy się w organizowane przez tenże Ośrodek imprezy kulturalno-rozrywkowe.   W Dzień Zesłania Ducha Świętego organizujemy Festiwal Ludowy „Zielone Świątki w Dobryniowie”, którego głównym celem jest ocalenie od zapomnienia naszej lokalnej tradycji.   W swoim dorobku posiadamy produkt regionalny – pierogi z bobem i mięsem z Dobryniowa – wpisany na Listę Produktów Tradycyjnych prowadzoną przez Ministra Rolnictwa i Rozwoju Wsi.", "url": "http://kraskadobryniow.5v.pl/", "category": "lubelskie", "sub_category": "Gotowe dania i potrawy", "phrase": "Pierogi z bobem i mięsem z Dobryniowa"}