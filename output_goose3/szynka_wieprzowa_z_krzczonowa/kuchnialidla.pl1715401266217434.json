{"meta_description": "Pieczona szynka z papryką i orzechowym pęczakiem - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Pieczona szynka z papryką i orzechowym pęczakiem - przepis", "content": "3 ząbki czosnku drobno siekamy, posypujemy solą i rozcieramy nożem. Imbir obieramy za pomocą łyżki. Obrany imbir dzielimy na pół, połowę drobno siekamy, a resztę odstawiamy na bok. Posiekany imbir łączymy z roztartym czosnkiem. Szynkę myjemy pod wodą. Osuszamy ręcznikiem papierowym, wrzucamy na 3-5 minut (w zależności od grubości szynki) do garnka z wrzącą wodą. Parzymy szynkę, następnie wyjmujemy z wrzątku. Szynkę osuszamy za pomocą papierowego ręcznika. Wodę, w której gotowała się szynka, zostawiamy – przyda się do kaszy. Imbir i czosnek wcieramy bardzo mocno w szynkę. Następnie mięso nacieramy papryką słodką wymieszaną z pieprzem ziołowym i białym pieprzem. Szynkę polewamy odrobiną oleju rzepakowego, całość wcieramy. Mięso wkładamy do żaroodpornego naczynia i pieczemy w piekarniku – najpierw w 220°C przez 10 minut, później temperaturę zmniejszamy do 150°C i pieczemy przez mniej więcej 2 godziny (po 10 minutach od momentu włożenia szynki do piekarnika wyciągamy ją, naczynie żaroodporne nakrywamy folią aluminiową, zmniejszamy temperaturę piekarnika do 150°C i pieczemy przez mniej więcej 2 godziny. Rozgniatamy 2 ząbki czosnku. Cebulę kroimy w kostkę 1x1 cm. W garnku rozgrzewamy olej rzepakowy, smażymy czosnek i pokrojoną cebulę do momentu, aż się zeszklą. Do garnka z cebulą i czosnkiem dodajemy suchy pęczak, chwilę smażymy, polewamy pęczak wodą, w której gotowała się szynka (stosunek 2:1). Często mieszamy.  2 połowę imbiru kroimy w cienkie plastry. Marchew i seler kroimy w kostkę 1x1 cm. Do czystego garnka dodajemy około 50 g masła, odrobinę wody i trochę soli. Gdy masło rozpuści się w wodzie, wrzucamy pokrojone seler, marchew i imbir. Mieszamy. Całość gotujemy około 5-8 minut do momentu, aż warzywa zmiękną. Dodajemy sól i biały pieprz. Do pęczaku ponownie dolewamy wody, mieszamy. Do garnka z pęczakiem przekładamy seler, marchew i imbir. Dodajemy pokrojone na ćwiartki uszone śliwki i posiekane orzechy, mieszamy, a następnie dodajemy trochę miodu. Mieszamy. Doprawiamy pieprzem ziołowym, sokiem z 1/2 cytryny i niewielką ilością startej skórki z cytryny. Mieszamy. Na talerz wykładamy kaszę z warzywami. Na kaszę przekładamy szynkę. Dekorujemy pietruszką.", "url": "https://kuchnialidla.pl/pieczona-szynka-z-papryka-i-orzechowym-peczakiem", "category": "lubelskie", "sub_category": "Mięso świeże oraz produkty mięsne", "phrase": "Szynka wieprzowa z Krzczonowa"}