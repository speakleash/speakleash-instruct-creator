{"meta_description": "Aromatyczny szynka duszona to idealny pomysł na niedzielny obiad. Z lekką nutą pomarańczy i ziół świetnie sprawdzi się również jako wędlina do pieczywa.", "title": "Szynka duszona z nutą pomarańczy - przepisy Rybnik", "content": "Żeby przygotować kruchą duszoną szynkę należy ją zamarynować dzień wcześniej a następnie dusić w brytfannie na małym ogniu przez 1,5h. Jej przygotowanie jest czasochłonne ale nie pracochłonne. W smaku jest lekko pikantna, z nuta rozmarynu i pomarańczy. Dzięki marynowaniu szynka świetnie przechodzi aromatem przypraw. Mięso przygotowane w ten sposób jest bardzo soczyste, aromatyczne… po prostu pyyyszne. Szynkę umyć i osuszyć ręcznikiem papierowym. Mięso doprawić z obu stron solą i przyprawami. Przygotować równomiernie rozłożone niewielkie nacięcia. Ząbki czosnku obrać, powkładać w nacięcia. Mięso z szynki przechowywać lodówce przynajmniej przez noc. Im dłużej się marynuje tym lepiej przejdzie smakiem i aromatem przypraw. W brytfannie rozgrzać 1-2 łyżki oleju. Mięso przesmażyć na złoto ze wszystkich stron. Cebule obrać i naciąć do połowy na krzyż. Dodać do mięsa i podlać 2 szklankami bulionu. Z połowy pomarańczy zetrzeć skórkę oraz wycisnąć sok z całego owocu. Dodać do duszonej szynki razem z gałązkami rozmarynu. Dusić na bardzo małej mocy kuchenki przez około 1,5h. Powstały z gotowania sos można zagęścić rozrobioną w odrobinie wody łyżką mąki. Ciepła szynka duszona świetnie nadaje się jako mięso do obiadu, wystudzona jako aromatyczna wędlina do kanapek.", "url": "https://emaliasilesia.pl/szynka-duszona-pomaranczach/", "category": "lubelskie", "sub_category": "Mięso świeże oraz produkty mięsne", "phrase": "Szynka wieprzowa z Krzczonowa"}