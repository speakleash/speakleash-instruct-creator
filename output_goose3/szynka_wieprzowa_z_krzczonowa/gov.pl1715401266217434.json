{"meta_description": "Produkt wpisany na listę produktów tradycyjnych w dniu 2012-09-28\nW kategorii Produkty mięsne\nW województwie woj. lubelskim", "title": "Szynka wieprzowa z Krzczonowa - - Portal Gov.pl", "content": "Szynka wieprzowa z okrywą tłuszczową i skórą ponacinaną w szachownicę. W przekroju jednolita, bez przerostów tłuszczowych. Dawniej wieprzowina była pożywieniem ludzi z niskich stanów społecznych, którzy ciężko pracowali na roli. Arystokracja nie spożywała mięsa wieprzowego ani warzyw rosnących w ziemi według zasady, że to co w ziemi jest ubrudzone i nie jest godne podniebienia ludzi zamożnych. W czasach rozbiorów i pierwszej wojny światowej, ze względów ekonomicznych i głodu jaki panował wówczas w Polsce, spożycie wieprzowiny zwiększyło się. Zaczęto ją doceniać ze względu na szeroką dostępność, a także na długo utrzymującą się świeżość wyrabianych z niej wędlin wędzonych. Ponadto, mięso wieprzowe było wysoce energetyczne i syte. I chociaż w latach dwudziestych ubiegłego wieku wzrosło spożycie wieprzowiny na wielu zamożnych stołach, to jednak wytwarzanie wędzonek jest ściśle związane ze wsią i gospodarczym wyrobem. Każdy rejon w Polsce charakteryzuje inny smak wyrobów wędliniarskich.", "url": "https://www.gov.pl/web/rolnictwo/szynka-wieprzowa-z-krzczonowa", "category": "lubelskie", "sub_category": "Mięso świeże oraz produkty mięsne", "phrase": "Szynka wieprzowa z Krzczonowa"}