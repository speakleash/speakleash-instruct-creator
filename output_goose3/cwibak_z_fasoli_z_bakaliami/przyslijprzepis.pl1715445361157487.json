{"meta_description": "Cwibak to druga nazwa keksa. Jedni je uwielbiają, inni nienawidzą. Ja należę do osób, które \"suche\" ciasta i wszystkie inne wypieki bez kremów uwielbiają :)", "title": "Cwibak z bakaliami (Keks)", "content": "Śliwki, morele oraz orzechy, rodzynki siekamy i łączymy z pozostałymi bakaliami oraz 2 łyżkami mąki odsypanej z 250 g. Miękkie masło/margarynę ucieramy mikserem na a puch, dodajemy stopniowo cukier puder, ziarenka z laski wanilii i po jednym jajku. Mąkę przesiewamy z proszkiem do pieczenia do miski z masą i miksujemy do połączenia wszystkich składników. Mikser wyłączamy, dodajemy bakalie i mieszamy łyżką. Ciasto przekładamy do keksówki wyłożonej papierem do pieczenia o długości ok. 30 cm. Keksa pieczemy przez 15 minut w piekarniku nagrzanym do 200ºC, następnie temperaturę zmniejszamy do 180ºC i pieczemy kolejne 40 min.", "url": "https://www.przyslijprzepis.pl/przepis/cwibak-z-bakaliami", "category": "małopolskie", "sub_category": "Wyroby piekarnicze i cukiernicze", "phrase": "Cwibak z fasoli z bakaliami"}