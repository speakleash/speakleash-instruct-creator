{"meta_description": "", "title": "Szynka z dzika pieczona w boczku", "content": "Chyba zgodzicie się ze mną, że nie ma jak domowa wędlina. Piekąc samodzielnie mięso do chleba, mamy pewność że nie jest ono nafaszerowane konserwantami ani polepszaczami, a poza tym możemy je doprawić tak jak lubimy. Na Wielkanoc przygotowałam szynkę z dzika pieczoną w boczku - wyszła bardzo dobra, więc śmiało możecie korzystać z przepisu. Przygotowujemy marynatę: ząbki czosnku ubijamy w moździerzu z ziarnami jałowca, zielem angielskim, słodką papryką i ziołami prowansalskimi. Do tak powstałej pasty dodajemy oliwę, wódkę oraz miód i całość dokładnie mieszamy. Mięso zalewamy marynatą i odstawiamy do lodówki na około 1-2 doby. Mięso wyciągamy z lodówki na kilka godzin przed pieczeniem, aby osiągnęło temperaturę pokojową. Pamiętajcie, że nigdy nie należy piec mięsa zaraz po wyciągnięciu z lodówki, gdyż z wierzchu szybko się spiecze, a w środku będzie wciąż surowe. Mięso obkładamy plastrami boczku i związujemy ciasno sznurkiem wędliniarskim. Mięso wkładamy do rękawa do pieczenia, a następnie do naczynia żaroodpornego i pieczemy w piekarniku nagrzanym do temperatury 200 stopni C. przez około 50-60 minut. Upieczone mięso, kroimy dopiero gdy wystygnie. Drogi Czytelniku, jeśli wykorzystałeś ten przepis, zapraszam Cię do przesłania zdjęcia szynki na adres mailowy: anna.m.loska@gmail.com. Zdjęcie zostanie dołączone do albumu na Facebooku z potrawami wykonanymi przez Czytelników.", "url": "http://kulinarne-rozkosze.blogspot.com/2017/04/szynka-z-dzika-pieczona-w-boczku.html", "category": "lubuskie", "sub_category": "Gotowe dania i potrawy", "phrase": "Szynka z dzika pieczona"}