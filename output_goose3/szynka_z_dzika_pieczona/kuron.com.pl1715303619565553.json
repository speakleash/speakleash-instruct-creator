{"meta_description": "Szynka z dzika to pyszna, szybka w przygotowaniu potrawa. Koniecznie sprawdź przepis!", "title": "Szynka z dzika", "content": "-2– 3 kg szynki z dzika  -500 ml czerwonego, wytrawnego wina  -3 cebule, 6 ząbków czosnku  -1 marchewka, 1 seler, 1 pietruszka  -100 g suszonych śliwek  -1 łyżka marmolady z głogu  -sok z 1 cytryny  -pół łyżeczki otartej skórki z cytryny  -po 10 ziaren ziela angielskiego i pieprzu, 20 jagód jałowca  -3 goździki, 1 liść laurowy, pół łyżeczki imbiru  -1 łyżka mąki, 60 g smalcu  -szczypta cynamonu, sól, cukier Mięso myjemy, osuszamy i wkładamy do szklanego lub kamiennego naczynia. Przygotowujemy marynatę: wino, sok z cytryny, skórkę cytrynową, pieprz ziarnisty, ziele angielskie, rozgniecione jagody jałowca, goździki, imbir, liść laurowy, obrane i pokrojone w plasterki jarzyny, posiekany, utarty z odrobiną soli czosnek oraz dwie cebule, a także suszone śliwki, zagotowujemy i gorącą marynatą zalewamy mięso. Odstawiamy mięso w chłodne miejsce na 2-3 dni i obracamy je w marynacie co 12 godzin. Następnie kroimy obraną cebulę w cienkie plasterki, osączamy mięso z marynaty, wyciągamy z niej suszone śliwki i pozostałą marynatę przecedzamy. W brytfance roztapiamy smalec, wkładamy do niej posolone mięso, śliwki i cebule. Przykrywamy i wkładamy do piekarnika nagrzanego do 230°. Po 30 minutach zmniejszamy temperaturę do 180° i pieczemy mięso, pamiętając, że trzeba liczyć pół godziny na każdy kilogram wagi. W trakcie pieczenia od czasu do czasu polewamy pieczeń przecedzoną marynatą. Zależnie od wagi mięsa po 2-3 godzinach zdejmujemy pokrywkę z brytfanki, posypujemy pieczeń łyżeczką mąki i jeszcze chwilę przyrumieniamy. Sos z brytfanki doprawiamy łyżką marmolady z głogu, szczyptą cynamonu i solą oraz cukrem w razie potrzeby. Jeżeli sos jest za gęsty dodajemy do niego kilka łyżek marynaty lub jeśli już jej nie mamy kilka łyżek wody, zagotowujemy go i przecieramy przez sitko lub miksujemy.", "url": "https://kuron.com.pl/artykuly/przepisy/dziczyzna/szynka-z-dzika/", "category": "lubuskie", "sub_category": "Gotowe dania i potrawy", "phrase": "Szynka z dzika pieczona"}