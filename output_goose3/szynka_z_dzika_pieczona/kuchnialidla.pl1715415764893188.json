{"meta_description": "Bitki z szynki z dzika  - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Bitki z szynki z dzika - przepis", "content": "Mięso myjemy, osuszamy na papierowym ręczniku. Wykrawamy błony. Kawałki mięsa na bitki powinny być cienkie i małe, o średnicy 5-6 cm. Najlepiej zbijać je tłuczkiem zaopatrzonym w ostrza. Jeśli zbijamy mięso tradycyjnie – przykrywamy je grubą folią. Mięso po uformowaniu bitek marynujemy. Marynatę robimy w miseczce, ucierając łyżkę musztardy z oliwą. Dodajemy do niej sok wyciśnięty z cytryny, win0 wymieszane z miodem, ocet, świeżo zmielony pieprz, rozgniecione ziarna ziela angielskiego, kilka owoców jałowca, rozkruszony liść laurowy i łyżeczkę przyprawy do dziczyzny. Dobrze jest dodać do marynaty kieliszek dżinu lub wódki. Mięso smarujemy tą zalewą, płaty układamy ciasno jeden obok drugiego w miseczce i marynujemy w lodówce kilka godzin. Mięso wyjęte z marynaty smażymy na mocno rozgrzanym maśle klarowanym i przekładamy do rondelka z grubym dnem, dodajemy cebulę osobno zeszkloną na maśle i usmażone grzyby, zalewamy wysokoprocentową śmietaną wcześniej przyprawioną pieprzem, przyprawą do dziczyzny i świeżo posiekanym czosnkiem. Można doprawiać marynatą, ale ostrożnie ją dodając w małych ilościach. Dusimy do miękkości.", "url": "https://kuchnialidla.pl/bitki-z-szynki-z-dzika", "category": "lubuskie", "sub_category": "Gotowe dania i potrawy", "phrase": "Szynka z dzika pieczona"}