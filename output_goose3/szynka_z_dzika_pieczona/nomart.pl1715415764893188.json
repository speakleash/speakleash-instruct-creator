{"meta_description": "", "title": "Szynka z Dzika - Pieczona - Blog kulinarny", "content": "Mięsa z dzika ostatnio na rynku więcej wiec proponuje pyszną szynkę pieczoną. Wykonałem ja w garnku rzymskim, ale można użyć też innego naczynia żaroodpornego czy brytfanny. Pyszna na gorąco, ale szczególnie mi odpowiada po schłodzeniu i lekkim podeschnięciu. Smakowita, aromatyczna, krucha. Wykonanie:  Mięso opłukać i oczyścić. Natrzeć solą i przyprawami w celu peklowania na sucho 10-14 dni. Można zapakować próżniowo co skróci czas peklowania do 7-10 dni. Czas zależny od wielkości (grubości szynki) Po peklowaniu delikatnie opłukać, jeżeli trzeba zrolować i powiązać. Garnek rzymski należy namoczyć, czyli zalać wodą część dolną i pokrywę na 30 minut, wy nasiąkł wilgocią. Poprawi to parametry pieczenia.  Na dno garnka rzymskiego wyłożyć pokrojoną w cieniutkie plasterki słoninę, tak by utworzyła warstwę, na której będzie złożona szynka. Wkładamy naczynie do zimnego piekarnika i ustawiamy na 200 st i uruchamiamy termoobieg. Należy uważać by nie przypalić tłuszczu. Po rozgrzaniu i podpieczeni szynki obniżyć na 180 st C. Obracanie co 30 minut. Po upływie 1,5 h należy często zaglądać obracać i obficie polewać wytopionym tłuszczem. Należy też sprawdzać poprzez nakłuwanie jaki jest stan mięsa. W moim przypadku pieczenie zajęło około 3 godzin.  Można podawać na gorąco jak i na zimno.", "url": "https://nomart.pl/wordpress/szynka-z-dzika-pieczona/", "category": "lubuskie", "sub_category": "Gotowe dania i potrawy", "phrase": "Szynka z dzika pieczona"}