{"meta_description": "Szynka z dzika rzadko pojawia się na polskich stołach, ale to doskonała propozycja na świąteczny posiłek. Dania z dziczyzny, choć tradycyjne, nie cieszą się ter", "title": "Szynka z dzika", "content": "Sos do szynki z dzika: do sosu z pieczenia wlać bulion, dodać jałowiec i pieprz, wlać śmietankę, chwilkę pogotować. Szynkę pokroić w plastry. Sos przyprawić, podawać w sosjerce. Pieczenie: resztę masła stopić. Mięso przełożyć do brytfanny, polać masłem, obłożyć plasterkami czosnku. Piec w temperaturze 200°C, licząc 20 minut na każdy kilogram (mięso powinno pozostać wewnątrz różowe). Po upieczeniu szynkę trzymać w cieple. Mięso z dzika: pozbawić kości, umyć, osuszyć, natrzeć solą i pieprzem (do smaku). Czosnek obrać, pokroić w plasterki. Szynkę z dzika zrumienić na rozgrzanym oleju z łyżką masła. Szynka z dzika i nie tylko Szynka z dzika jest niezwykle aromatyczna i ma niepowtarzalny smak. To doskonała propozycja na wyjątkowe spotkania, na święta Bożego Narodzenia i na Wielkanoc. Mięso z dzika ma ciemnoczerwony kolor i jest delikatne, ale twardsze od wieprzowiny. Można je dusić, smażyć i piec. Przygotowuje się z niego gulasz z dziczyzny i potrawkę, a także domowe wędliny: szynkę, kiełbasę.  Z kolei sarnina jest najbardziej soczysta, a jej aromat zależy od tego, kiedy została upolowana i co jadła. Może być mniej lub bardziej korzenny lub orzechowy. Dużą popularnością cieszy się dziczyzna średniej i małej wielkości: zające (pieczone i na pasztet), przepiórki, bażanty, kuropatwy (najczęściej do upieczenia).  Wiele osób obawia się kupowania dziczyzny, ale ta dostępna w sklepach jest wcześniej przebadana, więc można ją jeść zupełnie bezpieczne. Przede wszystkim dziczyzna jest zdrowsza niż mięso pochodzące ze zwierząt hodowlanych, bo pozbawione chemicznych dodatków (hormonów wzrostu i antybiotyków) i chudsze. Z tego powodu też nie uczula, jest lepiej przyswajalne i bogate w dobrej jakości białko. Zawiera też mało cholesterolu, a za to dużo żelaza i witamin z grupy B i minerały (magnez, wapń, fosfor).", "url": "https://www.mojegotowanie.pl/przepis/szynka-z-dzika", "category": "lubuskie", "sub_category": "Gotowe dania i potrawy", "phrase": "Szynka z dzika pieczona"}