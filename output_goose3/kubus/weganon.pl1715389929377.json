{"meta_description": "", "title": "WEGAŃSKI KUBUŚ/KUBUSZ BESKIDZKI", "content": "W tym roku, spędzałem urlop w Beskidzie Śląskim. Był dla mnie nieodkryty. Mogę powiedzieć, że zakochałem się w Ustroniu, Wiśle, Istebnej, Koniakowie, Pszczynie, Cieszynie i innych miejscowościach. Wycieczki po miastach i górach. Idealnie, bo brak tłumów na szlakach. Piękne okolice i niesamowita kultura ludowa. A jak z kulinarnymi doznaniami? Miałem to szczęście, że gotowano dla mnie po wegańsku. Możecie mi zazdrościć pyszności, jakie miałem Wracamy do tradycji kulinarnej Śląska Cieszyńskiego. To jeden z rejonów, gdzie tradycje kulinarne mocno stoją. Jest mnóstwo gościńców, karczm czy zajazdów, które mają w swej ofercie, kuchnię tradycyjną. I choć nie próbowałem produktów niewegańskich, to potrafię wyobrazić sobie ich smak. Kilka z tych potraw przedstawię Wam na blogu. Na początek Kubuś lub, jak kto woli Kubusz. To tradycyjna potrawa mieszkańców Trójwsi, czyli Koniakowa, Istebnej i Jaworzynki. Ziemniaki stanowiły i stanowią podstawę wielu potraw. Podawane są na różne sposoby i w różnych daniach. A czym jest Kubuś? Przypominają wyglądem babkę ziemniaczaną. Odmienność jest w smaku i sposobie przygotowania. To starte ziemniaki, które zaparzane są mlekiem i pieczone. Pod koniec pieczenia, wierzch smaruje się śmietaną. Można zrobić również wersję na słodko. Po upieczeniu masy ziemniaczanej, nakłada się jabłka i smaruje śmietaną. Następnie podaje się polane miodem lub dowolnym syropem. W wersji wegańskiej mleko krowie zastąpiłem sojowym i śmietanę, śmietaną sojową. Ja postawiłem na wersję z jabłkami. Bardzo mnie intrygowało połączenia jabłek z ziemniakami. I powiem Wam, że zakochałem się w tym daniu. Będę go robił dość często i wspominał swój pobyt w Beskidzie Śląskim – ziemniaki obrać, zetrzeć na drobnych oczkach, jak do placków ziemniaczanych. Włożyć na gęste sito i pozostawić na 10 minut. Odlać wodę i z dna zebrać skrobię. Dołączyć do ziemniaków  – mleko zagotować z cukrem i solą, wlać do ziemniaków i dokładnie wymieszać  – masę wylać do posmarowanego tłuszczem naczynia żaroodpornego (mój o wymiarach ok. 15 na 20 cm). Wstawić do piekarnika nagrzanego do 180°C na 50 minut  – w tym czasie obrać i zetrzeć na dużych oczkach jabłka  – po 50 minutach, wyłożyć na wierzch masy ziemniaczanej jabłka i posmarować wierzch śmietaną  – wstawić do piekarnika, jeszcze na 20 minut  – można wcinać na ciepło i zimno. Polane słodkim syropem", "url": "https://weganon.pl/weganski-kubuskubusz-cieszynski/", "category": "śląskie", "sub_category": "Gotowe dania i potrawy", "phrase": "Kubuś / kubusz"}