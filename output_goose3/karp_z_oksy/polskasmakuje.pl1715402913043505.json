{"meta_description": "", "title": "Gospodarstwo Lasochów z siedzibą w Oksie", "content": "Istniejące od 2001 roku Gospodarstwo Lasochów jest kontynuatorem wielowiekowej tradycji hodowli ryb, zapoczątkowanej na obszarze obecnego powiatu jędrzejowskiego już w XVI wieku przez Mikołaja Reja z Nagłowic. Przez ponad 15 lat swojej obecności na polskim rynku firma zdążyła wyrobić sobie zasłużoną opinię rzetelnego producenta wysokiej jakości produktu, jakim jest Karp z Oksy, wpisany na Listę Produktów Tradycyjnych MRiRW. Na liście naszych osiągnięć figuruje także uzyskanie znaku Jakość Tradycja, włączenie do unijnej sieci Dziedzictwa Kulinarnego Dziedzictwo Kulinarne Świętokrzyskie oraz wprowadzenie systemu zarządzania bezpieczeństwem żywności. Nasze sukcesy to rezultat nie tylko umiejętnie prowadzonej w zgodzie z naturą hodowli, opartej na zbożu pochodzącym z własnych upraw, ale także szczególnych uwarunkowań środowiskowych, z których słynie dolina Białej Nidy: krystalicznie czystej wody i wolnego od zanieczyszczeń powietrza.", "url": "https://www.polskasmakuje.pl/author/google-leszek-stypula/", "category": "świętokrzyskie", "sub_category": "Produkty rybołówstwa, w tym ryby", "phrase": "Karp z Oksy"}