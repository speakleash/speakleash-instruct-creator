{"meta_description": ".  \n\t \n\t  \n]]> \n\t \n\t \n\t\t  \n\tPierwsze wzmianki o bytności stawów w Oksie datuje się od 1554 r. Tereny gminy Oksa i Nagłowice, należały wówczas do słynnego rodu Rejów....", "title": "Karp z Oksy - Świętokrzyskie smaki - Wrota Świętokrzyskie – Portal Województwa Świętokrzyskiego", "content": "Pierwsze wzmianki o bytności stawów w Oksie datuje się od 1554 r. Tereny gminy Oksa i Nagłowice, należały wówczas do słynnego rodu Rejów. Miejscowy gatunek karpia wywodzi się z rasy galicyjskiej. Powstał w II połowie XX wieku w drodze krzyżowania z karpiami węgierskimi i francuskimi. Obecnie hodowany jest w powiecie jędrzejowskim, na terenie trzech sąsiadujących gmin: Małogoszczy, Nagłowic oraz Oksy, których stawy zasilają czyste wody Białej Nidy oraz Krynicy. Jego mięso jest delikatne i soczyste, przy czym nie posiada typowego dla karpia posmaku mułu, dzięki czemu stanowi doskonałe danie nie tylko w wigilię.", "url": "https://www.wrota-swietokrzyskie.pl/swietokrzyskie-smaki/-/asset_publisher/2Ssb/content/karp-z-oksy-1?redirect=https%3A%2F%2Fwww.wrota-swietokrzyskie.pl%2Fswietokrzyskie-smaki%3Fp_p_id%3D101_INSTANCE_2Ssb%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-2%26p_p_col_count%3D1", "category": "świętokrzyskie", "sub_category": "Produkty rybołówstwa, w tym ryby", "phrase": "Karp z Oksy"}