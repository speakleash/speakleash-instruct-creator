{"meta_description": "", "title": "Genialne w smaku polędwiczki. Wędzone, pieczone. - Blog kulinarny", "content": "Od pomysłu do wykonania – szybko poszło, a efekt jest zacny. Polędwiczki te smakują genialnie, a pachną tak, że się powstrzymać przed jedzeniem nie można. W sumie to bardzo proste. Można zacząć nawet w prostej wędzarni – także tzw. balkonowej, a finalizować w piekarniku, bo nie każdy dysponuje wędzarnią zdolną rozgrzać się do takich temperatur. Może to być danie obiadowe, lub gorąca przekąska. Mogą też takie kawałki polędwiczki być częścią innego dania. Polędwiczki takie polecam i zachęcam do wykonania. Są pyszne i aromatyczne. • Przyprawa do jerky (u mnie Jamaican jerk) 2 łyżeczki. Polędwiczki pokroić w plastry około 5 cm, przyprawić solą i wymieszać, a następnie podzielić na 2 – mniej więcej równe części. Do jednej dodać pieprz, czosnek i paprykę, a do drugiej ulubiona przyprawę do jerky. Natarte przyprawami kawałki polędwiczek umieścić w 2 osobnych pojemnikach i przechowywać w lodówce przez 3 dni. Teraz czas na wędzenie i przeczenie. Jako uchwyty do polędwiczek doskonale nadają się potrójne haki do ryb. Utrzymują odległość pomiędzy kawałkami mięsa, co pozwala na ich dokładne wędzenie i pieczenie. Na jeden hak wejdzie od 3-do pięciu kawałków. Po nałożeniu kawałków mięsa na ostrza haków czas jest na: • wędzenie w tej samej temperaturze 1-2 godziny (wędziłem bukiem i śliwą) Na ostatnim etapie z mięsa może kapać sok wiec dobrze jest umieścić pod nim jakąś wanienkę. Efekt końcowy – pyszne i aromatyczne kawałki pieczonej polędwiczki, przesycone dymem. Trudno im się oprzeć. Jeżeli chcesz subskrybować kanał wystarczy, że klikniesz w ten link", "url": "https://nomart.pl/wordpress/genialne-w-smaku-poledwiczki-wedzone-pieczone/", "category": "mazowieckie", "sub_category": "Mięso świeże oraz produkty mięsne", "phrase": "Polędwiczki wędzone podsuszane"}