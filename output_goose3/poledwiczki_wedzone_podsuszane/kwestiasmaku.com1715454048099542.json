{"meta_description": "Polędwiczki z suszonymi śliwkami w sosie parmezanowo-śmietankowym. Pieczone roladki z polędwiczki z sosem z parmezanem i śmietanką - pyszne danie na święta i uroczysty obiad.", "title": "Polędwiczki z suszonymi śliwkami", "content": "Danie na rodzinny obiad dla kilku osób. Klasyczne smaki w nieco nowocześniejszej odsłonie. Roladki z polędwiczki nadziewane suszonymi śliwkami maczanymi w brandy, zawinięte w kawałeczek szynki parmeńskiej i pieczone w piekarniku. To wygodna opcja dla osób, które wolą nie smażyć mięsa i wybierają wygodny sposób pieczenia. Do naczynia z upieczonymi roladkami wlewamy kremowy sos ze śmietanki, parmezanu i musztardy i całość podgrzewamy. W tym jednym naczyniu możemy danie podać na stół lub nakładać porcje. Dodatkowo danie można przygotować wcześniej, przechować w lodówce i zapiec dopiero przed podaniem. Z dodatków pasują ziemniaki lub kluski np. śląskie, kopytka lub też ryż. Surówka - np. z zimowych warzyw np. z selera korzeniowego, coleslaw z kapusty czy kalafior. Lub też warzywa z wody (o tej porze roku - mrożone).", "url": "https://www.kwestiasmaku.com/przepis/poledwiczki-z-suszonymi-sliwkami", "category": "mazowieckie", "sub_category": "Mięso świeże oraz produkty mięsne", "phrase": "Polędwiczki wędzone podsuszane"}