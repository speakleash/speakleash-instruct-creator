{"meta_description": "Blog targu internetowego pora na pola", "title": "Polędwiczka dojrzewająca w pończosze | Pora na Pola", "content": "Wspaniała domowa wędlina, gdzie jakość mięsa ma zasadnicze znaczenie: pyszna, aromatyczna, pachnąca przyprawami… poezja smaku! Bez dodatków, konserwantów, wody, chemii. Wspaniałe delikatne mięso i intensywność aromatów. To zdecydowanie najpyszniejsza domowa wędlina, smakuje zawsze i wszystkim, dobrze się przechowuje i jest genialnie prosta do wykonania. Samodzielnie stworzona polędwica to dużo satysfakcji, ale jeśli nie masz na to czasu możesz zamówić polędwicę Dażynki stworzoną przez mistrzynię. • chili w proszku lub w płatkach • pończocha lub podkolanówka, z cienkiego, jak najcieńszego materiału • Polędwiczkę umyj i osusz ręcznikiem papierowym. Obtocz dokładnie w cukrze i włóż do zamykanego pojemnika. Najłatwiej zrobić to w ten sposób: na dno pojemnika nasypać trochę cukru, polędwiczkę obtoczyć w cukrze, włożyć do pojemnika i jeszcze posypać niewielką ilością cukru. • Pojemnik zamknij i wstaw do lodówki na 24 godziny. • W trakcie, po około 12 godzinach można polędwiczkę odwrócić „do góry nogami” w pojemniku. • Po 24 godzinach wyjmij mięso, opłucz i osusz ręcznikiem papierowym. Obtocz dokładnie w soli i włóż do zamykanego pojemnika. Najłatwiej zrobić to w ten sposób: na dno pojemnika nasypać trochę soli, polędwiczkę obtoczyć w soli, włożyć do pojemnika i jeszcze posypać niewielką ilością soli na wierzchu. • Pojemnik zamknij i wstaw do lodówki na 24 godziny. • W trakcie, po około 12 godzinach można polędwiczkę odwrócić „do góry nogami” w pojemniku. • Po 24 godzinach wyjmij mięso, opłucz i osusz ręcznikiem papierowym. Przyprawy wymieszaj, obtaczam polędwiczkę w przyprawach i wsadź do pojemnika BEZ PRZYKRYCIA. Pozostaw w lodówce na 24 godziny. • Po 24 godzinach mięso włóż do bardzo cienkiej pończochy, podkolanówki lub fragmentu rajstop (zobacz zdjęcie). Do pończochy wsyp wszystkie przyprawy, jakie zostały luzem w pojemniku. Pończochę z polędwiczką powieś w suchym przewiewnym miejscu – to ważne, jeśli miejsce będzie wilgotne, a powietrze stojące, może pojawić się pleśń. Pozostaw na 5 dni (5 dób). • Po 5 dniach wędlinę wyjmij z pończochy. Jeśli polędwiczka już dojrzała – mięso będzie dość twarde, o przepięknym winnym kolorze i aromatycznym zapachu. Zawiń w folię aluminiową i przechowuj w lodówce. • Podając, pokrój na cieniutkie, cieniusieńkie plasterki, aż przezroczyste. Wędlina jest muślinowe, niemal kremowa… najwspanialsza na świecie… W podobny sposób można przygotować schab dojrzewający, odpowiednio dostosowując czas i przyprawy. Autorka przepisu, Zuzanna Mann, prowadzi blog foto-kulinarny www.zwidokiemnastol.pl, na którym znajdziecie więcej przepisów na różne potrawy, również wędliny; a przede wszystkim lżejsze dania warzywne, zdrowe i wartościowe.", "url": "https://poranapola.pl/blog/29_poledwiczka-dojrzewajaca-w-ponczosze.html", "category": "mazowieckie", "sub_category": "Mięso świeże oraz produkty mięsne", "phrase": "Polędwiczki wędzone podsuszane"}