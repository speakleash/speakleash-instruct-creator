{"meta_description": "Polędwiczka Kurpiowska (Wędzona Podsuszana)   Polędwiczka wieprzowa wędzona, podsuszana, wyprodukowana wyłącznie z najlepszej jakości mięsa, bez użycia dodatków chemicznych i wypełniaczy. Peklowana w tradycyjnej zalewie składającej się z naturalnych ziół", "title": "Polędwica wieprzowa Wędzona podsuszana - Anmark", "content": "Polędwiczka wieprzowa wędzona, podsuszana, wyprodukowana wyłącznie z najlepszej jakości mięsa, bez użycia dodatków chemicznych i wypełniaczy. Peklowana w tradycyjnej zalewie składającej się z naturalnych ziół przez okres około tygodnia następnie wędzona 10 godzin w dymie z drewna olchowego a w kolejnym etapie podsuszana. Jest to nasz flagowy produkt o którym moglibyśmy opowiadać godzinami, to one zapoczątkowały naszą działalność z wytwórnią wędlin oraz są produktem który dał nam najwięcej nagród, wyróżnień oraz rozpoznawalność. Nie bez kozery otrzymaliśmy \"Perłę\" oraz wpisano je na Listę Produktów Tradycyjnych. W naszym mniemaniu jak również w opinii wielu klientów jest to wyrób wyjątkowy, łączący w sobie przepyszny smak, niesamowity aromat wędzonki, kruchość oraz delikatność najwyższej jakości mięsa, jej receptura była dopracowywana przez dziesiątki lat, dzięki temu otrzymaliśmy w spuściźnie swoistego rodzaju skarb. Produkt ten aby wydobyć jego głębie smaku oraz rozkoszować się delikatnością najlepiej jest spożywać bez żadnych dodatków, wystarczy pokroić w cieniutkie plasterki i delektować się niepowtarzalnym smakiem. Dostępne u nas polędwiczki występują w różnych odmianach wielkościowych, mogą różnić się zarówno grubością jak i długością, wszystko zależne jest od naturalnego ukształtowania tego mięśnia. Jeśli mają Państwo jakieś uwagi odnośnie kawałka który mamy wysłać, prosimy o przekazanie nam tych informacji, wtedy postaramy się dobrać najodpowiedniejszy produkt do Państwa preferencji. Podana cena jest ceną brutto i dotyczy 1 kg produktu, waga całego kawałka waha się w przedziale 0,3-0,5 kg, produkt sprzedajemy w całości nie dzielimy na mniejsze kawałki (przy dodawaniu produktu do koszyka ilość 0,05 oznacza 50 gram). Nie kroimy w plasterki. Po więcej informacji zapraszamy na : Produkt należy przechowywać w lodówce w temp. 2-8 stopni tak aby nie był szczelnie zamknięty (najlepiej wyłożony na talerzu bez przykrycia) wtedy jego termin do spożycia się wydłuży gdyż z biegiem czasu będzie się on jedynie coraz bardziej wysuszał.", "url": "https://www.wedlinylutobrok.pl/Poledwiczka-Kurpiowska-Wedzona-Podsuszana-p66", "category": "mazowieckie", "sub_category": "Mięso świeże oraz produkty mięsne", "phrase": "Polędwiczki wędzone podsuszane"}