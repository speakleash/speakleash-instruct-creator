{"meta_description": "Kuchnia ziemi świętokrzyskiej jest w głównej mierze mączno-ziemniaczana. Słabe gleby wskazywały na uprawę mało wymagających roślin. Mięso gościło na stołach od święta, dlatego dla urozmaicenia smaku dań, gospodynie sięgały po dary lasu i pól. Tak też powstały i zagościły w kuchni regionu knedle ziemniaczane z grzybami – potrawa sycąca, dostarczająca sił do pracy na roli, a zarazem mało kosztowna.", "title": "Kiełbasa biała parzona z Wąchocka", "content": "Kiełbasa biała parzona z Wąchocka została wpisana na Listę Produktów Tradycyjnych w 2009 roku. To swojski specjał, po który w Świętokrzyskiem sięga się zwłaszcza na Wielkanoc. Tradycje wędliniarskie i rzeźnicze w Wąchocku sięgają czasów przedwojennych – wyjaśnia etnolog. Tradycja wyrabiania białej kiełbasy wpisanej na listę Produktów Tradycyjnych dotyczy Wąchocka, miasta położonego w zachodniej części powiatu starachowickiego. Dzieje miasta są ściśle związane z zakonem ojców cystersów, który został tu założony w 1179 roku. Rozwijający się klasztor i jego działalność prowadzona w formie gospodarki rolno-hodowlanej miały istotny wpływ na codzienne życie i zajęcia mieszkańców. To przede wszystkim dzięki cystersom w sąsiedztwie opactwa rozwinęło się miasto o charakterze targowo-usługowym. – Tradycje wędliniarskie i rzeźnicze w Wąchocku sięgają czasów przedwojennych. Zgodnie z przepisem – przekazywanym z pokolenia na pokolenie – w Wąchocku do przygotowania kiełbasy białej wykorzystywano mięso wieprzowe i wołowe. Mięso peklowano samą solą kamienną i umieszczano w kamionkowych peklowniach w chłodnych, ziemnych piwnicach. Mięso chude rozdrabniano na grubych oczkach maszynki, a tłuste na drobniejszych. Dodawano czosnek, pieprz naturalny, majeranek, sól. Wymieszanym mięsem nabijano jelita wieprzowe. Kiełbasę parzono w wodzie o temperaturze około 70°C przez 20-30 minut, a następnie chłodziło się ją w zimnej wodzie. Białą kiełbasę przygotowywano zawsze w okresie Wielkanocy. Bardzo popularnym daniem był wówczas żur z kiełbasą. Można ją również podawać na wiele innych sposobów: zapiekaną w piecu obłożoną cebulą i tłuszczem, gotować w wodzie, upiec na blasze czy też użyć do przygotowania kapuśniaku. Tyle na ten temat podają historyczne źródła – wyjaśnia etnolog doktor Alicja Trukszyn.", "url": "https://zoomnawies.pl/kielbasa-biala-parzona-z-wachocka/", "category": "świętokrzyskie", "sub_category": "Mięso świeże oraz produkty mięsne", "phrase": "Kiełbasa biała parzona z Wąchocka"}