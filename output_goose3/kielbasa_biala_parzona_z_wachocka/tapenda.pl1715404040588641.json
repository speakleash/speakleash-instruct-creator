{"meta_description": "Biała Kiełbasa. Wiele ciekawostek na temat białej kiełbasy. Biała kiełbasa w kontekście przepisów kulinarnych.", "title": "Biała kiełbasa - Tapenda.pl", "content": "Biała kiełbasa zaliczana jest do specjałów wędliniarskich należących do grupy wędlin nietrwałych dlatego należy przestrzegać wskazanego przez producenta terminu przydatności do spożycia oraz zalecanej temperatury przechowywania. Do wykonania białej kiełbasy wykorzystywane jest mięso wieprzowe, naturalne jelito, czosnek, sól oraz pieprz. W Wielkopolsce do białej kiełbasy dodawany jest również majeranek. Kolor kiełbasy jest wypadkową użytych do jej wytworzenia produktów. Po ugotowaniu kiełbasa staje się szara, jeśli jest różowa, to znaczy że w procesie produkcji użyte zostały środki konserwujące. Przed zakupem białej kiełbasy należy zwrócić uwagę na jej wygląd. Prawidłowy przechowywana kiełbasa nie powinna posiadać śliskiej powierzchni, która świadczyłaby o rozwoju bakterii Pseudomonas. Biała kiełbasa w 4 województwach została zarejestrowana przez Ministerstwo Rolnictwa i Rozwoju Wsi jako produkt tradycyjny.", "url": "https://www.tapenda.pl/skladniki/B/biala_kielbasa/337/", "category": "świętokrzyskie", "sub_category": "Mięso świeże oraz produkty mięsne", "phrase": "Kiełbasa biała parzona z Wąchocka"}