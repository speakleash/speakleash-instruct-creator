{"meta_description": "Biała kiełbasa. Skąd się wzięła tradycja jedzenia białej kiełbasy? Poznaj historię białej kiełbasy w Polsce", "title": "Biała kiełbasa. Skąd się wzięła tradycja jedzenia białej kiełbasy?", "content": "Dla jednych biała kiełbasa to prawdziwy symbol Wielkanocy, a dla innych rarytas, który warto zjeść bez okazji. Po prostu taka kiełbasa już dawno zadomowiła się w polskiej tradycji i niewiele osób potrafi oprzeć się jej wyjątkowemu smakowi. Jednak, czy naprawdę wiesz, skąd wzięła się popularność tego specjału? Czy wiesz, że biała kiełbasa to nie jest typowo polski specjał? Jej historia sięga kraju, gdzie kiełbasa jest podawana na wiele sposobów, a ten specjał stał się prawdziwym symbolem narodowym – chodzi tu oczywiście o Niemcy. To właśnie tam powstała pierwsza receptura na tradycyjną białą kiełbasę. Choć trudno jest dokładnie określić, kiedy to się stało – istnieje wiele sprzecznych legend – to jednak często uznaje się, iż w 1857 roku Sepp Moser wymyślił przepis na nową kiełbasę. Opowieści mówią o tym, że za powstaniem nowego przysmaku stał przypadek. Po prostu gospodarzowi zabrakło jelit baranich, więc zamiast nich użył wieprzowych. Nie chcąc, aby doszło do ich pęknięcia, postanowił jedynie sparzyć kiełbasę, a nie ją ugotować. Podobno goście byli wręcz zachwyceni tym rozwiązaniem, co przyczyniło się do rozpowszechnienia tego produktu. Sprawiło to również, iż przepis na białą kiełbasą dotarł do Polski. Nie wiadomo kiedy dokładnie biała kiełbasa zaczęła być wytwarzana na ziemiach polskich. Jednak w 1893 przepis na nią pojawił się w jednej z opublikowanych receptur, więc właśnie tę datę uznaje się za początek historii białej kiełbasy w Polsce. Choć ta kiełbasa ma swoje początki w Niemczech, to jednak polska receptura znacznie różniła się od tej oryginalnej. Przede wszystkim wykorzystywano mięso wołowe, które po prostu było tańsze i bardziej dostępne w porównaniu do cielęciny. Oprócz tego Niemcy preferowali doprawianie kiełbasy przy pomocy cebuli, pietruszki, gałki muszkatołowej oraz skórki cytryny. Natomiast w Polsce dużo popularniejszymi rozwiązaniami był czosnek, majeranek i pieprz. Biała kiełbasa jest doskonale znana we wszystkich regionach Polski. Jednak w każdym miejscu spróbujesz ją w zupełnie innej wersji. Dzięki temu możesz ciągle na nowo odkrywać smak i aromat tej kiełbasy. Jednym z przykładów jest Wielkopolska, gdzie wykorzystano majeranek. W ten sposób tamtejsza biała kiełbasa jest jeszcze bardziej intensywna, a przy tym zaskakuje lekko ziołowym smakiem. Zwróć także uwagę na to, że w czterech województwach Polski ten produkt został zarejestrowany jako produkt tradycyjny: Oczywiście to przede wszystkim odmienny kolor sprawił, że biała kiełbasa jest tak inna, a zarazem oryginalna. Tuż przed ugotowaniem ten przysmak ma jeszcze różowy odcień, ale pod wpływem ciepła kiełbasa staje się lekko szara. Pamiętaj, iż najlepszej jakości kiełbasy mają właśnie taki delikatny odcień – jeżeli spotkasz produkt o ciemnej barwie, to prawdopodobnie nie jest świeży, ma w swoim składzie za dużo soli lub po prostu nie jest tworzony zgodnie z tradycyjną recepturą. Zwróć również uwagę na to, że swoją nazwę ta kiełbasa zawdzięcza barwie jelit, które w wersji surowej są białe. Biała kiełbasa stała się prawdziwym specjałem w Polsce, dlatego producenci prześcigają się w sposobie jej podawania. Właśnie z tego powodu możesz ją zjeść w słoiku, a także w bardziej tradycyjnych wersjach. Przed spożyciem surowej kiełbasy musisz ją poddać obróbce cieplnej, ponieważ wcześniej jest trudna do krojenia. Zauważ, że w takiej formie zazwyczaj znajduje się więcej soli, więc może mieć delikatnie bardziej różowy odcień od wersji parzonej. Taką białą kiełbasę możesz spożywać od razu po kupieniu. W końcu w formie parzonej nie będziesz mieć problemów z jej podzieleniem. Oczywiście nadaje się również do obróbki cieplnej – gotowania, pieczenia lub smażenia. Możesz ją spożywać bez zdjęcia skórki. Skąd wzięła się popularność białej kiełbasy w Polsce? Zwróć uwagę na to, że popularność białej kiełbasy jest bardzo mocno związana z chrześcijaństwem. W końcu to właśnie w okresie Wielkanocy notuje się największy wzrost zainteresowania tym specjałem. Wtedy kiełbasa gości na wielu stołach, a także w tradycyjnych koszyczkach, gdzie ma symbolizować ofiarę z baranka paschalnego. Jednak tak naprawdę nie tylko religia sprawiła, że biała kiełbasa stała się jednym z ulubionych dań Polaków. Wielka w tym zasługa uniwersalności tego specjału – w końcu możesz ją jeść osobno, ale też dodawać do zup, a nawet piec przy ognisku. Gdy dodasz do tego jeszcze oryginalny smak, to od razu zrozumiesz, skąd wzięła się popularność białej kiełbasy.", "url": "https://zpm-karol.pl/biala-kielbasa-z-czym-to-sie-je/", "category": "świętokrzyskie", "sub_category": "Mięso świeże oraz produkty mięsne", "phrase": "Kiełbasa biała parzona z Wąchocka"}