{"meta_description": "Chleb mleczny na zakwasie smakuje cudwoenie: jest mięciutki, sprężysty w środku, z delikatną, nie grubą, chrupiącą skórką. Polecam!", "title": "Chleb mleczny na zakwasie", "content": "Dzień Chleba mogłabym świętować częściej. Trzy razy w tygodniu piekę chleb, a dwa razy bułeczki. Nigdy mi się nie znudzi. To wypieki przynoszące najwięcej radości. Z okazji dzisiejszego dnia chciałam się przygotować na szóstkę – to 6 nowych przepisów! Może i Wy znajdziecie coś dla siebie i będziecie mogli się przyłączyć do świętowania? Zadziwiające. Nie wiem, czy to Dzień Chleba magicznie zadziałał, czy po tylu upieczonych chlebach drożdżowych w końcu musiał się udać – zakwas. Moje największe osiągnięcie w dziedzinie pieczenia chleba. Teraz wszystkie przepisy na chleb są osiągalne na wyciągnięcie dłoni… Aż się boję, jaką rewolucję to spowoduje na tym blogu ;). I pomyśleć, że to było takie proste… Chleb mleczny na zakwasie piekłam już kilka razy: mięciutki, sprężysty w środku, z delikatną, nie grubą, chrupiącą skórką. Polecam! Mąkę pszenną wymieszać z suchymi drożdżami (świeże drożdże należy najpierw rozpuścić w wodzie). Dodać resztę składników i wyrobić, pod koniec dodając roztopione masło. Wyrobić ciasto, odpowiednio długo, by było miękkie i elastyczne. Uformować z niego kulę, włożyć do oprószonego mąką naczynia, odstawić w ciepłe miejsce, przykryte ręczniczkiem kuchennym, do podwojenia objętości (zajmie to około 1,5 godziny). Po tym czasie ciasto wyjąć i ponownie lekko wyrobić. Na posypanej mąką powierzchni uformować 2 okrągłe bochenki (lub jeden duży bochenek). Zostawić je na 1 godzinę, przykryte, do podwojenia objętości. Przed samym pieczeniem posmarować bochenki jajkiem roztrzepanym z odrobiną słodkiej śmietanki, posypać nasionami. Chleb mleczny na zakwasie piec przez 10 minut w temperaturze 240ºC, następnie zmniejszyć temperaturę do 190º i piec jeszcze 20 minut (jeden duży bochenek piekę dłużej o 5 minut niż 2 małe). Wyjąć z piekarnika i wystudzić na kratce.", "url": "https://mojewypieki.com/przepis/chleb-mleczny-na-zakwasie", "category": "łódzkie", "sub_category": "Wyroby piekarnicze i cukiernicze", "phrase": "Chleb żytni z mlekiem"}