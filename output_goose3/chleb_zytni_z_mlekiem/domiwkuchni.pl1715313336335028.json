{"meta_description": "", "title": "Pszenno-żytni chleb na zakwasie z mlekiem | Domi w kuchni", "content": "W misce wymieszać wodę z mlekiem, dodać zakwas i zamieszać. Wsypać mąki, sól i cukier. Ze wszystkich składników wyrobić gładkie, elastyczne ciasto, które zostawić w misce, przykryć wilgotna ściereczką i postawić w ciepłym miejscu, zostawić na 4 godziny, by wyrosło. Po tym czasie wyjąć ciasto z miski i położyć na oprószonym mąką blacie, wyrobić dokładnie, uformować kulę – ciasto będzie dość luźne, ale to nie szkodzi. Kulę obtoczyć dobrze w mące i włożyć do koszyka do wyrastania, przykryć ściereczką i zostawić na kolejne 4 godziny. Na dole piekarnika ustawić brytfankę i wlac do niej szklankę letniej wody, nastawić piekarnik na 200 stopni. Chleb przełożyć z miski na blachę wyłożoną papierem do pieczenia (lub na łopatę), naciąć i włożyć do nagrzanego piekarnika i od razu wyjąć brytfankę z wodą. Piec 15 minut, po czym zmniejszyć temperaturę do 180 stopni i piec jeszcze 15-20 minut. Upieczony chleb wyjąć z piekarnika i połozyć na kratce, zostawić do wystygnięcia.", "url": "https://domiwkuchni.pl/recipe/pszenno-zytni-chleb-na-zakwasie-z-mlekiem/", "category": "łódzkie", "sub_category": "Wyroby piekarnicze i cukiernicze", "phrase": "Chleb żytni z mlekiem"}