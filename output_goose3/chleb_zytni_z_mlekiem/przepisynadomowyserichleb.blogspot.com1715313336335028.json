{"meta_description": "Chleb zakopiański na zsiadłym mleku", "title": "Chleb zakopiański na zsiadłym mleku", "content": "Chleb zakopiański - pszenno-żytni chleb na drożdżach, w którym mąkę żytnią zakwaszono zsiadłym mlekiem (maślanką). Prosty w wykonaniu, dobra alternatywa dla osób, które nie dysponują akurat zakwasem. Jego recepturę, jak i wiele innych ciekawych przepisów na tradycyjne polskie chleby znalazłem na blogu Adama Piekarza Chleb jest delikatny w smaku i ma ciekawy aromat. Jeżeli ktoś nie lubi kminku, to jego dodatek do chleba można pominąć. W misce wymieszać zsiadłe mleko z drożdżami, dodać mąkę żytnią i wymieszać do połączenia składników. Przykryć ściereczką lub folią i zostawić na 8 godzin w ciepłym miejscu. Do miski z zaczynem dodać pozostałe składniki, mieszać ok. 12 minut, następnie pozostawić ciasto aby odpoczęło na 20 minut. Po tym czasie uformować z ciasta kulę (nie zagniatać), oprószyć z wierzchu czarnuszką (kminkiem) i przełożyć do koszyka rozrostowego (ja wyrastanie bochenka prowadziłem na blacie kuchennym). Po 50 minutach fermentacji końcowej wstawić do nagrzanego do 220oC i zaparowanego piekarnika. Piec tak przez 5 minut a po tym czasie zmniejszyć temperaturę do 190oC i dalej piec 25 minut (cały wypiek 30 minut). Można też upiec ten chleb w garnku (ja tak właśnie piekłem). Czas pieczenia wydłużyłem do 45 minut (30 minut z pokrywką + 15 minut dopiekania bez pokrywki). Po wyjęciu z piekarnika, posmarować chleb z wierzchu wodą za pomocą pędzla. Studzić na kratce.", "url": "https://przepisynadomowyserichleb.blogspot.com/2016/08/chleb-zakopianski-na-zsiadym-mleku.html", "category": "łódzkie", "sub_category": "Wyroby piekarnicze i cukiernicze", "phrase": "Chleb żytni z mlekiem"}