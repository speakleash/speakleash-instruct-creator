{"meta_description": "Nalewka z jarzębiny stanowi znakomite źródło beta-karotenu i witaminy C, silnych antyoksydantów chroniących organizm przed szkodliwym działaniem wolnych rodników. Jakie właściwości wykazuje jarzębiak? Działa przeciwzapalnie i hipotensyjnie, dzięki czemu w łagodny sposób obniża ciśnienie tętnicze krwi. Podpowiadamy, w jakich jeszcze dolegliwościach może pomóc jarzębiak i podajemy przeciwwskazania do jego spożycia. Sprawdź prosty przepis na nalewkę z jarzębiny.", "title": "Zrób go teraz! Jarzębiak obniża ciśnienie krwi i łagodzi objawy przeziębienia", "content": "Nalewka z jarzębiny stanowi znakomite źródło beta-karotenu i witaminy C, silnych antyoksydantów chroniących organizm przed szkodliwym działaniem wolnych rodników. Jakie właściwości wykazuje jarzębiak? Działa przeciwzapalnie i hipotensyjnie, dzięki czemu w łagodny sposób obniża ciśnienie tętnicze krwi. Podpowiadamy, w jakich jeszcze dolegliwościach może pomóc jarzębiak i podajemy przeciwwskazania do jego spożycia. Sprawdź prosty przepis na nalewkę z jarzębiny. Jarząb pospolity (Sorbus aucuparia), potocznie nazywany jarzębiną, to popularne drzewo, które rośnie na terenie całego naszego kraju. Jego owoce często służą dzieciom jako „koraliki” do przygotowania jesiennych naszyjników. Niewiele osób jednak wie, że jarzębina wykazuje również szereg korzystnych działań zdrowotnych. Jarzębiak to aromatyczna nalewka z jarzębiny. Wzmacnia odporność i obniża ciśnienie tętnicze krwi. Aby zachować cenne właściwości jarzębiny, warto przygotować z niej leczniczą nalewkę. Owoce najlepiej zbierać od września do listopada, kiedy osiągną pomarańczowo-czerwony kolor. Dobrze jest sięgać po przemrożone owoce jarzębiny. Dlatego najlepiej ją zbierać po przymrozkach lub przed przygotowaniem nalewki przemrozić owoce dobę lub dwie w zamrażarce. Po jarzębinę warto wybrać się w miejsca oddalone od głównych dróg i centrum miasta. Do przygotowania jarzębiaka potrzebujesz tylko kilku produktów. Aby wzbogacić smak nalewki z jarzębiny, można dodać do niej rodzynki lub suszone daktyle. Warto jednak pamiętać, że należy je najpierw dokładnie przepłukać pod bieżącą wodą, a następnie zanurzyć we wrzątku na minimum 60 sekund – ma to na celu pozbycie się siarki, która dodawana jest do bakalii jako składnik konserwujący. Zobacz też: Aromatyczna konfitura z jarzębiny na lepszą pracę jelit Jarzębina wykazuje wiele cennych właściwości zdrowotnych, jednak należy pamiętać, że surowe owoce są niejadalne! Zawarty w nich kwas parasorbowy jest trujący, a zjedzenie już kilku ziarenek jarzębiny może wywołać wymioty, biegunkę i silny ból głowy. Owoce jarzębu pospolitego nadają się do zjedzenia tylko po wcześniejszym wysuszeniu, ugotowaniu lub mrożeniu przez minimum 48 godzin. Nalewka z jarzębiny jest znakomitym źródłem beta-karotenu, czyli naturalnego prekursora witaminy A. Związek ten to silny antyoksydant, który chroni organizm przed szkodliwym działaniem wolnych rodników tlenowych, a także spowalnia proces starzenia się komórek. Jarzębiak stanowi również bogactwo witaminy C (45 mg na 100 g), która wraz z rutyną uszczelnia naczynia krwionośne, a dzięki temu zmniejsza podatność organizmu na infekcje. Fitoterapeuci sugerują, że nalewka z jarzębiny zawiera również: garbniki, gorzkie substancje roślinne, witaminę K, potas, magnez i miedź. Jakie właściwości wykazuje nalewka z jarzębiny? Według ekspertów medycyny naturalnej działa ona: Dodatkowo jarzębiak jest źródłem sorbitolu, który wykazuje lekkie działanie przeczyszczające, dlatego ten leczniczy trunek może przynieść ulgę w przypadku zaparć. W jakich jeszcze dolegliwościach pomaga nalewka z jarzębiny? Warto rozważyć stosowanie dawki leczniczej w przypadku: Nalewka z jarzębiny to lecznicza mikstura, która powinna być stosowana tylko w przypadku pojawienia się dolegliwości, a nie jako element profilaktyki. Fitoterapeuci radzą, aby nie przekraczać dawki leczniczej, która wynosi 60 ml dziennie. Natomiast w przypadku osób z zaburzeniami metabolizmu glukozy (cukrzyca, stan przedcukrzycowy i insulinooporność) i dną moczanową nie powinno się pić jej więcej niż 45 ml dziennie.", "url": "https://stronazdrowia.pl/leczniczy-jarzebiak-obniza-cisnienie-krwi-i-lagodzi-objawy-przeziebienia-zrob-go-teraz-wyprobuj-prosty-przepis-na-nalewke-z/ar/c14-16784949", "category": "lubuskie", "sub_category": "Napoje (alkoholowe i bezalkoholowe)", "phrase": "Jarzębiak"}