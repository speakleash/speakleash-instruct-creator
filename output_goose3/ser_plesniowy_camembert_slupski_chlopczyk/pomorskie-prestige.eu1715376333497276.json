{"meta_description": "", "title": "Sery", "content": "Na śniadanie, do przystawek, dań głównych i deserów – sery. Otrzymywane z mleka krowiego i koziego zachwycają smakiem, konsystencją i aromatem. Najbardziej znanym pomorskim serem jest Słupski Chłopczyk – pleśniowy camembert wytwarzany w Słupsku od 1925 roku. Tradycyjnym serem regionalnym jest także ser topiony na parze z kminkiem, wyrabiany z domowego twarogu. Dumą Pomorskiego są sery zagrodowe z małych serowarni rozsianych po regionie, np. z Zagrody Rakowiec produkującej 15 gatunków serów czy Kaszubskiej Kozy – rodzinnego gospodarstwa, gdzie sery wytwarza się ręcznie, tradycyjnymi metodami.", "url": "https://pomorskie-prestige.eu/kulinaria/sery/", "category": "pomorskie", "sub_category": "Sery i inne produkty mleczne", "phrase": "Ser pleśniowy camembert „Słupski Chłopczyk”"}