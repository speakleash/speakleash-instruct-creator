{"meta_description": "SmartTour - Platforma pozwalająca miastom i obiektom turystycznym na proste dodawanie i zarządzanie ścieżkami zwiedzania, zawierającymi audio, zdjęcia oraz elementy rozszerzonej rzeczytwistości.", "title": "SmartTour - audioguide nowej generacji", "content": "Kolejna przystań na mapie regionalnych smaków to sery. Wbrew pozorom sery zwykło się przyrządzać nie tylko w górach, ale właściwie w całej Polsce. Te na Pomorzu pochodzą głównie z mleka krowiego i koziego. Najbardziej znanym z nich jest Słupski Chłopczyk – pleśniowy camembert, który wytwarzany jest w Słupsku od 1925 roku. Tradycyjnie wyrabia się także ser topiony na parze z kminkiem, powstający na bazie domowego twarogu. Prym w produkcji serów wiodą nie wielkie zakłady mleczarskie, a niewielkie tradycyjne, często rodzinne serowarnie. Na mapie warto zaznaczyć sobie Zagrodę Rakowiec, w której powstaje 15 gatunków serów, Osadę Burego Misia czy w końcu rodzinną Kaszubską Kozę, gdzie sery wyrabia się ręcznie, jak za dawnych lat. Produkty tych i innych wytwórców także stanowią inspirację dla szefów kuchni. Regionalne sery trafiają jednak nie tylko w ręce szefów kuchni. Nic nie stoi na przeszkodzie, by samemu opracowywać przepisy na ich podstawie czy dołączyć je do swoich śniadań i przekąsek.", "url": "https://www.smart-tour.pl/opis-trasy.qbpage?id=28144", "category": "pomorskie", "sub_category": "Sery i inne produkty mleczne", "phrase": "Ser pleśniowy camembert „Słupski Chłopczyk”"}