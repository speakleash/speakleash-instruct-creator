{"meta_description": "Dżem truskawkowy  Mazowsze\r\n \r\nTruskawka – czy wiesz, że……nie jest dziełem natury. Jej pra…pra…pra…pra… babką jest? znana od czas&oac", "title": "Dżem truskawkowy", "content": "Truskawka – czy wiesz, że… …nie jest dziełem natury. Jej pra…pra…pra…pra… babką jest? znana od czasów starożytnych – leśna poziomka. Powstanie truskawki zawdzięczamy, w 1721 roku, Królowi Francji Ludwikowi XIV, który rozkoszując się poziomkami znacznie większymi rozmiarami, niż znano dotychczas w Europie, przywiezionymi z Ameryki Południowej, nakazał swoim nadwornym botanikom wyhodowanie odmiany o podobnym smaku. Skrzyżowano wówczas dwie odmiany poziomki: chilijską i wirginijską. I tak oto powstała truskawka…Owoc soczysty, o wiele większy od poziomki, smaczny, luksusowy i wytworny. W europejskim handlu truskawka pojawiła się dopiero około 1830 roku.  Polskie słowo „truskawka” pochodzi od staropolskiego słowa „truskać” co oznacza „łamać się, trzeszczeć”, bowiem pędy truskawek są łamliwe, wyginające się i delikatne. W Polsce produkuje się od 170 do 340 tysięcy ton truskawek rocznie, zaś na świecie jest ich ponad 2 tysiące odmian, w tym nawet białe truskawki o smaku ananasowym. Truskawka – dobra do wszystkiego i na wszystko… …zawierają więcej witaminy C niż cytryny. Zawierają również kwas foliowy, potas, magnez, wapń. Poprawiają przeminę materii, oczyszczają jelita z toksyn i znakomicie wpływają na ich florę bakteryjną. Wzmacniają kości, zęby, włosy i dobrze wpływają na cerę. Mają w sobie również dużo cynku…dlatego uważane są jako doskonały afrodyzjak, a dieta truskawkowa jest jedną z najbardziej popularnych. 100 g truskawek (bez dodatków) zawiera około 28 kcal.   Przez minione ponad trzy stulecia truskawka doczekała się setek przepisów kulinarnych. Któż z nas nie jadł pierogów z truskawkami, zupy truskawkowej, naleśników z truskawkami, makaronu z truskawkami, truskawek ze śmietaną, cocktailu truskawkowego, lodów z truskawkami lub truskawkowych, knedli z truskawkami, czy też różnych sałatek z dodatkiem truskawek, szampana z truskawkami…a wśród tych setek dań jest jeden Król – DŻEM TRUSKAWKOWY.", "url": "https://krainypolskie.pl/Podstrony/truskawka,538", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka zwoleńska"}