{"meta_description": "Pod koniec kwietnia tego roku truskawka zwoleńska została w pisana na Listę Produktów Tradycyjnych prowadzoną przez Ministerstwo Rozwoju Rolnictwa i Wsi. Czym charakteryzuje się lokalny przysmak?", "title": "Truskawka zwoleńska wpisana na Listę Produktów Tradycyjnych", "content": "Więcej ciekawych i ważnych informacji znajdziesz na stronie głównej ECHODNIA.EU/RADOMSKIE Truskawka zwoleńska dołączyła do kilkuset tradycyjnych, lokalnych przysmaków wpisanych na Listę Produktów Tradycyjnych. Prowadzona jest ona przez Ministerstwo Rolnictwa i Rozwoju Wsi i zawiera wyroby, których jakość lub wyjątkowe cechy i właściwości wynikają ze stosowania tradycyjnych metod produkcji. Tradycja uprawy truskawki w powiecie zwoleńskim sięga początków XX wieku. Wspomnienia rodzinne starszych mieszkańców dotyczą czasów przedwojennych, kiedy to letnicy odpoczywali w tych okolicach i zaopatrywali się w świeże, atrakcyjne dla nich produkty rolne – warzywa i owoce „z pierwszej ręki”. Jeszcze przed I Wojną Światową rolnicy uprawiali tu truskawki na niewielkich poletkach i sprzedawali je Żydom. Przetwórstwo rozwinęło się na większą skalę, kiedy w 1958 roku powstał „Hortex”. Wówczas wprowadzono odmianę truskawki Senga-Sengana, nadającą się do mrożenia. W 1985 roku zakład uruchamia wydajne linie do mrożenia owoców i warzyw, co spowodowało wzrost uprawa truskawki na terenie powiatu zwoleńskiego w gminach Tczów, Kazanów, Policzna.", "url": "https://echodnia.eu/radomskie/truskawka-zwolenska-wpisana-na-liste-produktow-tradycyjnych/ar/c8-15624626", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka zwoleńska"}