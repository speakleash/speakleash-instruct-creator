{"meta_description": "Produkt wpisany na listę produktów tradycyjnych w dniu 2009-12-21\nW kategorii Produkty mięsne\nW województwie woj. pomorskim", "title": "Wątrobianka (Léberka) - - Portal Gov.pl", "content": "Léberka w osłonce naturalnej - jelita wieprzowe proste lub krzyżówkowe. Osłonki na końcach zawiązane przędzą. Na przekroju kremowe plastry owalne lub okrągłe. Kształt okrągły lub prosty, niekiedy falbankowy. Na przekroju plastry owalne lub okrągłe. Zwinięte w kółko jelito, którego średnica wynosi ok. 10-13 cm lub baton o długości 28 cm. Smak delikatny, charakterystyczny dla wątrobianki z wyczuwalnym smakiem wątroby, majeranku i cebuli. Świniobicie na Kaszubach odbywało się zwykle dwa razy do roku - na Boże Narodzenie i Wielkanoc. Znaczną część mięsa, zwłaszcza ze świniobicia jesiennego, przerabiano na kiełbasy, natomiast najlepsze porcje konserwowano w soli lub wędzono, aby wydłużyć okres ich przechowania. Mięso przeznaczone na kiełbasy i inne wyroby siekano dużym nożem lub tasakiem na drewnianych deseczkach. Masę do jelit napychano za pomocą rogów bydlęcych, wewnątrz pustych, które były na obu końcach równo ucięte, a w środku starannie wyskrobane.", "url": "https://www.gov.pl/web/rolnictwo/watrobianka-leberka", "category": "pomorskie", "sub_category": "Mięso świeże oraz produkty mięsne", "phrase": "Wątrobianka (Léberka)"}