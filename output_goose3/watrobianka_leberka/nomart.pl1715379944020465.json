{"meta_description": "", "title": "Kiszka Wątrobiana, Wątrobianka, Leberka - Blog kulinarny", "content": "Wiele nazw funkcjonuje dla tej wersji kiełbasy pasztetowej, a najpopularniejsze to Kiszka Wątrobiana, Wątrobianka, Leberka. Krótko mówiąc wątroba i tłuszcz – wątrobianka w czystej postaci. Smakowita, aromatyczna. Zachęcam do wykonania, bo to jest proste. Wykonanie:  Wątrobę i słoninę pokroić w drobne kawałki i obgotować przez 5-10 min. Słoniny można zostawić 100 g w stanie surowym i pokroić w drobniutką kostkę.  Obgotowane składniki zmielić 2 x na oczkach 2-3(max 4,5).  Dodać śmietanę, namoczone i odciśnięte bułki oraz przyprawy.  Wymieszać i zmielić trzeci raz.  Po ostatnim mieleniu można ewentualnie doprawić.  Teraz dodajemy drobniutko pokrojoną słoninę , mieszamy i nadziewamy osłonki białkowe 45-55 mm. Napełniamy luźno, max do 3.4 objętości. Porządnie zabezpieczamy oba końce. sznurkiem wędliniarskim.  Parzymy 40-50 min w temp 85 st. Przed i na początku parzenia nakłuwamy miejsca, na batonach, gdzie gromadzi się powietrze.  Po parzeniu przelewamy ciepłą wodą, potem zimną. Następnie rozkładamy batony na desce. Przykrywamy drugą i obciążamy.  Do całkowitego wystygnięcia powinno stać tak w chłodnym pomieszczeniu.  Smacznego!", "url": "https://nomart.pl/wordpress/kiszka-watrobiana-watrobianka-leberka/", "category": "pomorskie", "sub_category": "Mięso świeże oraz produkty mięsne", "phrase": "Wątrobianka (Léberka)"}