{"meta_description": "Kolejna potrawa z Lubelszczyzny, która przywołuje uśmiech na twarzy. Chodzi oczywiście o nazwę – tak określano kotlety. Na liście produktów tradycyjnych są dwa rodzaje golasów. Pierwsze to izbickie, gdzie farsz zawija się w liście chrzanu. Drugie, podobne w składzie, ale bez \"odzienia\". Z czego składają się golasy? Z kaszy gryczanej, ziemniaków, sera białego, cebuli. Czasami dodaje się koperek i natkę pietruszki. Niegdyś nie dodawano ziemniaków, a zioła i przyprawy to indywidualna sprawa gospodyń. Golasy określa się również jako gryczaniki. Popularne były przed II wojną światową, szczególnie w okolicach Terespola, a dokładniej w Brześciu. Sprzedawali je tamtejsi Żydzi. W obecnych czasach najpopularniejsze są golasy z Łobaczewa Małego. Tradycja nakazywała gotowanie kaszy w żeliwnych garnkach, natomiast ser ucierano w makutrach. Kotlety były pieczone w duchówkach. Wersja wegańska nie zawiera sera i jajek. Do golasów najlepsze jest twarde tofu, które można kruszyć. Marynata idealnie się wchłania i nadaje \"twarogowego\" smaku. Z czym podawać golasy? Z różnymi sosami: pomidorowym, czosnkowym lub grzybowym.", "title": "Lubelskie golasy. Kotlety z kaszy gryczanej i tofu", "content": "Kolejna potrawa z Lubelszczyzny, która przywołuje uśmiech na twarzy. Chodzi oczywiście o nazwę – tak określano kotlety. Na liście produktów tradycyjnych są dwa rodzaje golasów. Pierwsze to izbickie, gdzie farsz zawija się w liście chrzanu. Drugie, podobne w składzie, ale bez \"odzienia\". Z czego składają się golasy? Z kaszy gryczanej, ziemniaków, sera białego, cebuli. Czasami dodaje się koperek i natkę pietruszki. Niegdyś nie dodawano ziemniaków, a zioła i przyprawy to indywidualna sprawa gospodyń. Golasy określa się również jako gryczaniki. Popularne były przed II wojną światową, szczególnie w okolicach Terespola, a dokładniej w Brześciu. Sprzedawali je tamtejsi Żydzi. W obecnych czasach najpopularniejsze są golasy z Łobaczewa Małego. Tradycja nakazywała gotowanie kaszy w żeliwnych garnkach, natomiast ser ucierano w makutrach. Kotlety były pieczone w duchówkach. Wersja wegańska nie zawiera sera i jajek. Do golasów najlepsze jest twarde tofu, które można kruszyć. Marynata idealnie się wchłania i nadaje \"twarogowego\" smaku. Z czym podawać golasy? Z różnymi sosami: pomidorowym, czosnkowym lub grzybowym.", "url": "https://kuchnia.wp.pl/lubelskie-golasy-kotlety-z-kaszy-gryczanej-i-tofu-6753168891483777c", "category": "lubelskie", "sub_category": "Gotowe dania i potrawy", "phrase": "Golasy z kaszy gryczanej z serem z Łobaczewa Małego"}