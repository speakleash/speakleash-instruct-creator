{"meta_description": "Jolanta Gawryluk z Łobaczewa Małego jest założycielką Koła Aktywnych Kobiet, zajmuje się w ramach jego działalności promocją potraw regionalnych i ods...", "title": "Jolanta Gawryluk", "content": "Prowadzi zespół śpiewaczy Łobaczewianki. Panie wyjeżdżają na różne przeglądy i spotkania. Do najważniejszych nagród, które zdobyły należą Perła otrzymana w 2015 r. w Poznaniu, w konkursie Nasze Kulinarne Dziedzictwo Smaki Regionów, za potrawę golasy z kaszy gryczanej z serem, które zostały już wpisane na listę produktów tradycyjnych ministerstwa rolnictwa, o co wcześniej zabiegały gospodynie. Druga Perła została przyznana w 2018 r. za kakory, to potrawa Kresów Wschodnich. Reprezentowały również województwo lubelskie na Narodowej Wystawie Rolniczej w Poznaniu, która odbyła się w grudniu zeszłego roku. - Nasze stanowisko odwiedził prezydent RP Andrzej Duda i minister rolnictwa Krzysztof Ardanowski. Gratulowali nam naszej działalności i specjałów, których spróbowali – wspomina Jolanta. Swoje wypieki Koło Aktywnych Kobiet prezentowało też na Sielskich Smakach w Warszawie, na których było przedstawicielem województwa lubelskiego. Jolanta Gawryluk koło prowadzi od 10 lat. Podkreśla, iż w tym czasie udało się dzięki działalności zintegrować panie z Łobaczewa Małego. Członkinie prowadzą też różne warsztaty i akcje charytatywne, np. co roku odwiedzają osoby samotne. Jolanta dotychczas przeprowadziła wraz innymi paniami dziesiątki wywiadów etnograficznych z mieszkańcami gminy, by poznać stare przepisy. Udało się do tej zebrać 30 unikatowych receptur. Razem z innymi gospodyniami korzysta też z książki kucharskiej wydanej w 1929 r., którą udostępniła jedna z mieszkanek gminy. Jako założycielka zabiega też aktywnie o fundusze zewnętrzne, m.in. z Unii Europejskiej na dalszą działalność. Jest także radną gminy Terespol. Aby zagłosować na Jolantę Gawryluk należy wyciąć kupon z aktualnego numeru Słowa Podlasia lub wysłać SMS o treści SGO.2 na numer 7248 (Koszt 2,46 zł z VAT za SMS)", "url": "https://www.slowopodlasia.pl/artykul/6615,jolanta-gawryluk", "category": "lubelskie", "sub_category": "Gotowe dania i potrawy", "phrase": "Golasy z kaszy gryczanej z serem z Łobaczewa Małego"}