{"meta_description": "", "title": "Golas- specjał kuchni Lubelskiej", "content": "Kaszę gryczaną ugotować w 2 szklankach wody (na sypko). Ziemniaki gotować we wrzątku, cebulę pokroić w grubą kostkę i smażyć na szklisto, bez koloryzacji, na oleju rzepakowym.  Ugotowane ziemniaki i ser przepuścić przez maszynkę, dodać kaszę i po raz pierwszy połączyć masę mieszając rękami. Doprawiamy solą, pieprzem i miętą, dodajemy resztę składników wraz z olejem lnianym do smaku. Dobrze mieszać rękami, by masa była jak najbardziej jednolita.  Masę włożyć do żaroodpornego półmiska i piec przez około 40 min. w temperaturze 175-180o. Z masy można również uformować kotleciki lub krokiety i piec wtedy ciut krócej, ok. 20-25 min.   Można zjeść od razu lub podać ze śmietaną. Dobrym dodatkiem do golasa jest również sałata z sosem vinaigrette lub sałata z pomidorów doprawiona olejem i czerwonym octem.", "url": "https://www.przyslijprzepis.pl/przepis/golas-specjal-kuchni-lubelskiej-1", "category": "lubelskie", "sub_category": "Gotowe dania i potrawy", "phrase": "Golasy z kaszy gryczanej z serem z Łobaczewa Małego"}