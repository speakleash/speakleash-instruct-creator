{"meta_description": "", "title": "Lubuskie Centrum Produktu Regionalnego | BROWAR BIRBANT", "content": "BROWAR BIRBANT został założony 5 lat temu przez pasjonatów piwa i piwowarów z Zielonej Góry – Jarosława Sosnowskiego i Krzysztofa Kulę. Jeszcze przed uruchomieniem własnej działalności Sosnowski i Kula tworzyli wspólnie receptury, a na ich podstawie powstawały ciekawe piwa w zielonogórskim browarze restauracyjnym Haust, gdzie Jarosław pracował jako piwowar. Receptury te były połączeniem fantazji i otwartości Krzyśka, który wcześniej przez 10 lat warzył piwo w domu korzystając z doświadczenia i pomysłowości piwowarów z całego świata oraz doświadczenia i profesjonalizmu Jarka. Efektem tej współpracy było m.in. jedno z pierwszych polskich piw typu AIPA (rok 2012) – Red AIPA, piwo to cieszyło się dużą popularnością w Zielonej Górze, skąd wyjeżdżało także do innych miast propagując piwa rzemieślnicze. W 2013 roku Panowie postanowili założyć własny biznes – warzyć najlepsze piwo i sprzedawać je biorąc pełną odpowiedzialność za produkt od receptury do satysfakcji klienta. Zdecydowali się na prowadzenie browaru na zasadach kontraktowych, pierwsze piwo pod ich nadzorem ostało uwarzone i zabutelkowane w browarze Witnica, gdzie przez kilkanaście miesięcy powstało kilka pierwszych piw browaru Birbant. Po kilku miesiącach część produkcji została przeniesiona do nowoczesnego browaru Zarzece, w którym Sosnowski objął stery głównego piwowara. Pierwszym piwem uwarzonym przez duet w Zarzeczu było znane z ich zielonogórskich eksperymentów Red AIPA. Piwo to warzone jest do dziś i obok Imperial Citra IPA stanowi wizytówkę browaru w którym powstało w ostatnim czasie kilkadziesiąt piw na podstawie receptur i pod pełną pieczą duetu od klasycznych pilsa czy weizena, a kończąc na leżakowanych w beczkach mocnych, treściwych piwach – old ale, imperial stout czy ostatnio popularnych piwach typu “hazy”.", "url": "https://lcpr.pl/portfolio/browar/", "category": "lubuskie", "sub_category": "Napoje (alkoholowe i bezalkoholowe)", "phrase": "Piwo zielonogórskie"}