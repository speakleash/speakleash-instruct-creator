{"meta_description": "Najpopularniejsze odmiany wiśni ⇛ Jaką odmianę wiśni wybrać do uprawy w sadzie? ⇛ Wiele cennych informacji. Wejdź i dowiedz się więcej!", "title": "Wiśnia i Jej Odmiany - Jaką Wybrać?", "content": "Wiśnia to jedno z najchętniej uprawianych drzew owocowych w naszym kraju. Wiosną zdobi ogród bladoróżowymi kwiatami o pięknym zapachu, a latem dostarcza pysznych owoców, które idealnie nadają się na różnego rodzaju przetwory. Wiśnie występują w kilku odmianach. Czym charakteryzują się poszczególne odmiany wiśni? Jaką wiśnię wybrać do swojego ogrodu? Podpowiadamy! Łutówka to niewątpliwie najpopularniejsza odmiana wiśni pospolitej. Kwitnie na przełomie kwietnia/ maja. Obsypuje pachnącymi kwiatami o białej barwie. Odmiana ta wprawdzie jest odporna na mróz, jednak podatna na choroby – w szczególności moniliozę oraz plamistość liści. Cięcie wiśni należy przeprowadzać po ostatnich zbiorach, a zranione gałęzie zabezpieczyć maścią ogrodniczą. Odmiana Łutówka dojrzałość zbiorczą osiąga pod koniec lipca. Wydaje duże owoce (6 g), o błyszczącej skórce i wiśniowo-brązowym zabarwieniu. Wewnątrz nich znajduje się soczysty, miękki miąższ, który bardzo dobrze odchodzi od pestki. Owoce wiśni mają charakterystyczny, lekko kwaskowaty smak. Świetnie nadają się na weki, jak i mrożenie. Łutówka jest odmianą samopylną. Oznacza to, że aby zawiązać owoce nie potrzebuje żadnego zapylacza. Doskonale nadaje się do uprawy w przydomowych sadach. Polecana jest również na plantacje towarowe, ze względu na pewne i obfite plonowanie. Sadzenie wiśni powinno odbywać się jesienią – najlepiej od połowy września do końca października. Podpowiadamy, że najlepiej rosną drzewa szczepione na czereśni ptasiej. Równie interesującą odmianą wiśni jest Kelleris. Świetnie nadaje się do uprawy w sadach towarowych, jak również przydomowych ogródkach. Drzewo rośnie średnio silnie bądź słabo. Pora kwitnienia odmiany Kelleris przypada na kwiecień/maj. Kwiaty wiśni są drobne i białe. Zachwycają niepowtarzalnym zapachem. Owoce nadają się do zbioru stosunkowo wcześnie, bo w drugiej dekadzie lipca. Mają wydłużony, szerokojajowaty kształt oraz ciemnowiśniowy kolor. Miąż jest bardzo soczysty i aromatyczny. Owoce odmiany Kelleris wyróżnia słodko-kwaśny smak. Z tego względu idealnie nadają się jako dodatek do deserów oraz na soki. Sadzonki wiśni Kelleri są średnio odporne na mróz i dość wrażliwe na choroby, tj. rak bakteryjny czy drobna plamistość drzew pestkowych. Te odmiany wiśni są samopylne, tak więc z powodzeniem mogą rosnąć w pojedynkę. Wiśnia Nefris to popularna polska odmiana, polecana do uprawy w sadach oraz przydomowych ogrodach. Na tle innych wyróżnia się bardzo dobrą plennością oraz wysoką odpornością na mróz. Drzewo odmiany Nefris rośnie silnie bądź słabo. Pierwsze pąki możemy zauważyć w maju. Kwiaty na początku mają kolor biały, który z czasem zmienia się na różowy. Warto dodać, iż są one bardzo wrażliwe na wiosenne przymrozki. Wiśnia Nefris dojrzałość zbiorczą osiąga w lipcu. Owoce są średniej wielkości (ważą od 4 do 6 gram). Ich skórka jest błyszcząca, delikatna i ma ciemnowiśniowy kolor. Miąższ pozostaje soczysty i jędrny. Charakteryzuje się kwaskowatym, lekko korzennym smakiem. Owoce wiśni Nefris nadają się na przetwory, a także są świetnym dodatkiem do wszelkiego rodzaju deserów. Można z nich przygotować pyszny, gęsty sok. Nefris to odmiana wytrzymała na mróz i niektóre choroby – np. moniliozę. Nieco gorzej znosi choroby bakteryjne, do których należą drobna plamistość oraz dziurkowatość liści. Może być uprawiana w całej Polsce, jednak odradza się jej hodowanie tam, gdzie występują intensywne opady atmosferyczne. Podobnie, jak odmiana Łutówka czy Kelleris, jest samopylna. Wiśnia Sabina została wyhodowana w Instytucie Sadownictwa i Kwiaciarstwa w Skierniewicach. Powstała w wyniku skrzyżowania dwóch odmian – Łutówki i Schirpotreb. Nadaje się zarówno na plantacje towarowe, jak i do małych, przydomowych ogródków. Drzewo odmiany Sabina rośnie bardzo silnie, tworząc gęstą koronę o kulistym kształcie. Zakwita na przełomie kwietnia/maja. Owoce wiśni Sabina dojrzewają na początku lipca. Są średniej wielkości (ważą około 5 g). Mają okrągły, nieco spłaszczony kształt i ciemnoczerwoną barwę. Miąższ jest dosyć luźny, lekko kwaskowaty w smaku. Owoce można jeść prosto z drzewa lub przeznaczyć na przetwory. Wiśnia Sabina odznacza się dużą odpornością na mróz. Niestraszne są jej także choroby (w szczególności drobna plamistość liści). Roślina jest samopylna, więc bez problemu może być sadzona w pojedynkę. Warto wiedzieć, że w wyniku zapylenia krzyżowego, wiśnia Sabina obficiej plonuje. Wiśnia Pandy to odmiana węgierska, chętnie uprawiana w sadach. Nic dziwnego – jej owoce są nad wyraz smaczne. Roślina kwitnie na przełomie kwietnia/maja. Rodzi drobne, białe kwiaty, wrażliwe na przemarzanie. Owoce nadają się do zbioru w lipcu (przed Łutówką). Wyróżniają się stosunkowo dużymi rozmiarami, bowiem ich waga oscyluje w granicach od 5 do 7 gramów. Posiadają błyszcząco, wiśniowo-czerwoną skórkę. Miąższ jest jędrny, zbity i posiada lekko kwaskowaty smak. Owoce odmiany Pandy główne zastosowanie znajdują w przetwórstwie. Nadają się także do mrożenia. Odmiana wiśni Pandy 103 jest wyjątkowo odporna na mróz oraz choroby grzybowe (np. brunatną zgniliznę). W przeciwieństwie do swoich poprzedniczek, pozostaje obcopylna. Bardzo dobrymi zapylaczami dla tej odmiany są Nefris, Łutówka oraz Kelleris. W przypadku, gdy owoce będą wykorzystywane głównie do deserów, najlepiej wybrać odmianę Sabina, Pandy 103 lub Kelleris. Ich owoce są wyjątkowo smaczne i z całą pewnością podkreślą smak różnego rodzaju ciast. Swoją uprawę warto wzbogacić o odmianę Nefris, która jest bardzo dobrym zapylaczem dla wszystkich wiśni obcopylnych. Niektóre z odmian, jak np. Łutówka, Sabina, czy Groniasta dostępne są w doniczkach (tutaj). Warta uwagi jest również wiśnia kolumnowa Joachim – o wąskim pokroju, dzięki czemu możemy ją uprawiać na balkonie. To również idealna propozycja dla właścicieli małych ogrodów. Wiśnia to popularne drzewko owocowe, obecne niemal w każdym sadzie. Główną zaletą tejże rośliny jest piękny wygląd w porze kwitnienia oraz pyszne owoce. Istnieje wiele odmian wiśni, jednak w sadach najlepiej sprawdzą się: Łutówka, Kelleris, Nefris, Sabina, Pandy oraz Groniasta. Owoce każdej z nich mają inne przeznaczenie. Jedne nadają się do bezpośredniego spożycia, inne na przetwory, a jeszcze inne jako dodatek do deserów. Warto to sprawdzić przed podjęciem ostatecznego wyboru.", "url": "https://drzewkaowocowe24.pl/wisnia-i-jej-odmiany-jaka-wybrac-poznaj-najpopularniejsze/", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Wiśnia sokowa nadwiślanka"}