{"meta_description": "Zastanawiasz się, jakie są najlepsze odmiany wiśni? Sprawdź nasz poradnik, w którym znajdziesz listę gatunków cieszących się największą popularnością!", "title": "5 najlepszych odmian wiśni", "content": "Wiśnia jest jednym z najchętniej uprawianych drzewek owocowych. Cenimy ją nie tylko za smaczne i zdrowe owoce, które nadają się do różnego rodzaju przetworów, ale również za piękny wygląd. Wiosną dekoruje ogrody bladoróżowymi, intensywnie pachnącymi kwiatami. Sadzonki wiśni występują w wielu odmianach. Które są polecane szczególnie? O tym poniżej! Jakie wiśnie sadzić do ogrodu? Z tymi wątpliwościami mierzy się wielu ogrodników i sadowników. Pośród szeregu atrakcyjnych gatunków wiśni, niezwykle ciekawie przedstawia się Wiśnia Nadwiślanka, która lata swojej świetności przeżywała w okresie międzywojennym. Początkowo była określana jako wiśnia słupska, gdyż właśnie z tych regionów pochodziła. Z czasem, gdy jej uprawa przeniosła się na teren środkowej Wisły, zyskała nazwę Nadwiślanka. Tak posmakowała naszym rodakom, że dostawy regularnie odbierano drogą wodną z Sandomierza do Warszawy. Jej popularność sięga nawet czasów obecnych. Czym charakteryzuje się ta odmiana wiśni? Przede wszystkim głęboką, bordową barwą oraz smacznym miąższem. Owoce w smaku są wyraziste ponieważ zawierają jednocześnie dużo słodkości, jak i kwasowości, przez co świetnie sprawdzają się do wyrobów, tj. soki, konfitury czy kompoty, a także dobrze smakują na surowo. Po wyrwaniu szypułki wycieka sok, który z czasem strukturą przypomina galaretkę. Co więcej, wyróżnia się ponad 20-krotnie wyższą zawartością antocyjanów(w porównaniu do innych odmian wiśni), o działaniu przeciwnowotworowym. Drzewo cechuje się dużą długowiecznością. Owoce są nieco drobniejsze niż w przypadku innych odmian wiśni, ale przy tylu zaletach, wada ta nie jest aż tak istotna. Jeśli zastanawiasz się, która odmiana wiśni jest najlepsza, wiśnia Łutówka będzie stanowiła dobry wybór. To najstarsza i zarazem ciesząca się największą popularnością odmiana w Polsce, która przez wielu nazywana jest królową wszystkich wiśni w sadach towarowych i przydomowych ogrodach. Swoją wielką sławę zawdzięcza obfitemu owocowaniu i szybkim okresem plonowania, zwykle w 2-3 roku po posadzeniu. Wydaje duże, ciemnoczerwone i kwaśne owoce, które w zależności od regionu oraz rodzaju gleby, zbiera się na przełomie lipca i sierpnia. Łutówka jest odmianą samopłodną (może być zapylaczem dla obcopylnych odmian), co także jest jej wielką zaletą. Preferuje żyzne, średnio wilgotne i lekkie gleby o odczynie lekko kwaśnym lub obojętnym. Wykazuje się odpornością na niskie temperatury. Łutówka to deserowa odmiana wiśni. Cieszy się dużą popularnością w kuchni. Może być wykorzystywana do różnorodnych przetworów, takich jak: dżemy, konfitury, soki czy kompoty. Na jej bazie przygotować można smaczną nalewkę o prozdrowotnych właściwościach czy pyszne ciasto, które urozmaici spotkanie w gronie rodzinnym. Ponadto nadaje się do konsumpcji bezpośredniej, jak i do zamrażania. Ze względu na dużą soczystość, Łutówka nie może być długo przechowywana. Przyjęło się sądzić, że wiśnia Kerezer to najsmaczniejsza odmiana wiśni. Jej historia jest długa, gdyż sięga blisko 200 lat. Tym, co odróżnia ją od innych gatunków wiśni to wielkość owoców. Są one znacznie większe i grubsze, a ponadto – o wiele słodsze niż w przypadku pozostałych odmian. Z tego powodu Kerezer nie tylko wyśmienicie smakuje w bezpośredniej konsumpcji, ale również w przetworach – jako składnik dżemów, konfitur, soków, kompotów czy nalewek. Pośród najsmaczniejszych odmian, nie sposób pominąć odmiany wiśni Turgieniewskiej, która obfitością owocowania dorównuje królowej sadów, czyli Łutówce. W uprawie hurtowej staje się coraz bardziej popularna. Nie potrzebuje zapylacza, aby zawiązać owoce. Dojrzałość zbiorczą osiąga w pierwszej połowie lipca. Jej owoce nadają się do spożywania na surowo oraz na przetwory, tj. dżemy, konfitury, kompoty, soki czy galaretki. To, co wyróżnia ją od pozostałych wiśni to smak. Jeśli zastanawiasz się, jaka jest najsłodsza odmiana wiśni, którą warto zaprosić do swojego ogrodu, to wiśnia Turgieniewska zaspokoi Twoje oczekiwania. Jej owoce są duże, smaczne i mniej kwaskowe od innych. Słodkością przewyższają ją jedynie odmiany czereśnio-wiśni, np. Hortensja i Meteor. Inną, równie interesującą odmianą jest wiśnia Sabina, która powstała w wyniku skrzyżowania dwóch gatunków: Łutówki oraz Schirpotreb. Jest wcześnie owocującą odmianą (początek lipca), świetnie sprawdzi się więc u niecierpliwych ogrodników. To Polska odmiana, wyhodowana w Instytucie Sadownictwa i Kwiaciarstwa w Skierniewicach. Może być uprawiana w plantacjach towarowych oraz w ogródkach. Wiśnia Sabina rodzi obficie w soczyste, aromatyczne, słodko-kwaśne owoce, które doskonale nadają się do bezpośredniego spożycia, jak i na przetwory. Drzewo wykazuje dużą odporność na niskie temperatury. Atutem dodatkowym jest samopylność. Jednak w wyniku zapylenia krzyżowego obficiej owocuje. Wadą Sabiny jest średnio odchodząca szypułka od owocu, choć przy w pełni dojrzałych owocach, odchodzi dobrze. Wybór odmiany wiśni stanowi bardzo ważną decyzję dla każdego sadownika bądź ogrodnika. Od wybranego gatunku będzie zależało wiele innych czynników, jak wielkość owocu, smak czy obfitość zbiorów.", "url": "https://drzewka-faworytka.pl/pl/blog/5-najlepszych-odmian-wisni/158", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Wiśnia sokowa nadwiślanka"}