{"meta_description": "Pełna gama produktów i usług Nadwiślanka, Spółdzielnia Producentów Owoców i  Warzyw. Wszystkie informacje o Nadwiślanka, Spółdzielnia Producentów Owoców i  Warzyw w Ożarów (Polska).", "title": "Nadwiślanka, Spółdzielnia Producentów Owoców i Warzyw w Ożarów | Sklep internetowy Nadwiślanka, Spółdzielnia Producentów Owoców i Warzyw Ożarów (Polska)", "content": "Spółdzielnia Producentów Owoców i Warzyw NADWIŚLANKA Powstała wiosną 2005 roku, po roku klęski urodzaju owoców miękkich z inicjatywy zdeterminowanych producentów i dominacją pośrednika na rynku. Wartość sprzedaży w pierwszym roku działalności pozwoliła na uzyskanie w lutym 2006 roku wpisu na listę Marszałka Województwa Świętokrzyskiego – wstępnie uznanych organizacji producentów. Sztandarowym produktem jest lokalna wiśnia sokowa „nadwiślana”, która na wniosek Spółdzielni 6 września 2006 roku wpisana została na Listę Produktów Tradycyjnych w kategorii Orzechy, nasiona, zboża, warzywa i owoce a 15 grudnia 2009 roku uzyskała wpis do unijnego rejestru Chronionych Nazw Pochodzenia. 2007 rok: rozpoczęto proces inwestycyjny w tworzenie bazy magazynowo-dystrybucyjnej dla produktów wytwarzanych przez członków. Obecnie Spółdzielnia liczy 130 członków, zamieszkujących w czterech powiatach położonych na terenie województwa świętokrzyskiego i mazowieckiego. 2008 rok: opracowano dokumentację adaptacji bazy magazynowo-dystrybucyjnej. 2009 rok: zakupiono niezbędny transport dla realizacji zadań statutowych. 2010 rok: wykonano zaplecze przechowalnicze, sortownicze i biurowo-socjalne.", "url": "https://14684-pl.all.biz/", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Wiśnia sokowa nadwiślanka"}