{"meta_description": "", "title": "Grupy Producentów Owoców i Warzyw", "content": "Wykaz Grup Producentów Owoców i Warzyw Stowarzyszenie Producentów Warzyw w Pełczyskach Pełczyska 71 28-425 Złota tel.: 41 356 22 30 660 877 977 Osoby uprawnione do reprezentowania grupy: Stanisław Pasternak, Marek Borzęcki, Krzysztof Swat. Stowarzyszenie zostało wpisane do rejestru 9 grudnia 2004 roku, a 3 lutego 2010 roku trafiło na listę uznanych organizacji producentów. Działa w branży owocowo-warzywnej w gminie Złota na terenie powiatu pińczowskiego. Łączna powierzchnia zrzeszonych gospodarstw to ponad 370 ha użytków rolnych, z czego większość stanowią grunty orne. Gospodarstwa są także odpowiednio wyposażone w sprzęt niezbędny do uprawy, przechowywania i transportu warzyw, a ich produkty są ekologiczne, zdrowe i mają wysokie walory smakowe. Główne, prowadzone tu uprawy warzyw to: pomidor, ogórek, cebula, burak czerwony, fasola. Spółdzielnia Producentów Warzyw i Owoców \"Sielec\" Sielec Kolonia 46 28-530 Skalbmierz tel.: 41 352- 00-16 509 832 180 Osoby uprawnione do reprezentowania grupy: Mirosław Fucia - prezes, Stanisław Piotrowski - wiceprezes, Dorota Madej - członek zarządu. Spółdzielnia Producentów Warzyw i Owoców \"Sielec\" została wpisana do rejestru grup producenckich województwa świętokrzyskiego 28 listopada 2005 roku, a 1 lutego 2011 roku otrzymała miano organizacji uznanej. Grupę tworzy 41 członków gospodarujących na terenie gminy Skalbmierz w powiecie kazimierskim. Jej nazwa to bezpośrednie odniesienie do nazwy miejscowości, z której pochodzi zdecydowana większość członków zreszenia. Grupa działa w branży owocowo-warzywnej i produkuje głównie marchew. Pozostałe oferowane przez nią warzywa to: pietruszka, cebula, buraki ćwikłowe, kapusta pekińska, seler i por. Wytwarza także owoce, m.in. jabłka, śliwki oraz brzoskwinie. Na ich wysoką jakość składa się wieloletnie doświadczenie rolników w dziedzinie uprawy warzyw oraz stosowanie nowych technologii. Ponadto, uprawy są tu prowadzone w systemie produkcji integrowanej, która polega na monitorowaniu procesu wegetacji roślin. Spółdzielnia Producentów Warzyw i Owoców \"Sielec\" należy do Krajowego Związku Branżowego Grup Producentów Owoców i Warzyw. Głównym zadaniem związku jest prowadzenie działań lobbystycznych i promocyjnych. Organizuje też coroczny festyn \"Marchewkowe Święto\". Spółdzielnia Producentów Owoców i Warzyw \"Nadwiślanka\" ul. Kościuszki 34 27-530 Ożarów tel/fax.:15 839 30 77,15 839 30 78 Osoba uprawniona do reprezentowania grupy: Franciszek Dziewirz. Grupa \"Nadwiślanka\" została wpisana do rejestru 1 marca 2006 roku, miano organizacji uznanej otrzymała natomiast 18 kwietnia 2011 roku. Tworzy ją 109 członków, działających na obszarze powiatu opatowskiego, lipskiego, ostrowieckiego i sandomierskiego. Nazwa zrzeszenia pochodzi od wiśni, która jest lokalnym typem wiśni sokowej, uprawianej w przeszłości w rejonie miejscowości Słupia Nadbrzeżna (znanej również pod nazwą \"słupska\", \"słupianka\" lub \"słupiec\"). Członkowie \"Nadwiślanki\" oferują przede wszytskim wiśnie, jabłonie, porzeczkę czarną, śliwki i aronię. Rolnicy ci mają wieloletnie doświadczenia i wiedzę na temat upraw sadowniczych. Ich produkty, a zwłaszcza wiśnia, cieszą się dużym powodzeniem zarówno świeże, jak i przetworzone. Dowodem na to może być fakt, że w 2006 roku \"Wiśnia sokowa nadwiślanka\" trafiła na krajową listę produktów tradycyjnych ministerstwa rolnictwa, a dwa lata później otrzymała unijne oznaczenie \"Chroniona nazwa pochodzenia\". Grupa Producentów Owoców i Warzyw \"Ogród\" sp. z o.o Wójcza 60 28-133 Pacanów tel. 41-376-51-52 603700208 Osoby uprawnione do reprezentowania grupy: Jan Nowicki - prezes (Sroczków 29, 28-133 Pacanów). Grupa Producentów Owoców i Warzyw \"Ogród\" z siedzibą w Wójczy, w gminie Pacanów, powstała w 2007 roku jako spółka z ograniczoną odpowiedzialnością. Liczy obecnie pięciu członków. Zrzeszone w niej gospodarstwa obejmują obszar 48 ha, z czego 38 ha przeznaczone jest pod uprawę warzyw. Zajmują się głównie uprawą buraka ćwikłowego, marchwi, kopru, ogórków i pietruszki. Gmina Pacanów, na terenie której działa grupa, jest obszarem typowo rolniczym. Znajduje się ona na terenie Solecko-Pacanowskiego Obszaru Chronionego Krajobrazu, w okolicach Niecki Nidziańskiej. Oddalenie od centrów przemysłowych sprawia, że tutejsze środowisko naturalne jest nieskażone, a produkowane tu warzywa charakteryzują się wysoką jakością. Handlowo-Usługowa Ogrodnicza Spółdzielnia \"Koprzywianka\" ul. Osiecka 27 27-660 Koprzywnica tel. 15 847-61-32 Osoby upoważnione do reprezentowania grupy: Henryk Dojka, Henryk Kubicki, Jarosław Wroczek. Grupa \"Koprzywianka\" została wpisana do rejestru Urzędu Marszałkowskiego Województwa Świetokrzyskiego 22 listopada 2006 r., a pod koniec 2011 roku zyskała miano organizacji uznanej. Została utworzona na bazie istniejącej od 20 lat spółdzielni \"Koprzywianka\". Grupę tworzy 61 członków, którzy gospodarują na terenie powiatu sandomierskiego. Obszar ten ma dobre warunki do uprawy warzyw oraz rozwoju sadownictwa, charakteryzuje się bowiem glebami o wysokiej wartości produkcyjnej, a brak dużych ośrodków przemysłowych powoduje, iż jest on czysty pod względem ekologicznym. W uprawach dominują owoce: jabłonie, wiśnie, śliwy, brzoskwinie, morele oraz warzywa: kalafiory, brokuły, pomidory. Refal Sp. z o.o. Łukawa, 27-612 Wilczyce tel.: 15 83 770 33 www.refal.eu Osoby upoważnione do reprezentowania grupy: Zbigniew Rewera, Alojzy Rewera, Andrzej Lis. Firma \"Refal\" to grupa producentów owoców i warzyw z powiatu sandomierskiego, która liczy obecnie 5 członków. Wytwarza owoce i warzywa na eksport oraz rynek krajowy. W rejestrze grup producenckich figuruje od 8 sierpnia 2009 roku. Głównym produktem handlowym grupy są jabłka, wyprodukowane na żyznej, czystej lessowej ziemi, w specyficznym, niepowtarzalnym klimacie wyżyny sandomierskiej. Specjalizuje się zwłaszcza w całorocznej produkcji owoców z gatunku Golden Delicious, Mutsu, Idared, Gala Must, Szampion, Jonagored, Jonaprince, Jonika, Elsie oraz Gloster. Oprócz tego, zrzeszeni rolnicy produkują inne owoce, takie jak: śliwy (Węgierka, Empress, Bluefre, President, Oneida, Stanley), grusze - głównie odmiany Konferencja, i czereśnie. Przez cały rok oferują także warzywa, m.in. kapustę, kapustę pekińskią, pomidory, ogórki, marchew i buraczki. Grupa Sadownicza \"Owoc Sandomierski\" spółka z o.o. Bilcza 48 a, 27-641 Obrazów tel.: 15 644 50 78, 725 889 000, 724 318 000 owocsandomierski.pl Osoby upoważnione do reprezentowania grupy: Leszek Bąk - prezes, Karol Dąbrowski - wiceprezes, Rafał Kowalski - wiceprezes. Grupa Sadownicza \"Owoc Sandomierski\" powstała w lutym 2010 roku, a do rejestru grup producenckich województwa świętokrzyskiego trafiła 1 lipca 2010 roku. Obecnie zrzesza 67 producentów owoców z terenu powiatu sandomierskiego, którzy łącznie gospodarują na powierzchni 700 ha. Wielkość ich gospodarstw to średnio 10 ha. Grupa specjalizuje się całorocznej w produkcji jabłek. Ponadto sezonowo oferuje także gruszki, śliwki, brzoskwinie, morele, wiśnie i porzeczka czarną. Wkrótce będzie mieć w ofercie także sok jabłkowy 100% tłoczony NFC. Grupa Producentów \"Amplus\" Sp. z o.o. Brzeźnica 5a 28-300 Jedrzejów tel.: 12 620 34 99 606 371 328 Osoby upoważnione do reprezentowania grupy: Robert Gądek, Jarosław Łojek. Spółka \"Amplus\" trafiła rejestru grup producenckich województwa świętokrzyskiego 28 września 2010 roku. Obecnie zrzesza 16 producentów z terenu powiatu jędrzejowskiego, wytwarzających przede wszystkim wysokiej jakości warzywa. Żyzne gleby oraz wolne od zanieczyszczeń środowisko, sprawiają, że są one smaczne i zdrowe, dlatego chętnie kupują zarówno krajowi, jak i zagraniczni konsumenci. Grupa Producentów Warzyw \"Szwagrol\" Sp. z o.o. ul. M. Reja 9 28-530 Skalbmierz tel.: 693 550 864 501 293 176 Osoba upoważniona do reprezentowania grupy: Krzysztof Belski. Spółka \"Szwagrol\" trafiła rejestru grup producenckich województwa świętokrzyskiego 31 grudnia 2010 roku. Obecnie zrzesza 5 producentów z terenu powiatu kazimierskiego, wytwarzających przede wszystkim wysokiej jakości warzywa. Sangrow Sp. z o.o. Zajeziorze 45 27-650 Samborzec tel. 693 728 511 Osoby uprawnione do reprezentowania grupy: Marcin Mikus, Sebastian róg, Wincenty Róg. Spółka została wpisana do rejestru rolniczych grup producenckich województwa świętokrzyskiego 20 kwietnia 2011 roku. Zrzeszenie tworzy 19 rolników, którzy zajmują się produkcją owoców i warzyw na rynek hurtowy oraz do sprzedaży detalicznej. Sad Sandomierski Sp. z o.o. Ul. Krukowska 20/58 27-600 Sandomierz tel. 669 360 363 Osoba uprawniona do reprezentowania grupy: Wojciech Borzęcki. Do rejestru rolniczych grup producenckich województwa świętokrzyskiego spółka \"Sad Sandomierski\" trafiła 21 kwietnia 2011 roku. Tworzy ją 8 producentów z rejonu Sandomierszczyzny, którzy specjalizują się zwłaszcza w produkcji jabłek takich odmian jak: Idared Champion, Cortland, Elstar, Empire, Gloster, Jonagold, Jonagored, Lobo. Grupa ma w swojej ofercie również wiśnie, morele, śliwki oraz warzywa - cebulę, kapustę, marchew, pomidory oraz ziemniaki. Gór-San Sp. z o.o. Obrazów 109 27-641 Sandomierz tel. 602 779 002 504 761 056 Osoby uprawnione do reprezentowania grupy: Krzysztof Skorek, Katarzyna Spiegel. Spółkę tworzy 6 producentów terenu gminy Obrazów. Do rejestru rolniczych grup producenckich województwa świętokrzyskiego trafiła 2 maja 2011 roku. Oferuje głównie owoce oraz warzywa. Gospodarstwa zrzeszonych rolników zlokalizowane są w rejonie Ziemi Sandomierskiej, która od lat słynie z produkcji najlepszych owoców i warzyw. Broś&Broś Sp. z o. o. Kamienna 39 28-520 Opatowiec tel. 506 051 849 Osoby uprawnione do reprezentowania grupy: Franciszek Broś, Paweł Broś, Anna Broś. Spółka została wpisana do rejestru rolniczych grup producenckich województwa świętokrzyskiego 11 maja 2011 roku. Tworzy ją 5 producentów z terenu powiatu kazimierskiego. Oferuje owoce oraz warzywa. Grupa Producentów Owoców \"Poltino-Koprzywnica\" Sp. z o.o. ul. Leśna 10 660 Koprzywnica tel. 15 847 72 06 Osoba uprawniona do reprezentowania grupy: Zofia Przybyś. Grupę tworzy 33 producentów terenu powiatu sandomierskiego. Do rejestru rolniczych grup producenckich województwa świętokrzyskiego trafiła 15 czerwca 2011 roku. Specjalizuje się w produkcji owoców, zarówno do bezpośredniego spożycia, jak i na cele przetwórstwa. Grupa Producentów owoców \"Ag Food\" Świniary Stare 131 27-670 Łoniów tel. 18 547 45 05 Osoby uprawnione do reprezentowania grupy: Piotr Trojanowicz, Marcin Górski. Zrzeszenie wpisano do rejestru rolniczych grup producenckich województwa świętokrzyskiego 6 października 2011 roku. Tworzy je 16 producentów z terenu powiatu sandomierskiego, produkujących owoce oraz warzywa. Złoty Sad Sp. z o.o. Samborzec 7 27-650 Samborzec tel. 660 452 848 Osoby uprawnione do reprezentowania grupy: Witold Stefaniak, Sylwester Łukawski, Robert Osowski. Spółka wpisana do rejestru rolniczych grup producenckich województwa świętokrzyskiego 15 listopada 2011 roku. Tworzy ją 12 rolników z terenu gminy Samborzec w powiecie sandomierskim. W swojej ofercie ma różne gatunki owoców oraz warzyw.", "url": "http://www.sir-kielce.pl/index.php/2-uncategorised/702-gpow", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Wiśnia sokowa nadwiślanka"}