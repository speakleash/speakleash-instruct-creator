{"meta_description": "Ocet jabłkowy można bez przeszkód zrobić samodzielnie w domu, zarówno z całych jabłek, jak i obierek, których nie chcemy wyrzucać. Potrzeba nieco cierpliwości, ponieważ proces fermentacji trwa kilka tygodni, ale składniki wystarczą zaledwie trzy. Zachęcamy do domowego przetwórstwa, oszczędzania i zapobiegania marnowaniu żywności.", "title": "Przepis na ocet jabłkowy z obierek lub całych owoców. Wykorzystaj resztki", "content": "Masz za dużo jabłek i nie chcesz, żeby się zmarnowały? Rozwiązaniem może być domowej roboty ocet jabłkowy. Ocet jabłkowy można bez przeszkód zrobić samodzielnie w domu, zarówno z całych jabłek, jak i obierek, których nie chcemy wyrzucać. Potrzeba nieco cierpliwości, ponieważ proces fermentacji trwa kilka tygodni, ale składniki wystarczą zaledwie trzy. Zachęcamy do domowego przetwórstwa, oszczędzania i zapobiegania marnowaniu żywności. Ocet jabłkowy to kwaśny płyn z posmakiem jabłek, który ma wyraźny zapach octu. Najczęściej jest wykorzystywany w celach kulinarnych, np. do zup i zakwaszania sałatek czy surówek. Zbiory jabłek w Polsce w 2022 roku, według przedwynikowego szacunku Głównego Urzędu Statystycznego, będą wyższe o ponad 4 proc. niż rok temu. Prawdopodobnie przekroczą poziom 4,2 mln ton. Jeśli obrodziły na twojej działce albo masz w domu resztki, których nie chcesz wyrzucać, możesz je przetworzyć, nie tylko na mus czy kompot. Jeśli zastanawiasz się, na co przerobić jabłka - mamy rozwiązanie. Na Liście Produktów Tradycyjnych, którą prowadzi Ministerstwo Rolnictwa i Rozwoju Wsi, znajdziemy ocet jabłkowy bełżecki oraz Galicyjski ocet jabłkowy. Najstarsze źródła o occie jabłkowym mówią już w XIX wieku. Autorzy zgłoszeń do ministerialnej listy zdradzają, jak takie produkty powstają. Bełżecki ocet, czyli jeden ze wspomnianej listy powstaje ze starych odmian lub tych półsłodkich. Autorzy zgłoszenia podają, że ze względu na obecność dużej ilości naturalnych cukrów, nie wymaga dosładzania i dodawania drożdży do fermentacji. Dla osiągnięcia jak najlepszych walorów smakowych, należy wykorzystywać tylko zdrowe, w pełni dojrzałe owoce. Wyciśnięty z nich sok rozlewamy do kwasowych kadzi, następnie przykrywamy bawełnianym płótnem, aby sok miał dostęp do tlenu. Czas trwania naturalnej fermentacji wynosi 6 miesięcy, w temperaturze pokojowej ciepłej, od 18-25°C. Niczym nie przyspieszamy tego procesu. Gotowy ocet zlewamy, pozostawiając mętny osad i „matkę octową” w kadzi, a następnie rozlewamy do butelek i zakręcamy. Obierki po umytych wcześniej jabłkach (czasem nawet ogryzki) przekładamy do naczynia np. sparzonego wcześniej słoika. Następnie zalewamy ciepłą wodą z rozpuszczonym cukrem, mieszamy, a na koniec przykrywamy lnianą ścierką, która będzie przepuszczała powietrze. Słoik z zawartością zostawiamy w ciepłym miejscu na 3-5 tygodni. Codziennie należy zamieszać. Gdy zniknie piana na powierzchni (dowód fermentacji), ocet jabłkowy będzie gotowy. Przelewamy zawartość przez gazę lub filtr do kawy i rozlewamy do butelek. Przechowujemy w ciemnym miejscu.", "url": "https://nowiny24.pl/masz-duzo-jablek-wyprobuj-przepis-na-ocet-jablkowy-z-obierek-lub-calych-owocow-bedzie-taniej-niz-w-sklepie/ar/c8-17031503", "category": "lubelskie", "sub_category": "Inne produkty", "phrase": "Ocet jabłkowy bełżecki"}