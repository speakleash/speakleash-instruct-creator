{"meta_description": "", "title": "Ocet jabłkowy 250ml, z Bieszczad, Beskidów - Sklep Jasiowa Piwniczka", "content": "Bieszczadzkie i beskidzkie sady rodzą zdrowe jabłka* - ponadczasowy polski skarb. Owoce spokojnie dojrzewają od początkowych wiosennych kwiatów, poprzez ciepłe lato z kroplami deszczu, aż do barwnych liści kapryśnej jesieni. W jesienne, ale słoneczne dni jabłka są zbierane i przygotowywane do procesu fermentacji... To klasyk wśród żywych octów. \"Żywy ocet\" oznacza właśnie ocet naturalny, nie poddawany procesowi pasteryzacji i filtracji. Zawiera dzięki temu żywe kultury dobrych bakterii. To doskonały probiotyk, który odbudowuje mikroflorę przewodu pokarmowego i dzięki temu zapewnia nam odporność oraz zdrowie. Regularnie stosowany zapobiega zakwaszeniu całego organizmu. Już Hipokrates (prekursor medycyny, lekarz grecki) jako pierwszy podawał receptury octu z miodem jako lek na choroby skóry, infekcje i kaszel. * Tereny sadów są czyste, oddalone od dróg i zanieczyszczeń. Tradycyjna metoda fermentacji naszego octu jest długa i wymaga cierpliwości. Prawdziwie, czyli naturalnie wyrabiany nie jest niczym przyśpieszany. Trwa to od kilku do kilkunastu tygodni. Ale na samej fermentacji się nie kończy, bo ocet potrzebuje jeszcze dojrzeć. I tutaj trzeba uzbroić się w największą cierpliwość - od 3 do 12 miesięcy. Dzięki temu powstaje samo dobro w szklanej butelce, które Wam proponujemy z serca Bieszczad i Beskidu. To jak przysłowiowy \"miód na serce\" dla naszej flory bakteryjnej jelit. Polecamy picie 1 łyżeczki octu rozpuszczonej w szklance wody – ma to bardzo korzystny wpływ na cały organizm, a Twoje jelita podziękują Ci za ten prosty gest. jabłka, woda, cukier Całkowicie naturalny - nie zawiera barwników, konserwantów (takich jak siarczyny), ani jakichkolwiek polepszaczy.  Wszelkie osady czy mętność w occie żywym są naturalne i wręcz pożądane, bo świadczą o obecności tzw. \"matki octowej\" oraz o jego bardzo wysokiej jakości. Przechowywać w chłodnym i ciemnym miejscu, w szczelnie zamkniętej butelce. Po otwarciu butelki przechowywać w lodówce.", "url": "https://jasiowapiwniczka.pl/ocet-jablkowy-250ml.html", "category": "lubelskie", "sub_category": "Inne produkty", "phrase": "Ocet jabłkowy bełżecki"}