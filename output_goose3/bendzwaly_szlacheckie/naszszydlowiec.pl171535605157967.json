{"meta_description": "22 lipca nad zalewem w Jastrzębiu odbyła się druga edycja powiatowego konkursu kulinarnego Kół Gospodyń Wiejskich pod nazwą \"Bitwa Regionów 2023\".", "title": "Bitwa Regionów w Jastrzębiu rozstrzygnięta", "content": "22 lipca nad zalewem w Jastrzębiu odbyła się druga edycja powiatowego konkursu kulinarnego Kół Gospodyń Wiejskich pod nazwą „Bitwa Regionów 2023”. Wydarzenie to zostało zorganizowane przez Ministerstwo Rolnictwa i Rozwoju Wsi pod patronatem Ministra Roberta Telusa. Przy współpracy gminy Jastrząb, na czele z gospodarzem gminy Andrzejem Brachą, kierownikiem biura Agencji Restrukturyzacji i Modernizacji Rolnictwa w Szydłowcu Edytą Wietrak, Krajowym Ośrodkiem Wsparcia Rolnictwa oraz Kasą Rolniczego Ubezpieczenia Społecznego. W konkursie wzięło udział 28 Kół Gospodyń Wiejskich, które przed komisją konkursową przedstawiały przygotowane przez siebie wyśmienite potrawy regionalne. Pierwsze miejsce i główną nagrodę otrzymało Koło Gospodyń Wiejskich „Aniołki Floriana” z Orońska z potrawą „Dziczyzna z kaszą gryczaną w sosie borowikowym”. Drugie miejsce otrzymało Koło Gospodyń Wiejskich w Lipienicach z potrawą o nazwie „Kaczka dziwaczka”, natomiast trzecie miejsce przypadło dla Koło Gospodyń Wiejskich „Orłowianki” z potrawą „Bendzwały szlacheckie”. Komisja przydzieliła dwa wyróżnienia tj. dla Koła Gospodyń Wiejskich „Leśne sąsiadeczki” oraz dla Koła Gospodyń Wiejskich w Zaborowiu. Koła otrzymały nagrody pieniężne oraz dyplomy, które wręczali: burmistrz Jastrzębia, poseł na Sejm Agnieszka Górska, kierownik Biura Powiatowego oddziału Agencji Restrukturyzacji i Modernizacji Rolnictwa Edyta Wietrak oraz dyrektor Krajowego Ośrodka Wsparcia Rolnictwa w Warszawie Zbigniew Sobieraj. Nie zabrakło również dobrej zabawy. W trakcie imprezy zebranych bawiły występy Kół Gospodyń Wiejskich z ludowymi przyśpiewkami. Były również atrakcje dla najmłodszych, dmuchańce i wata cukrowa. Odbył się także pokaz strażacki, w którym zaprezentowano ratownictwo wodne.  Info: Urząd Miejski w Jastrzębiu Poniżej prezentujemy relację z tego wydarzenia, które zrealizowała redakcja Nasz Szydłowiec.", "url": "https://naszszydlowiec.pl/bitwa-regionow-w-jastrzebiu-rozstrzygnieta/", "category": "mazowieckie", "sub_category": "Gotowe dania i potrawy", "phrase": "Bendzwały szlacheckie"}