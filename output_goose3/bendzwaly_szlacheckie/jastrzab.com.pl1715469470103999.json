{"meta_description": "Oficjalna strona Gminy Jastrząb", "title": "Strona główna", "content": "Do końca sierpnia o ryczałt w wysokości 225 euro/ha mogą się ubiegać rolnicy, którzy posiadają gospodarstwa o powierzchni do 5 ha i złożyli wnioski o przyznanie płatności za 2023 rok. W celu otrzymania płatności dla małych gospodarstw należy w terminie do 31 sierpnia 2023 r. złożyć za pośrednictwem Platformy Usług Elektronicznych (aplikacja eWniosekPlus) skan oświadczenia „Żądanie przyznania płatności dla małych gospodarstw”. Więcej informacji udzielają Biura Powiatowe ARiMR. Telefon do Biura Powiatowego ARiMR w Szydłowcu 48-617 88 51 Afrykański pomór świń (ASF) to groźna choroba wirusowa, na którą chorują WYŁĄCZNIE ŚWINIE I DZIKI. Ludzie NIE SĄ wrażliwi na zakażenie wirusem ASF, stąd choroba ta nie stwarza zagrożenia dla ich zdrowia i życia. Występowanie ASF wśród dzików stanowi jednak bardzo poważne zagrożenie dla trzody chlewnej. Wirus ASF może przez długi czas utrzymywać się w zwłokach padłych dzików, dlatego powinny być one usuwane ze środowiska. Celem niniejszej akcji informacyjnej jest wsparcie działań zmierzających do eliminacji wirusa, poprzez usuwanie ze środowiska martwych dzików, potencjalnie zakażonych ASF. Ścisłe przestrzeganie poniższych zasad zminimalizuje ryzyko ewentualnego rozprzestrzenienia się choroby, w tym ryzyko wprowadzenia ASF do gospodarstw, w których utrzymywane są świnie. Przez „dziki padłe” należy rozumieć zwłoki dzików (w tym dzików zabitych w wypadkach komunikacyjnych) świeże lub w dowolnym stadium rozkładu, w tym również kości dzików. • jeżeli to możliwe, oznakować miejsce znalezienia zwłok dzika w celu ułatwienia ich odnalezienia przez właściwe służby; • powstrzymać się od dotykania zwłok dzika i pozostawić je w miejscu znalezienia. Nie należy zbliżać się do miejsca znalezienia zwłok; • zgłosić fakt znalezienia padłego dzika do właściwego miejscowo powiatowego lekarza weterynarii lub najbliższej lecznicy weterynaryjnej lub straży miejskiej lub miejscowego koła łowieckiego lub starostę, burmistrza, wójta gminy:  w trakcie zgłoszenia należy podać miejsce znalezienia zwłok (np. charakterystyczne punkty orientacyjne lub współrzędne GPS), dane osoby zgłaszającej (w tym numer telefonu kontaktowego), liczbę znalezionych zwłok dzików w danym miejscu, ewentualnie stan zwłok padłych dzików (stan ewentualnego rozkładu, wyłącznie kości); • w lesie nie wolno pozostawiać żadnych odpadków żywnościowych; • należy powstrzymać się od wywoływania hałasu, który powoduje płoszenie dzików (w tym używania sprzętów lub pojazdów powodujących hałas); • należy pamiętać, iż zgodnie z prawem, na obszarach występowania ASF, osobom mającym kontakt z dzikami nakazuje się stosowanie środków higieny niezbędnych do ograniczenia ryzyka szerzenia się ASF, w tym odkażanie rąk i obuwia. Po powrocie do domu należy starannie wyczyścić i dezynfekować obuwie , a odzież przeznaczyć do prania; • należy przestrzegać zasady, że osoba, która znalazła padłego dzika, a tym samym mogła mieć kontakt z wirusem ASF, przez 72 godziny po tym fakcie, nie powinna wchodzić do miejsc, w których utrzymywane są świnie i nie wykonywać czynności związanych z obsługą świń.  Czytaj więcej: Uwaga zagrożenie ASF - Jak postępować w przypadku znalezienia padłego dzika Komunikat Nr 24 PPIS w Szydłowcu o przydatności wody do spożycia przez ludzi z wodociągu publicznego Śmiłów W związku z wszczętym postępowaniem administracyjnym Nr HKN.9020.2.5.7.2023 EC z dnia 03.08.2023 r. dot. doprowadzenia jakości wody pod względem mikrobiologicznym w wodociągu publicznym Śmiłów do wymagań określonych w rozporządzeniu Ministra Zdrowia z dnia 7 grudnia 2007 r. w sprawie jakości wody przeznaczonej do spożycia przez ludzi (Dz. U. 2017 poz. 2294) oraz na podstawie pozyskanych sprawozdań: Państwowy Powiatowy Inspektor Sanitarny w Szydłowcu informuje, że próbki wody pobrane w dniu 03.08.2023 r. z wodociągu publicznego Śmiłów; punkt poboru: Stacja Uzdatniania Wody, Śmiłów, 26-502 Jastrząb. Czytaj więcej: Komunikat Nr 24 PPIS w Szydłowcu o przydatności wody do spożycia przez ludzi z wodociągu... Urząd Miejski w Jastrzębiu informuje mieszkańców miejscowości: Śmiłów, Orłów, Gąsawy Rządowe Kurkoć oraz Gąsawy Plebańskie (zasilanych z hydroforni Śmiłów), iż mogą nastąpić zmiany w wyglądzie wody (mętność), które związane są z pracami modernizacyjnymi na hydroforni w Śmiłowie. Wspomniana mętność jest przede wszystkim defektem wizualnym i może mieć nieznaczny wpływ na jakość wody. Sytuacja jest cały czas monitorowana a woda badan. Powyższe prace modernizacyjne są niezbędne w celu poprawy dostaw i jakości wody dla w/w sołectw i będą trwały jeszcze ok. 2-3 tygodnie.", "url": "https://jastrzab.com.pl/index.php?start=140", "category": "mazowieckie", "sub_category": "Gotowe dania i potrawy", "phrase": "Bendzwały szlacheckie"}