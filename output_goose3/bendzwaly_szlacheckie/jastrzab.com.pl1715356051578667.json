{"meta_description": "Oficjalna strona Gminy Jastrząb", "title": "Bitwa Regionów 2023", "content": "Dnia 22 lipca br. nad zalewem w Jastrzębiu odbyła się druga edycja powiatowego konkursu kulinarnego Kół Gospodyń Wiejskich pod nazwą \"Bitwa Regionów 2023\". Wydarzenie to zostało zorganizowane przez Ministerstwo Rolnictwa i Rozwoju Wsi pod patronatem Ministra Roberta Telusa. Przy współpracy Gminy Jastrząb, na czele z gospodarzem Gminy Andrzejem Brachą, Kierownikiem Biura Agencji Restrukturyzacji i Modernizacji Rolnictwa w Szydłowcu Edytą Wietrak, Krajowym Ośrodkiem Wsparcia Rolnictwa oraz Kasą Rolniczego Ubezpieczenia Społecznego. Partnerami imprezy została Poseł na Sejm RP Agnieszka Górska oraz Kurier Szydłowiecki. Na imprezę przybyli zaproszeni gości: Posłowie na Sejm, Agnieszka Górska, Andrzej Kosztowniak, Marek Suski. Wicestarosta powiatu szydłowieckiego Anita Gołosz, Dyrektor Krajowego Ośrodka Wsparcia Rolnictwa w Warszawie Zbigniew Sobieraj, Kierownik PT KRUS w Radomiu Monika Pachniewska, Kierownik PZDR w Szydłowcu Magdalena Gwarek, Komendant Powiatowy Państwowej Straży Pożarnej w Szydłowcu Paweł Sokół, Zastępca Komendanta Powiatowego PSP w Szydłowcu Paweł Górski, Prezes Zarządu Oddziału Powiatowego ZOSP RP w Szydłowcu Aleksy Sasin, Przewodniczący Rady Miejskiej w Jastrzębiu Sławomir Bińkowski, Wiceprzewodniczący Rady Miejskiej Wojciech Warso, Sekretarz Gminy Agnieszka Dąbrowska, Radni, Sołtysi gminy Jastrząb oraz w licznym gronie Koła Gospodyń Wiejskich. Przybyli również mieszkańcy z całego powiatu szydłowieckiego. W konkursie wzięło udział 28 Kół Gospodyń Wiejskich, które przed komisją konkursową przedstawiały przygotowane przez siebie wyśmienite potrawy regionalne. Pierwsze miejsce i główną nagrodę otrzymało KGW \"Aniołki Floriana\" z Orońska z potrawą \"Dziczyzna z kaszą gryczaną w sosie borowikowym\". Drugie miejsce otrzymało KGW w Lipienicach z potrawą o nazwie \"Kaczka dziwaczka\", natomiast trzecie miejsce przypadło dla KGW \"Orłowianki\" z potrawą \"Bendzwały szlacheckie\". Komisja przydzieliła dwa wyróżnienia tj. dla KGW \"Leśne sąsiadeczki\" oraz dla KGW w Zaborowiu. Koła otrzymały nagrody pieniężne oraz dyplomy, które wręczali: Burmistrz Jastrzębia, Poseł na Sejm Agnieszka Górska, Kierownik Biura Powiatowego oddziału Agencji Restrukturyzacji i Modernizacji Rolnictwa Edyta Wietrak oraz Dyrektor Krajowego Ośrodka Wsparcia Rolnictwa w Warszawie Zbigniew Sobieraj. Nie zabrakło również dobrej zabawy. W trakcie odbywania się imprezy zebranych bawiły występy Kół Gospodyń Wiejskich z ludowymi przyśpiewkami. Były również atrakcje dla najmłodszych, dmuchańce i wata cukrowa. Odbył się także pokaz strażacki, w którym zaprezentowano ratownictwo wodne. Wszyscy świetnie się bawili i mamy nadzieję, że do następnego razu.", "url": "https://jastrzab.com.pl/index.php/109-aktualnosci/1054-bitwa-regionow-2023", "category": "mazowieckie", "sub_category": "Gotowe dania i potrawy", "phrase": "Bendzwały szlacheckie"}