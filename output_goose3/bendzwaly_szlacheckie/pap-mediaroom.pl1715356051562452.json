{"meta_description": "", "title": "MCKPRM: Dane.gov.pl, czyli garść inspiracji na kulinarną majówkę (komunikat)", "content": "Tę majówkę spędzamy w domu, co nie oznacza, że nie możemy rozsmakować się w specjałach oferowanych w różnych zakątkach kraju. Gdzie je znaleźć? Na portalu Dane.gov.pl. Na zwiedzanie dalszych zakątków naszego kraju przyjdzie, mamy nadzieję, czas już niedługo. Tymczasem zachęcamy do poznawania bliżej kulinarnych skarbów różnych regionów Polski. Wiele z nich zostało wpisanych na listę produktów tradycyjnych, którą znajdziecie na portalu Dane.gov.pl. Nie od dziś wiadomo, że w Polsce cenimy sobie dobrą kuchnię. Wiele naszych mam i babć pieczołowicie zbiera przepisy, które same kiedyś odziedziczyły po swoich przodkach. Dzięki nim możemy teraz rozsmakowywać się w rozmaitych wykwintnych potrawach oraz łatwych do przygotowania, a zarazem smacznych regionalnych daniach. Domowe gotowanie to świetna majówkowa alternatywa dla wyjazdów. Na naszym portalu Dane.gov.pl znajdziecie ponad 1800 potraw – tradycyjnych produktów, które zasługują na uwagę nie tylko dzięki walorom smakowym, ale i wyszukanym, niebanalnym nazwom. Oto tylko kilka przykładów: Wejdźcie na Dane.gov.pl i sprawdźcie, jakie przysmaki oferują różne regiony Polski lub poszukajcie innych, przydatnych informacji. Mamy nadzieję, że nasza lista zainspiruje Was do kulinarnych eksperymentów. Być może nawet w Waszej okolicy takie regionalne potrawy można zamówić na wynos z lokalnych restauracji? Czekając na poluzowanie covidowych obostrzeń już dziś możecie wytyczyć szlak rodzinnej podróży lub wypadu ze znajomymi. Na Dane.gov.pl znajdziecie wiele informacji przydatnych podczas planowania wycieczek po nieodkrytych regionach Polski - listę certyfikowanych punktów i centrów informacji turystycznej oraz bazę Regionalnych Organizacji Turystycznych. Portal Dane.gov.pl oferuje w sumie ponad 1400 zbiorów m.in. z zakresu zdrowia, budżetu, pogody, czy turystyki. Każdy jest gotowy do pobrania i – co ważniejsze – ponownego, bezpłatnego wykorzystywania, również do celów komercyjnych. Ich wykorzystywanie to szansa na nowe zastosowania np. w usługach dla mieszkańców. To również impuls do rozwoju przedsiębiorczości i innowacyjności. Niektóre zasoby są otwarte przez API - kod używany przez programy komputerowe, który umożliwia ich wzajemną komunikację. A to oznacza nieograniczone możliwości dla przedsiębiorców. Co ważne, portal wciąż się rozwija i jest wzbogacany o nowe funkcjonalności. Polska jest jednym z europejskich liderów otwierania danych. W rankingu Komisji Europejskiej Open Data Maturity od 2017 r. z obserwatorów przeszliśmy do grupy „fast trackers” (szybko awansujących), a już w grudniu 2020 r. dołączyliśmy do grupy liderów - „trend setters”. - W grupie liderów znalazło się siedem państw członkowskich, w tym: Dania (1. miejsce), Hiszpania, Francja, Irlandia, Estonia, Polska (6. miejsce) i Austria – mówi Adam Andruszkiewicz, sekretarz stanu w Kancelarii Prezesa Rady Ministrów. - Jednak to Polska z Austrią zanotowały największy skok. To ogromny sukces w otwieraniu danych na potrzeby polskiego społeczeństwa i gospodarki – dodaje. Po raz pierwszy przekroczyliśmy próg 90% łącznie w obszarach: polityka otwartych danych, wpływ otwartych danych na gospodarkę i społeczeństwo, jakość danych oraz portal otwartych danych. Przekonaj się, do czego jeszcze mogą się przydać otwarte dane - poznaj pozostałe zbiory z naszego portalu. UWAGA: komunikaty publikowane są w serwisie PAP bez wprowadzania przez PAP SA jakichkolwiek zmian w ich treści, w formie dostarczonej przez nadawcę. Nadawca komunikatu ponosi odpowiedzialność za jego treść – z zastrzeżeniem postanowień art. 42 ust. 2 ustawy prawo prasowe.(PAP)", "url": "https://pap-mediaroom.pl/polityka-i-spoleczenstwo/mckprm-danegovpl-czyli-garsc-inspiracji-na-kulinarna-majowke-komunikat", "category": "mazowieckie", "sub_category": "Gotowe dania i potrawy", "phrase": "Bendzwały szlacheckie"}