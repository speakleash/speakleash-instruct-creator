{"meta_description": "Doskonały piernik dojrzewający, oparty na staropolskiej recepturze.", "title": "Piernik staropolski | Śladami Słodkiej Babeczki", "content": "Tak, tak, to już najwyższa pora zabrać się za robienie tego piernika. Surowe ciasto powinno leżakować w chłodzie około 5 – 6 tygodni. Po upieczeniu też powinno trochę poleżeć, żeby dobrze skruszało. W ubiegłym roku robiłam ten piernik, nie wiedząc tak do końca, czego się spodziewać, ale zapewniam Was, że to, co wyszło, przeszło moje najśmielsze oczekiwania. To z pewnością najlepszy piernik, jaki jadłam. Moja rodzina była tego samego zdania i na ten rok również sobie go zamówili. Przepis jest pewnie wielu z Was znany, bo pełno go w sieci. Ja osobiście korzystałam ze strony Dorotuś. Polecam bardzo! Zdjęcia przedstawiają ostatnie kawałeczki piernika z ubiegłego roku. Po upieczeniu tegorocznego, zaktualizuję zdjęcia. Składniki na 3 blaty (można zrobić dwa i jeszcze całe mnóstwo pierniczków): Mocno podgrzać miód, cukier i masło i dokładnie wymieszać. Odstawić do przestygnięcia. Sodę rozpuścić w mleku i wraz ze wszystkimi pozostałymi składnikami dodać do wystudzonej masy. Wyrobić ciasto. Gotowe przełożyć do miski lub garnka ( jeśli ktoś ma, najlepsze będzie kamionkowe naczynie). Przykryć ściereczką i odstawić w chłodne miejsce na 5-6 tygodni (u mnie był to garaż, może być lodówka). Ciasto może być dość luźne i lepkie, ale takie ma być. Po tym czasie zgęstnieje i będzie się nadawało do wałkowania. Ciasto powinno być upieczone około 6-7 dni przed świętami. Wyjąć gotowe ciasto, podzielić na 2 lub 3 części (polecam jednak 3, bo z dwóch wyjdzie Wam bardzo wysokie). Rozwałkować na grubość ok. 0,5cm. W razie potrzeby delikatnie podsypywać mąką. Piekarnik nagrzać do 170°C. Piec każdy blat osobno, w blaszce 30x40cm, wyłożonej papierem do pieczenia przez około 20 minut. Blaty po upieczeniu ostudzić. Wystudzone blaty przełożyć podgrzanymi powidłami śliwkowymi. Gotowe ciasto przykryć papierem i równomiernie dociążyć. Odstawić w chłodne miejsce do skruszenia. Przed podaniem można piernik polukrować lub polać polewą. Ja w ubiegłym roku oprócz powideł, przełożyłam piernik również masą marcepanową i czekoladą. Wyszło super. Jeśli chcesz otrzymać powiadomienie o każdym nowym wpisie skorzystaj z menu Powiadomienia", "url": "https://babeczka.zuzka.pl/2012/11/piernik-staropolski/comment-page-1/?replytocom=49499", "category": "pomorskie", "sub_category": "Wyroby piekarnicze i cukiernicze", "phrase": "Piernik z kamionki"}