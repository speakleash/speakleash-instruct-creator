{"meta_description": "Świąteczny piernik staropolski, z powidłami, a może bez glutenu? Sprawdź wskazówki jak je upiec oraz przepisy na pyszne pierniki świąteczne!", "title": "Jak zrobić piernik świąteczny? Wskazówki", "content": "Korzenny piernikowy aromat to nieodłączny zapach Świąt Bożego Narodzenia. Tradycyjny piernik na miodzie to jeden z najstarszych słodkich wypieków i niekwestionowany król świątecznego stołu. Przygotowuje się go na miesiąc przed świętami, ponieważ jego dojrzewanie powinno trwać 4-6 tygodni. Jeśli zastanawiasz się, jak się robi piernik, przeczytaj nasz poradnik! Podstawą każdego piernika jest dobrej jakości miód, najlepiej spadziowy, kakao oraz odpowiednia mieszanka przypraw do piernika w skład której wchodzi: cynamon, goździki, gałka muszkatołowa, imbir, ziele angielskie, anyż i pieprz oraz kardamon. Do przygotowania ciasta na piernik będziesz potrzebować jeszcze kilku podstawowych składników: Przepisy na klasyczny piernik zawierają mąkę pszenną, jajka oraz mleko, dlatego nie będą mogły z niego skorzystać osoby uczulone na gluten oraz weganie. Na szczęście, w bardzo łatwy sposób można wyczarować zarówno przepyszny piernik bezglutenowy, jak i wegański. Robi je się dużo szybciej niż piernik staropolski, ponieważ nie wymagają procesu dojrzewania. Do przygotowania piernika w wersji bezglutenowej, zamiast mąki pszennej używamy mieszanek mąk bez glutenu: owsianej bezglutenowej, migdałowej oraz skrobi ziemniaczanej lub kukurydzianej. Natomiast w wersji wegańskiej mleko zastępujemy napojem sojowym, miód – syropem klonowym, syropem z agawy lub miodem sztucznym, a jajka - mielonym siemieniem lnianym wymieszanym z wrzątkiem. • Łatwy piernik wegański nie ma w składzie miodu, jajek i mleka. Na Wszystkiego Słodkiego przygotowaliśmy łatwy przepis tradycyjny piernik dojrzewający, który zachwyci każdego smakosza. Przygotowanie prawdziwego staropolskiego piernika składa się z dwóch etapów: 1. Minimum na miesiąc przed świętami przygotowuje się ciasto piernikowe, które później dojrzewa w lodówce. 2. Na kilka dni przed świętami z dojrzałego ciasta pieczemy blaty piernikowe, przekładamy je marmoladą, a gotowy piernik oblewamy polewą z czekolady. Pieczenie i przekładanie piernika staropolskiego to drugi etap pracy wykonywany kilka dni przed świętami. Samo wykonanie ciasta piernikowego nie jest pracochłonne i trudne. • W dużym garnku umieszczamy miód, cukier, wanilię i masło podgrzewamy do zagotowania, a następnie studzimy. • Mokre składniki, czyli mleko i jajka mieszamy dokładnie rózgą w misce. • Do letniej masy miodowo-maślanej stopniowo dodajemy mokre i suche składniki, dokładnie mieszając, a następnie pieczemy. • W przypadku piernika dojrzewającego, wyrobione plastyczne ciasto najpierw przekładamy do kamionki lub emaliowanego garnka. Przykrywamy ściereczką i wstawiamy do lodówki. Gotowe zagniecione ciasto na piernik umieszczamy w kamionce, emaliowanym garnku albo ceramicznej lub szklanej misce, a następnie naczynie przykrywamy ściereczką lub folią, którą zabezpieczamy sznureczkiem albo gumką przed zsunięciem się. Misę z ciastem stawiamy w chłodnym miejscu, gdzie panuje temperatura około 5-7°C. Należy pamiętać, że zbyt wysoka temperatura przechowywania może sprawić, że ciasto się zepsuje, a zbyt niska spowolni proces dojrzewania ciasta. Piernik najlepiej piec 3 dni przed świętami. Na 6 godzin przed pieczeniem piernika, należy wyjąć ciasto z lodówki, aby je ogrzać. Następnie dzielimy ciasto na 3 równe części, które należy rozwałkować na kształt blaszki do pieczenia (można pomóc sobie szablonem wyciętym z papieru do pieczenia). Piernikowe blaty pieczemy w temperaturze 160 • Im dłuższy proces dojrzewania piernika, tym jego smak będzie pełniejszy. Minimalny czas dojrzewania ciasta to 2 tygodnie. • Piernik zaraz po upieczeniu jest dość twardy, dlatego piecze się go na 3-4 dni przed świętami, zawija w folię, by zdążył skruszeć i dopiero po tym czasie przekłada się go powidłami. • Do przełożenia piernika używamy dobrej jakości powideł śliwkowych, czekośliwki, dżemu z gorzkiej pomarańczy lub z czarnej porzeczki, kremu orzechowego, karmelu, marcepanu. Na Wszystkiego Słodkiego znajdziesz przepisy przygotowanie szybkich wersji piernika, które wykonasz tuż przed świętami z tych samych składników, co piernik dojrzewający. • Przepis na łatwy i szybki przepis na piernik Szybki i prosty piernik z powidłami to już klasyka gatunku i idealne rozwiązanie na świąteczne last minute. Ciasto przygotowuje się w bardzo podobny sposób, jak piernik tradycyjny, ale nie wymaga on dojrzewania, pieczemy go od razu po przygotowaniu • Kostka piernikowa z prażonymi jabłkami i dekoracją z gruszek to prawdziwie królewskie ciasto o obłędnym smaku, które idealnie wpisze się w atmosferę Świąt i zrobi wielkie wrażenie na rodzinie. Najpierw przygotowujemy dekorację z kandyzowanych gruszek, a następnego dnia pieczemy ciasto piernikowe, które przekładamy śmietankowo-cynamonowym kremem oraz uprażonymi jabłkami. • Piernik czekoladowy z korzenną polewą to odświętna wariacja przepisu na klasyczny piernik. Wilgotne piernikowe ciasto przełożone jest wyśmienitą miodowo-korzenną galaretką oraz rozpływającym się w ustach kremem na bazie śmietanki i białej czekolady.", "url": "https://wszystkiegoslodkiego.pl/porady/jak-zrobic-piernik-swiateczny-wskazowki?no-cache&auth", "category": "pomorskie", "sub_category": "Wyroby piekarnicze i cukiernicze", "phrase": "Piernik z kamionki"}