{"meta_description": "", "title": "Hamelman - ciabatta - noga - piernik", "content": "Otóż w moim przypadku dosyć prosto: dotarła do mnie książka 'Chleb' Hamelman'a i od razu zabrałam się za lekturę (jakże by inaczej) , pomyślałam że może by coś upiec?... i tu mały problem, bo stanie sprawia mi niemałą trudność. ale... gdyby coś bez wysiłku, rozłożyć w czasie, nie męcząc stopy, tak powolutku, na siedząco... i wynalazłam ciabattę:) Nie żeby bez wysiłku i na siedząco, ale nie tak trudna, skoro ma się fachowego pomocnika (czyt. Kiciusia), to może obejdzie się bez męczarni... Wczoraj przygotowałam bigę czyli zaczyn drożdżowy...a dzisiaj zamierzam dokończyć dzieła - kawa już zaparzona:)) Skoro tak mi dobrze poszło- a noga jakoś dała radę - pomyślałam ...a może zrobić ciasto na piernik? .. Do świąt 5 tygodni, więc czas najwyższy! Jeśli macie w planie upiec piernik z dojrzewającego ciasta, to ten weekend wykorzystajcie na przygotowanie :) Miskę z ciastem - szczelnie zapakowaną - włożyłam do piwnicy. Przed świętami trzeba koniecznie sobie o niej przypomnić... żeby nie było tak, jak u mnie kiedyś było z 'Christmas cake' , o którym przypomniałam sobie w lutym! A tu podam przepis na piernik staropolski z moimi zmianami (dodaję do ciasta mąkę żytnią), z którego piekę ciasto na Boże Narodzenie. Polecam! W garnku rozpuścić miód, cukier i masło, dolać mleko. Dosypać przyprawę piernikową, sól, sodę oczyszczoną. Wymieszać wszystko i przełożyć do miski z mąkami. Wyrobić, dodając jajka a na końcu bakalie. Ciasto przełożyć do naczynia z kamionki, szkła, stali nierdzewnej, emaliowanego. Powierzchnię ciasta wyrównać i przykryć folią spożywczą. Całość szczelnie przykryć, zawinąć miskę w worek foliowy i wynieść w chłodne miejsce - lodówka, piwnica, spiżarka. Pozostawić na 5-6 tygodni aby ciasto przefermentowało czyli dojrzało. Po tym czasie, na kilka dni przed świętami - pieczemy aromatyczny, prawdziwy, piernik staropolski. Bezcenne...", "url": "http://smakiaromaty.blogspot.com/2013/11/hamelman-ciabatta-noga-piernik.html", "category": "pomorskie", "sub_category": "Wyroby piekarnicze i cukiernicze", "phrase": "Piernik z kamionki"}