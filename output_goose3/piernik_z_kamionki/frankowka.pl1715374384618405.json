{"meta_description": "", "title": "PRZEPIS NA ŚWIĄTECZNE PIERNICZKI ORAZ WŁASNĄ PRZYPRAWĘ DO PIERNIKA", "content": "To jest przepis na naprawdę ogromną liczbę pierniczków. Upieczone według tego przepisu wychodzą przepyszne i bardzo aromatyczne. Ważne, aby zastosować do nich własnoręcznie wykonaną przyprawę, koniecznie z całych (nie mielonych fabrycznie) przypraw. Poniżej znajdziecie oba przepisy. Według nich robię od lat ciasto na PIERNIKOWE WARSZTATY i wszyscy są zawsze zachwyceni 🙂 • Suszona SKÓRKA Z POMARAŃCZY I CYTRYNY – najlepiej wysuszyć na grzejniku skórki ze zjedzonych owoców – 2 pomarańcz i 2 cytryny, a potem zmielić w młynku, w którym mielimy przyprawy. Ja do tego używam starego młynka do kawy 🙂 • 2 łyżeczki IMBIRU (w tym przypadku kupuję oczywiście już mielony, nie spotkałam się z suszonym całym do zmielenia) • 1/2 łyżeczki PIEPRZU lub PIEPRZU KOLOROWEGO (Wszak piernik musi być PIERNY, czyli PIEPRZNY i od tej przyprawy w języku polskim wziął swoją nazwę, wiedzieliście o tym?) • opcjonalnie – ziarenka z 1 LASKI WANILII (ja nie daję) Oczywiście wszystko mielimy i łączymy razem… i cały dom pachnie nieziemsko! 🙂 • 2 szklanki cukru (ja zawsze oszukuję na cukrze, bo uważam, że co za dużo to niezdrowo, więc daję tylko 1 szklankę, zwłaszcza, że jest bardzo dużo słodkiego miodu 😉 • przyprawa do piernika – można wsypać całą porcję, im więcej tym ciasto będzie bardziej aromatyczne • Gdy masa ostygnie kolejno dodawać – przesianą mąkę, jajka, sodę (rozprowadzoną wcześniej w mleku) oraz przyprawę do piernika • Przełożyć do kamionki (w przypadku braku kamionki do innego naczynia, w każdym razie lepsze szklane niż plastikowe) i przykryte schować na dół do lodówki lub jeśli ktoś posiada do zimnej piwnicy, spiżarni. • I niech leżakuje cały miesiąc. Niech przyprawy uruchomią swoje aromaty. Oczywiście można upiec pierniczki zaraz po zrobieniu ciasta, ale najbardziej aromatyczne będą właśnie takie z dojrzewającego przez miesiąc ciasta 🙂 • Upieczcie w rozgrzanym piekarniki – może być góra-dół, może być termoobieg. Temperatura wysoka 180-190. oczywiście przy termoobiegu nieco niższa. Pieką się około 10-15 min. • Można je oczywiście udekorować kolorowym lukrem i różnymi ozdobami, których jest mnóstwo na rynku. Tak właśnie robimy na naszych warsztatach.", "url": "https://www.frankowka.pl/przepis-na-swiateczne-pierniczki-oraz-wlasna-przyprawe-do-piernika/", "category": "pomorskie", "sub_category": "Wyroby piekarnicze i cukiernicze", "phrase": "Piernik z kamionki"}