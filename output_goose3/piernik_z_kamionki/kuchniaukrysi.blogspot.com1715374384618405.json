{"meta_description": "Piernik staropolski, jeden z najlepszych, dokładny cały przepis krok po kroku, Kuchnia u Krysi", "title": "Piernik staropolski, jeden z najlepszych (cały przepis, krok po kroku)", "content": "W tym roku postanowiłam ten przepis ułożyć w całość, podpowiadając terminy poszczególnych etapów przygotowania, pieczenia i składania piernika tak, aby zdążyć przed świętami zrobić ten najlepszy z pierników Do garnka przełożyłam miód, cukier i masło. Wstawiłam na gaz. Wymieszałam. Masa musi się dobrze zagrzać, a składniki ze sobą połączyć. Odstawiłam do wystudzenia.  Do masy wsypywałam stopniowo mąkę i wbijałam kolejno jaka. Następnie dodałam pozostałe składniki: sodę z mlekiem, sól i przyprawę do piernika. Wyrobiłam ciasto. Można ręką lub mikserem. Ja zrobiłam za pomocą miksera, bo wyrabianie ręką wychodzi ciężko, ponieważ ciasto jest trochę rzadkie i klei się do rąk. Ale takie ma być.  Po dokładnym wyrobieniu, ciasto przełożyłam do porcelanowej miski (może być garnek emaliowany, kamionkowe naczynie). Przykryłam bawełnianą ściereczką i odstawiłam w chłodne miejsce (spiżarnia, piwnica, lodówka) na około 3-4 tygodnie.  Każdą z nich rozwałkowałam na papierze do pieczenia na kształt foremki. Ułatwi to potem przeniesienie ciasta do foremki. rzełożyłam na blaszkę i piekłam po kolei wszystkie placki około 20 minut (do suchego patyczka).     Po przestudzeniu placki przełożyłam papierem do pieczenia i ułożyłam w piramidę. Wszystko razem zawinęłam w srebrną folię i odstawiłam (pod obciążeniem) na 2 dni.     Zmieliłam orzechy i wymieszałam z cukrem. Śmietanę zagotowałam z laską wanilii (potem ją wyrzuciłam). Dodawałam partiami orzechy wymieszane z cukrem. Kiedy już wszystkie składniki dobrze się połączyły odstawiłam masę do wystudzenia.     800 g powideł śliwkowych (najlepsze z domowej spiżarni) włożyłam do garnka z grubym dnem i wstawiłam ma małym gazie na około 7 minut, żeby się dobrze zagrzały. Po odwinięciu placków piernikowych, trzy posmarowałam na przemian powidłami śliwkowymi zaczynając od powideł a środkowy masą orzechową. Przykryłam czwartym plackiem i całość zawinęłam folią spożywczą. Obciążyłam i wstawiłam na jeden, dwa dni do lodówki, żeby masa i powidła dobrze zastygły.       Jeśli zostanie Wam więcej czasu, można piernik zostawić w lodówce dłużej i na dzień przed podaniem posmarować polewą. Po wyjęciu piernika z lodówki, ostrym nożem wyrównałam wszystkie boki odcinając je, a następnie całość przecięłam wzdłuż na dwa podłużne bloki.     Czekoladę roztopiłam w kąpieli wodnej, zdjęłam z gazu i dodałam masło. Wymieszałam i ciepłą polewę rozsmarowałam na piernikach za pomocą szerokiego noża.   Polewa po zastygnięciu jest twarda, można więc piernik bezpiecznie zawinąć w folię spożywczą i przechować do świąt.       Mam nadzieję, że tak przedstawiony przepis ułatwi Wam rozplanowanie i przygotowanie poszczególnych etapów wymaganych do zrobienia tego wspaniałego piernika. Czas najwyższy zacząć. Po upieczeniu... ż   Inspiracja na bazie książki „W staropolskiej kuchni i przy polskim stole” autorstwa Marii Lemnis i Henryka Vitry.               Dziękuję za odwiedziny na moim blogu. Będzie mi miło, jeśli zostawisz komentarz...", "url": "http://kuchniaukrysi.blogspot.com/2015/11/piernik-staropolski-jeden-z-najlepszych.html", "category": "pomorskie", "sub_category": "Wyroby piekarnicze i cukiernicze", "phrase": "Piernik z kamionki"}