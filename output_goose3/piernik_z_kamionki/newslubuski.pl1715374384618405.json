{"meta_description": "Staropolski piernik dojrzewający rozpływa się w ustach, jest aromatyczny i kochają go nie tylko dorośli, ale też dzieci.", "title": "Staropolski piernik dojrzewający – zacznij przygotowania już w listopadzie, żeby był gotowy na święta", "content": "Dziś trudno wyobrazić sobie święta bez tradycyjnego piernika. Jego pyszny, głęboki, czekoladowy smak nieodzownie kojarzy się z grudniem. Najlepszy piernik to ten staropolski, dojrzewający przez cztery tygodnie. Jak go przygotować? Podpowiadamy. Staropolski piernik dojrzewający rozpływa się w ustach, jest aromatyczny i kochają go nie tylko dorośli, ale też dzieci. Można go przełożyć dowolnym nadzieniem, choć najczęściej są to powidła śliwkowe. Wiele osób wybiera inne masy, np. orzechową czy marcepanową. To już zależy od indywidualnego gustu domowników. Z naszego przepisu możesz przygotować nie tylko dużą blachę piernika, ale także wyciąć z niego małe pierniczki. Pamiętaj o tym, że piernik należy zagnieść na cztery tygodnie przed świętami. Wtedy ciasto ma czas na to, żeby dojrzeć. Z kolei tydzień przed Bożym Narodzeniem możesz wziąć się za pieczenie. Wtedy ciasto będzie idealne właśnie na święta. - 1,5 szklanki cukru (lub mniej w zależności od preferencji), Pamiętaj o tym, żeby składniki były w temperaturze pokojowej! Przygotowanie masy nie jest skomplikowane. Najpierw podgrzej masło, miód oraz cukier, całość doprowadź do wrzenia i poczekaj, aż rozpuści się cukier. Później wystudź masę, dodaj mąkę pszenną, sodę oczyszczoną rozpuszczoną w mleku, jajka, a także sól oraz przyprawę do piernika. Teraz przyszła pora na wyrabianie ciasta! Kiedy masa będzie idealnie gładka i jednolita, przełóż ją go emaliowanego garnka, kamionki lub szklanego naczynia. Przykryj je ściereczką i odstaw w zimne miejsce na około miesiąc (może to być lodówka). Piernik należy piec na 5-7 dni przed świętami. Po leżakowaniu masa stężała, a podsypywana mąką powinna dać się wałkować. Podziel ciasto na trzy równe części i przełóż do trzech blach o wymiarach 39x26 cm. Oczywiście wcześniej wyłóż je papierem do pieczenia. Każdą z części rozwałkuj na grubość około pół centymetra i przełóż do blach. Piecz je w temperaturę 170 stopni przez 15-20 minut. Z przepisu otrzymasz trzy puchate blaty piernika o wymiarach 39x26 cm. Po ich upieczeniu, przełóż je dowolną masą, a następnie obciąż je na trzy dni. Po tym czasie ciasto możesz podzielić na mniejsze i polać polewą czekoladową albo lukrem. Jeżeli zagapiłeś się i nie udało Ci się przygotować ciasta na miesiąc przed świętami, nic straconego! Nawet, jeżeli zrobisz to na dwa tygodnie przed, także wyjdzie ono bardzo smaczne.", "url": "https://newslubuski.pl/styl/15450-staropolski-piernik-dojrzewajacy-zacznij-przygotowania-juz-w-listopadzie-zeby-byl-gotowy-na-swieta.html", "category": "pomorskie", "sub_category": "Wyroby piekarnicze i cukiernicze", "phrase": "Piernik z kamionki"}