{"meta_description": "Piernik staropolski dojrzewający - najlepszy piernik na Boże Narodzenie. Ciasto należy przygotować na kilka tygodni przed Świętami.", "title": "Piernik staropolski dojrzewający", "content": "Piernik staropolski dojrzewający to ciasto, które obrosło w tak wiele mitów, że aż trudno się z nimi mierzyć. Chyba najbardziej popularnym jest ten mówiący, że piernik ten jest skomplikowany i że to „wyższa szkoła gotowania”. Nic bardziej mylnego! Piernik staropolski robi się bardzo szybko, a jego dodatkowym atutem jest fakt, że można go zrobić znacznie wcześniej, bo już w połowie listopada. Potem zostawiamy go samemu sobie, a na kilka dni przez Wigilią pieczemy z niego spody, a następnie przekładamy śliwkową konfiturą i polewamy czekoladą. Ciasto w ciągu 3-4 dni nabiera wilgoci i robi się miękkie. To wręcz idealny pomysł dla zabieganych i zapracowywanych osób, które przygotowanie świąt mają na swojej głowie. Przepis na bazie piernika staropolskiego wg Lucyny Ćwierczakiewiczowej.  /na 2-4 trzywarstwowe pierniki o wymiarach ok. 8-12 x 30 cm/ *Jeśli nie macie indywidualnych mielonych przypraw, możecie użyć domowej przyprawy do piernika w ilości 1 łyżka + 2 łyżeczki. Miód, cukier i masło podgrzewamy w garnku aż do całkowitego rozpuszczenia się masła. Kiedy składniki się połączą, będą gorące i zupełnie płynne wylewamy je na mąkę znajdującą się w dzieży miksera lub dużej misie, czyli „zaparzamy ją”. Lekko studzimy i wyrabiamy: w mikserze lub ręką. W zimnym mleku rozpuszczamy sodę – dodajemy do ciasta wraz z solą i przyprawami korzennymi. Mieszamy. Wrzucamy bakalie i raz jeszcze dokładnie mieszamy za pomocą łyżki. Moja uwaga:  druga możliwość jest taka, że użyjecie bakalie już po upieczeniu piernika – wykładając je na powidła. Ciasto na piernik przykrywamy bawełnianą lub lnianą ściereczką i obwiązujemy gumką recepturką. Wkładamy do lodówki (może być też chłodna piwnica lub garaż) na 4-8 tygodni (minimalnie na 2 tygodnie), by w tym czasie dojrzało. Drugą część przepisu znajdziecie we wpisie „Piernik staropolski dojrzewający II„, więc nie traćcie czasu i zagniećcie ciasto na swój piernik już dziś.", "url": "https://madameedith.com/przepis/piernik-staropolski-dojrzewajacy/", "category": "pomorskie", "sub_category": "Wyroby piekarnicze i cukiernicze", "phrase": "Piernik z kamionki"}