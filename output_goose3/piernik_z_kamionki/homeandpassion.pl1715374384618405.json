{"meta_description": "Pierniczki są idealnym dodatkiem do kawy, a także świetnym pomysłem na drobny upominek. Co zrobić, żeby pierniki były miękkie? Mamy kilka sprawdzonych porad.", "title": "Jak przechowywać pierniki, żeby były miękkie? Sprawdzone porady | Home & Passion", "content": "Jak przechowywać pierniki, żeby były miękkie? Sprawdzone porady Choinka, dźwięk kolęd i zapach pierników – to bez wątpienia pierwsze skojarzenia ze świętami Bożego Narodzenia. Pierniczki to korzenne ciasteczka, które od lat umilają okres przedświąteczny. Są idealnym dodatkiem do kawy, a także świetnym pomysłem na drobny upominek. Domowe pierniki są również pachnącą ozdobą bożonarodzeniowej choinki. Szczególnie najmłodsze pociechy uwielbiają dekorować piernikowe gwiazdki, choinki, dzwoneczki, aniołki itd. za pomocą domowego lukru, czy też kolorowych pisaków spożywczych oraz cukiereczków, bakalii i kandyzowanej skórki pomarańczy. Pierniki zazwyczaj przygotowuje się na kilka dni lub nawet tygodni przed Świętami wprowadzając jednocześnie przedświąteczną aurę do domu. Co zatem zrobić, aby pierniki przetrwały do świąt, były miękkie i pachnące? Mamy kilka sprawdzonych porad. W średniowieczu pierniki były uważane za produkt niezwykle luksusowy i dostępny jedynie dla najbogatszych. Przepis był pilnie strzeżoną tajemnicą przekazywaną z pokolenia na pokolenie. Obecnie każdy może upiec te aromatyczne, korzenne ciasteczka w domu lub kupić gotowe, a następnie przechowywać w kuchni czy spiżarni. Proporcje są różne w zależności od ilości pierników, ale sposób wykonania jest zawsze taki sam - należy rozpuścić miód, dodać przyprawę korzenną oraz masło i solidnie wymieszać, poczekać do wystudzenia. Następnie trzeba wymieszać wszystkie suche składniki i dodać do nich jaja. Połączyć obie masy, zagnieść ciasto i włożyć do lodówki. Dobrze schłodzone ciasto należy rozwałkować i za pomocą świątecznych foremek wykrawać pierniki o grubości ok.1 cm. Pierniki piecze się w piekarniku w temperaturze 180 °C / ok. 15 minut. Należy pamiętać aby kontrolować czas pieczenia. Zbyt długie przetrzymanie pierników w piekarniku może spowodować, że będą twarde i gorzkie w smaku. Pamiętaj, że przyprawa do pierników to najważniejszy składnik. Możesz kupić gotową przyprawę, w skład której na pewno wchodzą cynamon, goździki, imbir, kardamon, anyż, ziele angielskie, kolendra i gałka muszkatołowa. To im pierniczki zawdzięczają swój niepowtarzalny aromat. Możesz również sam wykonać przyprawę, ucierając w moździerzu wszystkie składniki. Jeśli przygotowujesz tradycyjne pierniczki na kilka tygodni przed Świętami Bożego Narodzenia, to najprawdopodobniej będą dość twarde po upieczeniu. Aby zmiękły i były idealne do jedzenia, konieczne jest ich właściwe przechowywanie. Wtedy pierniki nie wyschną, ale nabiorą wilgoci, a dzięki temu uzyskają idealną miękkość. Samo naczynie, które wybierzesz do przechowywania pierników, również może stanowić ozdobę kuchni czy jadalni. Warto z różnych propozycji wybrać tę, która najlepiej dopasowana jest do wnętrza. Jeżeli Twoja kuchnia jest w klasycznej bieli to do przechowywania i wyeksponowania pierniczków możesz wybrać kolorowy czy też wzorzysty pojemnik, który nada charakteru przestrzeni kuchennej. Najważniejsze jest aby pojemnik był szczelnie zamykany, ponieważ dostanie się powietrza pierników mogłoby spowodować ich wysychanie i utratę aromatu. Jak przechowywać pierniki, aby były miękkie? Do przechowywania świątecznych pierników idealnie sprawdzą się metalowe puszki. Ich wybór jest ogromny, zarówno pod względem rozmiarów, jak i wzorów. Na pewno znajdziesz taką, która będzie pasować do wnętrza Twojej kuchni czy jadalni. Najważniejsze, aby puszka była zamykana. Pierniki w ozdobnej puszce to również oryginalny pomysł na prezent świąteczny. Po zjedzeniu korzennych łakoci puszka nadal będzie służyć w kuchni do przechowywania suchych produktów. Dla tych, którzy lubią minimalistyczny design, doskonały będzie kwiecisty zestaw puszek metalowych duńskiej marki Green Gate. Miłośnikom nowoczesnych wzorów na pewno przypadną do gustu różnokolorowe puszki od Krasilnikoff. Metalowe puszki ozdobne będą doskonałym wyborem na przechowywanie pierników. Dobrym wyborem będzie również szczelnie zamykany pojemnik porcelanowy. Miłośnicy stylu skandynawskiego na pewno będą zachwyceni pojemnikami porcelanowymi marki Mr&Mrs Clynk. Są one białe, zdobione geometrycznymi wzorami w różnych kolorach, a pokrywka jest drewniana. Te pojemniki będą strzałem w dziesiątkę. Nie tylko są idealne do przechowywania pierniczków, ale także stanowią elegancką ozdobę kuchni czy jadalni. Przepiękne, pełne kolorów i wzorów są również pojemniki porcelanowe marki PiP Studio. Wypełnione korzennymi ciasteczkami, będą świetnym pomysłem na elegancki i smaczny upominek. Dobrze przechowywane pierniki mogą wytrzymać nawet kilka miesięcy. Jednak zazwyczaj, pieczemy je w listopadzie, a zjadamy w okresie świątecznym i noworocznym. ;-) Jeśli sprawdziłeś, jak przechowywać pierniki aby zmiękły, a ciasteczka nadal są twarde, można je jeszcze uratować. Do puszki czy pojemnika warto dodać ćwiartki jabłka, cytryny, skórkę pomarańczową lub obierki z jabłka. Dzięki temu pierniczki będą chłonąć wilgoć z owoców oraz nabiorą owocowego aromaty. Jeśli nie chcesz, aby ciasteczka zyskały zapach owoców, dobrze sprawdzi się również kromka chleba razowego. Należy umieścić ją w górnej części pojemnika z piernikami. Po dniu pierniczki zmiękną, a chleb stwardnieje. Jeśli trochę przesadziłeś i pierniczki są zbyt miękkie, do pojemnika należy wrzucić trochę gruboziarnistej soli (koniecznie w woreczku np. lnianym). Sól wyciągnie wilgoć, a pierniki stwardnieją. Pamiętaj również, że lepiej lukrować pierniczki, gdy już będą miękkie. Przedwcześnie nałożony lukier może hamować pochłanianie wilgoci. Pierniki (bez lukru) dzięki naturalnym przyprawom, które są jednocześnie konserwantami, można przechowywać w szczelnym pojemniku kilka miesięcy. Natomiast pierniki udekorowane lukrem oraz wszelkimi jadalnymi ozdobami, będą mieć znacznie krótszy termin ich trwałości, zależny od terminu ważności produktu użytego do ich dekoracji. Te kilka rad, co zrobić, żeby pierniki były miękkie, sprawi, że Twoje wypieki będą idealne.", "url": "https://homeandpassion.pl/blog/jak-przechowywac-pierniki-zeby-byly-miekkie", "category": "pomorskie", "sub_category": "Wyroby piekarnicze i cukiernicze", "phrase": "Piernik z kamionki"}