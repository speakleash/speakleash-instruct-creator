{"meta_description": "", "title": "Cukiernicza Spółdzielnia \"Roksana\"", "content": "Cukiernicza Spółdzielnia „Roksana”, którą założono w 1953 roku jest liderem produkcji i sprzedaży wyrobów cukierniczych w naszym kraju. Zajmuje się produkcją, karmelków, różnego rodzaju cukierków, w tym nadziewanych, z czekoladą, krówek oraz produktów sezonowych, m.in.: sopli choinkowych. Naszymi wiodącymi produktami są karmelki oraz pomadka mleczna „krówka”, które produkowane są w oparciu o własne receptury, wypracowane na przestrzeni sześćdziesięciu czterech lat, jak również wyroby z zastosowaniem nowoczesnych technologii oraz sposobów pakowania i konfekcjonowania. Dowodem na to jest Certyfikat „Jakość i Tradycja” dla krówki mlecznej i sopli choinkowych. Ceny naszych produktów są umiarkowane przy wysokich walorach smakowych, a nasi handlowcy prowadzą elastyczną politykę względem warunków zakupu i dostawy. Nasze wyroby są eksportowane do kilkunastu krajów, m.in.: Austrii, Bułgarii, Czech, Grecji, Słowacji, Krajów Skandynawskich oraz wielu innych. Wychodząc naprzeciw tendencjom rynku, ku większemu zadowoleniu klienta rokrocznie wprowadzamy gamę nowych produktów. Dowodem tego jest Certyfikat Systemu Zarządzania Jakością ISO-9001 oraz Certyfikat IFS. Dodatkowo mamy również wdrożony System HACCP oraz nadany numer FDA pozwalający nam na eksport do Stanów Zjednoczonych.", "url": "https://www.polskasmakuje.pl/author/sprzedaz1/", "category": "podkarpackie", "sub_category": "Wyroby piekarnicze i cukiernicze", "phrase": "Krówka mleczna strzyżowska"}