{"meta_description": "", "title": "100% zytni pytlowy na zakwasie", "content": "Bardzo smaczny. Wilgotny i lekko klejący. Z dziurawym miękiszem. Nie jest bardzo ciemny, a mimo to jest upieczony na samej mące żytniej. Ponieważ do jego wypieku nie została użyta mąka pełnoziarnista jest lekkostrawny. Do jego wyrastania nie były używane drożdże, a jedynie naturalny żytni zakwas . Ten chleb ma jeden z najniższych wśród chlebów indeksów glikemicznych dlatego polecany może być diabetykom. A ze względu na swoją lekkostrawność można serwować go dzieciom i osobom ze skłonnościami do zaparć. Prawdziwy chleb na zakwasie spożywany regularnie, każdego dnia może być traktowany niemal jak lekarstwo. Dzieje się tak za sprawą procesu fermentacji, która zachodzi podczas produkcji zakwasu. W tym właśnie momencie zostają zniszczone toksyny, związki pleśniowe oraz rakotwórcze.Chleb na zakwasie pomaga odbudować korzystną florę bakteryjną przewodu pokarmowego, ma niższy indeks glikemiczny, umożliwia dużo lepsze wchłanianie pierwiastków i mikroelementów zawartych w ziarnach zbóż. Ponadto, szalenie ważną cechą jest obecność w chlebie na zakwasie kwasu mlekowego. Bakterie kwasu mlekowego są niezwykle pożytecznymi mikroorganizmami, które dbają o zdrowie jelit. Zapobiegają i leczą zaparcia czy niestrawności, hamują rozwój chorobotwórczych bakterii, działają przeciwnowotworowo oraz obniżają poziom cholesterolu we krwi. Przyspiesza przemianę materii i łatwo się nią najeść, syci na dłużej niż mąka pszenna. Obniża cholesterol i zapobiega miażdżycy. Zawarte w ziarnach żyta lignany są odpowiedzialne za zmniejszenie ryzyka wystąpienia chorób nowotworowych. Ponadto mąka żytnia poprawia trawienie i zapobiega zaparciom. Codzienne spożywanie chleba żytniego pozwala obniżyć poziom tak zwanego „złego” cholesterolu oraz ograniczyć ryzyko wystąpienia chorób sercowo-naczyniowych.", "url": "https://chleby.wixsite.com/chleby/blank-udahm", "category": "podlaskie", "sub_category": "Wyroby piekarnicze i cukiernicze", "phrase": "Chleb pytlowy wolski na zakwasie"}