{"meta_description": "Produkt wpisany na listę produktów tradycyjnych w dniu 2005-12-06 w kategorii Wyroby piekarnicze i cukiernicze w woj. podlaskim.", "title": "Chleb pytlowy wolski na zakwasie - - Portal Gov.pl", "content": "Charakterystyczny dla chleba pytlowego z widocznymi porami wyrośniętego miąższu, zabarwienie skórki lekko brązowe, na przekroju wysokość 8-9 cm w zależności od gęstości ciasta i warunków wyrośnięcia Chleb ma kształt formy o wymiarach dna ok. 21 x 7 cm i wysokości 6 cm, spód i boki są płaskie, a wierzch zaokrąglony na skutek rośnięcia ciasta Chleb o wadze 0,65-0,90 kg ma wielkość zbliżoną do rozmiarów formy o wymiarach dna ok. 21 x 7 cm i wysokości ścianek 6 cm, wyrastanie ciasta powoduje, że wysokość chleba osiąga 8-9 cm Chleb ma barwę lekko brązową; skórka jest ciemniejsza po bokach i na spodzie, z lekkim połyskiem; na przekroju kolor jest lekko siwy, charakterystyczny dla chleba pytlowego Biorąc chleb do ręki, czuje się gładkość skórki oraz wagę chleba; krojąc chleb, odczuwa się elastyczność i gąbczastą strukturę kromki. Produkt zawiera naturalne bogactwo składników mineralnych, łącznie z żelazem, co zapobiega niedoborom tych składników. Niepowtarzalne walory smakowe i strukturalne chleb pytlowy wolski na zakwasie zachowuje ok. 5-7 dni. Ludność żyjąca w puszczy trudniła się myślistwem, rybołówstwem, bartnictwem i smolarstwem. Osady i wsie były zlokalizowane na pograniczu dwu przeciwstawnych sobie pod względem gospodarczym obszarów – gruntów uprawnych i puszczy. Najstarsze dane mówiące o gospodarce miasta Zambrowa i okolic informują, iż w drugiej połowie XVI wieku na tym terenie znajdowało się klika młynów wodnych. Przerabiano tu ziarno, co doprowadziło do zwiększenia wypieku chleba. Świadczą o tym dane dotyczące dochodów miasta z lat 1577-1578 – wpływy od piekarzy na przestrzeni roku wzrosły 4-krotnie. Okolice Zambrowa (Wola Zambrowska, Grabówka) zamieszkiwała drobna szlachta. Gospodarka folwarczno-pańszczyźniana i postępujące w tym czasie rozdrobnienie majątków przyczyniło się do jej zubożenia. Zmalały obroty wymiany towarowej między miastem i wsią, a na tej ostatniej rozpowszechnił się domowy wypiek chleba. W późniejszych latach z wypiekiem chleba bywało różnie, lecz chleb wypiekany w domu zawsze smakował najlepiej. Postęp w piekarnictwie oraz przemiany gospodarcze lat 80. i 90. spowodowały rozwój przemysłowej technologii produkcji chleba (wzrosła liczba piekarni – obecnie sfera ta jest w pełni sprywatyzowana). Wzrost cen chleba i jego coraz krótsza trwałość wynikająca ze stosowania ulepszaczy spowodowały w latach 1988-1991 powrót w niektórych gospodarstwach domowych (szczególnie w rodzinach wielodzietnych) do domowego wypieku chleba na naturalnym zakwasie. Obecnie w społeczności lokalnej pojawiło się zapotrzebowanie na produkt zachowujący doskonałe właściwości (niepowtarzalny smak, długotrwałą świeżość), oparty o stare receptury i – najlepiej – wypiekany tradycyjnie w piecu opalanym drewnem. Od roku 2002 na zamówienie stałych odbiorców na Ziemi Zambrowskiej piecze się chleb żytni razowy w przydomowym piecu w Woli Zambrowskiej.", "url": "https://www.gov.pl/web/rolnictwo/chleb-pytlowy-wolski-na-zakwasie", "category": "podlaskie", "sub_category": "Wyroby piekarnicze i cukiernicze", "phrase": "Chleb pytlowy wolski na zakwasie"}