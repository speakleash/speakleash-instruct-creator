{"meta_description": "", "title": "Śledź mancowy z potwierdzeniem wpisu na Listę Produktów Tradycyjnych", "content": "To śledź mancowy po kaszubsku zarejestrowany staraniem Stowarzyszenia „Dziedzictwo Kulturowe Szlakiem Północy”. Listę prowadzi Ministerstwo Rolnictwa i Rozwoju Wsi we współpracy z marszałkami województw. Są na niej produkty, których jakość lub wyjątkowe cechy i właściwości wynikają z potwierdzonych, tradycyjnych metod produkcji. – Zajmujemy się dziedzictwem kulturowym, w tym kulinarnym – wyjaśnia prezes Stowarzyszenia Elżbieta Szwedko. Wpis na Listę Produktów Tradycyjnych nie daje ochrony, ale potwierdza że produkt spełnia wymogi. Śledź mancowy jest łowiony za pomocą sieci mancowej, co wpływa na jakość i właściwości smakowe tej ryby. Stowarzyszenie „Dziedzictwo Kulturowe Szlakiem Północy” rozpoczęło już procedurę dla kolejnego produktu.", "url": "https://radiokaszebe.pl/sledz-mancowy-z-potwierdzeniem-wpisu-na-liste-produktow-tradycyjnych/", "category": "pomorskie", "sub_category": "Produkty rybołówstwa, w tym ryby", "phrase": "Śledź mancowy po kaszubsku"}