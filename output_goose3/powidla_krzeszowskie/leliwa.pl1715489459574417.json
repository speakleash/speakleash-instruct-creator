{"meta_description": "", "title": "Krzeszów: Już w tę niedzielę POWIDLAKI", "content": "Już w tę niedzielę w Krzeszowie zakrólują jak co roku powidła śliwkowe a to za sprawą dorocznych ‚Powidlaków’ To impreza promująca lokalne produkty, ale przede wszystkim powidła krzeszowskie i potrawy na bazie śliwki. Dlatego i tym razem to one będą królować na stoiskach ‚Powidlaków’. W tym roku ‚Powidlaki'[ krzeszowskie będą imprezą jednodniową, ale za to obfitującą w szereg atrakcji. Tradycyjnie nie zabraknie inscenizacji przedstawiającej obrzędy związane z tradycją wytwarzania powideł oraz pokazu smażenia powideł w miedzianym kotle. Będzie też konkurs kulinarny na „Najlepszy Produkt ze Śliwką” adresowany do Kół Gospodyń Wiejskich i okazja do degustacji regionalnych przysmaków. Na scenie nie zabraknie występów lokalnych artystów i gwiazd polskiej sceny muzycznej, które bawić będą uczestników w rytmie dance. Wystąpią m.in zespoły PlayBoys, Power Glrls, Power Play, czy ‚Pozytywnie albo wcale’. To wszystko już w tę niedzielę podczas krzeszowskich ‚Powidlaków’ Impreza rusza o godz 14.00 na placu targowym w Krzeszowie.Patronat Radio Leliwa", "url": "https://leliwa.pl/krzeszow-juz-w-te-niedziele-powidlaki/", "category": "podkarpackie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła krzeszowskie"}