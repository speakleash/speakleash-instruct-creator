{"meta_description": "Na krzeszowskich \"Powidlakach\" nie mogło zabraknąć występów artystycznych dzieci i młodzieży z naszej gminy Przed publicznością zaprezentowały się grupy taneczne działające przy Gminny Ośrodek Kultury w Krzeszowie prowadzone przez instruktorów ze Świat Muzyki Nowa Sarzyna Najmłodsze przedszkolaki wystąpiły w układzie „Niedźwiadki”, 6-latki w układzie „Wilki” oraz uczniowie klas I i II w układzie „Detektywi” .", "title": "Część artystyczna dzieci i młodzieży – „Powidlaki 2022″” - GOK Krzeszów", "content": "Na krzeszowskich „Powidlakach” nie mogło zabraknąć występów artystycznych dzieci i młodzieży z naszej gminy Przed publicznością zaprezentowały się grupy taneczne działające przy Gminny Ośrodek Kultury w Krzeszowie prowadzone przez instruktorów ze Świat Muzyki Nowa Sarzyna Najmłodsze przedszkolaki wystąpiły w układzie „Niedźwiadki” , 6-latki w układzie „Wilki” oraz uczniowie klas I i II w układzie „Detektywi” . Ponadto swoje sportowe umiejętności zaprezentowała grupa akrobatyczna dzieci , a w magiczny świat tańca jazzowego zaprosiła nas nieco starsza młodzież Następnie sceną zawładnęły krzeszowskie przedszkolaki Grupa najstarsza, czyli 5 i 6 latki, przygotowała krótką część artystyczną związaną tematycznie z „Powidlakami”. Dzieci zaprezentowały montaż słowno-muzyczno-taneczny o tradycjach naszego regionu. Szkoła Podstawowa w Bystrem również przedstawiła program słowno-muzyczno-taneczny. Dzieci z klas I-III zaprezentowały taniec „Belgijkę”, uczniowie klas I-IV zaśpiewali piosenkę pt. „Ach, jak przyjemnie” oraz „Przyjaźń”, a klasa III i IV zatańczyła „Makarenę”. Muzyczno-taneczne impresje przeplotły recytacje wierszy pt.: „Powidła” w wykonaniu Marysi Wnuk oraz „Powidła” w wykonaniu Szymona Buciora W muzyczno-taneczny świat wprowadziła nas również Szkoła Podstawowa w Krzeszowie. Dzieci i młodzież zaśpiewali utwory takie jak „Ziemia – zielona wyspa”, „Żyj do przodu” oraz „Śpiewam i tańczę”. Tanecznym krokiem swoją część artystyczną zakończyli uwielbianą przez dzieci i dorosłych „Belgijką”, której nigdy dość na wszelkiego rodzaju imprezach, stąd też na naszej scenie układ pojawił się ponownie, lecz tym razem w wykonaniu starszych dzieci Pomimo tego, że ulewa z nieba częściowo przeszkodziła dzieciom w ich prezentacjach , po krótkiej przerwie na przeczekanie deszczu, udało się wykonać wszystko zgodnie z planem. Dziękujemy Wam za Waszą cierpliwość i wytrwałość oraz za wspaniałe występy pomimo niezbyt sprzyjających warunków pogodowych.", "url": "https://krzeszow-gok.pl/2022/09/21/czesc-artystyczna-dzieci-i-mlodziezy-powidlaki-2022/", "category": "podkarpackie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła krzeszowskie"}