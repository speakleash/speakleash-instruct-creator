{"meta_description": "", "title": "Powidła krzeszowskie", "content": "Tradycja wytwarzania powideł w Krzeszowie przechodziła z pokolenia na pokolenie, dzięki czemu przetrwała do dziś. Od kilku lat, ich smażeniu towarzyszy uroczystość – nie bez kozery nazywana „Powidlakami” Na słonecznym stoku krzeszowskiego wzgórza, jesienią dojrzewają znakomite śliwki węgierki. I mimo, że w tym samym czasie owocują także inne doskonałe gatunki drzew owocowych, to jednak właśnie wyśmienite powidła cieszyły się powodzeniem w wielu regionach Polski. Tradycyjne, wielogodzinne smażenie w miedzianych kotłach, w czasie którego powidła nieustannie mieszane były drewnianymi kopyściami, nadawało końcowemu produktowi niepowtarzalnego smaku. A jako, że była to praca żmudna i wymagająca wprawy, to zajmowali się tym wspólnie zarówno kobiety, jak i mężczyźni. Powidła krzeszowskie znane były z tego, że wysmażano je bez użycia cukru, a swoją trwałość zachowywały nawet przez kilkanaście lat. Tradycja ich wytwarzania przechodziła z pokolenia na pokolenie, dzięki czemu zachowała się do dnia dzisiejszego.", "url": "https://produkty-lokalne.pl/powidla-krzeszowskie,236", "category": "podkarpackie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła krzeszowskie"}