{"meta_description": "12 września na Placu Targowym w Krzeszowie odbędzie się tegoroczna edycja „Powidlaków”. W programie moc atrakcji. Nie zabraknie stałych punktów imprezy jak", "title": "Już w niedzielę krzeszowskie „Powidlaki”. Impreza w rytmach disco polo", "content": "12 września na Placu Targowym w Krzeszowie odbędzie się tegoroczna edycja „Powidlaków”. W programie moc atrakcji. Nie zabraknie stałych punktów imprezy jak pokaz smażenia powideł, degustacja potraw regionalnych, wystawy rękodzieła ludowego i występy lokalnych artystów. Na plenerowej scenie wystąpią gwiazdy disco polo m.in. Playboys i Power Play. – „Powidlaki” są imprezą, która ma za zadanie promować produkty lokalne, przede wszystkim powidła krzeszowskie, które są zarejestrowane jako produkt lokalny, ale też inne produktów, które są wytwarzane na terenie gminy Krzeszów i gmin ościennych. Serdecznie zapraszam wszystkich państwa do Krzeszowa. Na pewno zapewnimy dużo atrakcji i wrażeń – zaprasza do udziału w „Powidlakach wójt Krzeszowa Stanisław Nowakowski.", "url": "https://sztafeta.pl/2021/09/06/juz-w-niedziele-krzeszowskie-powidlaki-impreza-w-rytmach-disco-polo/", "category": "podkarpackie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła krzeszowskie"}