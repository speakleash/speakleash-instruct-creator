{"meta_description": "Wytwórnia makaronu domowego DOM-MAK istnieje od 1999 r. i mieści się przy ul. Twardzika 4. Aktualnie zatrudnia 6 osób.", "title": "Wytwórnia Makaronu DOM-MAK", "content": "- Przed laty miałem spółkę makaronową w Jelenie Górze i bywałem we Włoszech, gdzie kupowałem maszyny do produkcji i składniki, a także czerpałem wiedzę na temat makaronów - mówi właściciel firmy Jerzy Dąbrowski. - W 1991 r. wróciłem do Chełma i wraz ze szwagrem założyłem spółkę. Cztery lata później założyłem własną działalność, ponieważ moim marzeniem było stworzyć makaron, który w smaku będzie przypominał makaron domowy wytwarzany ręcznie. Firma DOM-MAK była wielokrotnie nagradzana za swoją działalność. Otrzymała dyplom uznania i wyróżnienie w kategorii makarony w konkursach Wojewódzki Lider Smaku oraz dyplom Piekarza Polski za wysoką jakość produktów w Konkursie Regionalnej Izby Gospodarczej w 2015 r. Krajanka 4-jajeczna została wyróżniona w kategorii \"produkt roku\" podczas Private Label Show 2017 i uzyskała certyfikat laureata Wojewódzki Lider Smaku 2012. Makaron ze świeżych przepiórczych jaj nagrodzono za wysoką jakość w tym samym konkursie w 2016 r. oraz okrzyknięto Najlepszym Smakiem Lubelszczyzny 2018. W 2017 r., również w konkursie Wojewódzki Lider Smaku, wyróżnienie otrzymał makaron gniazda, a rok później Chełmski Makaron Jajeczny został wpisany na Listę Produktów Tradycyjnych 2018.", "url": "https://www.supertydzien.pl/artykul/5248,wytwornia-makaronu-dom-mak", "category": "lubelskie", "sub_category": "Inne produkty", "phrase": "Chełmski makaron jajeczny"}