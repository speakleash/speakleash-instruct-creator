{"meta_description": "Miód pitny trójniak „Cedyński” Jana Olszańskiego został nominowany do prestiżowej nagrody kulinarnej „Perła 2016”, przyznawanej przez Polską Izbę Prod...", "title": "Nasze perły w regionie", "content": "Nominacje do tytułu kulinarnej „Perły” zostały przyznane w sobotę, 23 lipca 2016 r. podczas zachodniopomorskiego finału konkursu „Nasze Kulinarne Dziedzictwo – Smaki Regionów” w Szczecinie, organizowanego przez Polską Izbę Produktu Regionalnego i Lokalnego w partnerstwie ze Związkiem Województw RP. Na szczeblu wojewódzkim za przebieg kulinarnych zmagań odpowiada Urząd Marszałkowski Województwa Zachodniopomorskiego oraz Zachodniopomorski Ośrodek Doradztwa Rolniczego w Barzkowicach. Nagrody przyznano w dwóch kategoriach: najlepszy regionalny produkt żywnościowy oraz najlepsza potrawa regionalna, a zwycięzców poznamy we wrześniu podczas poznańskich targów „Smaki regionów”. Natomiast w kategorii na najlepsze danie przyznano dwie nominacje do „Pereł” tegorocznym uczestnikom konkursu „Nasze Kulinarne Dziedzictwo – Smaki Regionów”. Komisja konkursowa wybrała staropolską sztufadę z dziczyzny - specjalność Gospodarstwa Ekologicznego „Folwark Biernów-Park” w Ostrym Bardzie oraz kiełbasę jagnięcą z purée ziemniaczanym i karmelizowanymi jabłkami, danie kucharzy z restauracji Park Hotel w Szczecinie.", "url": "https://www.igryfino.pl/artykul/1450,nasze-perly-w-regionie", "category": "zachodniopomorskie", "sub_category": "Napoje (alkoholowe i bezalkoholowe)", "phrase": "Miód pitny trójniak cedyński"}