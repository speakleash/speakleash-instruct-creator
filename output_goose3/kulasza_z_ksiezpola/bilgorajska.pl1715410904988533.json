{"meta_description": "Na Listę Produktów Tradycyjnych, prowadzoną przez Ministerstwo Rolnictwa i Rozwoju Wsi, w dniu 20 kwietnia 2021 r. wpisane zostały 3 produkty z województwa lubelskiego, a wśród nich dwa z gminy Księżpol. Wiadomości Biłgoraj oraz z całego powiatu. Niebieska bilgorajska to nowa gazeta na rynku. Znajdziesz tu aktualności, sport, wydarzenia, ogłoszenia, zdjęcia, komentarze.", "title": "Krężałki i kulasza na liście produktów tradycyjnych", "content": "Na Listę Produktów Tradycyjnych, prowadzoną przez Ministerstwo Rolnictwa i Rozwoju Wsi, w dniu 20 kwietnia 2021 r. wpisane zostały 3 produkty z województwa lubelskiego, a wśród nich dwa z gminy Księżpol. O wpisanie produktów tradycyjnych na ministerialną listę wnioskował Gminny Ośrodek Kultury w Księżpolu. Nowe lubelskie produkty tradycyjne to: - Krężałki księżpolskie - małe główki kapusty w całości lub przekrojone na pół, układane warstwami, przekładane koprem i czosnkiem, zalanie wodą z solą. - Kulasza z Księżpola - jasnoszara, lepka, gęsta, miękka masa, sporządzona z ziemniaków oraz mąki pszennej lub gryczanej. Podawana z tłuszczem i skwarkami oraz \"prażonym\" lub zsiadłym mlekiem. - Zupa jabłkowa hrubieszowska - lekko słodkawa, winna lub kwaskowata, o słomkowej lub ciemnosłomkowej barwie. Podawana z chlebem pszennym w formie grzanek, makaronem lub gniecionymi ziemniakami. Województwo lubelskie ma już 229 produktów tradycyjnych, co utrzymuje nasze województwo na zaszczytnym 2 miejscu. O historii produktów można już przeczytać na oficjalnej, rządowej stroni https://ww w.gov.pl/w eb/rolnict wo/kulasza -z-ksiezpo la?fbclid= IwAR2070Xx ptWsa7CuFx Mh-A-4AzGZ 3HbhiCuuf6 On-Mx5pmRx 1Uz2Ig86CQ Q oraz https://ww w.gov.pl/w eb/rolnict wo/krezalk i-ksiezpol skie?fbcli d=IwAR3I9J TvHeOGG5JM g-XsDhgvKG 3dJAByv1lU McQB7vWXQs t4ThdMGD3c gfo.", "url": "https://bilgorajska.pl/aktualnosc,23544,0,0,0,Krezalki-i-kulasza-na-liscie-produktow-tradycyjnych.html", "category": "lubelskie", "sub_category": "Gotowe dania i potrawy", "phrase": "Kulasza z Księżpola"}