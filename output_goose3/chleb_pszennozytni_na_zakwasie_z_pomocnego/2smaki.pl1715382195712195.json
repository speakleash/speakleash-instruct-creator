{"meta_description": "Ten chleb piekę co kilka dni od ponad roku. W tym czasie składniki trochę odeszły od oryginału, który poleciła mi Dana. Ta moja aktualna wersja jest idealna dla mojej rodziny. Już najwyższy czas ją ujawnić i podzielić się z Wami tym przepisem, bo mój chleb ma już wielu wielbicieli :) Przy okazji zaznaczam, że nie", "title": "Chleb pszenno-żytni na zakwasie, ulubiony", "content": "Ten chleb piekę co kilka dni od ponad roku. W tym czasie składniki trochę odeszły od oryginału, który poleciła mi Dana. Ta moja aktualna wersja jest idealna dla mojej rodziny. Już najwyższy czas ją ujawnić i podzielić się z Wami tym przepisem, bo mój chleb ma już wielu wielbicieli 🙂 Przy okazji zaznaczam, że nie jestem jeszcze specjalistką od chleba na zakwasie i być może są tu rzeczy nie do końca zgodne z techniką pieczenia takiego chleba. Najważniejsze, że efekt odpowiada wszystkim, którzy spróbowali 🙂 Zobacz dokładną instrukcję jak hodować zakwas żytni oraz ogólne zasady pieczenia chleba na zakwasie. Możesz też przejrzeć wszystkie przepisy na wypieki na zakwasie. Jeśli dopiero uczysz się piec chleb na zakwasie albo nie wiesz co to jest ciasto zakwaszone, to koniecznie najpierw przeczytaj jak piec chleby na zakwasie. Wieczorem zrób ciasto zakwaszone: wymieszaj wszystkie składniki w misce i przykryj czystą ściereczką. Rano wykonaj ciasto właściwe: wymieszaj wszystkie składniki, wyrób drewnianą łyżką kilka minut, przykryj ściereczką i pozostaw na 2-3 godziny w ciepłym miejscu bez przeciągów. Ciasto powinno podwoić swoją objętość. Znowu przez chwilę je wyrób. Formę keksową o wymiarach 30 x 11 cm wysmaruj odrobiną oleju lub oliwy, wysyp otrębami. Przełóż ciasto do formy, posyp ziarnami słonecznika lub dyni. Pozostaw aż ciasto urośnie do brzegów formy, czyli na około 2 godziny. Piekarnik rozgrzej do 220°C (najlepiej użyć kamienia do pieczenia chleba). Wstaw chleb. Po 20 minutach przykryj chleb papierem do wypieków lub matą silikonową. Przez kolejne 50 minut piecz w opadającej temperaturze dochodząc na koniec do 180°C. Wyłącz piekarnik i pozostaw chleb jeszcze na 10 minut. Następnie wyjmij go z piekarnika i formy i wystudź na kratce. Wystudzony zawiń w ściereczkę lnianą i włóż do torebki foliowej. Bez problemu zachowa świeżość przez tydzień.", "url": "http://2smaki.pl/pieczywo/chleb-pszenno-zytni-na-zakwasie-ulubiony/", "category": "dolnośląskie", "sub_category": "Wyroby piekarnicze i cukiernicze", "phrase": "Chleb pszenno-żytni na zakwasie z Pomocnego"}