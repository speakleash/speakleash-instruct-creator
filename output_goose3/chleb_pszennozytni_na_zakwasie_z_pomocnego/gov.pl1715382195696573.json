{"meta_description": "Produkt wpisany na listę produktów tradycyjnych w dniu 2011-03-28 w kategorii Wyroby piekarnicze i cukiernicze w woj. dolnośląskim", "title": "Chleb pszenno-żytni na zakwasie z Pomocnego - - Portal Gov.pl", "content": "Zewnętrzna – złota, rumiana skórka, biała w miejscach posypanych mąką. Na przekroju – barwa charakterystyczna dla mąki żytniej koloru szaro-beżowy, a zawartość siemienia lnianego nadaje w niektórych miejscach barwę brązową. Zwarta z pęcherzykami powietrza. Struktura gąbczasta – po ściśnięciu chleb wraca do poprzedniej konsystencji. Smak – lekko kwaśny (od zakwasu), słony, a zarazem czuć delikatny smak zbóż – pszenicy i żyta. Zapach – aromatyczny, jest mieszanką poszczególnych składników – mąki, zakwasu, siemienia lnianego. Pomocne to miejscowość na Dolnym Śląsku, w obszarze Pogórza Kaczawskiego w okolicach Jawora. Teren ten słynie z Międzynarodowych Targów Chleba i tradycji w dziedzinie piekarnictwa. Historia przygotowania i pieczenia chleba pszenno-żytniego na zakwasie z Pomocnego oparta jest na tradycji rodzinnej z okresu międzywojennego. Po II wojnie światowej receptura chleba przekazywana była podczas różnych kursów gotowania. Surowce do wypieku chleba tj. mąka pszenna, żytnia, woda i siemię lniane gospodynie pozyskują z własnych gospodarstw. Cechą charakterystyczną wypieku chleba jest jego prostota oraz krótki czas na przygotowanie i wypiek. Pieczony jest w specjalnie przygotowanym piecu chlebowym opalanym dobrze wysuszonym drewnem dębowym. W celu uniknięcia przypalenia chleba, dno pieca posypywane jest solą. Chleb pszenno-żytni z Pomocnego prezentowany jest podczas różnych regionalnych festynów, wystaw i stanowi wizytówkę miejsca, w którym jest wytwarzany.", "url": "https://www.gov.pl/web/rolnictwo/chleb-pszenno-zytni-na-zakwasie-z-pomocnego", "category": "dolnośląskie", "sub_category": "Wyroby piekarnicze i cukiernicze", "phrase": "Chleb pszenno-żytni na zakwasie z Pomocnego"}