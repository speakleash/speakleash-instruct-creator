{"meta_description": "", "title": "Mazowieckie specjały z laurem marszałka - _Powiat Ciechanowski", "content": "Do konkursu zostało zgłoszonych blisko 150 produktów, z czego komisja wyłoniła 15 laureatów i przyznała 7 wyróżnień. Podczas gali poznano również czterech nowych członków Sieci Dziedzictwa Kulinarnego Mazowsze. Jak co roku gala wręczenia Lauru Marszałka Województwa Mazowieckiego przyciągnęła miłośników dobrego smaku i zdrowej żywności. W tym roku wytwórcy znów byli podzieleni na dwie kategorie – producentów indywidualnych i firmy. W każdej z nich wybierano produkty z podziałem na grupy: wyroby piekarnicze, wyroby cukiernicze, przetwory mięsne i produkty pochodzenia zwierzęcego, przetwory rybne, przetwory owocowe i warzywne oraz produkty pochodzenia roślinnego, produkty mleczarskie, miody i napoje. O Laur Marszałka Województwa Mazowieckiego rywalizowało blisko 150 produktów, z których ostatecznie jury wybrało 15 najlepszych. Komisja nie miała łatwego zadania – zgłoszone produkty nie tylko świetnie smakowały, ale i pięknie się prezentowały, dlatego jury przyznało dodatkowe wyróżnienie 7 smakołykom. Zwycięzcy otrzymali z rąk wicemarszałek Janiny Ewy Orzełowskiej grawerton oraz nagrody rzeczowe m.in. sokowirówkę, robota kuchennego, ekspres do kawy, odkurzacz czy komplet garnków. Dodatkową atrakcją wydarzenia był występ chóru gimnazjum im. Marszałka Józefa Piłsudskiego z Rzekunia, który wykonał dwa utwory skomponowane przez Stanisława Moniuszko: „Jak lilija” z opery „Verbum Nobile” oraz „Ruina” do jednego z sonetów krymskich Adama Mickiewicza. Gala była również okazją do wręczenia dyplomów członkostwa w Sieci Dziedzictwa Kulinarnego Mazowsze czterem nowym przedstawicielom. Dołączyli do niej Bartłomiej Czyż i Katarzyna Remiszewska – Prosto z Pola, Monika Żurawska – Siedlisko Leluja, Małgorzata Elis-Elpak Jacek Elis, Kamil Świderski – Sery Cieciszewskie. · owoce, warzywa, przetwory owocowe i warzywne, produkty pochodzenia roślinnego – CHRZAN NA OCCIE JABŁKOWYM, Jerzy Stefański z Brzozówki (pow. nowodworski); · owoce, warzywa, przetwory owocowe i warzywne, produkty pochodzenia roślinnego (wyróżnienie) – POWIDŁA ŚLIWKOWE Z JAŁOWCEM, Grażyna Więch z Ossowa (pow. wołomiński); · owoce, warzywa, przetwory owocowe i warzywne, produkty pochodzenia roślinnego – SYROP Z PIGWOWCA, KROKUS Przetwórnia Owoców i Warzyw Czesław Caryk Sp. J. w Pająkowie (pow. zwoleński);", "url": "https://www.ciechanow.powiat.pl/pl/aktualnosci/mazowieckie-specjaly-z-laurem-marszalka.html", "category": "mazowieckie", "sub_category": "Napoje (alkoholowe i bezalkoholowe)", "phrase": "Nalewka nadbużańska owocowa - mirabelka"}