{"meta_description": "", "title": "Nalewka z mirabelek", "content": "Mirabelki, drobne i soczyste owoce, stanowią doskonały składnik do przygotowania wyjątkowej nalewki. Ich intensywny smak i delikatna słodycz doskonale komponują się z alkoholem, tworząc unikalny trunek o niepowtarzalnym charakterze. Nalewka z mirabelek to połączenie natury i tradycji, które przeniesie Cię w podróż przez smaki letniego ogrodu. Wystarczy trochę cierpliwości. Mirabelki najlepiej zbierz dojrzałe z ziemi lub te, które spadną po potrząśnięciu drzewem. Owoce wypłucz w wodzie, nie pestkuj, następnie wsyp do słoja. Najlepszy będzie lekki słoik nietłukący, bezpieczny i wygodny. Dodaj alkohol 60-65%* w ilości takiej, aby zakrywał owoce, max. do ok. 5 cm powyżej nich. *Nie wiesz jak rozcieńczyć alkohol? W celu uzyskania odpowiedniego przygotowania stężenia spirytusu polecamy nasz kalkulator rozcieńczeń. Słoik pozostaw w temperaturze pokojowej, na około 3 miesiące. Po tym czasie zlej płyn, a owoce zasyp cukrem. Cukier powinien po wstrząśnięciu słojem, pokryć wszystkie owoce. Pamiętaj, nalewkę zawsze możesz później dosłodzić. Owoce w cukrze pozostaw na kolejne 2-3 miesiące, do momentu aż wydzieli się znaczna ilość soku. Następnie połącz dwa nalewy, ten uzyskany z maceracji owoców z alkoholem oraz ten z cukrem. Owoce można docisnąć przez praskę. Gotową nalewkę zlej do butelek. Polecamy nasza ofertę butelek z nadrukiem lub dekoracyjne etykiety na butelki. Na zdrowie! ...bo domowe jest lepsze!", "url": "https://browin.pl/przepisnik/przepis/nalewka-z-mirabelek", "category": "mazowieckie", "sub_category": "Napoje (alkoholowe i bezalkoholowe)", "phrase": "Nalewka nadbużańska owocowa - mirabelka"}