{"meta_description": "", "title": "Browar Edi – Wikipedia, wolna encyklopedia", "content": "Browar EDI – mały browar regionalny założony w 1996 roku przez piwowara-amatora Edwarda Wilka. Zakład mieści się w miejscowości Nowa Wieś pod Wschową. Browar EDI jest małą firmą rodzinną produkującą piwo od 1998 roku. W zakładzie jest zainstalowana oryginalna warzelnia pomysłu właściciela browaru zbudowana na bazie zbiorników do produkcji sera. Piwa z Browaru EDI są niepasteryzowane. Roczna produkcja wynosi około 500 hektolitrów. Zakład jest lokalną atrakcją turystyczną gminy Wschowa. • 2006 Piwo Wschowskie - wyróżnienie na konkursie Nasze Kulinarne Dziedzictwo w Warszawie • 2007 Piwo Swojskie - III nagroda na konkursie Nasze Kulinarne Dziedzictwo w Warszawie", "url": "https://pl.wikipedia.org/wiki/Browar_Edi", "category": "lubuskie", "sub_category": "Napoje (alkoholowe i bezalkoholowe)", "phrase": "Piwo wschowskie"}