{"meta_description": "", "title": "Browar EDI", "content": "Rodzinny browar działający od 1998 roku, mieści się w małej miejscowości Nowa Wieś w gminie Wschowa.  W ofercie mamy piwo niepasteryzowane warzone tradycyjną metodą, przy użyciu doskonałej wody, słodu jęczmiennego, oraz drożdży piwowarskich. Piwo Wschowskie jasne wpisane jest na Listę Produktów Tradycyjnych prowadzoną przez Ministra Rolnictwa i Rozwoju Wsi. Sekretem Wschowskiego Piwa Tradycyjnego Jasnego jest bardzo staranny dobór składników i tradycyjna receptura. W procesie produkcyjnym tego piwa nie stosujemy żadnych sztucznych stabilizatorów i nie dogazowujemy naszego piwa – ma tyle CO2 ile sobie samo wytworzyło w czasie fermentacji. Jest to piwo niepasteryzowane bez konserwantów. Tradycyjnie warzone i leżakowane piwo jasne, najlepiej zachowuje swój smak, moc i aromat. Piwo Wschowskie Ciemne to piwo o niepowtarzalnym czarnym kolorze, w promieniach słonecznych zamieniającym się w ciemnorubinowy, pachnące chmielem, słodem, o delikatnym goryczko-korzennym smaku i swoistym zapachu. Zdobyło I miejsce w konkursie Nasze Kulinarne Dziedzictwo, ponadto – Godło Złotej Jaskółki, Brązowy medal na 40-to leciu Chmielaki Krasnystawskie, Perłę na targach Polagra Smaki, Medal MTP 2012, Nagrodę Publiczności na targach PIWOWARIA 2015, Złoty Medal Targów REGIONALIA, oraz wiele innych wyróżnień. W ofercie mamy również piwa smakowe: Malinowe, Wiśniowe, Miodowe, Imbirowe, Migdałowe, Miętowe i Czekoladowe. Wszystkie piwa smakowe mają wyraźny smak i zapach zgodnie z etykietką i są lekko słodkawe.  Warzymy piwo dla smakoszy, dla ludzi, którzy doceniają to, co naturalne i naprawdę dobre.", "url": "https://pikniknadodra.pl/portfolio/browar-edi/", "category": "lubuskie", "sub_category": "Napoje (alkoholowe i bezalkoholowe)", "phrase": "Piwo wschowskie"}