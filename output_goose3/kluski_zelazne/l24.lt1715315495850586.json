{"meta_description": "Kluski żelazne, czyli kluski szare, swoją nazwę zawdzięczają barwie, ponieważ po ugotowaniu wyglądają, jakby były ze stali. Takie kluski są ciekawym dodatkiem obiadowym do mięs, ale mogą też być samodzielnym daniem obiadowym czy kolacją.", "title": "Kluski żelazne - danie z listy unijnych produktów tradycyjnych", "content": "Kluski żelazne, czyli szare, dla wielu są smakiem beztroskiego dzieciństwa Kluski żelazne, czyli kluski szare, swoją nazwę zawdzięczają barwie, ponieważ po ugotowaniu wyglądają, jakby były ze stali. Takie kluski są ciekawym dodatkiem obiadowym do mięs, ale mogą też być samodzielnym daniem obiadowym czy kolacją. Kluski żelazne, nazywane też jako kluski szare, pochodzą z województwa łódzkiego, gdzie są regionalną potrawą. Kiedyś kluski żelazne królowały na stołach nie tylko wymienionego województwa, ale i w wielu innych regionach. Kluski były przygotowywane, szczególnie przez babcie także na terenach Wileńszczyzny. Natomiast w dobie obecnej są już nieco zapomniane. Łódzkie kluski żelazne są wpisane na listę unijnych produktów tradycyjnych i, być może, że zgodnie z tradycją powrócą znowu na stoły nie tylko kuchni regionalnej, bo dla wielu jest to smak z dzieciństwa i beztroskich wakacji. - Obrać ziemniaki, zetrzeć je na tarce o drobnych oczkach i odstawić na sitku, by pozbyć się nadmiaru wody. Pod spodem sitka podstawić naczynie do zbierania spływającej wody ze skrobią. - Po kilkunastu minutach odcisnąć ziemniaki i przełożyć je do miski. - Z naczynia ze ściekającą wodą, gdzie zbierze się skrobia, odlać wodę a skrobię dodać do odciśniętych ziemniaków. - Całość dobrze wyrobić, by ciasto było zwarte i kleiste. - W dużym garnku zagotować wodę z dodatkiem oleju i soli. - Ciasto nabierać łyżką i formować kluski, uformowane kłaść na wrzątek i gotować przez 5 minut od wypłynięcia. Ugotowane kluski żelazne podaje się z dodatkiem skwarek z cebulą lub smażonym boczkiem.", "url": "https://l24.lt/pl/ciekawostki/item/394396-kluski-zelazne-danie-z-listy-unijnych-produktow-tradycyjnych", "category": "łódzkie", "sub_category": "Gotowe dania i potrawy", "phrase": "Kluski żelazne"}