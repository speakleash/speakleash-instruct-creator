{"meta_description": "Kluski żelazne wywodzą się z lokalnej kuchni łódzkiej. Swoją nietuzinkową nazwę zawdzięczają ciemnej barwie powstałej na skutek wykorzystania w daniu surowych z", "title": "Nareszcie szare kluski nie wyszły twarde. Wystarczyło sięgnąć po odpowiednie ziemniaki", "content": "Gotowanie: gotujemy wodę w dużym garnku, solimy. Przy pomocy łyżki formujemy kluski żelazne i wrzucamy je na wrzątek. Po upływie około 5 minut wyciągamy je przy pomocy łyżki cedzakowej. Ciasto na kluski: do ziemniaków dodajemy jajko, mąkę pszenną i ziemniaczaną i sól. Całość dokładnie mieszamy, aż do uzyskania jednolitej, zwartej masy. W razie potrzeby dosypujemy więcej mąki. Przygotowanie ziemniaków: obieramy je, myjemy, osuszamy i ścieramy na tarce o drobnych oczkach. Odciskamy z nich sok. Żelazne kluski kładzione, podobnie jak kopytka czy kluski śląskie, robi się z ziemniaków, ale w przeciwieństwie do nich, z ziemniaków surowych. Są one typowym daniem regionalnym, wywodzącym się z Ziemi Łódzkiej. Mają też wiele innych, osobliwych nazw: kluski tarte, szare kluski, czarne kluski, stalowe kluski. Kluski żelazne łódzkie to średniej wielkości, podłużne kluseczki o lekko pofalowanej strukturze. Wyróżnia je głęboki, mocno ziemniaczany smak i przyjemna, miękka konsystencja. Przyrządza się je ze startych, surowych ziemniaków, najlepiej odmian bardziej mączystych, zawierających dużą ilość skrobi. Niektórzy wykorzystują do ich przygotowania ziemniaki surowe i gotowane w proporcji pół na pół. Jednak z samych surowych kartofli wychodzą smaczniejsze i mają bardziej intensywny ziemniaczany smak. Żelazne kluski można podawać na dziesiątki sposobów, w towarzystwie najrozmaitszych dodatków, ale bez niczego smakują równie dobrze. Tak naprawdę wystarczy im skromna okrasa z podsmażonej cebulki i skwarków, by urzekły każde podniebienie. Jaka powinna być konsystencja ciasta na kluski? Bardzo ważnym czynnikiem, który przesądzi o tym, czy kluski żelazne kładzione się udadzą, czy nie, jest konsystencja ciasta. Musi być ono na tyle zwarte, aby można było z niego swobodnie formować kluski. Z drugiej jednak strony, ciasto nie może być za twarde i za mączne, bo utraci intensywny, ziemniaczany smak.Żeby uzyskać właściwą konsystencję klusek szarych trzeba bardzo dobrze odcisnąć ziemniaki i dozować ilość mąki w razie potrzeby. Wszystko zależy od gatunku ziemniaków, czasem trzeba dodać więcej niż podaje przepis. Kluski żelazne doskonale smakują w duecie z kapustą. Jako dodatek dobrze sprawdzi się więc bigos, kapusta zasmażana, surówka z kapusty kiszonej czy kapusta modra lub włoska. Kluski można też serwować z gulaszem i innymi, warzywnymi daniami jednogarnkowymi. Na obiad można przygotować także kluski żelazne z mięsem. Pieczeń, klopsiki, kotlety schabowe i mielone, bitki, smażony kurczak, duszona kaczka, grillowany indyk – wszystkie te typy dań mięsnych bardzo dobrze komponują się ze smakiem kluseczek ziemniaczanych. Bez względu na to, którą opcję wybierzecie, obiad wyjdzie fantastycznie.", "url": "https://www.mojegotowanie.pl/przepis/kluski-zelazne", "category": "łódzkie", "sub_category": "Gotowe dania i potrawy", "phrase": "Kluski żelazne"}