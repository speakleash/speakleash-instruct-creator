{"meta_description": "Kluski żelazne niegdyś królowały na polskich stołach. To proste danie stworzone na bazie surowych ziemniaków. Charakter…", "title": "Dziwnie wyglądają i mają nietypową nazwę. Mimo to biją inne kluski na głowę", "content": "Dziwnie wyglądają i mają nietypową nazwę. Mimo to biją inne kluski na głowę Dziwnie wyglądają i mają nietypową nazwę. Mimo to biją inne kluski na głowę Kluski żelazne niegdyś królowały na polskich stołach. To proste danie stworzone na bazie surowych ziemniaków. Charakteryzują się szarą barwą i sposobem przygotowania - w odróżnieniu od kopytek czy leniwych, te należą do tzw. klusek kładzionych. Zobaczcie przepis. Kluski żelazne, zwane stalowymi lub szarymi pochodzą z Wielkopolski, ale podobne dania znajdują się na liście tradycyjnych również w województwie łódzkim i pomorskim. Ta - bądź co bądź - nietypowa jak na produkt spożywczy nazwa znajduje swoje wyjaśnienie w kolorze klusek. Te są mocno szare ze względu na fakt, że przyrządza się je z surowych ziemniaków. Do tego mąka, jajko, sól. Kluski żelazne to świetne rozwiązanie na szybki i tani obiad. Wielkopolskę uznaje się za \"ojczyznę\" klusek żelaznych. Tam, w XIX wieku, szczególną popularnością cieszył się ziemniak, przyrządzano więc z niego wiele potraw. Najczęściej były to rozmaite kluski, a każdy ich rodzaj miał swoją odrębną nazwę. Niektóre były popularne tylko w niektórych częściach regionu. Wśród nich były oczywiście szare kluski, które nadal są przyrządzane, a receptura i technika ich przygotowywania nie uległa na przestrzeni lat żadnym zmianom. Podstawowym surowcem do wyrobu szarych klusek są surowe starte ziemniaki, które nadają potrawie szarej barwy. To przez utlenianie się masy ziemniaczanej - im więcej czasu minie między utarciem ziemniaków a usmażeniem ich, tym ciemniejszego koloru nabierze masa. Do startych ziemniaków dodaje się jajka, mąkę pszenną i sól. Następnie wyrobioną masę ziemniaczaną kładzie się łyżką na wrzącą osoloną wodę. Ugotowane kluski najlepiej jest okrasić przetopionym boczkiem wędzonym lub słoniną z cebulą. Dodaj do placków ziemniaczanych jeszcze jedno warzywo. Będą chrupiące jak nigdy", "url": "https://pysznosci.pl/dziwnie-wygladaja-i-maja-nietypowa-nazwe-mimo-to-bija-inne-kluski-na-glowe,6947868902267840a", "category": "łódzkie", "sub_category": "Gotowe dania i potrawy", "phrase": "Kluski żelazne"}