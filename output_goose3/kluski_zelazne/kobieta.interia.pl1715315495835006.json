{"meta_description": "Kuchnia babci krąży w pamięci niejednego z nas. W końcu nikt nie przygotowywał tak dobrych pierogów czy zup, jak seniorki rodu. Było jednak jedno danie, którym", "title": "Ten smak pamiętasz z babcinej kuchni. Wykonasz z zaledwie kilku składników", "content": "Kluchy żelazne, kluski kładzione, kładzioki lub najzwyklejsze szare kluski - ile domów, tyle różnych nazw dla dania, które często lądowało na stole w babcinym domu. Jak się okazuje, to jedna z najprostszych potraw, jakie można przygotować z ziemniaków. Całość zajmuje zaledwie 15 minut. Kluski ziemniaczane, które najczęściej nazywa się mianem szarych, są potrawą wywodzącą się z Wielkopolski. Przepis zakłada przygotowanie ich z surowych ziemniaków, które wraz z obróbką zmieniają barwę na nieco ciemniejszą. Stąd też ich zwyczajowa, \"szara\" nazwa. Wielkopolskie szare kluski zaczęto najprawdopodobniej przyrządzać już w XIX wieku. Wraz ze wzrostem popularności ziemniaka w tym rejonie, przepis zyskiwał na znaczeniu w kolejnych domach. Mimo iż dawniej danie lądowało głównie na stołach chłopów, z czasem zasmakowało Polakom tak bardzo, że dziś wielu nie wyobraża sobie bez nich obiadów. We wspomnieniach naszych babć szare kluski malują się jako łatwe w przygotowaniu, ale też tanie danie, którym można nie tylko skutecznie nasycić nawet największych łakomczuchów, ale nawet sprawić, że największe niejadki będą prosić o dokładkę. Fenomen ziemniaczanych klusek polega bowiem nie tylko na prostocie ich przygotowania, ale również mnogości sposobów podania. Co pasuje do szarych klusek? Kluseczki smakują wyśmienicie zarówno w swojej tradycyjnej odsłonie, a więc jako samodzielne danie ze skwarkami z boczku i kapustą kwaszoną, ale również jako dodatek do dań mięsnych - gulaszów czy pieczeni. Jak zrobić kultowe kluseczki? Nic prostszego! • None Ziemniaki obieramy i trzemy na tarce o najmniejszych oczkach. Delikatnie solimy. • None Ziemniaki odstawiamy na chwilę, a kolejno odciskamy z nadmiaru płynu. • None Dodajemy mąkę, jajka i startą na drobnych oczkach cebulę. Wyrabiamy na gładką masę, dodając po odrobinie mąki ziemniaczanej. Uważajmy, zbyt szybkie dodanie zbyt dużej ilości mąki ziemniaczanej sprawi, że kluski będą zbyt twarde. • None W garnku gotujemy wodę z solą i odrobiną oleju lub masła. Masę na kluchy przekładamy na pokrywkę lub deskę do krojenia i za pomocą łyżki zsuwamy na gotującą się wodę małe kluseczki. • None Kluski gotujemy przez ok. 4-5 minut od momentu wypłynięcia. Podajemy w towarzystwie wytopionego boczku lub skwarek z cebulą, a także sosu grzybowego lub mięsnego. Smacznego! Zobacz również: Jajko sadzone bez grama tłuszczu? Jest na to prosty sposób", "url": "https://kobieta.interia.pl/kuchnia/news-kilka-skladnikow-i-cofniesz-sie-w-czasie-tym-daniem-na-potege,nId,6916005", "category": "łódzkie", "sub_category": "Gotowe dania i potrawy", "phrase": "Kluski żelazne"}