{"meta_description": "Spróbuj naturalnego miodu rzepakowego z prawdziwej pasieki - prosto z polskich pól rzepaku na Twój stół! | Pasieki Rodziny Sadowskich", "title": "Miód rzepakowy", "content": "Nasz rzepakowy miód ma kremową konsystencję, jasną barwę i łagodny smak. Poznajcie jego aksamitne dobro z wyraźnym aromatem kwiatów rzepaku. To z nich nasze pszczoły czerpią nektar. My zbieramy przygotowany przez pszczele robotnice miód i dzieje się magia! Miód rzepakowy bardzo szybko się krystalizuje i z koloru słomkowego przeobraża się w jasny miód o maślanej konsystencji. Idealny do smarowania - palce lizać! Rzepakowa słodycz to jeden z miodów tradycyjnych, który ma wiele właściwości i łatwo go rozpoznacie na naszej półce. Łagodny smak miodu rzepakowego zachwyca dzieci, dorosłych i seniorów. Nasz miód z rzepaku jest jednym z najpopularniejszych miodów całym rokiem, a szczególnie w sezonie wiosennym i letnim! Miód rzepakowy powstaje z nektaru rzepaku. To z najlepszych pożytków - pięknie kwitnących pól nasze pszczoły pilnie zbierają nektar i przynoszą go do uli. Skrzydlate przyjaciółki zbierają to co najlepsze, a następnie pozwalają nam cieszyć się wartościami odżywczymi prosto z natury. Rzepakowy miód pokazuje nam rzadko występujące w przyrodzie zjawisko i często już na etapie odwirowywania obserwujemy jak szybko ulega krystalizacji. Niesamowita siła natury i właściwości odżywczych rzepaku! Widzieliście ten miód w płynnej postaci? Wiemy - trudno go spotkać. To miód, który bardzo szybko zmienia swój stan skupienia - nawet tuż po odwirowaniu. Wszystko przez wysoką zawartość cukrów prostych - głównie glukozy, która wpływa na zachodzący proces. Miód rzepakowy przybiera wtedy kremową lub białą barwę. Bez obaw - nie traci swoich cennych właściwości! W postaci płynnej miód rzepakowy ma barwę słomkową. W trakcie krystalizacji przybiera jasny kolor, zmienia się w kremowy miód i stopniowo sięga nawet koloru białego. Jest delikatny i miękki, dzięki czemu łatwo go rozsmarujemy na naleśnikach, gofrach czy pieczywie. Miód rzepakowy z naszych Pasiek to bogactwo odżywczych wartości, smaku i mocy prosto z natury. Nasze pszczoły pozyskują cudowności z pięknych, żółtych kwiatów, a następnie obserwujemy jak miód pięknie się krystalizuje - dzięki dużej zawartości cukrów prostych - glukozy i fruktozy. Biały miód jest jednym z najsłodszych i najdelikatniejszych miodów - pełen dobroci z natury. Delikatny smak i masełkowa, przyjemna konsystencja zaprasza wszystkich fanów miodowych dobroci do delektowania się naturalną słodyczą i mocą właściwości. Łagodność sprawia, że dzieci kochają miód z rzepaku i jest on świetnym wstępem do miodowych przygód! A duża zawartość prostych i słodkich związków z natury dba o to, by również osoby starsze, aktywne fizycznie i te, które przechodzą okres wytężonej pracy umysłowej poczuły naturalną moc ożywienia i energetyczne wsparcie prosto z miodu rzepakowego. • jako dodatek do ciast i wypieków • jako dodatek do przestudzonej herbaty, letniego mleka lub kakao • w naleśnikach i gofrach lub na nich Biały miód rzepakowy o aksamitnej konsystencji to idealny przysmak dla fanów naturalnych słodkości, a przystępna cena to kolejny atut i wspaniałe zaproszenie do słodkiego świata natury. Spróbujcie cennych właściwości i odkryjcie ulubione połączenie. Bzzz... Pamiętajcie, że herbatki i dania nie mogą mieć wyższej temperatury niż 40 stopni Celsjusza - dla zachowania naturalnej siły miodu! A kto słyszał historie i receptury przekazywane przez pokolenia z dziada pradziada ku czerpaniu właściwości prozdrowotnych? To dopiero mnogość zastosowań i supermoce! Wyobraźcie sobie, że w medycynie ludowej wierzono w niezwykłe właściwości lecznicze miodu i prozdrowotne działanie. Nasze babcie i dziadkowie wierzyli, że redukuje stany zapalne, infekcje górnych dróg oddechowych, przyspiesza gojenie ran i ma działanie bakteriobójcze. Mawiano, że miód rzepakowy wspomaga w przypadku problemów z trawieniem, łagodzi dolegliwości związane z wrzodami żołądka i dwunastnicy i przyspiesza przemianę tłuszczów i generalnie ma dobry wpływ na pracę układu gastrycznego. Inni wierzyli, że miód rzepakowy może działać wspomagająco w przypadku leczenia chorób serca i na układ krążenia lub też wpływać na proces budowy tkanki kostnej, wspieranie układu odpornościowego, a przy tym oczywiście ma wspaniałe walory smakowe! Tę mnogość prozdrowotnych właściwości znajdziecie również w książkach o apiterapii. Czy da się lepiej słodzić ulubione przekąski lub dania? Spróbujcie sami! Miód rzepakowy prosto z naszych Pasiek to pewność, że produkt jest w 100% naturalny, o najwyższej jakości. • Cena naszego miodu z rzepaku jest składową wielu etapów, od pozyskiwania miodu po pakowanie z zachowaniem odpowiednich warunków oraz zasad zero waste. • Miód od naszych pszczół ma odpowiednią konsystencję, jest zawsze świeży i pachnie rzepakowym polem! • Z miłości do natury dbamy o każdy etap pozyskiwania miodu, bo najlepsze relacje z naturą to kolejna zaleta w pracy naszych pszczół. • Szklane słoiki pełne rzepakowej słodyczy z naszych Pasiek to najwyższa jakość, smak i walory warte każdej ceny. • Jeśli szukacie prawdziwego, kremowego miodu to hop do koszyka! Miód rzepakowy należy do miodów naturalnych prosto z naszych Pasiek. Najlepszą jakość potwierdzają Badania Państwowego Instytutu Badawczego - Laboratorium Badania Jakości Produktów Pszczelich w Puławach • nasz rzepakowy miód ma skład zgodny z wymaganiami Rozporządzenia Ministra Rolnictwa i Rozwoju Wsi • skład miodu rzepakowego to 100% natury - bez dodatków, bez polepszaczy, moc oryginalnego, naturalnego smaku i właściwości • ten miód z polskiego rzepaku jest naturalnym bogactwem, a świadczy o tym zawartość aktywnych enzymów na poziomie 12,8 przy minimalnej wymaganej normie 8,0 • wysoka Liczba Diastazowa informuje nas o intensywności naturalnych enzymów w miodzie, a to - o działaniu i właściwościach zdrowotnych miodu • bardzo niska zawartość HMF, bo zaledwie 2,3 mg / kg przy dopuszczalnej normie do 40 mg / kg oznacza, że nasz rzepakowy miód jest zawsze świeży, nieprzegrzewany i przechowywany z największą troską • charakterystyczna dla tego miodu konsystencja i gęstość potwierdzone badaniami to dowód na to, że nasz miód moc właściwości zawdzięcza naturalnym procesom, bez sztucznej ingerencji", "url": "https://pasiekisadowskich.pl/miod-rzepakowy", "category": "lubuskie", "sub_category": "Miody", "phrase": "Lubiszyński miód rzepakowy"}