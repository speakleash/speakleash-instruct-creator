{"meta_description": "Konfitura z czerwonych borówek z dodatkiem gruszki w smaku przypomina nieco żurawinę, ale jest delikatniejsza. Warto ją przygotować, bo jest nie tylko pyszna, ale wspiera też odchudzanie. Poznaj przepis.", "title": "Konfitura z czerwonych borówek. Przepis na dodatek do mięs", "content": "Borówka czerwona i jagoda czerwona to potoczne nazwy borówki brusznicy. Jadalne są zarówno jej liście, jak i owoce, które pojawiają się w sierpniu. Początkowo są białokremowe, w miarę dojrzewania czerwienieją. W południowej części Polski często zdarza się, że roślina kwitnie i ma owoce po raz drugi: w październiku, a nawet w listopadzie. Późne owoce są mniejsze i trwalsze. Stosowane są jako konserwant, który wydłuża trwałość żywności, gdyż zawierają naturalny kwas benzoesowy (występujący pod nazwą E210). Ale to niejedyna zaleta owoców czerwonej borówki. Zawarte w nich polifenole wpływają korzystnie na trawienie tłuszczu. Dlatego ich regularne spożywanie wspomaga odchudzanie i pozwala utrzymać właściwą masę ciała. Jednym ze sposobów włączenia owoców czerwonej borówki do jadłospisu jest przygotowanie z nich pysznej konfitury. Smak znacząco podnosi dodanie do niej gruszki. W gotowym przetworze powinny być wyczuwalne zarówno owoce czerwonej borówki, jak i kawałki gruszki. Konfiturą można delektować się nimi przez cały rok. Do czego jeszcze można wykorzystać owoce czerwonej borówki? Z owoców czerwonej borówki można przygotowywać zarówno konfitury, jak i dżemy oraz galaretki. Są też składnikiem sosu Cumberland, nazywanego też sosem oksfordzkim. Przygotowuje się go na bazie galaretki z czerwonej borówki, soku pomarańczowego i czerwonego wina, z dodatkiem skórki pomarańczowej oraz imbiru. Sos stosowany jest w kuchni angielskiej jako dodatek do potraw z dziczyzny (głównie dzika i zająca). Owoce czerwonej borówki doskonale nadają się też do przygotowania leczniczych naparów oraz nalewki. Mają właściwości łagodzące dolegliwości układu pokarmowego, w tym biegunkę. Dzięki antybakteryjnemu działaniu zapobiegają też wystąpieniu wrzodów oraz raka żołądka. Czytaj też: Możesz mieć wrzody żołądka i nawet o tym nie wiedzieć. Poznaj nietypowe objawy tej chorobyCzytaj też: W jakiej temperaturze pasteryzować przetwory? Przy robieniu słoików pamiętaj o tych zasadach", "url": "https://odzywianie.wprost.pl/przepisy/11359612/konfitura-z-czerwonych-borowek-przepis-na-dodatek-do-mies.html", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura borówkowa z gruszką"}