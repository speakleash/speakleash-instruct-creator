{"meta_description": "Kuchnia śląska. Kluski podawane są na słodko lub słono.", "title": "Buchty - kluski drożdżowe gotowane na parze - puszka.pl", "content": "Sporządzić rozczyn z mleka, drożdży, niewielkiej ilości mąki i odrobiny cukru. Rozczyn powinien mieć konsystencję gęstej śmietany. Naczynie z rozczynem ustawić w ciepłym miejscu do wyrośnięcia.    Mąkę przesiać, po czym wraz z jajami dodawać do wyrośniętego rozczynu. Ciasto wyrabiać łyżką drewnianą lub ręką tak długo, aż zacznie odchodzić od brzegów naczynia. Wówczas dodać stopione i przestudzone masło, szczyptę soli i dalej wyrabiać. Po dokładnym wyrobieniu, \"wyruszaniu\", powierzchnię ciasta wyrównać, przykryć czystą ściereczką i ustawić w ciepłym miejscu do wyrośnięcia.    Gdy ciasto wyrośnie, formować okrągłe kluski wielkością zbliżone do pączków. Kluski układać na stolnicy oprószonej mąką. Ponownie ustawić w ciepłym miejscu.    Gdy zaczną rosnąć, gotować je w parze. W tym celu najlepiej przygotować szeroki garnek z wrzącą wodą, naciągnąć na niego czystą płócienną ściereczkę i obwiązać sznurkiem. W trakcie gotowania nałożone na ściereczkę kluski należy przykryć odpowiedniej wielkości miską dopasowaną do wielkości garnka.", "url": "https://www.puszka.pl/przepis/638-buchty-kluski_drozdzowe_gotowane_na_parze.html", "category": "opolskie", "sub_category": "Wyroby piekarnicze i cukiernicze", "phrase": "Buchty śląskie, czyli kluski drożdżowe gotowane na parze"}