{"meta_description": "Kluski na parze zwane również pampuchami to mięciutkie drożdżowe bułeczki gotowane na parze. W Niemczech i Austrii zwane pod nazwą Germknödel nadziewane są powidłami śliwkowymi, a z góry posypane zmielonym makiem z cukrem pudrem i polane roztopionym masłem. Taką właśnie wersję prezentuję Wam poniżej.", "title": "Kluski na parze", "content": "Kluski na parze zwane również pampuchami to mięciutkie, drożdżowe bułeczki gotowane na parze. W Niemczech i Austrii zwane pod nazwą Germknödel nadziewane są powidłami śliwkowymi, a z góry posypane zmielonym makiem z cukrem pudrem i polane roztopionym masłem. Taką właśnie wersję prezentuję Wam poniżej. W Polsce kluski na parze robi się właściwie z czym się lubi. Mogą być nadziane powidłami, dżemem, marmoladą, kremem czekoladowo- orzechowym, a nawet bez nadzienia. U mnie w domu podawało się je polane roztopionym masłem i posypane cukrem. Można również polać je sosem waniliowym.", "url": "http://www.kuchnia-domowa.pl/przepisy/dania-glowne/378-kluski-na-parze", "category": "opolskie", "sub_category": "Wyroby piekarnicze i cukiernicze", "phrase": "Buchty śląskie, czyli kluski drożdżowe gotowane na parze"}