{"meta_description": "", "title": "Smacznie, zdrowo i ludowo", "content": "Mazowiecki Ośrodek Doradztwa Rolniczego, Oddział Poświętne w Płońsku pielęgnując dziedzictwo kulturowe mazowieckiej wsi, rokrocznie organizuje Jesienny Jarmark „od pola do stołu”. Trzynastą imprezę z tego cyklu, 16 września w Poświętnem otworzyli Sławomir Piotrowski - dyrektor MODR Warszawa, Tomasz Skorupski - zastępca dyrektora MODR Warszawa Jarosław Grabowski - dyrektor Oddziału Poświętne w Płońsku.  Kluczowymi wydarzeniami tegorocznego jarmarku były konferencja dotycząca produkcji żywności na niewielką skalę i wprowadzanie jej na rynek w krótkich łańcuchach dystrybucji oraz IX Przegląd Ludowych Zespołów Artystycznych. Część merytoryczną konferencji rozpoczęła dr Beata Bartodziejska z Instytutu Biotechnologii Przemysłu Rolno-Spożywczego w Warszawie, Zakład Jakości Żywności w Łodzi wykładem na temat „Wymagania dotyczące produkcji żywności tradycyjnej na niewielką skalę w gospodarstwach rolnych, systemy jakości żywności i przykłady dobrych praktyk”. Prof.dr.hab. inż. Zbigniew J. Dolatowski z Instytutu Biotechnologii Przemysłu Rolno-Spożywczego w Warszawie przestawił temat „Dystrybucja żywności tradycyjnej w ramach dostaw bezpośrednich, sprzedaży bezpośredniej i działalności marginalnej, lokalnej i ograniczonej. Zasady prowadzenia rolniczego handlu detalicznego, przykłady dobrych praktyk”. Konferencja zakończyła się prezentacją i degustacją produktów tradycyjnych. Produkty tradycyjne zostały wytworzone w małych firmach rodzinnych z naturalnych surowców. Przetwory z mięsa i wyroby garmażeryjne przygotowały trzy rodzinne firmy: Artura Zarzyckiego ze Skołatowa, Adama Węgłowskiego z Karniewa i Krystyny Marcyjańskiej z Lutobroka. Dużym zainteresowaniem cieszyły się nagrodzone i wpisane na Listę Produktów Tradycyjnych polędwiczki wędzone podsuszane, polędwica kurpiowska, baleron kurpiowski, szynka kurpiowska, kiełbasa wiejska, słoninka skołatowska- przysmak myśliwego. Chleb wypiekany metodą tradycyjną pochodził z małych piekarni z Sochocina i z Sońska. Tradycyjne przetwory z mleka wielokrotnie nagradzane w konkursach kulinarnych przygotowały dwie firmy rodzinne: Tomasza i Elżbiety Rachockich z Turzy Małej i Agnieszki Zalewskiej z Nowego Pawłowa. Na stole znalazły się również tradycyjne oleje Krzysztofa Kowalskiego z Winnik. Restauracja ,,Poświętne” przygotowała żurek z białą kiełbasą, gulasz warzywny, babkę ziemniaczaną, kapustę zasmażaną, surówkę z białej kapusty i napój z mięty i miodu pochodzącego z pasieki Adama i Wojciecha Piotrkowskich z Żuromina. Uczestnicy konferencji mieli możliwość degustacji soku jabłkowego tłoczonego w gospodarstwie Tomasza Bieńkowskiego. 114 uczestników konferencji miało możliwość poznać i posmakować unikalnych produktów i potraw z Północnego Mazowsza. W przeglądzie wzięło udział 14 zespołów: 8 w kategorii muzyczno-wokalnej i 6 w kategorii muzyczno-tanecznej. Zespoły oceniało 5 osobowe jury, któremu przewodniczyła Izabela Bednarczyk, zastępca dyrektora Mazowieckiego Instytutu Kultury w Warszawie. Występy artystyczne skupiły wielu widzów, którzy z zaciekawieniem oglądali dawne tańce i przysłuchiwali się znanym, ludowym melodiom. Komisja konkursowa oceniła zespoły według kryteriów zawartych w regulaminie konkursu i wyłoniła zwycięzców w poszczególnych kategoriach: XIII Jesienny Jarmark „od pola do stołu” został wskazany do dofinasowania w tegorocznym naborze operacji partnerów Krajowej Sieci Obszarów Wiejskich w ramach dwuletniego planu operacyjnego KSOW na lata 2018-2019 dla konkursu nr 2/2018 – Działanie 6: Ułatwianie wymiany wiedzy pomiędzy podmiotami uczestniczącymi w rozwoju obszarów wiejskich oraz wymiana i rozpowszechnienie rezultatów działań na rzecz tego rozwoju. Nagrody pieniężne w konkursie „IX Przegląd Ludowych Zespołów Artystycznych” zostały dofinansowane ze środków Pomocy Technicznej PROW na lata 2014-2020 w ramach schematu II. Laureatom uroczyście wręczono nagrody ufundowane przez KSOW. Uczestnikami XIII Jesiennego Jarmarku „od pola do stołu”, byli rolnicy i mieszkańcy Mazowsza, którzy przybyli, by zapoznać się z wieloma ciekawymi formami przedsiębiorczości wiejskiej, porozmawiać z producentami lub wytwórcami, wymienić poglądy czy doświadczenia. Nie zawiedli także mieszkańcy Płońska. Impreza stwarzała także możliwość bezpośrednich rozmów z doradcami Mazowieckiego Ośrodka Doradztwa Rolniczego Oddziału Poświętne w Płońsku, pracownikami Agencji Restrukturyzacji i Modernizacji Rolnictwa Biura Powiatowego w Płońsku, Kasy Rolniczego Ubezpieczenia Społecznego Placówki Terenowej w Ciechanowie, Państwowej Wyższej Szkoły Zawodowej w Ciechanowie i Lokalnej Grupy Działania – Przyjazne Mazowsze z Płońska. Liczne i ciekawie zaaranżowane stoiska wystawiennicze zachęcały do zakupów tradycyjnych wyrobów, takich jak pieczywo, wędliny, miody czy sery. Nie brakowało ciekawych przykładów rękodzieła i sztuki ludowej, a także bogatej oferty kwiatów, drzew, krzewów owocowych i ozdobnych. W tegorocznej imprezie swoje wyroby zaoferowało 50 wystawców. __F O T O R E L A C J A__ • None Konferencję \"Produkcja żywności na niewielką skalę i wprowadzanie jej na rynek w krótkich łańcuchach dystrybucji\" rozpoczyna dr Beata Bartodziejska • None Dyplom oraz I nagrodę w konkursie otrzymuje Klub Seniora Zielenianki", "url": "https://www.modr.mazowsze.pl/?view=article&id=2379:smacznie-zdrowo-i-ludowo&catid=143", "category": "mazowieckie", "sub_category": "Mięso świeże oraz produkty mięsne", "phrase": "Skołatowska słoninka – przysmak myśliwego"}