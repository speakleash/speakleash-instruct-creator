{"meta_description": "Rozpoczynamy cykl, w którym będziemy  przedstawiać  wielkopolskie produkty. To wszystko, czym możemy się pochwalić, co warte jest promowania i przede wszystkim smakowania.", "title": "Chleb żytni wielkopolski produktem tradycyjnym", "content": "Wypada zacząć od chleba, bo to bez niego nie możemy się obyć. To kromką świeżego chleba rozpoczynamy dzień, potem idziemy z nim do pracy, czasem towarzyszy nam przy obiedzie, a potem z nim kończymy dzień. Podobno ludzkość wypieka go od ponad 12 tysięcy lat. Najstarszy bochenek, jaki udało się odnaleźć archeologom pochodzi sprzed 6 tysięcy lat i został odnaleziony na Krecie. Pewnie w Wielkopolsce aż takich tradycji nie ma, ale za to mamy się, czym pochwalić. To chleb żytni wielkopolski został wpisany na listę produktów tradycyjnych. Pięknie pachnie, jest okrągły i waży 2,5 kilograma. W smaku jest nieco kwaskowy. Warto poszukać go w piekarniach, bo jego smak ubarwi każdy posiłek. Polecamy: Kulinarium, czyli przepisy i porady na GłosWielkopolski.pl", "url": "https://gloswielkopolski.pl/chleb-zytni-wielkopolski-produktem-tradycyjnym/ar/449253", "category": "wielkopolskie", "sub_category": "Wyroby piekarnicze i cukiernicze", "phrase": "Chleb cygański"}