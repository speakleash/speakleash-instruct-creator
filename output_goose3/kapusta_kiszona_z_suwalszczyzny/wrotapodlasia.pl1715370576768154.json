{"meta_description": "", "title": "Zarząd Województwa Podlaskiego wspiera producentów tradycyjnych, podlaskich produktów", "content": "Urząd marszałkowski rozstrzygnął przetarg na usługi cateringowe. Obok ceny, głównym kryterium przy wyborze firmy było włączenie do menu produktów figurujących na Liście Produktów Tradycyjnych – rejestrze prowadzonym przez Ministerstwo Rolnictwa i Rozwoju Wsi.   Na liście znajdują się produkty rolne, spożywcze i inne, których jakość lub wyjątkowe cechy i właściwości wynikają ze stosowania tradycyjnych metod produkcji, tzn. wykorzystywanych, od co najmniej 25 lat. W ramach przetargu wyłoniono firmę, która przygotowując tradycyjne podlaskie potrawy wykorzystuje produkty lokalne. Umowa na usługi cateringowe została podpisana na rok. Pierwsza taka „smaczna” konferencja  Tym razem konferencja prasowa w urzędzie marszałkowskim odbyła się w wyjątkowej oprawie - przy iście świątecznym stole. Znalazły się na nim te podlaskie przysmaki, które będą ujęte w menu przygotowywanym dla gości odwiedzających UMWP. - Mamy tu „smaczną” konferencję, przy stole zastawionym przysmakami wykonanymi według najlepszych podlaskich receptur, a co więcej zostały one przygotowane z wykorzystaniem produktów pochodzących z naszego regionu, od naszych rolników – podkreślał marszałek Kosicki. Jak mówił Artur Kosicki, jednym z priorytetów obecnych władz jest promowanie lokalnego dziedzictwa kulinarnego i wspieranie podlaskich producentów. Podczas konferencji zaprezentowane zostały regionalne produkty w tym m.in. Wędzonki z Podlaskiego, ser suszony z Sokółki, kapusta kiszona z Suwalszczyzny, sejneński szczupak faszerowany, dania z twarogiem hajnowskim czy ryby z podlaskich akwenów. W deserach nie zabrakło też nadbużańskiej kawy żołędziowej oraz Hajnowskiego Marcinka, a do picia podano sok z świeżo tłoczonych jabłek. Właśnie takimi regionalnymi przysmakami będą częstowani goście odwiedzający urząd marszałkowski. Marszałek Kosicki poinformował również, że zarząd województwa będzie zabiegał, aby produkt lokalny był promowany podczas imprez zewnętrznych organizowanych przez UMWP. Niekonwencjonalna promocja  - Inaugurujemy nowy catering w urzędzie marszałkowskim, po to żeby promować naszą podlaską żywność w sposób niekonwencjonalny – mówił wicemarszałek Stanisław Derehajło. Marszałek podkreślał, że nowe zasady dostarczania usług cateringowych miały być zachętą dla podlaskich producentów do rejestrowania swoich produktów na Liście Produktów Tradycyjnych, prowadzonej przez urząd marszałkowski. Stanisław Derehajło dodał, że podjęte działania to nie tylko promocja dziedzictwa kulinarnego - To wiąże się również z promocja podlaskiego rolnictwa i turystyki – podsumował marszałek. Poniedziałkowa konferencja była też pierwszym spotkaniem prasowym w historii UMWP tłumaczonym na język migowy. „Migał” Maciej Pastusiak, pracownik urzędu marszałkowskiego. W ramach urzędu marszałkowskiego działa Podlaskie Centrum Produktu Lokalnego (PCPL). Jego misją jest wzrost dobrobytu mieszkańców obszarów wiejskich województwa podlaskiego oraz zapewnienie konsumentom dostępu do smacznych, świeżych, możliwie niedrogich i wartościowych pod względem odżywczym produktów rolnych i środków spożywczych, przy jednoczesnym poszanowaniu zasobów środowiska naturalnego. PCPL jest po to, aby ułatwić producentom zrozumienie przepisów, które związane są z produkcją żywności. Ma też za zadanie sieciowanie współpracy pomiędzy różnymi instytucjami w celu stworzenia otoczenia administracyjnego przyjaznego produktowi lokalnemu. Zajmuje się również bezpośrednimi działaniami edukacyjnymi i promocyjnymi. PCPL zachęca do współpracy i wymiany doświadczeń, efektami których będzie zwiększenie dostępności do świetnej jakości żywności pochodzącej z województwa podlaskiego. 2) Wiele z nich jest wytwarzanych metodami rzemieślniczymi, które należy chronić od zapomnienia, bo są dziedzictwem kulturowym regionu. a więc przyjaźniejszą i zdrowszą dla organizmu. 4) Urząd Marszałkowski organizuje różnorodne konferencje i spotkania – od prestiżowych kongresów, przez spotkania dyplomatyczne, posiedzenia z przedstawicielami instytucji z Polski i świata. 5) Stymulowanie wewnętrznego popytu na produkty lokalne (rozwijanie krótkiego łańcucha dystrybucji), dzięki czemu lokalny producent ma więcej pieniędzy na inwestycje i zatrudnienie – w tym zwłaszcza 6) Produkty tradycyjne nie są dużo droższe. W ofercie w roku poprzednim (bez produktów tradycyjnych) kwota za danie była niższa zaledwie o 90 gr.", "url": "https://www.wrotapodlasia.pl/pl/rolnictwo/wiadomosci/produkt_lokalny/zarzad-wojewodztwa-podlaskiego-wspiera-producentow-tradycyjnych-podlaskich-produktow.html", "category": "podlaskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta kiszona z Suwalszczyzny "}