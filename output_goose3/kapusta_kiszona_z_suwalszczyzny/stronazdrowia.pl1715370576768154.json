{"meta_description": "Pomidory to warzywa, które są znakomitym źródłem likopenu, czyli związku o właściwościach antyoksydacyjnych – chroniących komórki i tkanki przed szkodliwym działaniem wolnych...", "title": "Kiszone pomidory", "content": "Pomidory to warzywa, które są znakomitym źródłem likopenu, czyli związku o właściwościach antyoksydacyjnych – chroniących komórki i tkanki przed szkodliwym działaniem wolnych rodników tlenowych.  Warto wspomnieć, że w przetworach pomidorowych jest nawet 2 razy więcej likopenu niż w świeżym warzywie! Pomidory dodatkowo pomagają utrzymać prawidłowy poziom cholesterolu we krwi, a także spowalniają proces starzenia się skóry. Jak przygotować kiszone pomidory?  Składniki: • 1 kg małych pomidorów lub pomidorów koktajlowych, • 4 ząbki czosnku, • 2 gałązki kopru, • kawałek korzenia chrzanu, • 4 liście wiśni, • 4 liście laurowe • 6 ziaren ziela angielskiego, • 6 ziaren pieprzu czarnego, • 1,5 litra wody, • 2 płaskie łyżki soli.  Przygotowanie:  Do wyparzonych słoików o pojemności 1 litra należy włożyć po 2 ząbki czosnku, 2 liście wiśni, 2 liście laurowe, 3 ziarna ziela angielskiego oraz pieprzu, a także gałązkę kopru i kawałek korzenia chrzanu. Pomidory układaj ciasno, ale staraj się ich nie zgnieść. Wodę dokładnie wymieszaj z solą i przelej do słoików, tak, aby poziom wody był o 1 cm niższy niż krawędź. Możesz również zagotować wodę z solą, jednak przed zalaniem pomidorów należy ją wystudzić, ponieważ gorąca woda uszkadza skórkę warzywa. Zamknięte słoiki odstaw na minimum 3 tygodnie.", "url": "https://stronazdrowia.pl/co-mozna-kisic-kiszonki-to-nie-tylko-ogorki-i-kapusta-polecamy-nietypowe-przetwory-kiszony-arbuz-cytryna-rzodkiewka-i-czosnek/ga/c14-16356235/zd/57097289", "category": "podlaskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta kiszona z Suwalszczyzny "}