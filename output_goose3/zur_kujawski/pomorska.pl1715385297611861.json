{"meta_description": "Żur kujawski to jedna z pozycji Listy Produktów Tradycyjnych prowadzonej przez ministerstwo rolnictwa i rozwoju wsi. Wśród specjałów z województwa kujawsko-pomorskiego wśród specjałów na Wielkanoc znajdziemy także białą kiełbasę w słoiku, kujawiok - wielkanocną babę drożdżową czy mazurek orzechowy z Kaniewa.", "title": "Żurek kujawski - przepis na wielkanocny stół. Poznaj składniki i sprawdź, jak zrobić [29.03]", "content": "- Produkty, które reprezentują województwo na ministerialnej Liście Produktów Tradycyjnych to część bogatego i wciąż żywego dziedzictwa kulinarnego Kujaw i Pomorza. To kuchnia naszych mam i babć, to smaki, które pamięta się całe życie. Wiele z nich możemy przygotować we własnym domu - mówi marszałek Piotr Całbecki. Na ogólnopolskiej ministerialnej LPT znajduje się ponad 80 wyrobów i potraw z naszego regionu. Łącznie z całego kraju to 1788 pozycji. Prezentujemy przepis zupy zgłoszonej przez Stowarzyszenie Partnerstwo Dla Ziemi Kujawskiej, Aleksandrów Kujawski. Przygotowanie zakwasu (kiszenie żuru): 10 dag mąki żytniej wsypać do żurownika (dzbanka glinianego) i zalać 1/2 litra wody przegotowanej letniej. Dobrze wymieszać, przykryć (np. czystą ściereczką, kawałkiem papieru) i odstawić w ciepłe miejsce na około 3 dni.", "url": "https://pomorska.pl/zurek-kujawski-przepis-na-wielkanocny-stol-poznaj-skladniki-i-sprawdz-jak-zrobic-2903/ar/13047212", "category": "kujawsko-pomorskie", "sub_category": "Gotowe dania i potrawy", "phrase": "Żur kujawski"}