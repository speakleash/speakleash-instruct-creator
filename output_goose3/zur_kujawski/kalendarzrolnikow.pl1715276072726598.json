{"meta_description": "Polskie smaki na KalendarzRolnikow.pl Polecamy żurek kujawski na domowym zakwasie!", "title": "Przepis na żur kujawski | KalendarzRolnikow.pl", "content": "Zakwas najlepiej przygotować w glinianym lub kamiennym naczyniu (na Kujawach nazywane żurownikiem). Wsypujemy do niego 4 łyżki mąki i zalewamy letnią wodą. Dokładnie mieszamy i dodajemy skórkę chleba. Odstawiamy w ciepłe miejsce na 4 dni. Ziemniaki należy obrać, umyć i pokroić w kostkę. Dodajemy je do zagotowanej, osolonej wody. Do wywaru można dodać również białą kiełbasę. Kiedy ziemniaki będą miękkie, wlewamy dobrze rozmieszany zakwas. Zupę po zagotowaniu odstawiamy i zabielamy śmietaną. Można oprószyć także majerankiem. Podajemy z okrasą: słoninę kroimy w kostkę i podsmażamy na patelni, przed końcem topnienia dokładamy pokrojoną w kostkę cebulę. Jeśli macie ochotę na pyszną, rozgrzewającą i sytną zupę, to koniecznie ugotujcie staropolski żur na zakwasie. Pachnący chlebem, naturalny, bez żadnych ulepszaczy smaku i konserwantów. Taki będzie tylko domowy żur...", "url": "https://www.kalendarzrolnikow.pl/1256/zupa-na-dzis-zurek-kujawski-na-domowym-zakwasie", "category": "kujawsko-pomorskie", "sub_category": "Gotowe dania i potrawy", "phrase": "Żur kujawski"}