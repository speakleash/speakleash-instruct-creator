{"meta_description": "Produkt wpisany na listę produktów tradycyjnych w dniu 2008-03-26\nW kategorii Gotowe dania i potrawy\nw województwie śląskim", "title": "Rosół z nudlami (rosół z makaronem) - - Portal Gov.pl", "content": "Klarowny płyn z widocznymi, błyszczącymi oczkami tłuszczu na powierzchni i zanurzonym makaronem. Dodatkami są marchewka i drobno posiekana pietruszka. Rosół to niekwestionowana królowa wszystkich zup. Kuchnia staropolska słynęła ze znakomitych rosołów. Już w okresie stanisławowskim, jak podają Maria Lemnis i Henryk Vitry w Staropolskiej kuchni i przy polskim stole (1983 r., s. 163), zarówno w kuchni szlacheckiej, jak i mieszczańskiej rosół był ulubioną zupą. Z zamieszczonego tam opisu kuchni mieszczańskiej dowiadujemy się, że: (…) obiady na co dzień były obfite i smaczne. Otwierała je jedna z ulubionych zup polskich jak barszcz, rosół, kapuśniak i grochówka.", "url": "https://www.gov.pl/web/rolnictwo/rosol-z-nudlami-rosol-z-makaronem", "category": "śląskie", "sub_category": "Gotowe dania i potrawy", "phrase": "Rosół z nudlami (rosół z makaronem)"}