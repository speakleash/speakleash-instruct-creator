{"meta_description": "W każdym domu rosół wygląda nieco inaczej, zaczynając od rodzaju mięsa, a kończąc na dodatkach. Rosół z makaronem jadł …", "title": "5 mało znanych dodatków do domowego rosołu. Smakują o niebo lepiej niż zwykły makaron!", "content": "W każdym domu rosół wygląda nieco inaczej, zaczynając od rodzaju mięsa, a kończąc na dodatkach. Rosół z makaronem jadł chyba każdy, ale to wersja z ziemniakami króluje m.in na Śląsku. Spróbuj zrobić go w swoim domu! Nigdzie rosół nie smakuje tak dobrze, jak u mamy. Poza tym jest fantastyczną bazą do innych zup! W XIX wieku każda książka kucharska zaczynała się od instrukcji, jak ugotować dobry rosół. Ale zgodzić się musisz z jednym: w swoim domu smakuje najlepiej! Na Śląsku szczególnie popularny jest rosół...z ziemniakami! Są smacznym zamiennikiem makaronu i sprawiają, że zupa staje się bardziej sycąca. Sam wywar jest nieco ostrzejszy. Ziemniaki gotuje się osobno, w osolonej wodzie i wrzuca do wywaru. Do tego koperek i pyszny obiad gotowy! 10 łyżek kaszy krakowskiej dokładnie przepłucz. W garnku o grubym dnie zagotuj dwie szklanki wody, wrzuć łyżkę masła, sól i kaszę i gotuj przez 20 minut, ciągle mieszając.  Nawilż półmisek wodą i włóż do niego ugotowaną kaszę. Posyp koperkiem, wystudź i pokrój w kostkę. Dorzuć do rosołu i krakowska zupa gotowa! Nie tylko Polacy kochają zupy! Wiedeński rosół wyróżnia się nietypowym dodatkiem. Zamiast makaronu znajdziesz w nim... naleśnika. Ale bynajmniej takiego z serem. Po prostu suchy naleśnik krojony jest w paski i wrzucany do ugotowanego rosołu. Prosta zmiana, a jaka pyszna! Rosół z lanymi kluseczkami to smak moich wakacji u prababci! Lane kluski sprawdzą się idealnie nie tylko do tej zupy, będzie super również jako dodatek do zupy mlecznej, koperkowej, jarzynowej... Przygotowanie jest banalnie proste: roztrzep 2 jajka, dodaj do nich ok. pół szklanki mąki i wlej cienkim strumieniem do rosołu. Na tarce zetrzyj 400 g wątróbki drobiowej, błonki zostaną na jej powierzchni. Wymieszaj 2 szklanki mąki, 2 jajka i 1 szklankę wody. Do powstałego ciasta wrzuć startą wątróbkę, dosyp ok. 1/2 szklanki bułki tartej i kładź kluski na powierzchni rosołu. Nietypowe, a bardzo smaczne połączenie!", "url": "https://pysznosci.pl/5-malo-znanych-dodatkow-do-domowego-rosolu-smakuja-o-niebo-lepiej-niz-zwykly-makaron,6920969542293633a", "category": "śląskie", "sub_category": "Gotowe dania i potrawy", "phrase": "Rosół z nudlami (rosół z makaronem)"}