{"meta_description": "Taki rosół z szczęśliwej kurki oraz domowego makaronu jest przepyszny, idealny na przeziębienia. Gdy zostaje mi rosołku zawsze na wieczór popijam gorący kubek r", "title": "Domowy rosół z domowym makaronem", "content": " • Mięso rozdzielamy na części i dokładnie przepłukujemy wodą, następnie zalewamy mięso 3,5 litrami zimnej wody i stawiamy na ogniu. Gdy zacznie się gotować zbieramy z rosołu szumowiny, do wywaru dodajemy obrane i pokrojone warzywa, oraz opłukane liście selera, lubczyk i suszone grzybki. Rosół gotujemy na bardzo wolnym ogniu ok 1,5 godziny. Doprawiamy do smaku solą oraz pieprzem. • Gdy rosół się gotuje w tym czasie przygotowujemy makaron. Do miski wsypać mąkę, sól oraz wbić jajka. Wyrobić ciasto w razie potrzeby dosypać odrobiną mąki. Gdy ciasto mamy gotowe przekładamy na stolnicę i jeszcze raz zagniatamy podsypując mąką. Ciasto rozwałkowujemy na duży prostokąt, podsypujemy mąką grubo na ciasto i pod ciasto. Zwijamy w rulon i kroimy na paseczki co chwila potrzepując to co utniemy. Tak przygotowany makaron posypujemy mąką i odstawiamy na 2-3 godziny. • W dużym garnku nastawiamy wodę i solimy gdy zacznie się gotować gotujemy makaron do miękkości ok 15-20 minut aż będzie miękki. Ugotowany makaron przecedzamy i przelewamy zimną wodą. • Talerze napełniamy ugotowanym makaronem, pokrojoną marchewką z rosołu oraz posiekaną natką pietruszki. Zalewamy bardzo mocno gorącym rosołem.", "url": "https://www.przyslijprzepis.pl/przepis/domowy-rosol-z-domowym-makaronem", "category": "śląskie", "sub_category": "Gotowe dania i potrawy", "phrase": "Rosół z nudlami (rosół z makaronem)"}