{"meta_description": "Miody stanowią jedną z najliczniejszych grup wśród produktów tradycyjnych Pomorza Zachodniego. W tej kategorii są także liderami na tle innych województw. W maju br. roku do grona Produktów Tradycyjnych z województwa zachodniopomorskiego dołączyły miody ze Wzgórz Świeszewskich.", "title": "Miody ze Wzgórz Świeszewskich na Liście Produktów Tradycyjnych", "content": "Miody stanowią jedną z najliczniejszych grup wśród produktów tradycyjnych Pomorza Zachodniego. W tej kategorii są także liderami na tle innych województw. W maju br. roku do grona Produktów Tradycyjnych z województwa zachodniopomorskiego dołączyły miody ze Wzgórz Świeszewskich. Na zdjęciu: Małgorzata Chabowska, która odebrała dziś (12.07.) list gratulacyjny od wicemarszałka województwa zachodniopomorskiego Jarosława Rzepy w związku z wpisaniem na Listę Produktów Tradycyjnych Wzgórza Świeszewskie to nazwa obejmująca swoim zasięgiem trzy najwyższe wzniesienia : Piaskową Górę, Górę Bukowiec oraz Górę Wyżynka, które występują na terenie gminy Gryfice, w okolicy wsi Świeszewo. Pierwszych wzmianek o miodach wytwarzanych na tych terenach można doszukać się już w czasach średniowiecznych. Współcześnie tradycje pszczelarskie kontynuowane są przez kolejne pokolenie pszczelarzy, m.in. Pracownię Pasieczną „Staropolska Miodziarnia” ze Świeszewa, w której wytwarzane są miody: rzepakowy, mniszkowy, wielokwiatowy, akacjowy, lipowy, faceliowy, spadziowy i nawłociowy. Od 2017 r. pracownia ta jest również członkiem Sieci Dziedzictwa Kulinarnego Pomorza Zachodniego. DOŁĄCZ DO NAS NA FACEBOOK-U BĄDŹ ZAWSZE NA BIEŻĄCO!", "url": "https://superportal24.pl/miody-ze-wzgorz-swieszewskich-na-liscie-produktow-tradycyjnych/6193", "category": "zachodniopomorskie", "sub_category": "Miody", "phrase": "Miody ze Wzgórz Świeszewskich"}