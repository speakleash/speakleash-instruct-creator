{"meta_description": "W dniu 22 lutego 2024 r. na Listę Produktów Tradycyjnych zostały wpisane w kategorii: wyroby piekarnicze i cukiernicze: „Piróg z cebulą, ziemniakami i białym serem”.", "title": "Piróg z cebulą, ziemniakami i białym serem - - Portal Gov.pl", "content": "Skórka złota do lekko brązowej, w środku barwa od białej do szarości Skórka twarda, w środku pulchny, miękki, wilgotny, dobrze się kroi Chleb od pokoleń był i jest symbolem dostatku i pomyślności. Pieczony był i spożywany w każdym domu. Przy okazji wypieku chleba, gdy piec był już dobrze nagrzany wypiekano również piroga z cebulą, ziemniakami i białym serem. Piróg to ciasto z pszennej mąki, pieczone w blachach w piecu. Pierwotnie ciasto na pirogi pieczone przygotowywano tak samo jak na chleb, dopiero w okresie międzywojennym gospodynie zaczęły dodawać do niego drożdże. Ciasto drożdżowe to ciasto wymagające, aby osiągnęło swój zamierzony kształt, wygląd i konsystencję potrzebne jest zachowanie odpowiednich proporcji składników. Dokładnie napowietrzone (wyrobione) – „aż odchodzi od ręki” jest gwarancją sukcesu. Konieczne jest również dokładne (szczelne) zawinięcie w ciasto farszu, składającego się z białego sera, ziemniaków oraz cebuli. Piróg z cebulą, ziemniakami i białym serem to tradycyjne danie mieszkańców Lubelszczyzny. Jest to danie, które wymaga dużych i dobrze nabytych umiejętności, które przechodziły z gospodyni na gospodynię (babcia, matka, córka). W czasach biedy spożywany był w polu przez rolników przy koszeniu zboża, kopaniu ziemniaków, jak również na uroczystościach np. weselach. Tradycja wypieku piroga z cebulą, ziemniakami i białym trwa do dziś przez gospodynie, a także przez koła gospodyń wiejskich.", "url": "https://www.gov.pl/web/rolnictwo/pirog-z-cebula-ziemniakami-i-bialym-serem", "category": "lubelskie", "sub_category": "Wyroby piekarnicze i cukiernicze", "phrase": "Piróg z cebulą, ziemniakami i białym serem"}