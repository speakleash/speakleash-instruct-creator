{"meta_description": "Zamiast ruskich czy z mięsem – wypróbujcie przepis na domowe pierogi z ziemniakami, kozim twarogiem i natką pietruszki. Oto sposób na zdrowy i sycący obiad oraz świąteczne danie.", "title": "Do czego wykorzystać ziemniaki i kozi twaróg? PRZEPIS na pierogi", "content": "Składniki ciasta mieszamy w misce, a następnie zagniatamy. Gdy uzyskamy jednolitą i gładką masę, zawijamy ciasto w folię lub ściereczkę. Odstawiamy na 30 minut, aby odpoczęło. Ziemniaki gotujemy w mundurkach. Następnie obieramy i przeciskamy przez praskę lub ubijamy na purée. Cebulę kroimy w kostkę, szklimy ją na maśle lub oleju. Dodajemy posiekaną natkę pietruszki i chwilę smażymy. Na koniec ziemniaki dokładnie mieszamy z twarogiem i cebulą usmażoną z natką pietruszki. Doprawiamy solą i pieprzem. Przygotowujemy oliwę czosnkowo-pietruszkową. Na patelni rozgrzewamy oliwę i dodajemy grubo pokrojony czosnek. Smażymy na małym ogniu do momentu, aż czosnek zacznie intensywnie pachnieć. Wtedy dodajemy posiekaną natkę pietruszki i doprawiamy pieprzem. Ciasto rozwałkowujemy, a następnie wycinamy z niego kółka. Na środek każdego z nich nakładamy nadzienie z ziemniaków i koziego twarogu. Sklejamy w kształt półksiężyca. Ulepione pierogi sukcesywnie gotujemy. Do garnka z osolonym wrzątkiem wkładamy kilka lub kilkanaście sztuk. Mieszamy delikatnie i gdy pierogi wypłyną na powierzchnię, gotujemy je jeszcze przez 2 minuty. Odcedzamy. Jeśli zostanie wam nadmiar ciasta na pierogi, a nadzienie już się skończy, przygotujcie z niego azjatyckie placuszki. Posiekajcie szczypiorek i ułóżcie go na placku ciasta. Następnie złóżcie na pół i rozwałkujcie. Powtórzcie operację kilkukrotnie. Później wytnijcie z ciasta grubsze kółka i usmażcie szczypiorkowe placuszki na rozgrzanej patelni z olejem. Po usmażeniu odsączcie je z nadmiaru tłuszczu na papierze i na koniec posypcie płatkami soli. Przepis pochodzi z cyklu Sezonowy targ, który powstał we wspólpracy z Targiem Forteca Kręgliccy. Więcej letnich przepisów z cyklu znajdziecie w materiale Sezonowy targ: wczesna wiosna.", "url": "https://kukbuk.pl/przepisy/pierogi-z-ziemniakami-kozim-twarogiem-i-natka-piet/", "category": "lubelskie", "sub_category": "Wyroby piekarnicze i cukiernicze", "phrase": "Piróg z cebulą, ziemniakami i białym serem"}