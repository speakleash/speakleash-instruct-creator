{"meta_description": "Przepis na bardzo smaczne pierogi z ziemniakami, twarogiem i koperkiem. Są tak delikatne, że po prostu rozpływają się w ustach.", "title": "Pierogi z ziemniakami i twarogiem", "content": "Tymi pierogami z twarogiem i ziemniakami chyba nikogo nie zaskoczę. Choć częściowo zgadzam się ze stwierdzeniem, że „pierogi mogą być dobre lub bardzo dobre”, to jednak od proporcji w nadzieniu i jakości ciasta zależy, jak bardzo będą dobre. Niejednokrotnie już próbowałam pierogów, które ładnie wyglądały, a w smaku były nijakie: ciasto zbite, a nadzienie suche. Chciałoby się powiedzieć, że jest to przerost formy nad treścią. Tak więc w tym przepisie znajdziecie idealne proporcje na smaczne i zrównoważone nadzienie, a ciasto parzone już od dawna jest testowane i zatwierdzone przez czytelników. Jeśli więc ktoś jeszcze nie miał okazji przygotować takich pierogów, to najwyższy czas je wypróbować i zrobić samemu w domu. Tak więc, jeśli chodzi o ciasto, to wszystko jest standardowe. Wystarczy przeczytać przepis na ciasto i przygotować zgodnie z zaleceniami. Najważniejsze, żeby je dobrze wyrobić do jednorodnej konsystencji. Natomiast jeśli chodzi o nadzienie, to powtórzę podstawowe zasady dotyczące nadzienia do wszelkich pierogów. Mianowicie: – Niezwykle ważne, aby nadzienie było całkowicie zimne przed lepieniem pierogów, ponieważ ciepłe nadzienie powoduje, że ciasto trudno się skleja i staje się miękkie pod wpływem ciepła; – Przestrzegać określonych proporcji: cebuli, ziemniaków, twarogu, masła. Jeśli do nadzienia nie doda się masła i cebuli, to faktycznie będzie suche. – Dokładna ilość nadzienia, jaka będzie potrzebna do zrobienia pierogów, zależy od tego, jak cienko rozwałkuje się ciasto i jak duże będą pierogi. W przepisie wskazuję dokładną ilość ciasta i nadzienia, których ja użyłam. No cóż, to chyba wszystko. Proszę tylko pamiętać, że oprócz odpowiedniego zlepienia pierogów ważne jest także ich prawidłowe ugotowanie. Takie pierogi należy gotować nie dłużej niż 2 minuty od wypłynięcia na powierzchnię wody. Ważne, żeby ich nie przegotować. Surowe pierogi trzeba koniecznie wkładać do wrzącej wody, którą należy najpierw hojnie posolić. Teraz to już na pewno wszystko.", "url": "https://picantecooking.com/pl/recipes/kuchnia-polska/pierogi-z-ziemniakami-i-twarogiem", "category": "lubelskie", "sub_category": "Wyroby piekarnicze i cukiernicze", "phrase": "Piróg z cebulą, ziemniakami i białym serem"}