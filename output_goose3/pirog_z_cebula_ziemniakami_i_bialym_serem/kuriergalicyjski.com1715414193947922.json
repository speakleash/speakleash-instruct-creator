{"meta_description": "", "title": "Pierogi ruskie z ziemniakami i białym serem", "content": "Ziemniaki ugotować, ostudzić i razem z twarogiem przecisnąć przez praskę lub zemleć w maszynce do mięsa. Na oliwie zeszklić cebulę, jeśli jej używamy. Wymieszać z ziemniakami i twarogiem, doprawić solą i pieprzem. Mąkę przesiać na stolnicę, zrobić w niej wgłębienie, dodać sól, masło lub olej oraz jajko. Stopniowo dodając ciepłą wodę wyrabiać ciasto, zagarniając mąkę do środka wgłębienia. Ciasto wyrabiać aż będzie miękkie i elastyczne, przez około 5 – 10 minut. Przykryć ściereczką. Nastawić wodę w garnku na gotowanie, posolić. Ciasto podzielić na 2 części, rozwałkować na placki. Szklanką wycinać kółka, na środek nakładać farsz, składać na pół i zlepiać brzegi w pierogi. Gotować do miękkości, przez około 3 – 5 minut. Można sprawdzić czy pierogi są już miękkie, odławiając jednego na łyżkę cedzakową i dotykając palcem.", "url": "https://kuriergalicyjski.com/pierogi-ruskie-z-ziemniakami-i-biaym-serem/", "category": "lubelskie", "sub_category": "Wyroby piekarnicze i cukiernicze", "phrase": "Piróg z cebulą, ziemniakami i białym serem"}