{"meta_description": "PIEROGI Z ZIEMNIAKAMI I SEREM - Znowu, no znowu zrobiłam pierogi z ziemniakami i serem czyli pierogi ruskie. Nic dziwnego, pierogi z ziemniakami i serem należą,", "title": "PIEROGI Z ZIEMNIAKAMI I SEREM", "content": "Znowu, no znowu zrobiłam pierogi z ziemniakami i serem czyli po prostu pierogi ruskie. Nic dziwnego, bo pierogi z ziemniakami i serem białym są jednymi z najbardziej lubianych u nas w domu. No może jeszcze poza tymi z twarogiem lub owocami. No chociażby jagodami, a na nie już niedługo czas nadejdzie! Chociaż jak tak pomyślę, że moi rodzice wolą pierogi z kapustą i grzybami, a chłopak mojej córki, chyba jednak z mięsem. Generalnie sami pirogożercy wkoło mnie. Więc nie dziwne, że robię je co jakiś czas. A ty, z jakim farszem czy też nadzieniem lubisz wcinać pierogi? Muszę przyznać, że lepienie domowych pierogów, takich nabitych farszem z cieniutkim ciastem jest bardzo przyjemne, jeśli robi się je w wersji glutenowej. Myślę o mące pszennej i przepisie mojej babci. Te wszelkie bezglutenowe są o wiele trudniejsze, bo nawet najlepsza mąka gluten free jednak i tak przypomina lepienie z plasteliny Ciasta te są mało elastyczne i słabo się naciągają, że tak literalnie wam powiem. Zapraszam was dzisiaj z wielką przyjemnością na pierogi z ziemniakami i serem czyli po prostu pierogi ruskie podane do wybory, prosto z wody z okrasą z masła i cebulki lub odsmażone na złoto i cudownie chrupiące. • Jak zrobić ciasto na pierogi – tradycyjne pszenne (to PRZEPIS BABCI) • z gotowych mieszanek może być 5 Stagioni gluten free świetne z niej pierogi wychodzą! • Cebule obieram, kroję w kostkę i podsmażam na oleju. • Ziemniaki gotuję w mundurkach. Studzę, obieram ze skórek i przepuszczam przez praskę do ziemniaków. • Stolnicę posypuję mąką i wałkuję na niej cienkie ciasto. Wycinam kółka wycinarkami lub szklanką. Na środek każdego kółka układam łyżeczkę czubatą farszu. Rogi ciasta smaruję wodą i zlepiam dociskając widelcem lub palcami. Gdy jest potrzeba lekko je dodatkowo moczę wodą. • Pierogi układam na ściereczce wysypanej mąką i przykrywam, aby nie wysychały. Gotuję partiami kilka minut, aż wypłyną i zrobią się miękkie. Układam na talerzu wysmarowanym olejem, tak aby się nie stykały, muszą całkowicie wystygnąć przed mrożeniem na zapas. • Jeśli chcesz zjeść je od razu, wystarczy pierogi z ziemniakami i serem czyli po prostu pierogi ruskie podać prosto z wody z okrasą z masła i cebulki lub odsmażyć jak wystygną i podać ze śmietaną!", "url": "https://www.olgasmile.com/pierogi-z-ziemniakami-i-serem.html", "category": "lubelskie", "sub_category": "Wyroby piekarnicze i cukiernicze", "phrase": "Piróg z cebulą, ziemniakami i białym serem"}