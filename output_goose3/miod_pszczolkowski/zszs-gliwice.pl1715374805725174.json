{"meta_description": "", "title": "Muzeum Miodu Pszczółkowskiego", "content": "Na ten raz Katedra Hotelarsko – Gastronomiczna idąc tropem turystyki kulinarnej zaprasza was do zwiedzania Muzeum Miodu Pszczółkowskiego Jeśli Twoja wiedza o pszczołach zaczyna się i kończy się na tym, że dają miód – pora to zmienić! Takie muzea w Polsce to skanseny dla pożytecznych zagrożonych pszczół. W Muzeum Miodu Pszczółkowskiego dowiecie się więcej po pierwsze o samych pszczołach i ich roli w środowisku, ale także o pracy pszczelarza. Zawód ten, po latach zaczyna przeżywać swój renesans… Eksponaty w muzeum podarowane przez miejscowych pszczelarzy, obejmują m.in. stuletnią maszynę do odwirowywania miodu czy kolorowe ule w postaci kościółka, wiatraka lub piekarni. W ramach wizyty nauczysz się odlewać świeczki z wosku pszczelego i spróbujesz Miodu Pszczółkowskiego. Z pewnością ucieszy Was możliwość przymierzenia kapelusza bartnika z siatką i gry w woskowe domino.", "url": "https://zszs-gliwice.pl/muzeum-miodu-pszczolkowskiego/", "category": "pomorskie", "sub_category": "Miody", "phrase": "Miód pszczółkowski"}