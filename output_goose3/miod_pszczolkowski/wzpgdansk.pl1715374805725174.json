{"meta_description": "", "title": "Miód Kaszubski – Wojewódzki Związek Pszczelarzy w Gdańsku", "content": "Wojewódzki Związek Pszczelarzy w Gdańsku posiada zarejestrowany produkt regionalny pod nazwą \"Miód Kaszubski\", dla producentów którego wystawia stosowne certyfikaty. Miód kaszubski jest miodem pochodzący z nektaru roślin występujących na obszarze Kaszub lub nektaru i spadzi z tych roślin.  Wyróżnia się, miód kaszubski wielokwiatowy oraz miód kaszubski nektarowo – spadziowy. Nektar pochodzi z wielu różnych grup roślin występujących na terenie Kaszub. Miód kaszubski jest to płynny lub skrystalizowany miód wielokwiatowy lub nektarowo-spadziowy. Konsystencja miodu jest gęsta, płynna oraz lepka. Miód krystalizuje średnio i drobnoziarniście. Barwa miodu kaszubskiego zależy od jego rodzaju - wielokwiatowy jest barwy jasnożółtej, a nektarowo – spadziowy brązowo zielonej (bursztynowej) aż do ciemnobrązowej. Smak miodu kaszubskiego wielokwiatowego jest słodki, a nektarowo – spadziowego słodki z gorzkawym posmakiem i silnym specyficznym aromacie roślin występujących na terenie Kaszub. Proszę o zwrócenie uwagi, że stosowane przez niektórych producentów miodów nazwy \"Miód z Kaszub\" lub \"kaszubskie miody\" nie są tożsame z nazwą \"Miód Kaszubski\" i nie są certyfikowane przez Związek. Producenci w ten sposób wykorzystują zbieżność nazw, aby uatrakcyjnić swoją sprzedaż. Z pełną charakterystyką miodu można zapoznać się tutaj: Miód Kaszubski  lub Dane rejestracyjne miodu kaszubskiego. Pierwsza Etykieta Miodu Kaszubskiego. W celu zarejestrowania się jako producent miodu kaszubskiego, należy wnieść opłatę rejestracyjną w wysokości 50,- oraz złożyć w biurze WZP wypełniony wniosek Ponadto na terenie działania Związku można znaleźć również dwa inne miody zarejestrowane jako produkt regionalny, pod nazwą: Miód Pszczółkowski http://www.gov.pl/web/rolnictwo/miod-pszczolkowski i oraz Miód leśny z Biernatki", "url": "https://wzpgdansk.pl/miod-kaszubski/", "category": "pomorskie", "sub_category": "Miody", "phrase": "Miód pszczółkowski"}