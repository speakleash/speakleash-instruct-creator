{"meta_description": "Obszar Metropolitalny Gdańsk Gdynia Sopot", "title": "Gmina Pszczółki | Członkowie Obszaru Metropolitalnego Gdańsk-Gdynia-Sopot | Kim jesteśmy? | Obszar Metropolitalny Gdańsk Gdynia Sopot", "content": "Znakiem rozpoznawczym Gminy Pszczółki są trzy pszczoły umieszczone na zielonym tle herbu miejscowości. Teren gminy słynie z tradycji pszczelarskich - w 37 pasiekach na terenie gminy mieszka około 3 milionów pszczół, a słynny miód znajduje się na liście polskich produktów tradycyjnych. Pszczółki słyną z produkcji miodu. Lokalne pszczelarstwo opiera się na wieloletnich tradycjach, szczególnym mikroklimacie tych terenów i bogatej roślinności. Na terenie gminy znajduje się 37 pasiek, w których mieszka aż 3 miliony pszczół. Od 2007 r. Miód Pszczółkowski znajduje się na liście produktów tradycyjnych prowadzonej przez Ministerstwo Rolnictwa i Rozwoju Wsi. Wytwarzany jest w trzech rodzajach: miód majowy, czerwcowy i lipcowy. Gmina położona jest na granicy dwóch regionów etniczno-kulturowych: Żuław i Kociewia, we wschodniej części Borów Tucholskich. Pszczółki znajdują się w bliskiej odległości od głównych miast metropolii. Przez obszar gminy przebiega droga krajowa nr 91, linia kolejowa Gdynia – Warszawa oraz autostrada A1, co sprawia, iż jest ona ważnym punktem na szlaku komunikacyjnym. Pszczółki mają charakter rolniczo-przemysłowy, stanowią także zaplecze zaopatrzeniowe dla znacznego obszaru metropolii. Na terenie gminy znajdują się zarówno niewielkie gospodarstwa jak i duże, specjalizujące się w towarowej produkcji rolniczej. Do najważniejszych zabytków w gminie należą XIX–wieczny wiatrak holenderski w Pszczółkach, zespół pałacowo–parkowy w Żelisławkach oraz zabytkowy kościół p. w. św. Wawrzyńca w Różynach. Warto odwiedzić też Muzeum Miodu - jedyne takie muzeum na Pomorzu. Ok. kilku lat herb Pszczółek stanowią trzy złote pszczoły na zielonym tle. Co ciekawe, będąc najbardziej czytelnym symbolem gminy, herb nawizuje również do motywu pszczół pojawiającego się w heraldyce już wcześniej. Trzy pszczoły na niebieskim polu znajdziemy również w herbie rodu Barberinich, z którego pochodził papież Urban VIII. I tak każdy z owadów symbolizuje jedną z zalet papieża: pracowitość; światłość i mądrość; oraz dobroć, która jest bezpośrednim odwołaniem do smaku i właściwości miodu.", "url": "https://www.metropoliagdansk.pl/kim-jestesmy/czlonkowie-obszaru-metropolitalnego-gdansk-gdynia-sopot/gmina-pszczolki/", "category": "pomorskie", "sub_category": "Miody", "phrase": "Miód pszczółkowski"}