{"meta_description": "", "title": "Stowarzyszenie Gospodyń Wiejskich w Andrychowie", "content": "Tradycyjnie jak co roku Gospodynie Stowarzyszenia Gospodyń Wiejskich w Andrychowie spotkały się w świetlicy ABS Banku Spółdzielczego na konkursie stroików dożynkowych. Artystki tworzące wspaniałe kompozycje z darów natury kolejny raz potwierdziły nie tylko swoje umiejętności manualne, ale też - ogromną miłość do rękodzieła inspirowanego naturą i uświęconego tradycją. Piękne dożynkowe stroiki zaprezentowane będą podczas dożynek gminnych w Rzykach. Gmina Andrychów i Stowarzyszenie Gospodyń Wiejskich w Andrychowie od lat dokumentuje konkursy regionalne i wykonywane przez Gospodynie wyroby rękodzieła - stając się w ten sposób nie tylko liderem tego typu działań, ale też skarbnicą i źródłem wiedzy dla twórczyń ludowych z całej niemal Polski. W spotkaniu uczestniczyli zaproszeni goście i przyjaciele Stowarzyszenia. Tym razem za stołem zasiedli: burmistrz Andrychowa Tomasz Żak, prezes MSH Wizan Jerzy Chylewski oraz Prezes ABS BAnku Spółdzielczego - Małgorzata Matusiak. 16 raz Stowarzyszenie Gospodyń Wiejskich organizuje imprezy związane z dożynkami. Jedną z nich jest właśnie konkurs stroików dożynkowych finansowany z programu Urzędu Miejskiego w Andrychowie - \"Bukiety zielne i stroiki dożynkowy jako obrzęd ludowy w Gminie Andrychów\" Patronat medialny nad imprezą objęły Radio Andrychów i Nowiny Andrychowskie oraz miejski portal internetowy - www.andrychow.pl Prezes SGW podziękowała przedstawicielom lokalnej prasy za przekazywanie wiadomości o działaniach Stowarzyszenia ale też za promowanie naszych lokalnych tradycji. Spotkania konkursowe to również spotkanie robocze, podziękowania za realizację wcześniejszych projektów - w tym np. Konkursu Bukietów Zielnych. Omówienie zbliżających się działań, wspólnych wyjazdów - w tym wyjazdu do Lichenia. O dożynkach i celowości ich organizowania opowiedziała Prezes SGW - Czesława Wojewodzic. Dlaczego warto organizować dożynki? Dlaczego Stowarzyszenie Gospodyń Wiejskich tak mocno wspiera organizowanie Dożynek? Nasz teren nie należy do terenów typowo rolniczych, minęły czasy, gdzie niemal w każdym gospodarstwie domowym hodowano zwierzęta i uprawiano pole. Dlaczego więc podjęto tak duży trud w wioskach Gminy Andrychów, by organizować co roku gminne dożynki? Robimy to dlatego, żeby nie zapomnieć, przekazać młodszym pokoleniom, żeby wspólnie się spotkać i cieszyć - jednocześnie uświadamiając sobie symbolikę dziękczynienia za dary. Boże, z Twoich rąk żyjemy,  Choć naszymi pracujemy.  Z Ciebie plenność miewa rola,  My zbieramy z Twego pola. Wszystko Cię, mój Boże, chwali.  Aleśmy i to poznali,  Że najmilsza Ci się zdała  Pracującej ręki chwała. Co rządzisz ziemią i niebem,  Opatrujesz dzieci chlebem,  Tyś nam dał urodzaj złoty.  My Ci dali trud i poty. Uświadomienie sobie wspólnie przez ten jeden dzień w roku, że nie wszystko od nas zależy. Dożynki organizowane są od XVI wieku - Prezes SGW wspomniała również historię dożynek i tradycję przekazywania wieńca dożynkowego Gospodarzowi Gminy. Ważne jest również zrozumienie drogi chleba - jego początku - trudu, który musi być włożony w jego wytwarzanie. Dzieci wchłaniają to i pamiętają. Z tego też rodzi się szacunek do miejsca zamieszkania, szacunek do małej ojczyzny - szacunek do ludzi pracujących na roli. Zawsze z wielką przyjemnością Was odwiedzam. Kolejny raz chylę czoła przed tymi pięknymi stroikami i przed tym co robicie. Wiem że tegoroczne dożynki będą fantastyczne. Co roku poświęcacie Panie wiele uwagi i pomagacie w ich organizowaniu, oraz pięknie uczestniczycie we wspólnym święcie. Macie fanów również na północy Polski. Kiedyś podałem tam informacje na temat Waszej strony internetowej - strony gospodyń. Od tej chwili strona jest tam obserwowana na okrągło. Ściągane są z niej różne pomysły i wzorce. Nie mogłem uczestniczyć w sierpniu podczas konkursu Bukietów Zielnych, ale czytałem sprawozdanie u rodziny w Suwałkach. Zazdrościli nam kultywowania naszych zwyczajów. Oni bardzo by chcieli przeżyć tego rodzaju wydarzenie - zobaczyć je na własne oczy. Mamy tam swoich ludzi :) Mieszkaniec gminy Raczki ożenił się z dziewczyną z Targanic :). Mieszkańcy Północnej Polski interesują się naszą tradycją i kulturą. Muszę powiedzieć, że ocena Waszej pracy jest fantastyczna. Róbcie tak dalej. Jesteście naturalne i fantastyczne! Jesteście ambasadorami Gminy Andrychów. W uznaniu Waszych zasług - postanowiliśmy przeznaczyć 5000 zł na transport i reprezentowanie Gminy i swojego Stowarzyszenia na ogólnopolskim konkursie \"Kobiety na start\". Prezes SGW Czesława Wojewodzic podziękowała w imieniu wszystkich Gospodyń za sfinansowanie wyjazdu - podkreślając wielkie, całoroczne zaangażowanie Gospodyń w realizowane prace.  Do kraju tego, gdzie kruszynę chleba  Podnoszą z ziemi przez uszanowanie  Dla darów Nieba...  Tęskno mi, Panie... Wiersz Norwida zacytowała Przes ABS Banku Spółdzielczego - Małgorzata Matusiak. Nie wiem jak u Pań, ale u mnie w domu był taki zwyczaj, że jak chleb spadł na ziemie - podnosiło się go i całowało. To był szacunek dla darów nieba i ciężkiej pracy rolnika. Chleb jest dla nas bardzo ważny. Dożynki to przepiękny obyczaj. Po to, żeby pamiętać. Niedawno usłyszałam, że jedna z miejscowości nie organizuje dożynek bo pogoda zniszczyła plony - myślę że to niedobrze. Trzeb podtrzymywać tradycję mimo wszystko. To co Panie potraficie zrobić jak chodzi o rękodzieło jest cudowne. Jesteście klasą same dla siebie! Wśród przybyłych gości nie zabrakło prezesa MSH Wizan - Jerzego Chylewskiego. MSH Wizan rozpoznawalna jest wśród mieszkańców Gminy Andrychów nie tylko poprzez działania biznesowe, ale też przez działalność dobroczynną i społeczną. Współpraca jest najlepszą reklamą - Wizan nie tylko patrzy zysku i obrotów, ale też wielkiej współpracy i działalności na rzecz lokalnej społeczności. Wizan zapracował sobie na swoją renomę przez wiele lat. Gospodynie bardzo lubia tą sieć sklepów - chętnie kupując jej towary. Nic dziwnego - są nie tylko w dobrej cenie, ale też - jak np. tradycyjne chleb inwałdzki - rozpoznawalnym produktem lokalnym! Piekarnia w Inwałdzie robi Chleb Inwałdzki tradycyjną metodą - na zakwasie, ręcznie. Nie ma chemii w tym pieczywie. Pomożemy również w wyjeździe do Lichenia. Przekażemy napoje i pieczywo na wyjazd. Piękna była audycja w radio. Cieszę się że to co robicie - to coś niespotykanego. Życzę pogody na dożynki, miłego wyjazdu i szczęśliwego powrotu z Lichenia - życzył Prezes MSH Wizan - Jerzy Chylewski Ten rok jest specjalny - Burmistrz Andrychowa podkreślił, że w tym roku dożynki organizowane są w sobotę. Organizatorzy będą gościć ponad 120 osób z miast partnerskich i nie tylko. Tron, studnie, spichlerz, kosze z kwiatami - 15 stroików konkursowych zachwycało świeżością podejścia do tematu, przemyślaną kompozycją, kolorem, zastosowaniem naturalnego materiału i starannością wykonania. Komisja konkursowa miała nie lada kłopot! Oceny stroików dokonały Zofia Oboza i Stefania Matejko-Zaremba. Dożynki to święto plonów, święto dziękczynne za tegoroczne plony. Nie wystarczy zboża zżąć - trzba jeszcze umieć je przekazać w darze dziękczynnym. Komisja konkursowa postanowiła przyznać następujące nagrody:", "url": "http://www.sgw.andrychow.pl/sgw/stroiki2016.htm", "category": "małopolskie", "sub_category": "Wyroby piekarnicze i cukiernicze", "phrase": "Chleb inwałdzki"}