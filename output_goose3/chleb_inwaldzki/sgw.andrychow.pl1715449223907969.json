{"meta_description": "", "title": "Stowarzyszenie Gospodyń Wiejskich w Andrychowie", "content": "Stowarzyszenie Gospodyń Wiejskich w Andrychowie począwszy od roku 2000 zaprasza Gospodynie oraz Koła Gospodyń Wiejskich do udziału w Konkursie stroików dożynkowych! Konkurs współfinansowany jest ze środków Powiatu Wadowickiego oraz Gminy Andrychów Kolejny raz w historii Stowarzyszenia wkraczamy w okres dożynkowy - święto głęboko zakorzenione w kulturze polskiej wsi, święto dziękczynienia za plony i święto nadziei na urodzaj w roku następnym. W tym roku, ze względu na panującą nadal epidemię koronawirusa władze samorządowe nie zdecydowały sie na organizowanie dużej imprezy plenerowej. Gospodynie co roku, oprócz udziału w dożynkach - na kilka dni przed uroczystościami dożynkowymi organizują konkurs stroików dożynkowych. Dzięki uprzejmości ABS Banku Spółdzielczego w Andrychowie zdecydowano się przeprowadzić konkurs stroików w gościnnych pomieszczeniach ABS. Ponieważ w ubiegłym roku, ze względu na zaostrzenie się pandemii zorganizowano konkurs w wersji On-line - w tym roku (2021) odbyła się więc jego 21 edycja. Gospodynie stanęły na wysokości zadania dzięki czemu można było wybrać najpiękniejsze kompozycje spośród 14 prac przywiezionych na konkurs. Jury w składzie: Zofia Oboza, Stefania Matejko Zaremba i autor niniejszego fotoreportażu przystąpiło do trudnego zadania. Co roku Gospodynie poprzez swoją pracę udowadniają, że godnie niosą pochodnię, która rozjaśnia teraźniejszość pięknym światłem przeszłości. W temacie stroików dożynkowych, mimo, że tak wiele już było powiedziane i wydawałoby się, że Gospodynie Stowarzyszenia spoczną na laurach, nie szukając nowych inspiracji i pomysłów - okazuje się, że wciąż odnajdują kolejne ciekawe pomysły i kompozycje, dowodząc faktu, że tradycja nie stoi w miejscu, nie jest martwym powielaniem wzorców z przeszłości, lecz działaniem inspirowanym przeszłością oraz źródłem wielu nowych pomysłów. Matka natura kolejny raz przychylnie spojrzała na naszą Gminę. Była tego dnia łaskawa i obdarowała uczestników Dożynek piękną, słoneczną, prawdziwie letnią pogodą. Każdy kolejny rok daje nam wszystkim do zrozumienia, że nie wszystko zależy od nas. Boże z Twoich rąk żyjemy, lecz naszymi pracujemy. Kultywowanie tradycji to ochrona tego co dla nas swojskie, określenie swojej odrębności, dbałość o poczucie tożsamości kulturowej. Dożynki to święto plonów głęboko zakorzenione w kulturze polskiej wsi, święto dziękczynne za tegoroczne plony z nadzieją na urodzaj w roku następnym. Podziękowania i słowa otuchy popłynęły w kierunku Anny Budy Przewodniczącej KGW w Sułkowicach-Bolęcinie, która po wielu latach aktywnego przewodzenia w Kole zrezygnowała z roli liderki. Jej następczynią została Kazimiera Borgosz. Nowej Przewodniczącej życzymy wszystkiego najlepszego! W kierunku poprzedniej Przewodniczącej popłynęłu wiele ciepłych słów i gorących podziękowań. Koleżanki z wszystkich Kół odśpiewały jej głośne i szczere sto lat przekazując okolicznościowy bukiet kwiatów za wieloletnią pracę na rzecz lokalnej społeczności i tą, realizowaną w ramach Stowarzyszenia. Tradycyjnie podczas spotkania nie zabrakło pysznego poczęstunku! o który zadbało Koło Gospodyń Wiejskich z Głębowic. Konkurs stroików dożynkowych organizowany jest od początku przez Stowarzyszenie Gospodyń Wiejskich jako symbol małych dożynek. Spotkanie tradycyjnie prowadzi Prezes SGW w Andrychowie Czesława Wojewodzic. Również w tym roku nie zabrakło informacji o bieżących działaniach i pracach Stowarzyszenia, planowanych wyjazdach i wycieczkach, zrealizowanych konkursach i projektach. Kto zna Panią Czesławę ten wie, że w jej wypowiedziach nigdy nie może zabraknąć wielu mądrych słów o tradycji, potrzebie kontynuowania działań, tradycjach dożynkowych oraz potrzebie organizowania świąt związanych z ciężka pracą rolnika. Mimo, że Gmina Andrychów nie jest gminą rolniczą - warto dbać o tę wiedzę i zachowywać ją dla kolejnych pokoleń. W krzewieniu informacji dotyczącej lokalnych zwyczajów i obyczajów pomaga Gospodyniom i Stowarzyszeniu Radio Andrychów i Nowiny Andrychowskie. Podczas spotkania Gospodynie gościły redaktora naczelnego Nowin Andrychowskich - Marka Nycza. Nie wystarczy zboża zebrać, trzeba umieć jeszcze to zboże ofiarować - w jak najbardziej udanej kompozycji. Uświęcony tradycją wieniec dożynkowy - piękny, wymowny symbol, jego kształt, kolory, sposób splatania zbóż, wplatanie owoców oraz warzyw, czy wreszcie dekorowanie kwiatami, ziołami ozdobnymi, trawami - zależy od pomysłowości i rękodzielniczej fantazji twórców. Nie zawsze znajdujemy czas na zrobienie pełnowymiarowych kompozycji. Często we współczesnym świecie robimy stroiki dożynkowe. To ważne, by każda forma utrwalenia ginących zachowań i zwyczajów, zachowania wspólnych działań środowisk wiejskich była kontynuowana przez kolejne pokolenia. Ważne, by nie spełniły się złowrogo brzmiące słowa wiersza Stanisławy Pudełkiewicz \"Tragedia ziemi\" Pole przestało dzisiaj zachwycać  pęcznieją miasta wieś pustoszeje  tam gdzie szumiała złota pszenica  dzisiaj żałośnie oset się chwieje  i gdzie się wczoraj kłosiło zboże  dziś tych zagonów już nikt nie orze  czas je zamienia na ugor twardy  w obiekt najgorszej w dziejach pogardy  a tych ugorów ciągle przybywa  oj ... smutne będą w przyszłości żniwa. Nagrody za konkurs, oraz poprzednio zrealizowany Konkurs Bukietów Zielnych trafiły na ręce Gospodyń. Nagrody wręczali Burmistrz Andrychowa Tomasz Żak i Prezes ABS Banku - Małgorzata Matusiak. Reportaż z wręczania nagród dostępny jest w dalszej części fotoreportażu. Tradycją spotkań konkursowych jest przekazywanie najpiękniejszych stroików dożynkowych przyjaciołom Stowarzyszenia. W tym roku otrzymali je - burmistrz Andrychowa Tomasz Żak, Prezes MSH Wizan - Jerzy Chylewski oraz Prezes ABS Banku Spółdzielczego - Małgorzata Matusiak. Bardzo się ciesze ze widzimy się w realu - dziękował za zaproszenie i witał wszystkich obecnych - Burmistrz Andrychowa Tomasz Żak. Wszystkim tego brakowało - wszystkim nam brakowało spotkań twarzą w twarz. Dziękuję Wam, żę kultywujecie tradycję, przekazując wiadomości o niej we wszelkich możliwych środkach przekazu. Dlaczego u nas nie było dożynek? Chciałbym żeby były, ale jeszcze nie jesteśmy bezpieczni. Rozmawiałem z wieloma lekarzami i radzili, żeby w tym roku ich nie organizować - dodał Burmistrz, przekonując wszystkich obecnych o konieczności szczepień i rozwiewając obawy związane ze szczepieniem się, które pojawiają się w różnego rodzaju teoriach spiskowych. Proszę się nie bać szczepionek. Kiedyś szczepiono nas w szkołach - ratując nam życie. Korzystam z okazji że mam z Wami kontakt - prosze nie wierzyc w teorie spiskowe. Przeżyłem Covid i wiem jak to boli. Starsi ludzie powinni się wszyscy zaszczepić! - dodał Tomasz Żak - życząc wszystkim obecnym dużo zdrowia i optymistycznego spojrzenia w przyszłość. Nie mniej piękny - misterny i barwny, autorstwa Elżbiety Bojko powędrował na ręce Prezes ABS Banku Spółdzielczego - Małgorzaty Matusiak. Bardzo dziękuję za wasze coroczne zaproszenie. Stroik znajdzie zaszczytne miejse w naszym Banku. Drogie Panie - bardzo się cieszę że mogliśmy się spotkać po tym trudnym czasie. Miejmy nadzieję że to wszystko już za nami. My również wszyscy się zaszczepiliśmy - dodała, potwierdzając słowa Burmistrza o konieczności szczepień, zwłaszcza przez osoby starsze. Czymże byłby ten świat bez tradycji zwyczajów i obyczajów. To przecież one tworzą kulturę narodu, dodała. W \"Panu Tadeuszu\" Adam Mickiewicz ustami Jacka Soplicy mówił: \"Tym ładem, domy i narody słyną, z jego upadkiem domy i narody giną\" - tTen ład - to dawne zwyczaje i obyczaje. Uroczystości dożynkowe na stałe zakorzeniły się w naszym kraju. Wasze stroiki dożynkowe są przepiękne! Gratuluję Wam umiejętności i talentu - jesteście mistrzyniami rękodzieła. Uczycie nas miłości do tradycji i budujecie kulturę naszego kraju - dodała, dziękując za przepiękny stroik. Naród, który nie szanuje swoich tradycji - ginie. Ileż to pracy trzeba, żeby na stole był bochen chleba... Dzisiaj już nikt nie piecze chleba. Traktujemy go jak rzecz oczywistą. A przecież jeszcze nie tak dwno było zupełnie inaczej. O chlebie wie chyba wszystko Prezes MSH Wizan - Jerzy Chylewski. To za jego prezesury - od kwietnia 2017 roku chleb Inwałdzki 2 kg. znalazł się na Liście Produktów Tradycyjnych. Od ponad 70 lat Wizan dostarcza mieszkańcom Gminy Andrychów, ale nie tylko - pieczywo znakomitej jakości. Pieczywo przygotowywane jest z najwyższej jakości produktów bez użycia polepszaczy, tak aby mogli Państwo odnaleźć ulubione smaki z przeszłości w oparciu o tradycyjne receptury. Co więcej WIZAN stale rozwija i różnicuje asortyment, by trafić w gusta najbardziej wymagających smakoszy. Nasze pieczywo jest doceniane nie tylko przez klientów, ale również przez organizatorów konkursów i plebiscytów w naszym regionie. Dowodem na to są liczne osiągnięcia i nagrody, przyznawane produktom piekarni WIZAN za wysoką jakość wypieków, przygotowywanych z użyciem jedynie ekologicznych składników i metod wytwarzania. To już koniec tegorocznego konkursu - zaproszeni Goście honorowi oraz Gospodynie Stowarzyszenia wracają do codziennych obowiązków. Zapraszamy Was na dokładniejszy i bardziej szczegółowy fotoreportaż z tegorocznego konkursu! Ami zobaczcie jak piękne kompozycje trafiły w tym roku w konkursowe szranki! Konkurs współfinansowany jest ze środków Powiatu Wadowickiego oraz Gminy Andrychów", "url": "http://www.sgw.andrychow.pl/sgw/stroiki2021k.htm", "category": "małopolskie", "sub_category": "Wyroby piekarnicze i cukiernicze", "phrase": "Chleb inwałdzki"}