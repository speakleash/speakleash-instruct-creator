{"meta_description": "", "title": "TERTUNY BRZOZOWICKIE Z SOCZEWICĄ", "content": "Żadna kuchnia regionalna nie a tylu potraw z soczewicą, co Lubelszczyzna. To na tych ziemiach, była i jest uprawiana. Szczególnie tam, gdzie, jakość gleby nie pozwala na uprawę zbóż. Jest to jeden, z najpopularniejszych strączków w diecie roślinnej. Pełna smaku, nie wymaga moczenia. Najpopularniejsza jest zielona i brązowa. Można z nie robić pasty, pasztety, jako farsz do pierogów, pasztecików czy pyz. Brzozowickie tertuny, to kolejny przykład na idealne powiązanie ziemniaków z soczewicą. Nazwa dania jest uwarunkowana sposobem przygotowania ziemniaków, czyli ich tarciem. Tertuny są regionalną odmianą pyz. Składają się z tartych, surowych i gotowanych ziemniaków. Farszem jest gotowana soczewica i duszona cebula. Tertuny są znane mieszkańcom Brzozowicy Dużej. Miejscowości w województwie lubelskim. Są często prezentowane przez Panie z kół gospodyń na festiwalach smaku. – 1 kg ziemniaków obrać, ugotować, odcedzić i wystudzić. Przecisnąć przez praskę lub maszynkę  – 1,5 kg ziemniaków obrać, zetrzeć na tarce o drobnych oczkach. Przenieść na sito wyłożone gazą. Sito ustawić nad miską. Odcisnąć maksymalnie płyn z ziemniaków. Wodę odstawić na 10 minut. Zlać płyn a skrobię z dna, dołączyć do ziemniaków  – połączyć ziemniaki surowe z gotowanymi, dodać mąkę ziemniaczaną. Wyrobić szybko i dokładnie masę – soczewicę ugotować, wystudzić i zmielić  – cebule pokroić w drobną kostkę, podsmażyć na oleju ze szczyptą soli  – wyłączyć grzanie, dodać paprykę i dokładnie wymieszać  – połączyć soczewicę z cebulą, doprawić do smaku solą i pieprzem  – nabierać masę ziemniaczaną, wielkości małego jabłka. Rozpłaszczać w wilgotnej dłoni. Nakładać farsz i dokładnie zlepiać. Wszelkie spękania wyrównać palcem  – gotować w osolonej wodzie, na małym ogniu, 10 minut od wypłynięcia na powierzchnię  – podawać z smażoną cebulką. Bardzo dobre są krojone w plastry i odsmażane", "url": "https://weganon.pl/tertuny-brzozowickie-z-soczewica/", "category": "lubelskie", "sub_category": "Gotowe dania i potrawy", "phrase": "Tertuny brzozowickie z soczewicą"}