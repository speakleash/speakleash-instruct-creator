{"meta_description": "Mieszkam we wsi Brzozowica Duża w powiecie radzyńskim w województwie lubelskim. Początki osadnictwa dzisiejszej Brzozowicy Dużej datuje się po 1264 r. po pobiciu Jaćwingów przez Bolesława Wstydliwego i wyparciu ich z okolic Międzyrzeca Podlaskiego. W późniejszych czasach osiedlali się tu Rusini z Litwy, kmiecie z Mazowsza, drobna szlachta i dobrowolni koloniści. Osadnictwo okolicy szczególnie rozwinęło się w XVII wieku. Okolice Brzozowicy ogromnie ożywiły się,…", "title": "Moja miejscowość", "content": "Mieszkam we wsi Brzozowica Duża w powiecie radzyńskim w województwie lubelskim. Początki osadnictwa dzisiejszej Brzozowicy Dużej datuje się po 1264 r. po pobiciu Jaćwingów przez Bolesława Wstydliwego i wyparciu ich z okolic Międzyrzeca Podlaskiego. W późniejszych czasach osiedlali się tu Rusini z Litwy, kmiecie z Mazowsza, drobna szlachta i dobrowolni koloniści. Osadnictwo okolicy szczególnie rozwinęło się w XVII wieku. Okolice Brzozowicy ogromnie ożywiły się, gdy w 1821-1822 powstał trakt bity Warszawa – Brześć, oraz po roku 1867, gdy nastąpiło otwarcie kolei Warszawa – Terespol. Po II wojnie światowej w Brzozowicy Dużej główną uprawą było żyto, ziemniaki i soczewica – ponieważ są tu słabe gleby i nie rodziła się pszenica. W codziennym jadłospisie były kluski ziemniaczane, placki ziemniaczane. Tertuny z soczewicą były daniem świątecznym na niedzielę, były bardzo pracochłonne. Soczewicę miała każda gospodyni – więc były daniem całorocznym. W zimie przygotowywano je na Prządki, Kądziel, Darcie pierza, W kumy. Gospodarstwa były bardzo małe, rodziny liczne i tertuny brzozowickie były bardzo cenionym produktem żywnościowym. Parafia erygowana w 1985 r. Kościół parafialny murowany, wybudowany w latach 1983-1984, staraniem ks. Józefa Huszaluka. Styl współczesny. Księgi metrykalne od 1985 r. Proboszczem jest ks. Tomasz Małkiński. W drugiej połowie XIX wieku, za czasów carskich istniała w Brzozowicy Dużej tajna szkoła. Uczyli w niej ludzie przygodni, bez kwalifikacji nauczycielskich, wystarczyło umieć czytać i pisać. Nauka odbywała się w domach prywatnych, najczęściej w okresie zimowym. Dzieci uczono z książeczek do nabożeństwa. Nauczycielem był Baltazar Kryński, a nauczanie odbywało się w tajemnicy przed rosyjskimi strażnikami, którzy zakwaterowani byli w niedalekiej Kąkolewnicy. W roku 1905 nauka odbywała się w jednolitym systemie, a w 1916 r. z chwilą wkroczenia do naszej miejscowości wojsk niemieckich, tajną szkołę przekształcono w Prywatną Szkołę Ludową. Pierwszym jej nauczycielem został Bronisław Kowalski, a uczyło się w niej, od listopada do maja, od 17 do 35 dzieci. Uczniowie pobierali naukę w jednej izbie domu Państwa Kubalskich, a następnie u Pana Wojciecha Zgorzałka. W szkole używano,, Elementarza”, ,, Promyka”, a w klasie II ,,Pierwszej książki do czytania” autorstwa Boguckiej i Niewiadomskiej. Bronisław Kowalski uczył do 1.10.1917 roku. W 1918 roku szkoła została zamieniona w Szkołę Państwową, której nauczycielem był Stanisław Wados, a w roku 1919/1920 uczyła Helena Szmit z Trzebieszowa. W sierpniu 1921 roku kierownikiem jednoklasowej Szkoły Powszechnej o 4 oddziałach zostaje Adolf Dengler, a nauczycielem Stanisław Wrzosek, który w latach 1924-1941 będzie jej kierownikiem, a od 1946 do 1954r. nauczycielem kontraktowym pracującym 12 godzin tygodniowo. Nauka odbywa się nadal w jednej izbie domów prywatnych, położonych od siebie w odległości 1 km. 1.09.1939 roku wybucha II wojna światowa i duża ilość dzieci przestaje uczęszczać do szkoły. Istnieje jednak VI klas ze 124 uczniami. W roku następnym uczęszcza już do niej 209 uczniów. W 1942/1943 duża grupa uczniów była niepromowana z powodu nieopanowania materiału naukowego oraz z powodu nieuczęszczania do szkoły. Po zakończeniu działań wojennych kierownikiem szkoły został Stanisław Sójka. Pracują też H. Sójka i Kazimiera Zapałowicz. Liczba dzieci w szkole wynosi 147. W latach następnych zostaje zorganizowana Oświata Dorosłych. Kurs liczył 33 osoby. 24.04.1956 roku rozpoczęto budowę szkoły, a 25.08.1957 roku budynek oddano do użytku. 02.09.1957 roku wieloletni kierownik szkoły Pan Stanisław Wrzosek uroczyście wprowadził młodzież do nowych sal lekcyjnych. Kierownikiem szkoły zostaje Antoni Ziemba, który tę funkcję będzie sprawował do 1972 roku. Pracują także Edmund Skiba, Maria Matejek, Kazimiera Ziemba, Stanisław Wrzosek. W szkole uczyło się 300 uczniów. W roku szkolnym 1966/1967 wprowadzono VIII klasę w szkole podstawowej. W roku szkolnym 1972/73 na emeryturę odchodzi Antoni Ziemba, a funkcję kierownika obejmuje Maria Matejek. 01.08.1973 r. dyrektorem szkoły zostaje Pan Wacław Goławski, który tę funkcję sprawował będzie do 2006 r. W tym czasie dobudowane zostały 4 sale lekcyjne, korytarz oraz łączniki. Wymieniono kaflowe piece na centralne ogrzewanie, zbudowano kotłownię, stołówkę, szatnie i toalety. Stworzono boiska do piłki nożnej, ręcznej, koszykówki i piłki siatkowej. W szkole uczyło się 278 uczniów w 12 oddziałach. W wyniku wprowadzenia w życie w roku szkolnym 1999/2000 reformy szkolnej, powstał przy naszej szkole Oddział Zamiejscowy, Publicznego Gimnazjum nr 1 w Kąkolewnicy, którego dyrektorem zostaje Pani mgr Zofia Goławska- nauczyciel naszej szkoły, z bogatym doświadczeniem pedagogicznym. 13.10.2003 roku naszą szkolę wizytuje jego ekscelencja ks. Biskup Henryk Tomasik.27.04.2004 roku powołano do życia w naszej placówce Zespół Oświatowy. W skład niego weszły: Dyrektorem Zespołu Oświatowego zostaje Pani mgr Teresa Komoń, v-ce dyrektorem Pan Wacław Goławski oraz v-ce do spraw przedszkola Pani mgr Hanna Matejek. 04.09. 2006 r. po 35 latach pracy odchodzi na emeryturę długoletni dyrektor naszej szkoły Pan Wacław Goławski, a funkcję v-ce dyrektora sprawuje Pani mgr Joanna Sobota. 22.10.2006 roku społeczność szkolna przeżywa ważną uroczystość-,,Sadzenie Dębów Tysiąclecia”, która odbyła się na placu przy kościele parafialnym. 03.09.2007 r. Pani mgr Teresa Komoń odchodzi na emeryturę. Dyrektorem szkoły zostaje Pani mgr Ewa Lecyk, zastępcą Pani mgr Anna Bryńczak. 18.05.2008 r. oddano do użytku halę sportową, co w znacznym stopniu poprawiło warunki lokalowe naszej szkoły. 01.09.2008 r. wicedyrektorem szkoły zostaje Pani mgr Edyta Daniluk. 16.10.2008 r. nasza szkoła otrzymuje imię Jana Pawła II, a miejscowa społeczność funduje pomnik patrona, który zlokalizowano przed budynkiem szkoły. Od tej pory należymy tez do Diecezjalnej Rodziny Szkół Jana Pawła II. 01.09.2012 r. dyrektorem naszego Zespołu Oświatowego zostaje Pani mgr Iwona Chmielewska, która pozyskując dofinansowania od różnych instytucji, dbając o upiększenie otoczenia naszej placówki, wygląd wnętrza budynku oraz doposażenie poszczególnych sal i klasopracowni. Organizuje zajęcia logopedyczne, gimnastyki korekcyjnej oraz nauczanie języka angielskiego dla młodszych uczniów i dzieci w przedszkolu. Zapewnia uczniom opiekę szkolnego psychologa. Maj/czerwiec 2013 r.-uczniowie kl. III gimnazjum uzyskują z egzaminu gimnazjalnego najwyższy wynik – I miejsce w powiecie radzyńskim wśród szkół wiejskich. Luty/ marzec 2014 r.nasza szkoła zdobyła I miejsce w Konkursie Radia Podlasie i nadleśnictwa Radzyń Podlaski na ,, Najpiękniejszą choinkę w szkole”. Nagrodą są zielone krzewy, które odtąd zmieniają nie do poznania teren wokół budynku naszej szkoły. Powstają nowe alejki z tujkami tzw.,, kulkami” – wysypane białym kamykiem i obłożone krawężnikiem z kostki. Od roku 2014 jesteśmy organizatorem Gminnego Konkursu dotyczącego postaci danego roku kalendarzowego. Dzięki dotacji MEN otrzymujemy też sprzęt i pomoce do pracy z dziećmi niepełnosprawnymi. Październik 2015 r. urządzamy w naszej szkole gabinet pielęgniarki szkolnej, logopedy i psychologa z nowym wyposażeniem otrzymanym ze środków dotacji MEN. Ścieżka historyczno–przyrodnicza „Brzozowica” ukazuje zarówno walory przyrodnicze terenu jak i rys historyczny z czasów przedwojennych i II wojny światowej. Na trasie znajdują się dwa odnowione obiekty historyczne: kapliczka symbolizująca ustąpienie pożaru zagrażającego wsi Brzozowica oraz kopiec upamiętniający rocznicę śmierci Marszałka Józefa Piłsudskiego. Ścieżka wyposażona została w tablice dydaktyczne oraz miejsca do odpoczynku w postaci ławek i zadaszenia. Ma długość około 1,5 km, została otwarta we wrześniu 2008 roku. W 1915 roku przez tereny gminy Kąkolewnica przemieszczały się oddziały I Brygady Legionów Józefa Piłsudskiego. Tegoż roku na terenie gminy została stoczona bitwa pod Grabowcem. Polegli zostali pochowani na cmentarzu wojennym w Grabowcu. Kopiec i pomnik wraz z otaczającymi wałami wzniesiono, aby upamiętnić postać Marszałka Józefa Piłsudskiego. Pomysłodawcą budowy kopca i pomnika ku czci Naczelnika na szlaku przemarszu I Brygady Legionów był leśniczy Edward Trzeciak. W 1936 roku, czyli w pierwszą rocznicę śmierci Piłsudskiego, miejscowa ludność wspólnie z pracownikami leśnymi spontanicznie usypała kopiec poświęcony Komendantowi. Ciekawostką jest to, że z tej okazji z Krakowa przywieziono symboliczną garstkę ziemi z kopca Józefa Piłsudskiego. Rok później (3 maja) miało miejsce uroczyste odsłonięcie pomnika. Brzozowickie miejsce pamięci przetrwało okupację i okres PRL – u. Płaskorzeźba z głową Marszałka została zdjęta z pomnika i ukryta w leśniczówce jeszcze w 1940 roku. Późniejszy leśniczy Jan Stasiewicz odnalazł ją w latach siedemdziesiątych podczas rozbiórki starej leśniczówki. Przechował medalion u siebie, a kiedy w Brzozowicy utworzono parafię – przekazał go ks. proboszczowi Edwardowi Szarkowi. W maju 1992 roku płaskorzeźba powróciła na pomnik. W leśnej scenerii odprawiono wtedy uroczystą mszę świętą, w której uczestniczyli ostatni żyjący żołnierze Marszałka. Na pomniku został umieszczony orzełek legionowy zachowany do dziś. Od 1998 roku Brzozowica znajduje się na trasie „Marszów Szlakiem Legionów Józefa Piłsudskiego na Podlasiu”, które organizowane są na przełomie maja i czerwca. Kopiec i pomnik są miejscem uroczystości patriotyczno – religijnych ( 3 V oraz 11 XI). W 1956 roku zostają założone Filie biblioteczne w Brzozowicy Dużej i w Turowie. 10 stycznia 1958 roku kierownictwo biblioteki obejmuje pani Zofia Majczyna, która pracuje do czasu odejścia na emeryturę w 1997 roku. W 1959 roku powstają punkty biblioteczne, których liczba zmienia się w kolejnych latach. W 1969 roku biblioteka po raz kolejny zmienia swoją siedzibę, zostaje przeniesiona do budynku po Gromadzkiej Radzie. W tym czasie zarejestrowanych w bibliotece jest ok. 600 czytelników. W roku 1973 w związku z reformą administracyjną kraju biblioteka zmienia nazwę na Gminną Bibliotekę Publiczną. W 1977 roku kolejny raz zmienia lokal , tym razem znowu do budynku prywatnego. Kolejna przeprowadzka następuje w 1983 roku, do lokalu państwowego. W tymże roku księgozbiór biblioteki liczy ok. 10000 woluminów. W 1997 roku odchodzi na emeryturę dotychczasowa kierowniczka Zofia Majczyna. Jej miejsce zajmuje Ewa Korulczyk, która funkcję kierownika Gminnej Biblioteki pełni do czasu obecnego. W tym samym roku, w pełnym wymiarze czasu pracy, zostaje zatrudniona Anna Nast, która także pracuje w bibliotece. W 2002 roku Biblioteka zostaje przeniesiona do lokalu w budynku Urzędu Gminy. W ramach programu „Ikonka” w 2004 roku biblioteka otrzymuje 3 komputery z dostępem do Internetu. Utworzone zostają trzy stanowiska komputerowe dla czytelników. W 2006 roku za udział w konkursie zorganizowanym przez Wojewódzką Bibliotekę Publiczną im. Hieronima Łopacińskiego w Lublinie „Pamięć Przeszłości” biblioteka otrzymała  – I nagrodę na etapie powiatowym „Ocalić przeszłość” – wyróżnienie na etapie wojewódzkim W roku 2008 rozpoczęto tworzenie katalogu elektronicznego w GBP i Filii bibliotecznej w Brzozowicy Dużej, filia udostępnia Internet czytelnikom (3 komputery z programu „IKONKA II”) W 2009 roku biblioteka przystąpiła do ogólnopolskiej akcji „Cała Polska Czyta Dzieciom”. Wzięła udział w konkursie zorganizowanym przez WBP w Lublinie „Unia Lubelska 1569”- dwóch czytelników z naszej biblioteki zostają nagrodzone zestawami książek. Zarząd kieruje działalnością osp i realizuje ją na zewnątrz. Umowy, akty oraz pełnomocnictwa i dokumenty finansowe w zakresie praw majątkowych osp składają przez podpisy dwaj członkowie zarządu w tym skarbnik lub jeden członek zarządu i pełnomocnik. Zadaniem osp jest prowadzenie ochrony przeciwpożarowej polegającej na realizacji przedsięwzięć mających na celu ochronę życia, zdrowia i mienia przed pożarem, klęską żywiołową lub innym miejscowym zagrożeniem. Znajdują się tu 2 perony. W roku 2017 przystanek obsługiwał 100–149 pasażerów na dobę. Kania – leśny rezerwat przyrody w gminie Trzebieszów, w powiecie łukowskim, w województwie lubelskim. Leży na terenie Nadleśnictwa Radzyń Podlaski, w obrębie leśnym Turów, w leśnictwie Brzozowica. • dokument powołujący – Zarządzenie Ministra Ochrony Środowiska, Zasobów Naturalnych i Leśnictwa z 11 grudnia 1995 roku w sprawie uznania za rezerwat przyrody (MP z 1996 roku nr 5, poz. 45). • cel ochrony – zachowanie wielogatunkowego lasu liściastego, w tym rzadkiego na terenie Polski zbiorowiska dębniaka turzycowego Drzewostan tworzy dąb szypułkowy w wieku około 160 lat z udziałem brzozy, olszy, osiki i sosny w wieku 20–35 lat. W warstwie podszytu rosną m.in. leszczyna, czeremcha czy grab. W runie naliczono około 60 gatunków roślin. Z roślin chronionych na terenie rezerwatu występują: przylaszczka pospolita, konwalia majowa, wawrzynek wilczełyko, listera jajowata, kopytnik pospolity, kruszyna pospolita.", "url": "https://natalia536.wordpress.com/moja-miejscowosc/", "category": "lubelskie", "sub_category": "Gotowe dania i potrawy", "phrase": "Tertuny brzozowickie z soczewicą"}