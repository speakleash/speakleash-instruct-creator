{"meta_description": "", "title": "", "content": "Do produkcji używa się mięsa wieprzowego (łopatka, okrawki chude i tłuste) z rozbioru tuszy wieprzowej oraz mięsa wołowego (kark). Dawniej mięso wołowe zastępowano mięsem baranim. Pokrojone na kawałki świeże mięso stanowiące masę mięsną kiełbasy pozostawia się na 3 dni w chodnym miejscu, w celu dojrzewania po uboju. Po tym okresie mięso rozdrabnia się w maszynce o oczkach 3-10 mm. Do zmielonej masy mięsnej dodaje się przypraw w postaci czosnku, pieprzu i soli, wszystko w odpowiednich proporcjach. Po dokładnym wymieszaniu napełnia się przygotowane wcześniej jelita. Wędzenie przebiega na zimnym dymie, w czasie ok. 4 godz. w tradycyjnej drewnianej wędzarni, z wykorzystaniem dymu drewna olchowego. Następnym etapem jest 20 - minutowe parzenie i wystudzanie.", "url": "https://mazovia.pl/pl/bip/zalatw-sprawe/rolnictwo/lista-produktow-tradycyjnych/produkty-miesne/kielbasa-ze-starych-litewnik.html?format=csv", "category": "mazowieckie", "sub_category": "Mięso świeże oraz produkty mięsne", "phrase": "Kiełbasa ze Starych Litewnik"}