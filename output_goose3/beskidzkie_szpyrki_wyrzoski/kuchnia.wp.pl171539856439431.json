{"meta_description": "Justyna Żyła, była żona słynnego skoczka narciarskiego, na swoim Instagramie zebrała pokaźną grupkę followersów. Na koncie celebrytki nierzadko pojawiają się smakowite fotki, bo jak sama Justyna wyznała,", "title": "Justyna Żyła pokazała swój obiad. Na talerzu jest chyba z tysiąc kalorii!", "content": "Justyna Żyła lubi gotować i chętnie dzieli się tym z fanami Justyna Żyła, była żona słynnego skoczka narciarskiego, na swoim Instagramie zebrała pokaźną grupkę followersów. Na koncie celebrytki nierzadko pojawiają się smakowite fotki, bo jak sama Justyna wyznała, planuje wydanie książki kulinarnej. Justyna Żyła uwielbia gotować – nie tylko na Insta dzieli się swoją pasją z fanami, ale także miała swój kanał na YouTube, a także myślała o wydaniu książki. W swojej pięknej, białej kuchni chętnie gotuje ze swoimi dziećmi i dla nich. Tym razem samotna mama do sieci wrzuciła smakowite, ale zarazem niezwykle kaloryczne danie, popularne w rejonach, z których pochodzi. Szpyrki, szperki, spyrki, wyrzoski (Śląsk Cieszyński) to charakterystyczne między innymi dla kuchni terenów Beskidów tłuste okrawki mięs, pokrojone w drobną kostkę i mocno wysmażone. Choć niektórzy stosują ten termin zamiennie z określeniem \"skwarki\", to jednak nie są one tożsame. Szpyrki smaży się tak długo, aż wytopi się z mięsa cały tłuszcz, a następnie doprawia solą, pieprzem, kminkiem, roztartym czosnkiem i cebulą. Później spyrki wstawia się do piekarnika, gdzie nabierają charakterystycznej chrupkości i, co ciekawe, koloru, skąd pochodzi określenie \"czarne szpyrki\". Spyrki podawane są jako okrasa do dań, w tym także i placków ziemniaczanych (koniecznie z blachy), a także wykorzystuje się je do pieczenia słynnych ciasteczek (!) i herbatników. Tak danie nazwała Justyna Żyła, wrzucając apetyczne zdjęcia na instagramowe konto. Tym postem wzbudziła ogromne zainteresowanie fanów – część z nich poprosiła o przepis, inni wyznali, że nie mieli pojęciu o istnieniu takiego dania, a jeszcze inni – wspominali, z czym u nich jada się takie placki. Jak mówi jedna z obserwujących konto Justyny: \"U nas je się z cukrem i ze śmietaną\". Choć Justyna Żyła nie podała przepisu na to regionalne danie, nic nie stoi na przeszkodzie, by je wykonać. Mamy przepis dla łasuchów, którzy – podobnie jak Justyna Żyła i jej nienaganna figura – nie boją się nadwyżki kalorycznej.", "url": "https://kuchnia.wp.pl/justyna-zyla-pokazala-swoj-obiad-na-talerzu-jest-chyba-z-tysiac-kalorii-6600986586651616a", "category": "śląskie", "sub_category": "Mięso świeże oraz produkty mięsne", "phrase": "Beskidzkie szpyrki (wyrzoski)"}