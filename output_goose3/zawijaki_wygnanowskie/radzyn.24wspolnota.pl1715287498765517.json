{"meta_description": "Gmina Kąkolewnica słynie pierogami nie od dziś, stąd też po raz 19-ty odbyło się Spotkanie karnawałowe „Pierogi 2022”. - Wspólnota Radzyńska", "title": "Gm. Kąkolewnica: Spotkanie Karnawałowe \"Pierogi 2022\" - Wspólnota Radzyńska", "content": "Gmina Kąkolewnica słynie pierogami nie od dziś, stąd też po raz 19-ty odbyło się Spotkanie karnawałowe „Pierogi 2022”. Spotkanie rozpoczęła grupa śpiewająca z KGW Jurki w składzie: Agnieszka Koczkodaj, Renata Gołoś, Aldona Majczyna, Jolanta Izdebska, Agnieszka Izdebska i Piotr Łątka. Swoją obecnością święto pieroga w Kąkolewnicy uświetnili: Anna Mróz - wójt Gminy Kąkolewnica wraz z małżonkiem Krzysztofem, ks. kanonik Janusz Sałaj proboszcz parafii pw. św. Filipa Neri w Kąkolewnicy, Mariusz Majczyna przewodniczący Rady Gminy, Renata Czerwińska i Jerzy Szkodkowski – wiceprzewodniczący Rady Gminy, Wiesław Czech, Piotr Czerwiński, Leszek Jóźwiak, Piotr Łątka, Krzysztof Grzeszyk, Mirosław Sawicki radni Rady Gminy Kąkolewnica, Marcin Czyżak sekretarz Gminy. Ponadto gościliśmy Zbigniewa Smółko – wiceprezesa Lokalnej Grupy Działania ZAPIECEK, Beatę Niewęgłowską inspektora ds. KGW ARMiR w Radzyniu Podlaskim, Zofię Goławską przedstawiciela Stowarzyszenia dla rozwoju ziemi kąkolewnickiej, Stanisława Iwanowskiego reprezentującego BS w Trzebieszowie - sponsora konkursu pierogowego. W tym roku panie przygotowały: Trud przygotowań pierogów został nagrodzony upominkami w postaci karnetu do kina, oprawionym pamiątkowym zdjęciem oraz okolicznościowym dyplomem, wręczonymi przez Annę Mróz oraz Mariusza Majczynę. Koszty wycieczki sfinansował BS w Trzebieszowie. Już po raz trzeci odbył Gminny Konkurs Nalewek „O kryształową karafkę”. Inicjatorem konkursu była śp. Katarzyna Krupska–Grudzień dotychczasowa prezes LGD \"Zapiecek\", a jej dzieło kontynuuje pan Zbigniew Smółko oraz Gminny Ośrodek Kultury w Kąkolewnicy. Po degustacji trunków wyłoniono zwycięzcę, którym okazała się Renata Kot z Kąkolewnicy - przygotowała nalewkę truskawkową, drugie miejsce zajęła Agata Chwedoruk z Lipniak z nalewką wiśniową. Na trzecim miejscu uplasowała się cytrynówka przygotowana przez Marzenę Komoń z Kąkolewnicy. Pyszne nalewki przygotowały również: Renata Juchnikowska z Olszewnicy, Marianna Gudzińska z Kąkolewnicy, Małgorzata Brodawka z Wygnanki i Beata Wiśnicka z Kąkolewnicy. Jak podkreśla przewodniczący komisji, Zbigniew Smółko Radny Powiatu Radzyńskiego, poziom smaków nalewek był niezwykle wyrównany. Spotkanie karnawałowe PIEROGI 2022 to wspaniała impreza, która stanowi niesamowite połączenie dwóch elementów: pysznego jedzenia oraz integracji. Przygotowywana nie tylko przez organizatorów, ale przede wszystkim przez nasze wspaniałe gospodynie, które wspólnie gotują, pieką i smażą przepyszne pierogi. Kąkolewnica ma 16 rodzajów pierogów jako produkt tradycyjny wpisanych na listę Produktów Tradycyjnych Ministerstwa Rolnictwa i Rozwoju Wsi . ZALOGUJ SIĘ - Twoje komentarze będą wyróżnione oraz uzyskasz dostęp do materiałów PREMIUM. Nie masz konta? ZAREJESTRUJ SIĘ Zapomniałeś hasła? ODZYSKAJ JE", "url": "https://radzyn.24wspolnota.pl/wiadomosci/gm-kakolewnica-spotkanie-karnawalowe-pierogi-2022/wXIY63blVjBZMVuIBZv9", "category": "lubelskie", "sub_category": "Wyroby piekarnicze i cukiernicze", "phrase": "Zawijaki wygnanowskie"}