{"meta_description": "", "title": "Gmina Kąkolewnica", "content": "Od 1 lipca 2010 roku w Gminie Kąkolewnica Wschodnia realizowany jest projekt „Integracja przez tradycję”, który współfinansowany jest przez Unię Europejską ze środków Europejskiego Funduszu Społecznego w ramach Priorytetu VII, Działanie 7.3 „Inicjatywy lokalne na rzecz aktywnej integracji”. W projekcie bierze udział 45 osób z niemal wszystkich miejscowości gminy m.in. Brzozowica Duża, Brzozowica Mała, Kąkolewnica Wschodnia, Kąkolewnica Południowa, Kąkolewnica Północna, Rudnik, Olszewnica, Polskowola, Lipniaki, Grabowiec, Miłolas, Żakowola Stara, Żakowola Poprzeczna, Turów, Wygnanka, Zosinowo, Sokule, Jurki. W ramach projektu prowadzone są zajęcia teoretyczne i praktyczne, które odbywają się w piątki, soboty i niedziele w Publicznym Gimnazjum w Olszewnicy. W części teoretycznej zostaną przybliżone takie zagadnienia jak: bezpieczeństwo i higiena produkcji gastronomicznej, przygotowanie stanowiska cateringowego, serwowanie potraw i obsługa konsumenta, dekorowanie stołów i potraw, oraz zagadnienia z zakresu prowadzenia działalności pozarolniczej w zakresie cateringu oraz rejestracji i promocji produktów regionalnych. W części praktycznej uczestniczki projektu, zapoznają się w praktyce ze sposobami przygotowania 16 produktów tradycyjnych: tertuny brzozowickie z soczewicą, pierogi żakowolskie ze smażonymi ziemniakami, pierogi zosinowskie z jagodami, pyzy polskowolskie z mięsem, pierogi lipniackie z kapustą i grzybami, pierogi turowskie z soczewicą, racuchy turowskie, parowańce brzozowickie z kapustą i grzybami, pączki żakowolskie z powidłami z antonówek, pierogi olszewnickie z kaszą gryczaną, parowańce żakowolskie z soczewicą, zawijaki wygnanowskie, racuchy z makiem, parowańce z serem, marchwiaki, parowańce z kaszą jaglaną. Projekt realizowany będzie do końca grudnia b.r. , a zakończy się spotkaniem integracyjnym mieszkańców gminy Kąkolewnica, na którym zostaną zaprezentowane nabyte umiejętności, poprzez przygotowanie przez uczestniczące w nim panie wszystkich szesnastu produktów tradycyjnych i stoisk cateringowych.", "url": "https://kakolewnica.lublin.pl/pl/component/content/article/32-projekty-europejskie/129-informacja-z-realizacji-projektu-integracja-przez-tradycje-102010", "category": "lubelskie", "sub_category": "Wyroby piekarnicze i cukiernicze", "phrase": "Zawijaki wygnanowskie"}