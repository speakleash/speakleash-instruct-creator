{"meta_description": "27 maja  na antenie TVP 1 , w programie „Kawa czy herbata”,   promowała się Lubelszczyzna. W telewizyjnym studiu pojawiły się przedstawici ...", "title": "Kąkolewnica promowała się w TVP", "content": "27 maja na antenie TVP 1 , w programie „Kawa czy herbata”, promowała się Lubelszczyzna. W telewizyjnym studiu pojawiły się przedstawicielki Kąkolewnicy, które prezentowały w jaki sposób przygotowuje się tradycyjne pierogi. Tematem wiodącym audycji było hasło„Jak europejskie fundusze zmieniają stolicę wschodniej Polski”. Program prowadziła Beata Tadla- prezenterka znana również z „Wiadomości”. Lubelszczyznę reprezentowali zespół Budka Suflera, studenci UMCS i Politechniki Lubelskiej, zespół „Jarzębina”. Swój udział miał również Gminny Ośrodek Kultury w Kąkolewnicy, prezentując m.in. pierogi – Smaki Lubelszczyzny, zgłoszone na Listę Produktów Tradycyjnych.Przez dużą część programu (w tle) można było podziwiać na ekranie panie z Kąkolewnicy w regionalnych strojach podlaskich, gotujące na żywo pierogi i inne przysmaki : Kazimierę Korulczyk (racuchy z makiem, racuchy turowskie z serem, pączki żakowolskie z powidłami z antonówek i tertuny brzozowickie z soczewicą), Janinę Wardziak( parowańce z jagodami i parowańce z kaszą jaglaną), Józefę Iwanowską i Stanisławę Kośmider (zawijaki wygnanowskie z suszonymi owocami, marchwiaki z makiem, pierogi lipniackie z kapustą i grzybami oraz pierogi żakowolskie ze smażonymi ziemniakami).Na prezentacji nie mogło zabraknąć kąkolewnickiej oranżady z wytwórni Edmunda Jędruszczaka z Kąkolewnicy. Chociaż pogoda była dość kapryśna, wczesna pora, chłodno i padający pod koniec programu deszcz, nasze panie pod okiem dyrektora GOK Bożeny Adamowicz, dzielnie sprostały medialnym wymogom programu na żywo – promując gminę, powiat i województwo.SK/Kąkolewnica [Msz] Więcej informacji z Międzyrzeca Podlaskiego i okolic [kliknij] ____________________________________________________________________________", "url": "https://old.podlasie24.pl/wiadomosci/miedzyrzec-podlaski/kakolewnica-promowala-sie-w-tvp-e86c.html", "category": "lubelskie", "sub_category": "Wyroby piekarnicze i cukiernicze", "phrase": "Zawijaki wygnanowskie"}