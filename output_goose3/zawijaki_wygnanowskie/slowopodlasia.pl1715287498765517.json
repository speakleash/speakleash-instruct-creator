{"meta_description": "To już osiemnaste spotkanie karnawałowe „Pierogi 2020”, podczas którego gospodynie z Kąkolewnicy serwowały swoje przysmaki, a specjalnie powołane jury...", "title": "Gmina Kąkolewnica: Wybrali najlepszą nalewkę, degustowali pierogi", "content": "W tym roku smakowitości zaprezentowały: KGW Brzozowica Duża i KGW Zosinowo - tertuny z soczewicą, KGW Południowa - pyzy z kaszą jaglaną, KGW Lipniaki i KGW Wschodnia – pierogi z kapustą i grzybami, KGW Polskowola i KGW Żakowola Poprzeczna oraz KGW Brzozowica Mała - pierogi z soczewicą, KGW Żakowola Stara- pierogi z ziemniakami, KGW Olszewnica - pierogi z kaszą gryczaną, KGW Mościska -pierogi z serem, KGW Jurki- pączki ziemniaczane z konfiturą, KGW „Kąkolewianki” – faworki i róże karnawałowe, KGW Wygnanka - zawijaki wygnanowskie, KGW Turów - racuchy z serem, KGW Żakowola Radzyńska - pączki z powidłami z antonówek, Zaniewicz –Anielki - sękacze , KGW Północna – Parowańce z czerwoną soczewica, barszczyk czerwony i surówka. Gospodynie zostały nagrodzone upominkami złożonymi z obrusów i dyplomów. To jednak nie kończyło karnawałowego spotkania, bo w jego ramach wygłoszone zostały dwie prelekcje. Na temat projektowania jedzenia mówiła Małgorzata Rygalik, a o społecznej roli jedzenia opowiadał Krzysztof Martyniuk. Drugą część spotkania pochłonął konkurs na najlepszą nalewkę. O „Kryształową karafkę” w gminie Kąkolewnica gospodynie walczą już drugi rok. Propozycję konkursu złożyła prezes LGD Katarzyna Krupska – Grudzień, a ta się przyjęła. W tym roku jurorzy oceniali 13 trunków porównując ich klarowność, kolor, aromat czy bukiet. - Poziom smaków nalewek był niezwykle wyrównany, dlatego przedstawiamy państwu uczestników konkursu: Janina Wardziak , Alina Hornowska, Ewa Wysokińska, Jadwiga Kubalska, Małgorzata Boreczek, Barbara Pietruszewska, Danuta Jędrzejewicz, Alina Mazur, Danuta Majczyna, Marzena Komoń, Grażyna Płudowska, Małgorzata Brodawka – mówił przy ogłaszaniu wyników Zbigniew Smółko, przewodniczący jury i wiceprzewodniczący rady powiatu radzyńskiego. Wygrał napitek Beaty Wiśnickiej z Kąkolewnicy. Spotkanie karnawałowe uświetnił występ Moniki Ochnio, Kamili Głowniak, Pauliny Kuć i Julii Kołtun. Wokalistki zaprezentowały się w repertuarze piosenek ludowych. Jak zaznaczają organizatorzy przedsięwzięcia, czyli władze gminy i GOK w Kąkolewnicy, 16 rodzajów pierogów, sękacz Zaniewicz -Anielki oraz oranżada z Kąkolewnicy, są wpisane jako produkty tradycyjne Gminy Kąkolewnica na Listę Produktów Tradycyjnych Ministerstwa Rolnictwa i Rozwoju Wsi .", "url": "https://www.slowopodlasia.pl/artykul/8242,gmina-kakolewnica-wybrali-najlepsza-nalewke-degustowali-pierogi", "category": "lubelskie", "sub_category": "Wyroby piekarnicze i cukiernicze", "phrase": "Zawijaki wygnanowskie"}