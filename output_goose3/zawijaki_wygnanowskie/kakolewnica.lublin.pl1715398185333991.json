{"meta_description": "", "title": "XVIII Spotkanie Karnawałowe \"Pierogi 2020\"", "content": "Nie od dziś Gmina Kąkolewnica pierogami słynie, stąd też po raz 18-ty odbyło się Spotkanie karnawałowe „Pierogi 2020”. Organizatorem spotkania była Pani Anna Mróz Wójt Gminy Kąkolewnica i Gminny Ośrodek Kultury w Kąkolewnicy, – inicjator/pomysłodawca tej imprezy. Spotkanie karnawałowe rozpoczęliśmy repertuarem kilku piosenek ludowych w wykonaniu Moniki Ochnio, Kamili Głowniak, Pauliny Kuć i Julii Kołtun. Po przywitaniu gości, nastąpiła prezentacja pierogów i ciast przygotowanych przez koła: KGW Brzozowica Duża i KGW Zosinowo - tertuny z soczewicą, KGW Południowa - pyzy z kaszą jaglaną, KGW Lipniaki i KGW Wschodnia – pierogi z kapustą i grzybami, KGW Polskowola i KGW Żakowola Poprzeczna oraz KGW Brzozowica Mała - pierogi z soczewicą, KGW Żakowola Stara- pierogi z ziemniakami, KGW Olszewnica - pierogi z kaszą gryczaną, KGW Mościska -pierogi z serem, KGW Jurki- pączki ziemniaczane z konfiturą, KGW „Kąkolewianki” – faworki i róże karnawałowe, KGW Wygnanka - zawijaki wygnanowskie, KGW Turów - racuchy z serem, KGW Żakowola Radzyńska - pączki z powidłami z antonówek, Zaniewicz –Anielki - sękacze , KGW Północna – Parowańce z czerwoną soczewica, barszczyk czerwony i surówka.   Nasze spotkanie swoją obecnością uświetnili goście: ks. Prałat Janusz Sałaj i ks. Wikariusz Radosław Osipacz z miejscowej parafii, Pan Waldemar Podsiadły – dyr. Biura Wojewody Lubelskiego, Pan Witold Korulczyk - członek Zarządu Rady Powiatu, Pani Beata Niewęgłowska z ARiMR w Radzyniu Podl., władze samorządowe reprezentowali Wiceprzewodniczący Rady Gminy: Pani Renata Czerwińska i Pan Jerzy Szkodkowski oraz Radni Rady Gminy, W kolejnej części spotkania miały miejsce dwie prelekcje. Pierwsza na temat projektowania jedzenia Pani Małgorzaty Rygalik, a druga nt społecznej roli jedzenia Pana Krzysztofa Martyniuka. Trud przygotowań pierogów został nagrodzony upominkiem w postaci obrusów oraz dyplomów. Nagrody zakupiło Stowarzyszenie dla rozwoju ziemi kąkolewnickiej reprezentowane przez Panią Zofię Goławską. Imprezę od początku i także w tym roku wspierał finansowo BS w Trzebieszowie, reprezentowany przez Pana Stanisława Iwanowskiego. W tym roku odbył się już po raz II konkurs na najlepszą nalewkę „O kryształową karafkę”. Inicjatorem konkursu jest Pani Katarzyna Krupska - Grudzień, prezes LGD Zapiecek oraz Gminny Ośrodek Kultury w Kąkolewnicy. Członkowie jury oceniali m.in. klarowność, kolor, aromat czy bukiet nalewek. Po degustacji 13 trunków wyłoniono zwyciężczynię, okazała się nią Pani Beata Wiśnicka z Kąkolewnicy.  Jak podkreśla przedstawiciel komisji Pan Zbigniew Smółko Radny Powiatu Radzyńskiego, poziom smaków nalewek był niezwykle wyrównany, dlatego przedstawiamy państwu pozostałych uczestników konkursu:, Janina Wardziak , Alina Hornowska, Ewa Wysokińska, Jadwiga Kubalska, Małgorzata Boreczek, Barbara Pietruszewska, Danuta Jędrzejewicz, Alina Mazur, Danuta Majczyna, Marzena Komoń, Grażyna Płudowska, Małgorzata Brodawka.  Spotkanie karnawałowe PIEROGI 2020 to wspaniała impreza, która stanowi niesamowite połączenie dwóch elementów: pysznego jedzenia oraz integracji. Przygotowywana nie tylko przez organizatorów, ale przede wszystkim przez nasze wspaniałe gospodynie, które wspólnie gotują, pieką i smażą przepyszne pierogi. Mamy nadzieję, że wszystkim smakowały.  Jesteśmy bardzo dumni z naszych Pań, dziękujemy za wspaniałą współpracę. Gościom za przybycie i mile spędzony czas.  Warto przypomnieć, iż 16 rodzajów pierogów, jako 17 pozycja sękacz Zaniewicz -Anielki oraz na 18 pozycji oranżada z Kąkolewnicy są wpisane jako produkty tradycyjne Gminy Kąkolewnica na Listę Produktów Tradycyjnych Ministerstwa Rolnictwa i Rozwoju Wsi .", "url": "https://kakolewnica.lublin.pl/pl/2319-xviii-spotkanie-karnawalowe-pierogi-2020", "category": "lubelskie", "sub_category": "Wyroby piekarnicze i cukiernicze", "phrase": "Zawijaki wygnanowskie"}