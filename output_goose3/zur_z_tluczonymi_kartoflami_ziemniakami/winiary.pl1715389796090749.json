{"meta_description": "Barszcz biały nie tylko na Wielkanoc. To pyszna zupa, którą można się cieszyć na co dzień. Sprawdź przepis :)", "title": "Barszcz biały z tłuczonymi ziemniakami i kiełbasą", "content": "Są zupy, które choć jadane nie tylko od święta, przepełniają dom ich zapachem. Kiedy na kuchence wesoło pyrka barszcz biały, choćby był i początek zimy, po całej kuchni rozchodzą się wiosenne aromaty. Tak pachnie Wielkanoc.    Barszcz biały może być bardzo pożywny, kiedy podacie go z tłuczonymi ziemniakami i kiełbasą. Najlepiej białą, bo cóż pasuje do barszczu i żurku bardziej, niż biała kiełbasa? Ziemniaki możecie podać na osobnym talerzu, okraszone złocistą cebulką, lub też dodać je bezpośrednio do talerza z zupą. A gdyby komuś jeszcze było mało, dorzućcie do każdego talerza po dwie połówki ugotowanego na twardo jajka.    Barszcz biały z tłuczonymi ziemniakami i kiełbasą możecie zrobić w każdej chwili, bez konieczności wcześniejszego nastawiania zakwasu. Do jego przygotowania wykorzystałam aromatyczny Barszcz Biały Nasza Specjalność Winiary, w którym znajdziecie polską mąkę, rodzime aromatyczne zioła i przyprawy. Barszcz jest dość łagodny, a jego smak można podkręcić sokiem z kiszonych ogórków.    Smacznego!", "url": "https://www.winiary.pl/przepisy/barszcz-bialy-z-ziemniakami-i-kielbasa-zwz/", "category": "śląskie", "sub_category": "Gotowe dania i potrawy", "phrase": "Żur z tłuczonymi kartoflami (ziemniakami)"}