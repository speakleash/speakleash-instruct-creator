{"meta_description": "Żurek z ugniecionymi ziemniakami. Boczek wędzony płuczemy, wkładamy do wody dodając ziele angielskie i liść laurowy. Gotujemy... Sprawdź!", "title": "Żurek z ugniecionymi ziemniakami przepis", "content": "Boczek wędzony płuczemy, wkładamy do wody dodając ziele angielskie i liść laurowy. Gotujemy tak około 20 min. Dodajemy sól, obraną, opłukaną marchewkę, obrany pokrojony w kostkę czosnek. Do wywaru dodajemy podsmażone grzyby i gotujemy jeszcze około 20 min.  Wyjmujemy z wywaru ugotowany boczek i kroimy w kostkę. Po pokrojeniu boczek wkładamy z powrotem do wywaru a następnie wywar zalewamy żurkiem. Dodajemy majeranek oraz przyprawiamy do smaku przyprawą uniwersalną. Gotujemy około 30 minut na małym ogniu często mieszając.   Żurek doprawiamy do smaku przyprawą uniwersalną.  Obrane i opłukane ziemniaki gotujemy w osolonej wodzie. Po ugotowaniu odlewamy wodę, ziemniaki ugniatamy tłuczkiem dodając podsmażoną cebule z podsmażonym boczkiem wędzonym (do podsmażania cebuli i boczku dodaje 1 - 2 łyżki margaryny).  Ugniatamy aż ziemniaczki będą miały fajną gładką masę.   Na głęboki talerz nakładamy ziemniaki i zalewamy ugotowanym żurkiem. W razie potrzeby żurek doprawić przyprawą w płynie.  Możemy do żurku dodać kiełbasę albo ugotowane na twardo jajka.", "url": "https://gotujmy.pl/zurek-z-ugniecionymi-ziemniakami,przepisy-zurek-z-ziemniakami-przepis,271402.html", "category": "śląskie", "sub_category": "Gotowe dania i potrawy", "phrase": "Żur z tłuczonymi kartoflami (ziemniakami)"}