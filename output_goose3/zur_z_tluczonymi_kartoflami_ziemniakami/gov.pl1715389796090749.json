{"meta_description": "Produkt wpisany na listę produktów tradycyjnych w dniu 2006-09-28\nW kategorii Gotowe dania i potrawy\nw województwie śląskim", "title": "Żur z tłuczonymi kartoflami (ziemniakami) - - Portal Gov.pl", "content": "Szarobeżowy, gęstawy płyn z widocznymi charakterystycznymi brązowymi otrębami. Widoczne też drobno pokrojone w kostkę kiełbasa i boczek. Płyn otacza wianuszek ugniecionych (tłuczonych) ziemniaków okraszonych smażoną cebulką. Płyn gęstości śmietany, wyraźnie wyczuwalne drobne otręby żytnie. Dodatek stanowią ugniecione (tłuczone) ziemniaki o gładkiej konsystencji oraz drobno pokrojona w kostkę wędlina. W smaku płyn lekko kwaśny z wyczuwalnym wyraźnym czosnkowym aromatem i wędzonym posmakiem. Dawniej na Śląsku nie żyło się bogato. Zdarzały się lata klęsk głodowych. Ludzie żyli oszczędnie i bez większej wystawności. Na Śląsku mówiło się, że swoje musi styknąć (wystarczyć). Na wyżywienie rodziny musiało wystarczyć to, co wyhodowano w chlewiku i to, co urosło na polu. Z tych produktów przygotowywane były potrawy z reguły bardzo proste. Ślązacy rzadko jadali dwa dania obiadowe.", "url": "https://www.gov.pl/web/rolnictwo/zur-z-tluczonymi-kartoflami-ziemniakami", "category": "śląskie", "sub_category": "Gotowe dania i potrawy", "phrase": "Żur z tłuczonymi kartoflami (ziemniakami)"}