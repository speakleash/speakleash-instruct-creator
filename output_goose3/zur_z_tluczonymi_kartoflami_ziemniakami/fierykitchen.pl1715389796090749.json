{"meta_description": "Dzisiaj proponuję pyszny wegański żurek z tłuczonymi ziemniakami z pieczarkami. Jest to jedna z moich ulubionych zup, kojarzy się nieodłącznie ze świętami", "title": "Żurek z ziemniakami z pieczarkami", "content": " • W garnku w którym będziemy gotować wywar, podsmażamy na oleju włoszczyznę. Jak warzywa się zrumienią dodajemy 1,5 l wody, ziele angielskie i listki laurowe, sól, pieprz i gotujemy na małym ogniu około 45 minut. • Ziemniaki obieramy i gotujemy w osolonej wodzie. Na patelni na oleju podsmażamy pokrojoną w drobną kosteczkę cebulkę, czosnek przeciśnięty przez praskę i pieczarki starte na tarce. Ziemniaki po ugotowaniu odcedzamy i tłuczemy, dodajemy zawartość patelni i mieszamy. • Odcedzamy warzywa z bulionu i dodajemy żurek (dodawajcie go stopniowo aby uzyskać taki jak lubicie, bardziej lub mniej kwaśmy).Chwilę gotujemy i dodajemy śmietanę, którą przed wlaniem do żurku hartujemy czyli do śmietany dodajemy chochelkę wrzącego żurku, mieszamy ze śmietaną i dopiero wtedy wlewamy do garnka. Na końcu doprawiamy zupę suszonym majerankiem, solą, pieprzem i łyżką chrzanu.", "url": "https://fierykitchen.pl/recipes/zurek-z-tluczonymi-ziemniakami-z-pieczarkami/", "category": "śląskie", "sub_category": "Gotowe dania i potrawy", "phrase": "Żur z tłuczonymi kartoflami (ziemniakami)"}