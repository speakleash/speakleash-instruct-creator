{"meta_description": "Najlepsze jabłka na szarlotkę to takie, które mają mało soku, a ich miąższ nie czernieje. Jakie odmiany wykorzystać podczas domowych wypieków?", "title": "Jakie są najlepsze jabłka na szarlotkę? Sprawdź nasze porady!", "content": "Jakie są najlepsze jabłka na szarlotkę? Sprawdź nasze porady! Najlepsze jabłka na szarlotkę to takie, które mają mało soku, a ich miąższ nie czernieje. Sprawdzą się najwcześniejsze Papierówka, Antonówka, Geneva, Złota i Szara Renety, Boskoopy i Ligole. Jabłka powinny ładnie się wysmażać, by powstał gęsty mus. Sekretem udanej szarlotki jest trafny wybór jabłek. Nie wszystkie się nadają, bo ich miąższ szybko czernieje i mają tak dużo soku, że mogą doprowadzić do kulinarnej katastrofy. Ciasto wówczas rozmięknie i będzie niesmaczne. Najlepsze i najsmaczniejsze odmiany jabłek na szarlotkę, z których można wysmażyć gęsty mus. Pierwsze trzy pojawiają się najwcześniej, bo dojrzewają już pod koniec lipca. Nadają się nie tylko na szarlotkę i kompot, ale też na przetwory. Pięknie pachną i jeszcze lepiej smakują. Dla wielu ludzi wakacje to szarlotka z papierówek. Proszę wyobrazić sobie kruchuteńkie ciasto i aromatyczny, lekko kwaśny mus jabłkowy ze szczyptą cynamonu. Prawda, że nawet w środku zimy, która nie może się zdecydować czy być późną jesienią, czy może wczesną wiosną, od razu przed oczyma staje letnie słońce? Można się rozmarzyć! Antonówki, renety i boskoopy to najlepsze jabłka na szarlotkę Jeśli ktoś jest zapobiegliwy, to w swojej spiżarni ma mus z Antonówki czy Genevy. Te odmiany nie nadają się do przechowywania, ale są idealne do przetworów. Mus wychodzi dość jasny, ma zdecydowany kwaśny smak i charakterystyczny aromat. Papierówki i Antonówki oraz Geneva są najwcześniejszymi odmianami jabłek, które nadają się na szarlotkę. Po nich trzeba poczekać na późną jesień, kiedy dojrzeją Złota Reneta i Szara Reneta oraz Boskoopy. Wszystkie mają kruchy miąższ, który pięknie się rozpraża, a powstały mus jest bardzo gęsty. Jabłka można smażyć krócej, by pozostały cząstki owoców lub potrzymać dłużej na ogniu i uzyskać aksamitną konsystencję. Wszystko zależy od upodobań smakowych. Najlepsze jabłka na szarlotkę wymagają odpowiedniego podejścia Aby obróbka cieplna trwała krócej, można jabłka zetrzeć na grubych oczkach tarki, lekko wycisnąć sok i strużynki krótko przesmażyć. Mus będzie wyjątkowo gęsty, z wyczuwalnymi fragmentami owoców. Złota Reneta, Boskoop i Ligol są odmianami wyjątkowo uniwersalnymi. Można je jeść na surowo i wykorzystać na szarlotkę, bo już Szara Reneta jest na tyle kwaśna, że nie każdemu odpowiada do bezpośredniego schrupania, tymczasem szarlotka najlepsza z niej wychodzi. Szarlotka nie jest ciastem skomplikowanym, ale trzeba znać podstawy jego przygotowania. Ciasto musi być kruche i rozpływać się w ustach, a mus gęsty i wyrazisty w smaku. Warto, aby w procesie przygotowania całości znalazły się najlepsze jabłka na szarlotkę. Szarlotkę piekę z moimi uczniami. To proste, ale bardzo smaczne i efektownie wyglądające ciasto. Jego sekretem jest zamrożenie ciasta, ale dopiero po wyłożeniu nim tortownicy. Ten sposób po prostu ułatwia nam pracę. Najlepsze na szarlotkę są Szare Renety. Pod tym względem jestem tradycjonalistką. Kroję je w kostkę, przekładam do rondla z grubym dnem i lekko podlewam wodą. Lekko przesmażam, bo lubię wyraźnie wyczuwalne cząstki jabłek. Słodzę do smaku, dodaję cynamon i budyń śmietankowy. Dzięki temu mus staje się gęstszy – mówi Ewa Grabowska, nauczycielka przedmiotów gastronomicznych w Zespole Szkół Technicznych im. Ziemi Dobrzyńskiej w Lipnie w województwie kujawsko-pomorskim.. Masło posiekać nożem z cukrem pudrem i mąką. Następnie dodać żółtka i szybko zagnieść ciasto. Podzielić na dwie części. Rozwałkować dość cienko. Jedną częścią ciasta wyłożyć tortownicę i ponakłuwać spód widelcem. Drugą pokroić w paski. Włożyć na godzinę do zamrażalnika. Tortownicę wstawić do nagrzanego do 180°C piekarnika i podpiec ciasto. Po 20 minutach wystawić z piekarnika, równomiernie rozłożyć mus jabłkowy, a na nim ułożyć paski pozostałego ciasta tak, by powstała kratka. Wstawić ponownie do piekarnika na 25 minut. Po wystudzeniu posypać cukrem pudrem. Podawać z lodami waniliowymi. Od Papierówek po Złote i Szare Renety Najlepsze jabłka na szarlotkę charakteryzują się kruchym miąższem, który dobrze się wysmaża i nie ciemnieje. To papierówki, antonówki, złote i szare renety, boskoopy i ligole. Powstaje i nich gęsty i aksamitny mus. Szarlotka z takim musem smakuje wybornie i idealnie pasuje na niedzielne popołudnie. Więcej informacji znajdziesz w tej kategorii : Wieś Czytaj więcej:  Produkcja gruszek w Polsce rośnie, co bardzo niepokoi Zachód", "url": "https://sadowniczeabc.pl/jakie-sa-najlepsze-jablka-na-szarlotke-sprawdz-nasze-porady/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Jabłecznik kujawski"}