{"meta_description": "", "title": "Powiat Dąbrowski wybrał zwycięzców tradycyjnej sztuki kulinarnej - Powiat dąbrowski", "content": "Po raz kolejny Koła Gospodyń Wiejskich z Powiśla Dąbrowskiego wykazały się niezwykłymi umiejętnościami kulinarnymi. Tym razem, podczas powiatowego etapu konkursu kulinarnego pod tytułem \"Małopolska Innowacyjna - konkurs potraw regionalnych”, którego pomysłodawcą i organizatorem był Małopolski Ośrodek Doradztwa Rolniczego, a partnerem - Starostwo Powiatowe w Dąbrowie Tarnowskiej. Dania i produkty lokalne oceniało jury składające się z doświadczonych mistrzów sztuki kulinarnej, menagerów i kucharzy, którzy reprezentowali: Hotel Cristal Park w Dąbrowie Tarnowskiej, Restaurację Imbirowa oraz Dwór w Zgłobicach. Wśród kilkunastu Kół Gospodyń Wiejskich, jury wybrało sześć najlepszych dzieł kulinarnych, które zaskoczyły komisję tradycyjnymi przepisami, smakiem i zapachem. Pierwsze miejsce, w kategorii: danie kulinarne - zdobyła Pawłowska Ryba w Śmietanie przygotowana przez panie z Pawłowa, natomiast w kategorii: produkt lokalny, najwyżej oceniono - ser podpuszczkowy Bolcio - Kwietny Wianek, przygotowany przez Barbarę Jagłę mieszkankę Maniowa. Podczas konkursu, sfinansowanego z Europejskiego Funduszu Rolnego na rzecz Rozwoju Obszarów Wiejskich, który odbył się 26 sierpnia br. w zespole pałacowo – dworskim w Brniu, dzięki gościnności Centrum Polonii, uczestnicy mogli wysłuchać autorskiego koncertu muzycznego w wykonaniu Krzysztofa Gryko. Laureatom pierwszych miejsc życzymy wysokich miejsc podczas drugiego etapu konkursu, który odbędzie się 10 września w siedzibie Małopolskiego Ośrodka Doradztwa Rolniczego w Karniowicach, a wszystkim pozostałym, nagrodzonym i wyróżnionym Kołom Gospodyń Wiejskich składamy serdeczne gratulacje i dziękujemy za udział w imprezie. • I miejsce - Pawłowska Ryba w Śmietanie – Koło Gospodyń Wiejskich z Pawłowa Warto wspomnieć, że nagrodzone KGW oraz producenci lokalni otrzymali sześć promes finansowych dla zwycięzców w obydwu kategoriach, w wysokości odpowiednio po 1 500,00 zł, 1 250,00 zł i 1 000,00 zł, cztery bony podarunkowe w wysokości po 200,00 i 100, 00 zł do wykorzystania w Hotelu Cristal Park i we Dworze w Zgłobicach dla kół wyróżnionych dodatkowo przez komisję, a wszyscy pozostali - inne, drobne upominki. Po raz kolejny Koła Gospodyń Wiejskich z Powiśla Dąbrowskiego wykazały się niezwykłymi umiejętnościami kulinarnymi. Tym razem, podczas powiatowego etapu konkursu kulinarnego pod tytułem \"Małopolska Innowacyjna - konkurs potraw regionalnych”, którego pomysłodawcą i organizatorem był Małopolski Ośrodek Doradztwa Rolniczego, a partnerem - Starostwo Powiatowe w Dąbrowie Tarnowskiej. Dania i produkty lokalne oceniało jury składające się z doświadczonych mistrzów sztuki kulinarnej, menagerów i kucharzy, którzy reprezentowali: Hotel Cristal Park w Dąbrowie Tarnowskiej, Restaurację Imbirowa oraz Dwór w Zgłobicach. Wśród kilkunastu Kół Gospodyń Wiejskich, jury wybrało sześć najlepszych dzieł kulinarnych, które zaskoczyły komisję tradycyjnymi przepisami, smakiem i zapachem. Pierwsze miejsce, w kategorii: danie kulinarne - zdobyła Pawłowska Ryba w Śmietanie przygotowana przez panie z Pawłowa, natomiast w kategorii: produkt lokalny, najwyżej oceniono - ser podpuszczkowy Bolcio - Kwietny Wianek, przygotowany przez Barbarę Jagłę mieszkankę Maniowa. Podczas konkursu, sfinansowanego z Europejskiego Funduszu Rolnego na rzecz Rozwoju Obszarów Wiejskich, który odbył się 26 sierpnia br. w zespole pałacowo – dworskim w Brniu, dzięki gościnności Centrum Polonii, uczestnicy mogli wysłuchać autorskiego koncertu muzycznego w wykonaniu Krzysztofa Gryko. Laureatom pierwszych miejsc życzymy wysokich miejsc podczas drugiego etapu konkursu, który odbędzie się 10 września w siedzibie Małopolskiego Ośrodka Doradztwa Rolniczego w Karniowicach, a wszystkim pozostałym, nagrodzonym i wyróżnionym Kołom Gospodyń Wiejskich składamy serdeczne gratulacje i dziękujemy za udział w imprezie. Nagrodzeni: Kategoria produkt lokalny I miejsce - Ser podpuszczkowy Bolcio - Kwietny Wianek - Barbary Jagły z Maniowa II miejsce – Chleb Żytni Gruszowski – Janiny Sokołowskiej z Gruszowa III miejsce – Blachorze - Koło Gospodyń Wiejskich z Grądów Kategoria danie lokalne I miejsce - Pawłowska Ryba w Śmietanie – Koło Gospodyń Wiejskich z Pawłowa II miejsce –Zupa Rzodkie Ziemnioki według przepisu Teresy Rygielskiej ze Smęgorzowa – Stowarzyszenie Kobiet Wsi Smęgorzów III miejsce -Kaczka w Cieście Drożdżowym – Stowarzyszenie Na Rzecz Wsi Suchy Grunt Warto wspomnieć, że nagrodzone KGW oraz producenci lokalni otrzymali sześć promes finansowych dla zwycięzców w obydwu kategoriach, w wysokości odpowiednio po 1 500,00 zł, 1 250,00 zł i 1 000,00 zł, cztery bony podarunkowe w wysokości po 200,00 i 100, 00 zł do wykorzystania w Hotelu Cristal Park i we Dworze w Zgłobicach dla kół wyróżnionych dodatkowo przez komisję, a wszyscy pozostali - inne, drobne upominki. Anna Morawiec", "url": "https://powiatdabrowski.pl/aktualnosci/powiat-d%C4%85browski-wybra%C5%82-zwyci%C4%99zc%C3%B3w-tradycyjnej-sztuki-kulinarnej.html", "category": "małopolskie", "sub_category": "Wyroby piekarnicze i cukiernicze", "phrase": "Chleb żytni gruszowski"}