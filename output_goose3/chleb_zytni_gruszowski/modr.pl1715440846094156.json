{"meta_description": "26 sierpnia br. odbył się kolejny powiatowy etap konkursu dla KGW, zorganizowany w ramach inicjatywy „Innowacyjna Małopolska - tradycyjne potrawy lokalne”. Tym razem rywalizowały Koła Gospodyń Wiejskich z Powiśla Dąbrowskiego.", "title": "Konkurs „Innowacyjna Małopolska – tradycyjne potrawy lokalne” w powiecie dąbrowskim | Małopolski Ośrodek Doradztwa Rolniczego", "content": "26 sierpnia br. odbył się kolejny z kulinarnych konkursów, organizowany dla KGW przez Małopolski Ośrodek Doradztwa Rolniczego w ramach inicjatywy „Innowacyjna Małopolska - tradycyjne potrawy lokalne”. Tym razem etap powiatowy odbył się na Powiślu Dąbrowskim, w zespole pałacowo-dworskim w Brniu, przy współpracy ze starostwem powiatu dąbrowskiego. Podczas konkursu Koła Gospodyń Wiejskich z Powiśla Dąbrowskiego wykazały się niezwykłymi umiejętnościami kulinarnymi. Dania i produkty lokalne oceniało jury składające się z doświadczonych mistrzów sztuki kulinarnej, menagerów i kucharzy, którzy reprezentowali: Hotel Cristal Park w Dąbrowie Tarnowskiej, Restaurację Imbirowa oraz Dwór w Zgłobicach. Spośród kilkunastu Kół Gospodyń Wiejskich komisja wybrała sześć najlepszych dzieł kulinarnych, które zaskoczyły tradycyjnymi przepisami, smakiem i zapachem. Wybór był bardzo trudny, poziom potraw i produktów wysoki. Należało jednak wyłonić dwa pierwsze miejsce w obydwu kategoriach. Pierwsze, w kategorii danie kulinarne zdobyła Pawłowska Ryba w Śmietanie przygotowana przez panie z Pawłowa, natomiast w kategorii produkt lokalny najwyżej oceniono ser podpuszczkowy Bolcio - Kwietny Wianek, przygotowany przez Barbarę Jagłę, mieszkankę Maniowa. I miejsce – Pawłowska Ryba w Śmietanie – Koło Gospodyń Wiejskich z Pawłowa Nagrodzone KGW oraz producenci lokalni otrzymali sześć promes finansowych dla zwycięzców w obydwu kategoriach, w wysokości odpowiednio po 1500,00 zł, 1250,00 zł i 1000,00 zł, cztery bony podarunkowe do wykorzystania w Hotelu Cristal Park i we Dworze w Zgłobicach, dla czterech kół wyróżnionych dodatkowo przez komisję w wysokości po 200,00 i 100, 00 zł, a wszyscy pozostali - inne, drobne upominki. Zwycięzcom życzymy wysokich miejsc podczas drugiego etapu konkursu, który odbędzie się 10 września br. w siedzibie Małopolskiego Ośrodka Doradztwa Rolniczego w Karniowicach, a wszystkim pozostałym, nagrodzonym i wyróżnionym Kołom Gospodyń Wiejskich składamy serdeczne gratulacje i dziękujemy za udział w imprezie. Ponadto podczas wydarzenia, sfinansowanego z Europejskiego Funduszu Rolnego na rzecz Rozwoju Obszarów Wiejskich, dzięki gościnności Centrum Polonii, uczestnicy mogli wysłuchać autorskiego koncertu muzycznego w wykonaniu Krzysztofa Gryko. Małopolski Ośrodek Doradztwa Rolniczego realizuje operację pod nazwą „Innowacyjna Małopolska - tradycyjne potrawy lokalne\" w ramach Planu Działania Krajowej Sieci Obszarów Wiejskich na lata 2014-2020, polegającą na organizacji powiatowych etapów konkursu kulinarnego. Operacja współfinansowana jest ze środków Unii Europejskiej w ramach pomocy technicznej Programu Rozwoju Obszarów Wiejskich na lata 2014–2020 schemat II.", "url": "https://modr.pl/wydarzenie/konkurs-innowacyjna-malopolska-tradycyjne-potrawy-lokalne-w-powiecie-dabrowskim", "category": "małopolskie", "sub_category": "Wyroby piekarnicze i cukiernicze", "phrase": "Chleb żytni gruszowski"}