{"meta_description": "Informacje, związane przede wszystkim z Dąbrową Tarnowską i Powiślem Dąbrowskim. Swobodna wymiana myśli i opinii.", "title": "e-Kurier Dąbrowski – niezależny portal internetowy » Blog Archive » MAMY TO!!! AGROPROMOCJA 2022", "content": "Nasi wystawcy po raz kolejny wracają na Powiśle Dąbrowskie z nagrodami! W konkursie „Nasze Kulinarne Dziedzictwo-Smaki Regionów” na najlepszy regionalny i tradycyjny produkt żywnościowy oraz na najlepsze danie i potrawę regionalną i tradycyjną, w kategorii produkty pochodzenia roślinnego – I miejsce zdobył Chleb żytni gruszowski Państwa Sokołowskich z Gruszowa Wielkiego, natomiast w kategorii potrawy – III miejsce zdobyła zupa według przepisu Teresy Rygielskiej „Rzodkie Zimnioki”.  To nie wszystko!  W konkursie Agroliga 2022, przy bardzo mocnej konkurencji – Winnica Bogu-Miła z Olesna została nagrodzona wyróżnieniem. Nagrody, dyplomy oraz okolicznościowe statuetki naszym wystawcom wręczał na scenie dyrektor MODR Dominik Pasek wraz z zaproszonymi gości.  W imieniu Małopolskiego Ośrodka Doradztwa Rolniczego w Dąbrowie Tarnowskiej serdecznie gratulujemy tak wysokich ocen i miejsc w skali województwa małopolskiego oraz zaszczytnego podium. Mamy czym chwalić się w regionie i nie mówimy jeszcze ostatniego słowa.  Jednocześnie pragniemy podzielić się z czytelnikami drugą, bardzo radosną i ważną dla naszego Powiatowego Zespołu Doradztwa Rolniczego w Dąbrowie Tarnowskiej informacją, która dotyczy bezpośrednio pracy całego naszego Zespołu. Rocznicowa, trochę kapryśna pogodowo – trzydziestoletnia już „ Agropromocja 2022”, która odbyła się po raz pierwszy na błoniach starosądeckich, przyniosła i nam, pracownikom Doradztwa Rolniczego z Dąbrowy Tarnowskiej przepiękne niespodzianki, mianowicie w konkursie „ Doradca roku” – wśród rekomendowanych do konkursu doradców – I miejsce zdobyła Agnieszka Pinas , natomiast w konkursie „ Najlepszy doradca ekologiczny” – II miejsce zdobył Marcin Bielaszka.  W imieniu całego Zespołu składam serdeczne gratulacje, jestem z Was dumna.", "url": "http://www.kurierdabrowski.pl/mamy-to-agropromocja-2022", "category": "małopolskie", "sub_category": "Wyroby piekarnicze i cukiernicze", "phrase": "Chleb żytni gruszowski"}