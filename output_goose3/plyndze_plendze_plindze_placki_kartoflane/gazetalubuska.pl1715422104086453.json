{"meta_description": "Kuchnia Wielkopolski najczęściej kojarzy się z używaniem dużej ilości twarogu, ziemniaków i cebuli. Doskonałym przykładem są pyry z gzikiem, dla wielu osób sztandarowy przykład poznańskiego jedzenia. A słyszeliście kiedyś o parzybrodzie, ślepych rybach albo o zupie rumpuć? Sprawdziliśmy, jakie dania mogą zaskoczyć turystów przybyłych do Wielkopolski.", "title": "Parzybroda, ślepe ryby i szneka z glancem. Najdziwniejsze dania kuchni wielkopolskiej. Przysmaki znane nie tylko w Poznaniu", "content": "Charakterystyczna nazwa wzięła się z języka niemieckiego, które określa drożdżówkę w kształcie ślimaka z lukrem. W poznańskich cukierniach można dostać je w wielu rodzajach. Kuchnia Wielkopolski najczęściej kojarzy się z używaniem dużej ilości twarogu, ziemniaków i cebuli. Doskonałym przykładem są pyry z gzikiem, dla wielu osób sztandarowy przykład poznańskiego jedzenia. A słyszeliście kiedyś o parzybrodzie, ślepych rybach albo o zupie rumpuć? Sprawdziliśmy, jakie dania mogą zaskoczyć turystów przybyłych do Wielkopolski. Ziemniaki w województwie wielkopolskim darzy się szczególną sympatią. Do tego stopnia, że powstało Poznańskie Muzeum Pyry. Smakosze ziemniaków mogą zwiedzać wystawy czasowe i stałe, a w trakcie wizyty poznać wiele ciekawostek dotyczących popularnego warzywa. Jednak nie same ziemniaki są najbardziej charakterystycznymi daniami Wielkopolski. Zebraliśmy najbardziej zaskakujące potrawy ze względu na nazwę lub składniki. Kliknij w przycisk, aby zobaczyć galerię z tradycyjnymi daniami z kuchni wielkopolskiej Parzybroda Zupa z kapusty, ziemniaków, warzyw korzeniowych i mięsa. Smak zupie nadają suszone grzyby. W zupie widoczne są tłuste oka i kawałki warzyw. Konsystencja dania jest dość gęsta i zawiesista. Potrawa znalazła się na liście produktów tradycyjnych w 2009 roku. Plyndze Inne nazwy tego dania to plendze i plindze, a oznaczają po prostu placki ziemniaczane. Słowo to pochodzi z gwary poznańskiej. W wyraźny sposób można wyczuć podsmażoną cebulę, która nadaje plyndzom wyjątkowego aromatu. Za konsystencję odpowiadają starte ziemniaki. Intrygować może fakt, że plyndze podawane są też na słodko z konfiturą lub posypane cukrem. Danie zostało wpisane na listę produktów tradycyjnych w 2009 roku. Rumpuć Treściwe, sycące danie na bazie wywaru z żeberek. Wśród składników znajdują się powszechnie dostępne warzywa, takie jak: Z języka niemieckiego rumpuć nazywa się też ajntopfem. Wtedy podkreśla się sposób przygotowania posiłku w jednym garnku. Danie wpisano na listę produktów tradycyjnych w 2010 roku. Ślepe ryby Nazwa może wprowadzać w błąd, bo w składzie tego dania nie znajdziemy ryb. Ślepe ryby to zupa ziemniaczana (kartoflana). Ugotowane ziemniaki przeciera się na papkę i dodaje tłuszcz dla smaku. Na koniec dorzuca się śmietanę zagęszczoną mąką lub maślanką. Dawniej zupa była postna, obecnie dodaje się do niej kiełbasę lub wędzonkę. Zupa powinna być gęsta, gdyż w dawniejszych czasach była jedynym posiłkiem na obiad. Potrawa została wpisana na listę produktów tradycyjnych w 2009 roku. Chleb cygański Chleb żytnio-pszenny przyrządzany na zakwasie i drożdżach. Dawniej chleb był pieczony jedynie w sobotę. Nazwa wzięła się od grupy, dla której przygotowywany był chleb. Zaczęto go piec w latach 40. XX wieku. Romowie z czasem opuszczali tereny Wielkopolski, ale nazwa chleba została. Wypiek wpisano na listę produktów tradycyjnych w 2009 roku. Zobacz także: Pierekaczewnik, hałuszki i rejbak ze skwarkami. Oto 7 tradycyjnych dań do wypróbowania na Podlasiu. Fani ziemniaków będą wniebowzięci Olej rydzowy Nazwa pochodzi od lnianki, która jest rośliną oleistą. Potocznie w Wielkopolsce olej ten nazywa się rydzem. Nie należy mylić z popularnym grzybem. Olej rydzowy ma wyrazisty, ostry smak i aromat. Został wpisany na listę produktów tradycyjnych w 2006 roku.", "url": "https://gazetalubuska.pl/parzybroda-slepe-ryby-i-szneka-z-glancem-najdziwniejsze-dania-kuchni-wielkopolskiej-przysmaki-znane-nie-tylko-w-poznaniu/ar/c17-16146277", "category": "wielkopolskie", "sub_category": "Gotowe dania i potrawy", "phrase": "Plyndze (plendze, plindze, placki kartoflane)"}