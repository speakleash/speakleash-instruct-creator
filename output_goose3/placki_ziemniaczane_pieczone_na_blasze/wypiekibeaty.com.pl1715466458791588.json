{"meta_description": "Przepis: pieczone placki ziemniaczane. Lekkie, niskokaloryczne placki z ziemniaków pieczone w piekarniku bez dodatku tłuszczu.", "title": "Pieczone placki ziemniaczane - przepis", "content": "Zapraszam na pieczone placki ziemniaczane. Te placki zamiast smażyć na patelni z tłuszczem upiekłam w piekarniku. Dzięki temu wyszły one mniej kaloryczne i mniej tłuste. Do tego były świetnie chrupiące z zewnątrz, czyli takie jakie placki z ziemniaków powinny być! Koniecznie upieczcie placki z piekarniku i dajcie znać jak Wam smakowały. Jeśli lubicie placki ziemniaczane, to spróbujcie je upiec w piekarniku zamiast smażyć na patelni! Obiecałam Wam na facebooku przepis na pieczone placki ziemniaczane :) Dopominacie się i dopominacie, to się zwarłam i wreszcie jest! Jeśli się zastanawialiście, czy można piec placki ziemniaczane w piekarniku, to tak! Ja je upiekłam! Placuszki wyszły świetne i do tego było przy nich dużo mniej roboty i stania nad patelnią. Spróbujcie koniecznie! Przede wszystkim – ziemniaków na placki pieczone nie trzemy na drobno jak do tych smażonych, najlepiej zetrzeć je na średniej tarce – takiej do wiórek. Po starciu ziemniaki trzeba jeszcze w rękach odcisnąć – wydzielają znacznie mniej wody niż te drobno starte, ale i tak jest jej trochę. Po dodaniu jajek i wymieszaniu wytworzy się jeszcze trochę płynu i dlatego przy nabieraniu ziemniaków łyżką też je dodatkowo trzeba odcisnąć o bok miski. Najlepiej placki ziemniaczane piec na termoobiegu i mniej więcej w połowie pieczenia zamienić blachy miejscami – ja na początku ich nie zamieniałam i górna blacha była od spodu trochę słabo przypieczona (musiałam ją dodatkowo krótko podpiec). Placki z ziemniaków wychodzą chrupiące z wierzchu i miękkie w środku, a co najważniejsze – nie mają w sobie prawie wcale tłuszczu (tylko odrobina ze śmietany, która i tak w większości zostaje w misce). Placuszki możecie zjeść jako danie podstawowe – z ulubionymi dodatkami – ja zjadłam z jogurtem naturalnym, kiełkami rzodkiewki i awokado – a wszystko oprószone pieprzem. Możecie też je podać jako dodatek do obiadu – uwielbiam placki ziemniaczane z gulaszem. Z podanej porcji wyszło mi 18 placków o średnicy około 10 cm i dość grubych. Możecie oczywiście przygotować z tego przepisu tradycyjne placki ziemniaczane. Wystarczy placki usmażyć na patelni z rozgrzanym olejem zamiast piec je piekarniku. Jeśli lubicie takie ziemniaczane obiady, to koniecznie zróbcie też babkę ziemniaczaną :D Polecam wam również przepis na placki z cukinii i fety albo placki z dyni. Koniecznie wypróbujcie inne moje przepisy na placki świetne na obiad, lunch albo kolację. Tutaj polecam między innymi trzy takie przepisy:", "url": "https://wypiekibeaty.com.pl/pieczone-placki-ziemniaczane/", "category": "mazowieckie", "sub_category": "Gotowe dania i potrawy", "phrase": "Placki ziemniaczane pieczone na blasze"}