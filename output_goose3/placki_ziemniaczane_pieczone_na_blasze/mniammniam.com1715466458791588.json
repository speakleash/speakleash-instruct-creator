{"meta_description": "Sprawdzony przepis na placki ziemniaczane pieczone w piekarniku - film video HD od MniamMniam.com 😋 Smacznie, szybko i tanio.", "title": "Placki ziemniaczane pieczone w piekarniku - film video HD", "content": "Ziemniaki obierz i dokładnie opłucz. Obraną cebulę pokrój na drobną kostkę. Natkę posiekaj.              Na patelni rozgrzej olej, dodaj cebulę, lekko posól i smaż cały czas mieszając na średnim ogniu, aż zacznie się szklić. Zdejmij z ognia, odstaw na bok.              Ziemniaki zetrzyj na tarce o grubych oczkach (lub, jeśli masz, użyj malaksera). Od razu po starciu dodaj do ziemniaków mleko i wymieszaj - dzięki temu zachowają jasny kolor.              Do startych ziemniaków dodaj jajko, mąkę, podsmażoną cebulę, sól i pieprz oraz natkę pietruszki.              Wszystko dokładnie wymieszaj.   Nieprzywierającą blachę wysmaruj olejem - nie trzeba go dużo.              Układaj na blasze porcje masy i formuj z niej niezbyt cienkie placki (jeśli będzie się z niej oddzielał płyn, postaraj się go nie nabierać i nie mieszaj już masy, by oddzieliło się go jak najwięcej).              Placki wstaw do piekarnika nagrzanego do 230 stopni i zapiekaj przez 20-25 minut, aż będą ładnie zezłocone i chrupkie na brzegach.  Podawaj gorące z tym, z czym lubisz najbardziej..", "url": "https://www.mniammniam.com/placki-ziemniaczane-pieczone-w-piekarniku-film-video-hd", "category": "mazowieckie", "sub_category": "Gotowe dania i potrawy", "phrase": "Placki ziemniaczane pieczone na blasze"}