{"meta_description": "PIECZONE PLACKI ZIEMNIACZANE (BEZ SMAŻENIA) - lżejsza wersja placków ziemniaczanych bez smażenia, przecież nie wszyscy chcą i mogą jeść smażone potrawy.", "title": "PIECZONE PLACKI ZIEMNIACZANE (BEZ SMAŻENIA)", "content": "PIECZONE PLACKI ZIEMNIACZANE (BEZ SMAŻENIA) – lżejsza wersja placków ziemniaczanych bez smażenia, przecież nie wszyscy chcą i mogą jeść smażone potrawy. Ziemniaki umyć, obrać i zetrzeć na tarce o grubych oczkach. Ze startych ziemniaków odcisnąć powstały płyn, a następnie dodać startą na tarce o drobnych oczkach cebulę, przeciśnięty przez praskę czosnek, posiekany koperek, olej, jajka, przyprawy (sól, pieprz, majeranek) i wszystko dokładnie wymieszać. Dużą blachę do pieczenia wyłożyć papierem do pieczenia (papier można lekko natłuścić olejem) i łyżką wykładać porcje masy ziemniaczanej formując placki. Blachę z plackami wstawić do piekarnika nagrzanego do 200 stopni (grzanie góra i dół) i piec 25 minut, następnie wyjąć blachę z piekarnika, obrócić placki na drugą stronę i wstawić ponownie do piekarnika na 10-15 minut.  Upieczone placki można podać z sosem jogurtowym. Jogurt naturalny wymieszać z posiekanym koperkiem, przeciśniętym przez praskę czosnkiem i doprawić do smaku solą i pieprzem.", "url": "https://przepisyjoli.com/2017/01/pieczone-placki-ziemniaczane-bez-smazenia/", "category": "mazowieckie", "sub_category": "Gotowe dania i potrawy", "phrase": "Placki ziemniaczane pieczone na blasze"}