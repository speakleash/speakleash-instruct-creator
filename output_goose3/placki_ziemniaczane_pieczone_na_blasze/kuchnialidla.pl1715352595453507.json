{"meta_description": "Placki ziemniaczane z pieca  - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Placki ziemniaczane z pieca - przepis", "content": "Ziemniaki oraz marchew obieramy. Ścieramy na tarce o grubych oczkach. Dodajemy drobno posiekaną cebulę, przeciśnięty przez praskę czosnek i jajko. Następnie dodajemy tymianek i posiekaną natkę pietruszki. Masę doprawiamy solą oraz pieprzem i dokładnie mieszamy. Wlewamy odrobinę oleju i ponownie mieszamy. Na blasze wyłożonej papierem do pieczenia formujemy placki, zachowując między nimi odstępy. Pieczemy w piekarniku rozgrzanym do temperatury 180°C przez 25-30 minut. Na patelni rozgrzewamy olej. Dodajemy drobno posiekaną cebulę i kiełbasę pokrojoną w kostkę. Całość chwilę podsmażamy. Następnie dodajemy pokrojone pieczarki oraz zioła. Smażymy, aż z pieczarek wyparuje woda. Danie podlewamy bulionem i dusimy kilka minut. Następnie do sosu dodajemy śmietanę, możemy doprawić solą i pieprzem.", "url": "https://kuchnialidla.pl/placki-ziemniaczane-z-pieca", "category": "mazowieckie", "sub_category": "Gotowe dania i potrawy", "phrase": "Placki ziemniaczane pieczone na blasze"}