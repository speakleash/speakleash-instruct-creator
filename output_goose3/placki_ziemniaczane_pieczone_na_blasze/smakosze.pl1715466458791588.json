{"meta_description": "Placki ziemniaczane są popularną przekąską, a często nawet pysznym daniem obiadowym. Aby wyszły idealne, należy je odpowiednio smażenie. Jeżeli jeszcze nam to nie wychodzi, możemy pokusić się o ich upieczenie. Jeżeli jednak wolicie tradycyjne placki, sięgnijcie po ten przepis — wyjdą pysznie chrupiące. Zerknijcie także na tę recepturę na placki z kukurydzy. Być może zainspiruje was ona do stworzenia oryginalnego nadzienia do pieczonych placków ziemniaczanych.", "title": "Obłędne placki ziemniaczane bez ani grama tłuszczu. Zapomnij o ich smażeniu", "content": "Placki ziemniaczane są popularną przekąską, a często nawet pysznym daniem obiadowym. Aby wyszły idealne, należy je odpowiednio smażenie. Jeżeli jeszcze nam to nie wychodzi, możemy pokusić się o ich upieczenie. Jeżeli jednak wolicie tradycyjne placki, sięgnijcie po ten przepis — wyjdą pysznie chrupiące. Zerknijcie także na tę recepturę na placki z kukurydzy. Być może zainspiruje was ona do stworzenia oryginalnego nadzienia do pieczonych placków ziemniaczanych. Piekarnik nagrzewamy do 200 stopni Celsjusza. Blachę z 12 wgłębieniami smarujemy oliwą lub wykładamy specjalnymi papierowymi foremkami do pieczenia muffinek. Jeśli jej nie posiadamy, na blasze piekarnika rozkładamy papier do pieczenia. Ziemniaki obieramy, ścieramy na tarce o grubych oczkach i wkładamy do miski. Cebulę obieramy z łupiny i również ścieramy na tarce, tym razem wybierając te drobne. Dodajemy ją do ziemniaków. Masło roztapiamy na patelni, a przestudzone dodajemy do masy na placki wraz z jajem. Możemy je też zastąpić olejem. Masę doprawiamy świeżo zmielonym pieprzem, odrobina soli i ulubionymi ziołami suszonymi. Pasował będzie m.in. tymianek czy rozmaryn. Do wgłębień w formie nakładamy po 1 łyżce ziemniaków. Jeśli pieczemy na płaskiej blasze, masę wykładamy w odstępach i formujemy cienkie placuszki. W obu przypadkach pamiętajmy, by nie dodawać do nich płynu zbierającego się na dnie miski — niepotrzebnie ją rozwodni i sprawi, że placki będą się rozpadać. Blachę wstawiamy do piekarnika i pieczemy przez 25 minut, na złoty kolor. Placki wyjmujemy z piekarnika i serwujemy ciepłe z ulubionymi dodatkami. Jeżeli do placków dosypaliśmy tymianku, purée buraczane doprawione chrzanem skomponuje się idealnie. Placki z rozmarynem będą pyszne z dodatkiem majonezu cytrynowego. Smacznego. Dziękujemy, że jesteś z nami i zapraszamy na darmową, zamkniętą grupę na Facebooku tylko dla Smakoszy", "url": "https://smakosze.pl/wyjatkowy-sposob-na-pieczone-placki-ziemniaczane-md-121021", "category": "mazowieckie", "sub_category": "Gotowe dania i potrawy", "phrase": "Placki ziemniaczane pieczone na blasze"}