{"meta_description": "Kaszanka cienka jęczmienno-gryczana ze Skurpi bez konserwantów. w kategorii > PODROBY, SMAROWIDŁA, PASZTETY, SŁONINA", "title": "Kaszanka cienka jęczmienno-gryczana ze Skurpi bez konserwantów.", "content": "Zapraszamy do spróbowania naturalnych, czyli bez konserwantów oraz wzmacniaczy smaku podrobów z rzemieślniczej wędzarni ze Skurpi. Kaszanka wyprodukowana w małej przetwórni na Mazurach – w Masarni Skurpie. Z kaszą jęczmienną i gryczaną, z dodatkiem naturalnych przypraw. To smak tradycyjnej manufaktury, którego nigdy nie zapomnisz, ponieważ jest to kaszanka bez wzmacniaczy smaku, czyli taka jakiej nie znajdziesz w markecie, czy sieciowych sklepach mięsnych. Wyższą cenę rekompensuje większe bogactwo składników odżywczych. Dodatkowo brak barwników oraz innych \"sztuczności\" sprawia, że nasze wyroby są nie tylko smaczne i naturalne, ale przede wszystkim zdrowe.   Spróbujcie kaszanki ze Skurpi zarówno na zimno, jak i na gorąco. To naszym zdaniem jedno z najzdrowszych dań na grilla i na każdą inną okazję. Jeśli cenisz osoby, które zapraszasz, to zaserwuj im danie – kaszanka z kapustą i boczkiem – w liście kapusty zawiń kaszankę bez osłonki, posyp majerankiem i zawiń w boczek dojrzewający. Do pełni szczęścia potrzeba tylko towarzystwa kraftowego piwa lub wytrwanego wina, a będzie po prostu smacznie i zdrowo. Kilka słów, jak wytwarzamy nasze wędliny: Pracujemy w naszym zakładzie według wymagających manufakturowych reguł. Stosujemy tradycyjne techniki, które nie uznają dróg na skróty. W swojej pracy nie przyśpieszamy żadnymi związkami chemicznymi procesów naturalnie wymagających czasu. Nie nastrzykujemy naszego mięsa solankami, nie używamy chemii, barwników, polepszaczy smaków.   Stosujemy ograniczone dawki peklosoli – to nic innego jak konserwant, który utrwala żywność i – co istotne – nie szkodzi, o ile podawany jest w zmniejszonym do minimum stężeniu. W mięso, które pochodzi z hodowli od rolników, a nie przemysłowych ferm starannie wcierane są wyselekcjonowane naturalne przyprawy, lub jest one kąpane w gotowanych i wystudzonych wywarach z naturalnych przypraw i ziół. Kiełbasy nadziewamy tylko w naturalne jelita, a każdy kawałek kiełbasy, kaszanki, kabanosa jest ręcznie odwijany przez naszych pracowników, osuszany, aby następnie mógł „wjechać” do jednej z komór wędzarniczych opalanych drewnem bukowym, olchowym, a czasami nawet z drzew owocowych. Każde 100 gram naszych produktów wytwarzamy z minimum 115 gram mięsa, a w produktach dojrzewających i suszonych, wartość ta wzrasta nawet do 157 gram. To powrót do tradycyjnych, solidnych praktyk. Informację o tym, ile gramów surowego mięsa zostało wykorzystane do produkcji 100 gramów gotowej wędliny, umieszczamy na każdej etykiecie. Ważne jest dla nas uczciwe informowanie naszych Klientów o tym, co u nas kupują i co gwarantujemy, że otrzymują za zapłaconą cenę. Dlatego jesteśmy pewni, że nasze wędliny nie są drogie, a nawet tańsze od do większości przemysłowych produktów, gdzie pozornie niska cena wynika z dodatku wody i innej chemii spożywczej. Nasi przyjaciele podobnie, jak my wierzą, że lepsze jedzenie to lepsze życie. Dziękujemy, że kupujecie mądrze i zdrowo czerpiąc z lokalnych, polskich tradycji, co wspiera rozwój małych, rodzimych społeczności.", "url": "https://www.zakiszeni.sklep.pl/pl/p/Kaszanka-cienka-jeczmienno-gryczana-ze-Skurpi-bez-konserwantow./212", "category": "łódzkie", "sub_category": "Mięso świeże oraz produkty mięsne", "phrase": "Kaszanka cienka"}