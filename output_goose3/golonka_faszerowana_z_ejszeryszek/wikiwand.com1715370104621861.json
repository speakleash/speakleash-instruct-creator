{"meta_description": "Golonka – nazwa tradycyjnej polskiej potrawy z tuszy świni domowej.", "title": "Golonka (potrawa)", "content": "Do tradycyjnych posiłków należą golonki z kapustą i borowikami (prawdziwkami), a także z pieczonym boczkiem i świeżą papryką. W lokalach gastronomicznych dostępna jest również golonka z żurawiną i świeżym chrzanem, po węgiersku, bawarsku lub nadzieniem z zielonego pieprzu. W Beskidach na golonce przyrządzić można kwaśnicę lub – w zależności od regionu – kapuśniak. W Beskidzie Śląskim i Żywieckim serwowana jest golonka duszona w piwie. Beskidzką golonkę zdaniem restauratorów wyróżnia większa zawartość pieprzu i ostrzejszy aromat. Smak golonki podkreślać mają pieczone ziemniaki i kiszona kapusta, zdarza się, że podawana jest z frytkami. Upieczoną golonkę można pozostawić aż do wystudzenia, pokrojoną na zimno podaje się jako wędlinę do chleba[2].", "url": "https://www.wikiwand.com/pl/Golonka_(potrawa)", "category": "podlaskie", "sub_category": "Mięso świeże oraz produkty mięsne", "phrase": "Golonka faszerowana z Ejszeryszek"}