{"meta_description": "Blog o kuchni Warszawy i Mazowsza: antropologii, restauracjach, targach, wydarzeniach.", "title": "JEM-Mazowsze ....Sezonowo i Lokalnie", "content": "Baba Jaga czasem robiła na kolacje \"dziwne rzeczy\". Czasy kartek nie ułatwiały gospodyniom domowym pracy więc czasem jadłyśmy surową cebulę sparzoną z musztardą (!) jako pastę na kanapki. W wersji na ciepło smażona cebula również lądowała na kromkach chleba. Podawała również salceson krojony w grubą kostkę skropiony octem. Czasem z cebulą krojoną w \"piórka\". Przez wiele lat myślałam, że był to jej pomysł na urozmaicenie naszych kolacji, aż do pewnego wyjazdu. Podczas pobytu w Pradze w 2009 roku w jakiejś kolejnej piwiarni, której nazwy już nie pamiętam, podano mi dokładnie tak samo przygotowany salceson do ... piwa. Wtedy zrozumiałam, że było to \"danie\" z konotacjami regionalnymi...kuchni galicyjskiej zaboru austriackiego. Stąd przecież właśnie \"ugotowała\" się kuchnia regionu. Przełom XVIII i XIX wieku podczas zaborów, mikser kulinarny Podola, Rusi, Małopolski. Wpływy, jakże wyraźne, tradycji niemieckiej, czeskiej, węgierskiej, żydowskiej, wołoskiej i oczywiście austriackiej. Wyraźnym przykładem wpływów tej ostatniej jest właśnie salceson. Zawsze się zastanawiałam czy ta urozmaicona we wszelakie wpływy kuchnia domu Baby Jagi brała się z \"korzeni\"? W kuchni spotykały się smaki ormiańskie po Oldze Manugiewicz, austriackie po Elizabecie Gruber. Jaki wpływ miała praca taty Baby Jagi, Artura Tarzewskiego, który jako urzędnik Kolei, delegowany był do kolejnych miast w nowej Polsce: II RP. Sądzę, że ogromne....     A przy okazji grudniowego przeglądu prasy czy tałam w \"wybiórczej \" gazecie, iż w Ćmie na Koszykach podają ów salceson w wersji carpaccio ( o mój rozmarynie...czy zawsze m usi byc a la coś tam?) z dresingiem. Warto więc p rzypomniec sobie , że to odniesienie do kuchni rodzimej zakorzenionej w Galicji. Salceson: włoski lub brunszwicki kroję w grubą kostkę, opcjonalnie dodaję sparzoną i pokrojoną w piórka cebulę lub też cebulę cukrową (bez parzenia). Następnie skrapiam octem winnym jabłkowym. Spożyc można już po kilku chwilach. Do tego dobry chleb razowy i mamy ciekawą odmianę kolacji lub przekąski do piwa.", "url": "https://jem-mazowsze.blogspot.com/2017/01/", "category": "podlaskie", "sub_category": "Mięso świeże oraz produkty mięsne", "phrase": "Golonka faszerowana z Ejszeryszek"}