{"meta_description": "Przepyszna goloneczka. Idealna na zimno na kanapki, choć można od razu po przygotowaniu podać na ciepło jako danie obiadowe", "title": "GOLONKA FASZEROWANA, NA KANAPKI", "content": "*Golonki przez godzinę moczymy w zimnej wodzie..  * Do dużego garnka wlewamy wodę do zapeklowania. Dodajemy sól, mieszamy aż do rozpuszczenia. Dodajemy ziele, listki, oraz kawałki czosnku. Do tak przygotowanej zalewy wkładamy golonki, woda musi zakrywać mięso. W takiej zalewie mięso trzymamy 24 godziny w lodówce.   * Na drugi dzień golonki wyjmujemy z zalewy. Osuszamy, w miejsce gdzie znajdowała się kość wkładamy doprawione mięso mielone. Układamy ścisło , każdą oddzielnie zawijamy w gazę, zawiązujemy.   * Zalewę w której marynowaliśmy mięso wylewamy. Nalewamy świeżej wody, dodajemy przyprawy oraz wszystkie warzywa. Dodajemy sól, jeśli zalewa jest za mało słona , dosalamy- woda musi być mocno słona.Zagotowujemy.   *Kiedy woda zawrze wkładamy nasze golonki. Ustawiamy grzanie na delikatne pyrkanie wody, gotujemy golonki pod przykryciem 2,5 - 3 godz - do miękkości mięsa.  * Ugotowane golonki wyjmujemy z wody, układamy na desce kuchennej, z wierzchu przyciskamy kolejną deską z obciążeniem co spowoduje spłaszczenie mięsa i będzie ułatwiało krojenie. Zostawiamy najlepiej na całą noc pod obciążeniem. Na drugi dzień zdejmujemy gazę, golonki są gotowe do spożycia.   rada: Golonki możemy po ugotowaniu nie obciążać tylko podać na ciepło , z sosem np chrzanowym jako danie obiadowe.", "url": "https://www.przyslijprzepis.pl/przepis/golonka-faszerowana-na-kanapki", "category": "podlaskie", "sub_category": "Mięso świeże oraz produkty mięsne", "phrase": "Golonka faszerowana z Ejszeryszek"}