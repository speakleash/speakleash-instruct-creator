{"meta_description": "Na scenie pojawią się kapele ludowe, zespoły tańca oraz gwiazdy muzyki rozrywkowej i \"rock-polo\". Tegorocznymi gwiazdami festynu będą: Tabor, Czadoman,...", "title": "Wojewódzkie Święto Sadów w Józefowie nad Wisłą", "content": "Na scenie pojawią się kapele ludowe, zespoły tańca oraz gwiazdy muzyki rozrywkowej i \"rock-polo\". Tegorocznymi gwiazdami festynu będą: Tabor, Czadoman, Ciupaga i Sławomir. Wydarzenie jest organizowane od 1967 r. Gromadzi tysiące uczestników. W tym roku również przygotowano wiele atrakcji. Józefów nad Wisłą - jest jedną z najbardziej „jabłkowych” gmin w Polsce. A Święto Sadów ma na celu ukazanie tradycji i obrzędów regionu. Podczas dwudniowej imprezy 19 i 20 maja 2018 r. - będą odbywać się spotkania sadowników, rolników i przedstawicieli nauki, nie zabraknie także dobrej zabawy. Sad w Józefowie nad Wisłą ks. Rafał Pastwa /Foto Gość Pierwszego dnia - 19 maja odbędą się prelekcje na temat współczesnych problemów sadownictwa. Drugi dzień święta – 20 maja to już tradycyjnie czas przeznaczony na festyn promujący markę „Jabłko józefowskie” oraz produkty powstałe na bazie jabłek. To również promocja Lubelszczyzny. Na scenie pojawią się kapele ludowe, zespoły tańca oraz gwiazdy muzyki rozrywkowej i „rock-polo”. Tegorocznymi gwiazdami festynu będą: Tabor, Czadoman, Ciupaga i Sławomir. Program święta 20 maja rozpocznie tradycyjnie Msza św. w kościele Bożego Ciała o 14.00. Wcześniej otwarte zostaną stoiska na kiermaszu owoców i produktów lokalnych. Oficjalne otwarcie festynu przez burmistrza miasta i gminy Józefów nad Wisłą nastąpi o 16.30. Następnie przewidziano występy lokalnych zespołów. Od 18.00 na scenie pojawiać się będą tegoroczne gwiazdy. W ubiegłym roku przy muzyce zespołu „Jula” i zespołu „Piękni i Młodzi” bawiły się tysiące osób. Święto Sadów ma swoją długą tradycję i wpisało się na stałe w kalendarz imprez na Lubelszczyźnie.", "url": "https://lublin.gosc.pl/doc/4695824.Wojewodzkie-Swieto-Sadow-w-Jozefowie-nad-Wisla", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłko józefowskie"}