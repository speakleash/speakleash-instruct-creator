{"meta_description": "Co zjeść podczas Gastro Miasto 2023 na Bulwarze Dunikowskiego? M.in. kraftowe kiełbasy, smash burgery od PLUTO czy ramen z Yatta", "title": "Gastro Miasto 2023 - początek sezonu na Bulwarze Dunikowskiego (16-18.06)", "content": "Czy będzie to najsmaczniejsza impreza plenerowa w 2023 roku we Wrocławiu? Istnieje takie prawdopodobieństwo. Już 16-18 czerwca odbędzie się pierwsza edycja tegorocznego Gastro Miasto, która premierowo zawita na Bulwar Dunikowskiego. Gastro Miasto od pięciu lat gości w kalendarzu streetfoodowych imprez w stolicy Dolnego Śląska. We wcześniejszych latach swoje jedzenie prezentowały tu m.in. takie koncepty, jak Mercado, Ato Ramen czy Papi Chulo. Po kilku latach obecności w Browarze Mieszczańskim i placu Społecznym, obecna edycja przenosi się do samego centrum miasta – na bulwar Dunikowskiego. To właśnie tam, z widokiem na Ostrów Tumski, będzie można spróbować ulicznych przysmaków z różnych stron świata przez trzy weekendowe dni. Jedzeniowym doświadczeniom towarzyszy każdorazowo muzyka na żywo. Tym razem przez trzy dni odbywać się będą naprzemiennie występy wrocławskich artystów oraz DJ-a. W piątek wystąpi Anna Nguyen, w sobotę Ola Turoń, a w niedzielę w ramach Vertigo Summer Vibes Festival Natalia Szypuła. Kto będzie nas karmił podczas pierwszego Gastro Miasto w 2023 roku? W zestawieniu pojawia się kilka ciekawych konceptów, z których niewątpliwie największe zainteresowanie wzbudza kolaboracja piekarni PLON i restauracji CULTO. PLUTO zaserwuje autorskie smash burgery i już na samą myśl cieknie mi ślinka. Poza tym wśród wystawców natrafimy na meksykańskie Papi Chulo, a także dużo specjałów powiązanych z różnymi kuchniami azjatyckimi. Będzie więc tajski Woo Thai, Solleim ze swoimi kurczakami, koreańskie Chingu czy japońskie Yamamoto i Sushi Corner oraz ramenowy przedstawiciel Yatta. Pojawię się tam także ja. Razem z fundacją Mniej Więcej na wspólnym stoisku przygotujemy kraftowe kiełbasy, z których dochód przeznaczony zostanie na działalność fundacji zajmującej się wykorzystywaniem nadwyżek żywności. Yamamoto Matcha & Food | PLUTO – Piekarnia PLON i CULTO | Izakaya Sushi | Czarna Cebula Gemüse Kebab &Grill | Sushi Corner | Pizzeria Mania Smaku | Yatta Ramen Wrocław | Browar Stu Mostów | CHINGU – Korean street food | Nata Cafe | ŻeBerKa | U Wędzonych Wrocław | PAMPA empanadas | SOLLEIM | Lemon Rider | Cornhub_wroclaw | Tost | Irish Chips Food truck | gofreak | PanZerotto Wrocław | Thali Wrocław | WOO THAI Restaurant | Papi Chulo | EloMordo Zapiekanki i Panini | Meistersztyk | Gruba Panda | KRASNOLÓD | cafe rozrusznik i Oui Oui – pracownia cukiernicza | Winnica Czarna Stodoła | Winnica Michlewicz | Winetruck | Ser Jest Ser | Serotonina- wrocławskie sery rzemieślnicze | Cudo Kombucha Tea | fritz-kola | Browar Tenczynek W związku z weekendową imprezą, mam dla Was niespodziankę, a dokładniej konkurs. Organizatorzy Gastro Miasto przekazali mi do dyspozycji 10 podwójnych zaproszeń na jedzenie. Co zrobić, aby wygrać jeden z tych bonów, umożliwiających zjedzenie w jednym z miejsc? Wystarczy w komentarzu pod tym postem na Facebooku napisać z kim i co zjecie w weekend z Gastro Miasto.", "url": "https://wroclawskiejedzenie.pl/2023/06/12/gastro-miasto-2023-poczatek-sezonu-na-bulwarze-dunikowskiego-16-18-06/", "category": "mazowieckie", "sub_category": "Mięso świeże oraz produkty mięsne", "phrase": "Kiełbasa tumska"}