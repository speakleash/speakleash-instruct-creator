{"meta_description": "1 maja odbyła się Majówka Tumska w Ogrodzie Botanicznym. Na spacer po ogrodzie wybrały się głównie rodziny z dziećmi. Wrocławianie, jak i osoby spoza  miasta nie narzekają na pogodę. Oprócz stałej ekspozycji roślin przygotowano szereg atrakcji i wystaw.", "title": "Wrocław: Majówka Tumska w ogrodzie botanicznym (ZDJĘCIA)", "content": "Majówka Tumska rozpoczęła się w Ogrodzie Botanicznym o godz. 11 i trwać będzie do 18 . Taki majowy weekend organizowany jest już po raz jedenasty i cieszy się wielkim zainteresowaniem. - Spodziewamy się dziś od 2 do 10 tysięcy zainteresowanych - mówi Dorota Kehl, pracowniczka obiektu. Dodaje, że ilość zwiedzających zależy przede wszystkim od pogody. Ty, którzy przyszli nie skarżą się na brak słońca. Dzieciaki się bawią, dorośli oglądają ekspozycje i roślinki. Nie brakuje miejsc, w których można smacznie zjeść i wypić kawę. - Dzisiejszy spacer po Ogrodzie Botanicznym zajmie mi około 3 godzin, czuję, że oddycham tu świeżym powietrzem. Najdłużej przystaję przy ziołach. Opowiada Jolanta Buelińska, 70-letnia wrocławianka przechadzająca się z mężem. Jest co podziwiać. Teraz kwitną między innymi magnolie i forsycje. Na ich tle ludzie chętnie pozują do zdjęć.", "url": "https://gazetawroclawska.pl/wroclaw-majowka-tumska-w-ogrodzie-botanicznym-zdjecia/ar/883040", "category": "mazowieckie", "sub_category": "Mięso świeże oraz produkty mięsne", "phrase": "Kiełbasa tumska"}