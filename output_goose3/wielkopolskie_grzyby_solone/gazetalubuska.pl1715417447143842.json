{"meta_description": "GRZYBY SOLONE...", "title": "Łódzkie. Jak smażyć grzyby? Proste przepisy na grzyby. Najlepsze przepisy na grzyby. Grzyby marynowane, smażone, solone, kiszone", "content": "GRZYBY SOLONE Kolejnym sposobem na przechowywanie grzybów jest ich zasolenie. Tu wskazane jest, żeby nie mieszać gatunków. Najsmaczniejsze są w tym przypadku są średniej wielkości borowiki, rydze, gąski, maślaki i opieńki miodowe. Na kilogram grzybów stosujemy 20 dekagramów soli. Dokładnie opłukane grzyby obgotowujemy przez 5 minut w osolonej wodzie (5 dekagramów na litr) z dodatkiem szczypty kwasku cytrynowego. Odcedzamy i płuczemy zimna wodą. Układamy grzyby w wyparzonym słoju i zalewamy solanką w temperaturze pokojowej (15 dekagramów soli na litr wody) tak, żeby przykryć grzyby. Na wierzch warto jeszcze wsypać warstwę soli – będzie stanowić dodatkowe zabezpieczenie przed zepsuciem grzybów. Słój szczelnie zamykamy i… już. Przed użyciem zasolonych grzybów do różnych potraw wystarczy je wymoczyć. Za to można dostać mandat w lesie! Sprawdź, czego nie wolno robić w lasach GRZYBY KISZONE Kiszonki mają w Polsce długą tradycję kulinarną. Niewiele osób jednak wie, że do kiszenia nadają się nie tylko kapusta, ogórki, czy buraki, ale również grzyby. Metoda takiej konserwacji jest bardzo podobna w przypadku tych produktów. Polecane do kiszenia są przede wszystkim gąski i rydze, ale równie dobrze smakują podgrzybki, prawdziwki i koźlaki. Oczyszczone grzyby zagotowujemy, ale nie gotujemy. Na wyłożeniu na sitko dokładnie je osuszamy. W naczyniu do kiszenia układamy je warstwami kapeluszami do góry. Każdą warstwę przesypujemy solą (na kilogram grzybów około 5 dekagramów soli). Na wierzch sypiemy grubsza warstwę soli. Tak jak w wypadku ogórków, czy kapusty naczynie przykrywamy płótnem, obciążamy kamieniem lub odważnikiem pilnując, żeby grzyby były w pełni przykryte sokiem. Po trzech przechowywania ich w temperaturze pokojowej przenosimy kiszonkę w chłodne miejsce – na przykład do piwnicy. Tak przygotowane i zakonserwowane grzyby doskonale nadają się do sałatek.  Jak uprawiać pieczarki w domu? SMAŻONE GRZYBY W SŁOIKACH Przetwory z grzybów, które można przechowywać w słoikach to nie tylko grzyby marynowane, choć oczywiście są najpopularniejsze. Kolejnym przetworem są grzyby smażone. Składniki są dopasowane do kilograma grzybów - najlepiej podgrzybków. Oprócz nich potrzebne będą jedynie trzy cebule 4 łyżki masła klarowanego i sól. Tak jak w przypadku marynowanych grzyby dokładnie czyścimy, a te większe kroimy w mniejsze cząstki. Przez kilka minut obgotowujemy je w osolonej wodzie i odcedzamy. Pokrojone w kostkę cebule szklimy na maśle dodajemy obgotowane grzyby przez kwadrans dusimy. Na koniec doprawiamy do smaku solą. Gorące przykładamy do wyparzonych słoiczków, zakręcamy pasteryzujemy przez około 40 minut. Przez cały rok można z nich robić na przykład sos dodając tylko gęstą śmietanę lub wykorzystać do gołąbków, czy krokietów. Jak uprawiać pieczarki w domu?", "url": "https://gazetalubuska.pl/lodzkie-jak-smazyc-grzyby-proste-przepisy-na-grzyby-najlepsze-przepisy-na-grzyby-grzyby-marynowane-smazone-solone-kiszone/gh/c17-15249274/2", "category": "wielkopolskie", "sub_category": "Inne produkty", "phrase": "Wielkopolskie grzyby solone"}