{"meta_description": "Borowiki, maślaki, rydze, gąski, kurki. Marynowane, kiszone, w oleju - wybierz swój sposób na zakonserwowanie grzybów na zimę.", "title": "Grzyby na zimę", "content": "Borowiki, maślaki, rydze, gąski, kurki. Marynowane, kiszone, w oleju - wybierz swój sposób na zakonserwowanie grzybów na zimę. Na grzybobranie jeszcze za wcześnie, ale warto wiedzieć już teraz, jakie grzyby można zamykać w słoikach. Najpopularniejsze to pieczarki, podgrzybki, kurki, borowiki, rydze oraz maślaki. Przed zaprawieniem trzeba grzyby umyć i oczyścić. Marynować grzyby można z nóżkami lub bez. Na kilogram grzybów średnio potrzebujemy szklankę octu, szklankę wody, po łyżce cukru i soli, 5-6 ziaren ziela angielskiego, 10-12 ziarenek pieprzu oraz 3 listki laurowe. Sposób przygotowania:  Cebulę kroimy w talarki, a marchew w krążki. Grzyby oczyszczamy, myjemy (pod silnym strumieniem, ale krótko, żeby za bardzo nie nasiąkły wodą). Wkładamy grzyby do rondla. Dodajemy cebulę i marchew. Całość zalewamy wodą, solimy i gotujemy pod przykryciem 10-15 minut. Osączamy na sicie, przelewamy zimną wodą i nakładamy do słoików. Ocet gotujemy z wodą, kilkoma ziarnami pieprzu i ziela angielskiego oraz 2-3 listkami laurowymi. Zalewamy tym grzyby. Słoiki zamykamy i pasteryzujemy. Sposób przygotowania: Umyte kapelusze wrzucamy do osolonego wrzątku na 5 minut. Odcedzamy i studzimy. W serwatce rozpuszczamy cukier i w garnku układamy warstwami kapelusze. Solimy i dodajemy 3 ziarenka pieprzu, ziele angielskie, cebulkę. Całość skrapiamy serwatką. Na wierzch kładziemy talerzyk i obciążamy. Grzyby powinny puścić sok, jeżeli soku jest za mało, dodajemy trochę wody z solą. Sposób przygotowania:  Grzybki oczyszczamy. Większe przekrawamy na pól. Wlewamy do garnka szklankę wody i szklankę octu. Wrzucamy grzyby i doprowadzamy je do wrzenia. Gotujemy około 10 minut. Po tym czasie odlewamy zaprawę, zaś grzyby osuszamy ręcznikiem papierowym. Mieszamy w dużej misce olej słonecznikowy z rozgniecionym lub drobno posiekanym czosnkiem, pietruszką, ostrą papryką, pieprzem, oregano i solą. Grzyby układamy w sterylnych słoikach i zalewamy olejem. Słoiki pasteryzujemy przez 10 minut. Sposób przygotowania:  Kurki obieramy, oczyszczamy, dokładnie myjemy. Do garnka z osoloną wodą wrzucamy kurki. Gotujemy je na dużym ogniu przez około 5 minut. Obgotowane grzyby hartujemy zimną wodą. W tym czasie składniki marynaty wlewamy i wsypujemy do garnka. Zagotowujemy, mieszamy do zupełnego rozpuszczenia się soli i cukru, wyłączamy. Ugotowane grzyby układamy w słoiku do połowy wysokości. Dodajemy na 0,4 l słoik 3-4 liście laurowe, 3-4 ziarenka ziela angielskiego, 2-3 ziarenka pieprzu, 2 cząstki średniej wielkości cebuli. Dokładamy kurek i na wierzch sypiemy po 2 łyżeczki gorczycy. Całość zalewamy zalewą. Zakręcamy słoiki i pasteryzujemy około 10 minut. Sposób przygotowania:  Pieczarki myjemy dwukrotnie w zimnej wodzie, nie obierając ich. Marchew oczyszczamy, kroimy w kostkę, gotujemy 5 minut w osolonej wodzie. Cebulę kroimyw półtalarki i sparzamy wrzątkiem. W rondlu gotujemy wodę z solą i kwaskiem. Wkładamy pieczarki i gotujemy 10 minut. Do każdego słoika wkładamy przyprawy, marchew i cebulę, na wierzch wrzucamy gorące pieczarki. Składniki zalewy gotujemy i wrzącą zalewamy całość. Nie pasteryzujemy. Grzyby są gotowe do spożycia po 3 dniach.", "url": "https://gloswielkopolski.pl/grzyby-na-zime/ar/3538731", "category": "wielkopolskie", "sub_category": "Inne produkty", "phrase": "Wielkopolskie grzyby solone"}