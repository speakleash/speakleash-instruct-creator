{"meta_description": "Już jest! Program Pyrkonu dostępny!", "title": "Program Pyrkonu", "content": "Oddajemy w Twoje ręce program pełen atrakcji. Znajdziesz tu wszystko: od prelekcji, poprzez konkursy, wystawy, turnieje, wioski, wszelakie stoiska tematyczne czy koncerty. Domyślnie wyświetla się program w salach prelekcyjnych oraz atrakcje godzinowe na stoiskach tematycznych, wioskach, autografy, sesje foto itd. Jeśli zmienisz ustawienia w filtrze „Rodzaj programu” na „Pokaż pełen program”, zobaczysz wszystkie dostępne atrakcje programowe. Wyszukiwarka umożliwia nie tylko szukanie po słowach zawartych w tytule czy opisie danej atrakcji, ale również po nazwie strefy tematycznej, nazwisku Gościa/Prowadzącego czy lokalizacji danego punktu (np. nazwa sali). Obok wyszukiwarki znajdują się przyciski umożliwiające pobranie programu w formacie pliku CSV lub pdf. Jeśli chcesz pobrać pełen program, zmień ustawienie na „Pokaż pełen program” i wybierz format CSV. Jeśli chcesz pobrać plik z wybranymi punktami programu, użyj odpowiednich filtrów lub pola wyszukiwania, a następnie pobierz plik w wybranym formacie. Szereg filtrów umożliwi Ci łatwiejsze wyszukiwanie: wspomniany wcześniej filtr „Rodzaj programu” oraz filtry umożliwiające wybranie godziny, dnia, strefy programowej, lokalizacji („Gdzie”), Prowadzącego/Gościa czy wyszukiwanie po podstawowych tagach i języku, w jakim prowadzony będzie dany punkt programu. Punkty neutralne językowo nie wymagają znajomości ani języka polskiego, ani angielskiego. W filtrze „Gdzie” oznaczenie w nawiasie kwadratowym wskazuje na lokalizacje, czyli numer pawilonu. Przy punktach, na które możliwa jest rejestracja tokenami (pamiętaj, że tylko 50% miejsc w sali prelekcyjnej podlega tego typu rezerwacji) pojawiło się oznaczenie kolorystyczne z napisem, „Token”. Podobnie oznaczyliśmy warsztaty, które będą wymagały rejestracji poprzez dedykowany formularz – napis „Warsztaty”. Zarówno o rejestracji tokenami, jak i o rejestracji na warsztaty, będziemy informować na naszych social mediach. • [7] Escape Room by Wyspa One Piece – Strefa Mangi i Anime • To Znowu Oni • W serii One Piece można spotkać wiele rozmaitych flag — nie tylko pirackich! Pamiętasz wszystkie z nich i do kogo należą? Spróbuj sił w naszej wiedzówce i zdobądź tytuł Mistrza Flag! • [warsztaty] Warsztaty z podstaw programowania, czyli zbudujmy roboty z klocków! Zapraszamy wszystkich na zajęcia z robotyki i podstaw programowania. Podczas warsztatów będziemy konstruować autorskie modele robotów z wykorzystaniem klocków LEGO® Education SPIKE™ Prime, a następnie, przy pomocy blokowego języka programowania  wprawimy je w ruch! • Mamy rok 2021. Zmiany technologiczne przyspieszają, a cywilizacja znajduje się w punkcie zwrotnym. Przełomowe osiągnięcia w dziale energetyki, biotechnologii i informatyki mogą wpływać na ludzkość, tworząc system oparty na błyskawicznych skokach od utopii po niedostatek. Jednakże nadużywanie tej samej nauki, prowadzić może do upadku nowoczesnego społeczeństwa i zapoczątkowania nowej ery – anarchii i cierpienia.  Wcielicie się w starożytne bóstwa, angażujące się w wojnę o los ludzkości. Gra toczy się w przestrzeni publicznej, w której opisywać będziecie śmiertelników i kontrolować ich przeznaczenie. • Przybądź do nas i spróbuj swoich sił w tworzeniu plakatów gończych na czas. Wylosujcie postać i zróbcie jak najlepszy płakać w bardzo krótkim czasie. • Skręcanie balonów to najprostszy sposób na wprowadzenie uśmiechu na twarz dziecka – tego młodego i tego dorosłego. Spróbuj swoich sił i zrób swoje ulubione zwierzę z balonów! • Zapraszamy gorąco na warsztaty z układu tanecznego prowadzone przez finalistów konkursu Pyrkon K-pop Dane Cover Festival! • Jak przygotować się do rundy jury? Przygotowanie stroju to rozwijająca nasze umiejętności na wielu płaszczyznach przygoda. Szykowanie prezentacji to zabawa pełna kreatywnego myślenia i muzyki, a co z rundą jury? Runda zdaje się przerażać cosplayerów, powodować u nich stres, a czasem i dyskomfort, a przecież to tylko krótkie, miłe spotkanie z jurorami. Na tym panelu dowiecie się jak przygotować się do rundy jury, co mówić, czego nie mówić, na co zwrócić szczególną uwagę i jak podejść do tego wszystkiego na luzie. • Zapraszamy na pokazy i naukę gry Conquest firmy Para Bellum. Epickie starcia pięknych miniatur to coś, czego nie możecie przegapić! • Klocki BLOCKI to wyjątkowa okazja do spędzenia czasu razem z rodziną, rozwijania kreatywności i zdolności konstrukcyjnych! Podczas animacji dzieci będą miały okazję budować, brać udział w klockowych wyścigach, tworzyć wspólnie ogromne budowle oraz uczestniczyć w mini konkursach. Ograniczać nas będzie tylko wyobraźnia! Dołączcie do nas na klockową przygodę, która zapewni mnóstwo radości i świetnej zabawy dla wszystkich uczestników (niezależnie od wieku). • [warsztaty] Jak radzić sobie ze stresem? Podczas naszych warsztatów poświęconych radzeniu sobie ze stresem uczestnicy będą mieli okazję nauczyć się skutecznych technik redukcji napięcia. Skupimy się na praktycznym zastosowaniu metod relaksacyjnych, takich jak medytacja, ćwiczenia oddechowe oraz mindfulness. Warsztaty będą także zawierać interaktywne elementy, takie jak scenariusze symulacyjne, które pomogą uczestnikom lepiej zrozumieć swoje reakcje na stres i nauczyć się nowych sposobów ich kontrolowania. Ups, masz za dużo wyklikanych filtrów. Usuń część z nich i spróbuj wyszukać ponownie.", "url": "https://pyrkon.pl/program-pyrkonu/", "category": "mazowieckie", "sub_category": "Sery i inne produkty mleczne", "phrase": "Ser twarogowy z Gąsiorowa"}