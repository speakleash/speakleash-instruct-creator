{"meta_description": "", "title": "Lista produktów tradycyjnych - Ser twarogowy z Gąsiorowa", "content": "„Ser twarogowy z Gąsiorowa” został wpisany na Listę Produktów Tradycyjnych w marcu 2021 roku wpisany w kategorii produkty mleczne woj. mazowieckiego. Jego cechami charakterystycznymi są konsystencja oraz wyjątkowy aromat i smak. Uzyskuje się je dzięki temu, że krowy wypasane są na pastwiskach znajdujących w pradolinie Narwi. Gąsiorowo jest wsią położoną nad Narwią, na skraju Puszczy Białej, w województwie mazowieckim, w gminie Serock, powiatu legionowskiego. Okoliczne mokradła i rzeka Narew to naturalne siedliska licznej rzeszy ptaków wodnych. To oddalone od miast i przemysłu miejsce, bogato obdarzone naturalnymi nadnarwiańskimi łąkami od niepamiętnych czasów sprzyja hodowli bydła mlecznego. Miejscowe gospodynie już w dawnych latach słynęły z umiejętności wytwarzania w swoich gospodarstwach produktów mleczarskich. Jednym z nich jest oparty na niezmiennej od dziesiątek, czy nawet setek lat recepturze ser twarogowy z Gąsiorowa. Oto tradycyjna, funkcjonująca w okolicy receptura przygotowania tego sera: „Kwaśne mleko należy postawić na piecu. Mleko podgrzewać bardzo powoli, aby się nie zagotowało, bo ser będzie suchy. Mleko należy mieszkać delikatnie, tylko kilka razy. Gdy jest odgrzane postawić do wystygnięcia, a potem wlać do lnianego (płóciennego) worka zw. Serwatką, w kształcie trójkąta, tzw. rożka. Serwatka z worka musi ściekać, w tym celu należy powiesić worek lub położyć i przydusić czymś ciężkim. W niektórych gospodarstwach były specjalnie przeznaczone do tego prasy”. Cechami charakterystycznymi sera białego z Gąsiorowa są: jego konsystencja oraz wyjątkowy aromat i smak. Uzyskuje się je dzięki temu, że krowy wypasane są na pastwiskach znajdujących w pradolinie Narwi, które porasta nieskażona, różnorodna roślinność łąkowa zawierająca między innymi bluszczyk kurdybanek, ostrożeń warzywny, pięciornik gęsi. Siano natomiast, pochodzi z łąk położonych w otoczeniu lasów sosnowych u ujścia silnie meandrującej rzeki Prut. Pokarm krów jest naturalny i urozmaicony co przekłada się na wyjątkowe cechy organoleptyczne produktu. Połączenie wysokiej jakości surowca i doskonalonych od dziesięcioleci umiejętności skutkuje uzyskaniem wyrobu będącego wizytówką okolic Gąsiorowa.", "url": "https://produkty-lokalne.pl/lista-produktow-tradycyjnych-ser-twarogowy-z-gasiorowa,735", "category": "mazowieckie", "sub_category": "Sery i inne produkty mleczne", "phrase": "Ser twarogowy z Gąsiorowa"}