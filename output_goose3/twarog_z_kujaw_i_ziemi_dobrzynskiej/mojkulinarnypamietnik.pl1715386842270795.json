{"meta_description": "Twaróg śmietankowy z Kujaw i Ziemi Dobrzyńskiej", "title": "Twaróg śmietankowy z Kujaw i Ziemi Dobrzyńskiej", "content": "Twaróg śmietankowy za swój tradycyjny i naturalny smak, wspaniałą recepturę oraz wykorzystanie do produkcji regionalnych składników został uhonorowany krajowym znakiem jakości „Jakość Tradycja”. „Pyszny, mocno śmietankowy, kremowy i bez żadnych grudek. Po prostu doskonały! Rozpływa się w ustach…” – tak o twarogu śmietankowym mówią i piszą klienci. I jest w tym wiele prawdy, ponieważ ten wyjątkowy smak, twaróg zawdzięcza tradycyjnemu składowi oraz sprawdzonej recepturze wykorzystywanej już od kilkudziesięciu lat. Śmietankową i delikatną konsystencję twaróg uzyskuje dzięki wysokiej zawartości tłuszczu (16%) oraz dodatkowej homogenizacji mleka. Dodając do niego jedynie startą rzodkiewkę czy pokrojony drobniutko szczypiorek, uzyska się twarożek idealny do smarowania np. kanapek. Tak wzbogacony ser doskonale sprawdzi się także podczas przygotowywania smacznych przekąsek w postaci nadziewanych pomidorów, ogórków, makaronów, a nawet klusek, jajek i wędlin. Twaróg śmietankowy można wykorzystać w dowolny sposób - wszystko zależy od naszej kreatywności. Twaróg śmietankowy jest tworzony na bazie świeżego mleka krowiego, pochodzącego od lokalnych dostawców. Do mleka dodaje się jedynie kultury bakterii fermentacji mlekowej, a pomija wszelkie dodatki, jak aromaty, barwniki czy substancje konserwujące. Dzięki temu mamy pewność, że spożywamy świeży i naturalny twaróg, o unikalnym, kremowym smaku. Twaróg śmietankowy został wyróżniony krajowym znakiem jakości „Jakość Tradycja”. Certyfikat ten przyznaje się produktom wysokiej jakości, które charakteryzują się tradycyjnym składem lub tradycyjnym sposobem wytwarzania.", "url": "https://www.mojkulinarnypamietnik.pl/2018/01/twarog-smietankowy-z-kujaw-i-ziemi.html", "category": "kujawsko-pomorskie", "sub_category": "Sery i inne produkty mleczne", "phrase": "Twaróg z Kujaw i Ziemi Dobrzyńskiej"}