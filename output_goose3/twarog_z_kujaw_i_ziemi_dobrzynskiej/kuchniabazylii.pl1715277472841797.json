{"meta_description": "Twaróg klinek z Kujaw i Ziemi Dobrzyńskiej zachwyca swoim łagodnym, a zarazem lekko kwaśnym smakiem. Kształt sera, w połączeniu ze wspaniałym smakiem i wysoką jakością odżywczą nawołują do tradycji, a dokładnie do sposobu wyrabiania sera w XIX i XX wieku w gospodarstwach wiejskich.", "title": "Twaróg klinek z Kujaw i Ziemi Dobrzyńskiej - co go wyróżnia?", "content": "Twaróg klinek zachwyca swoim łagodnym, a zarazem lekko kwaśnym smakiem. Producent nie bez powodu przygotowuje twarogi w formie klinku – spłaszczonego stożka. Kształt ten, w połączeniu ze wspaniałym smakiem i wysoką jakością odżywczą nawołują do tradycji, a dokładnie do sposobu wyrabiania sera w XIX i XX wieku w gospodarstwach wiejskich. Każdy kęs twarogu pozwala rozkoszować się smakiem dotychczas nieznanym, smakiem czystym i lekko kwaśnym, lecz łagodnym. Jego jednolita i zwarta, a także miękka i wilgotna konsystencja ułatwia krojenie twarogu za pomocą noża, dzięki czemu nabiał idealnie sprawdza się do wszelkiego rodzaju potraw. Barwa natomiast: od wyrazistej bieli do lekko kremowej napawa nas zachwytem oraz sprawia, że jeszcze bardziej odczuwamy smak oraz jego intensywność. Twaróg produkowany jest w technologii obróbki ręcznej, co nadaje nabiałowi wyrafinowanego smaku, wspaniałej konsystencji oraz sprawia, że wygląda zupełnie jak ten zrobiony samodzielnie w domu. Receptura nie uległa zmianie od czasów własnoręcznego wyrabiania nabiału. Obecnie jednak częściej stosuje się prasę poziomą, która doskonale odciska serwatkę. Po wyprasowaniu, twaróg jest krojony ręcznie. Na powierzchni sera znajduje się charakterystyczna faktura przypominająca odcisk chusty serowarskiej, która jeszcze bardziej podkreśla zbitą konsystencję sera oraz nadaje mu wyjątkowego wyglądu. Etapem kończącym produkcję twarogu w formie klinka jest jego ręczne zawinięcie w arkusz pergaminowy. Twaróg jest przygotowywany wyłącznie z mleka. W jego składzie znajdują się także czyste kultury bakterii mlekowych. Co ważne, do produkcji nie stosuje się żadnych dodatków typu aromaty, barwniki czy substancje konserwujące. W 2011 roku twaróg uzyskał Certyfikat „Jakość Tradycja”. To szczególne wyróżnienie, dzięki któremu mamy pewność, że producent dostarcza wysokiej jakości nabiał pełen łatwo przyswajalnego białka, witamin i minerałów, a także żywych kultur bakterii.", "url": "https://www.kuchniabazylii.pl/2018/01/twarog-klinek-kujaw-ziemi-dobrzynskiej/", "category": "kujawsko-pomorskie", "sub_category": "Sery i inne produkty mleczne", "phrase": "Twaróg z Kujaw i Ziemi Dobrzyńskiej"}