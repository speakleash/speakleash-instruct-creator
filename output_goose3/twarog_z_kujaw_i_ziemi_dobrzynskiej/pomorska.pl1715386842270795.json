{"meta_description": "Wyróżniony certyfikatem „Jakość Tradycja” twaróg śmietankowy z Kujaw i Ziemi Dobrzyńskiej to produkt najwyższej jakości. Produkowany jest włącznie z mleka krowiego z dodatkiem kultur bakterii fermentacji mlekowej.", "title": "Twaróg śmietankowy z Kujaw i Ziemi Dobrzyńskiej", "content": "Tradycja wytwarzania serów twarogowych w Polsce została zapoczątkowana na Kujawach. W miejscowości Kruszyn koło Włocławka znaleziono najstarsze na naszych ziemiach ślady produkcji twarogów, liczące około 7000 lat. Twarogi z Kujawskiej Spółdzielni Mleczarskiej produkowane są z mleka pochodzącego z tych samych terenów, między innymi z czystych ekologicznie ziem Gostynińsko – Włocławskiego Parku Krajobrazowego. W procesie produkcyjnym stosuje się tylko mleko krowie najwyższej jakości. Pochodzi ono od wyselekcjonowanych, stałych dostawców, członków Kujawskiej Spółdzielni Mleczarskiej. By z mleka powstał twaróg, dodaje się do niego jeszcze tylko kultury bakterii fermentacji mlekowej. Jest to w związku z tym produkt z tak zwaną czystą etykietą, ponieważ do jego produkcji nie stosuje się żadnych innych dodatków – aromatów, barwników ani substancji konserwujących. Twaróg pakowany jest w papier typu ecolean, o właściwościach i kolorystyce papieru pergaminowego, jak przed kilkudziesięciu laty, dodatkowo zabezpieczony folią próżniową. Konfekcjonowany jest jako kostka - walec o masie 320 gramów.", "url": "https://pomorska.pl/twarog-smietankowy-z-kujaw-i-ziemi-dobrzynskiej/ar/c3-10683998", "category": "kujawsko-pomorskie", "sub_category": "Sery i inne produkty mleczne", "phrase": "Twaróg z Kujaw i Ziemi Dobrzyńskiej"}