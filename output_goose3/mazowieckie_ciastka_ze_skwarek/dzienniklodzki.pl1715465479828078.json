{"meta_description": "", "title": "Ciastka ze skwarek (powiat wieruszowski) [VIDEO]", "content": "15 dag skwarek, 30 dag mąki pszennej, 10 dag cukru pudru, 3 żółtka, 1/2 paczki proszku do pieczenia, wanilia do starcia lub cukier waniliowy. Sposób przygotowania: Skwarki przepuścić przez maszynkę. Wszystkie składniki wyrobić razem. Pozostawić do schłodzenia, następnie wykrawać ciastka przez maszynkę ze specjalną przystawką. Piec około 15 minut w temperaturze 180 st. C - pani Krystyna Czernecka zdradza kolejny przepis Stowarzyszenia Gospodyń Wójcin nad Prosną. Ich ciastka ze skwarek także zarejestrowano na krajowej liście produktów tradycyjnych i regionalnych, w grudniu 2011 roku. Na różnego rodzaju imprezach nie tylko w powiecie wieruszowskim i województwie łódzkim, ale nawet w Niemczech, gdzie także prezentowało się Stowarzyszenia z Wójcina rozchodzą się jak świeże bułeczki. - Ciastka od półwiecza pieczone są tak samo i przez tę samą maszynkę wykrawane - dodaje istotną informację Krystyna Czernecka ze Stowarzyszenia Gospodyń Wójcin nad Prosną.", "url": "https://dzienniklodzki.pl/ciastka-ze-skwarek-powiat-wieruszowski-video/ar/11512162", "category": "mazowieckie", "sub_category": "Wyroby piekarnicze i cukiernicze", "phrase": "Mazowieckie ciastka ze skwarek"}