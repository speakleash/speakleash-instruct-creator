{"meta_description": "Ciastka ze skwarek – Mazowsze najlepszy sprawdzony, prosty przepis na to danie i nie wymagający dużego nakładu pracy!", "title": "Ciastka ze skwarek – Mazowsze", "content": "Ciastka te możemy przygotować również w wersji wytrawnej bez cukru. Skwarki mielimy przez maszynkę lub, jeśli są miękkie drobniutko siekamy. Mieszamy w misce skwarki, cukier puder, mąkę i jaja. Wyrabiamy ciasto. Powinno być dość twarde. Ciasto wałkujemy na grubość kilku milimetrów i wykrajamy z niego ciastka. Blachę wykładamy pergaminem, układamy ciastka i pieczemy je na złoty kolor w piekarniku nagrzanym do 200ºC. Czas pieczenia zależy od grubości ciastek, ale jeśli piekarnik jest dobrze nagrzany nie powinien przekroczyć 10 minut. Po wyjęciu ciastka układamy na talerzu i posypujemy cukrem pudrem.", "url": "https://kuron.com.pl/artykuly/przepisy/slodkosci/ciastka-ze-skwarek-mazowsze/", "category": "mazowieckie", "sub_category": "Wyroby piekarnicze i cukiernicze", "phrase": "Mazowieckie ciastka ze skwarek"}