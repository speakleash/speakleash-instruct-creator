{"meta_description": "Dziś niebywale smaczna, prosta i szybka propozycja – kruche ciasteczka ze skwarkami. Dla wielu takie połączenie może się wydawać szokujące, ale to znany, staropolski przysmak, kojarzony z wieloma regionami Polski. Jego niebywałą zaletą jest to, że można go długo przechowywać. A przygotowanie jest niezwykle łatwe. Ciasteczka ze skwarek na deser? Brzmi to trochę przewrotnie, ale tak", "title": "Ciasteczka ze skwarek | KobiecaNatura.com", "content": "Dziś niebywale smaczna, prosta i szybka propozycja – kruche ciasteczka ze skwarkami. Dla wielu takie połączenie może się wydawać szokujące, ale to znany, staropolski przysmak, kojarzony z wieloma regionami Polski. Jego niebywałą zaletą jest to, że można go długo przechowywać. A przygotowanie jest niezwykle łatwe. Ciasteczka ze skwarek na deser? Brzmi to trochę przewrotnie, ale tak kiedyś zagospodarowywano pozostałości po wytapianiu słoniny. Zmielone skwarki łączono z mąką, cukrem i jajami i przepuszczano przez maszynkę do mielenia zakończoną specjalną nakładką. Wychodziły podłużne, karbowane ciastka. W smaku kruche, słodkawe, pachnące skwarkami.  Dziś nie do dostania w formie tradycyjnej w żadnym ze sklepów. Składniki (na 26 szt.)  0,5 kg słoniny (powstaje z tego ok. 100 g skwarek)  1 szkl. mąki  ½ szkl. cukru  1 jajko  1 łyżeczka proszku do pieczenia Słoninę kroimy w kostkę i wytapiamy z niej tłuszcz. Powstałe w ten sposób skwarki odcedzamy od całości, przekręcamy dwukrotnie przez maszynkę lub bardzo drobno siekamy.  Do skwarek oddajemy mąkę, proszek do pieczenia, cukier i jajko. Wyrabiamy do momentu aż ciasto stanie się gładkie. Jeżeli zajdzie taka potrzeba podsypujemy mąką.  Ciasto rozwałkowujemy na grubość ok. 3-5 mm i wycinamy foremkami ciastka. Pieczemy ok. 20 min. w rozgrzanym do 180 st. C w piekarniku.", "url": "https://www.kobiecanatura.com/ciasteczka-ze-skwarek/", "category": "mazowieckie", "sub_category": "Wyroby piekarnicze i cukiernicze", "phrase": "Mazowieckie ciastka ze skwarek"}