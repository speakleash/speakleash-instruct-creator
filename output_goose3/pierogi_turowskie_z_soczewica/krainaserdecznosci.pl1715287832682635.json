{"meta_description": "Pierogi turowskie z soczewicą mają p&oacute;łokrągły kształt z falbanką na brzegu. Miękkie w dotyku, o smaku lekko słonym.\r\n\t&nbsp;\r\n\r\n\tW Turowie od zawsze przygotowywano pierogi z...", "title": "Pierogi turowskie z soczewicą : Radzyńska Kraina Serdeczności", "content": "Pierogi turowskie z soczewicą mają półokrągły kształt z falbanką na brzegu. Miękkie w dotyku, o smaku lekko słonym. W Turowie od zawsze przygotowywano pierogi z soczewicą. Zgodnie z przepisem ciasto na pierogi przygotowywano z mąki, drożdży, jajka i mleka. Na farsz soczewicę gotowano, mielono i dodawano do niej podsmażoną cebulę i przyprawy. Gotowe pierogi podawano polane tłuszczem ze skwarkami. Często stawiano je w piecyku kuchni kaflowej, aby były przez cały czas gotowe do spożycia. Można je było także wrzucać na wrzącą wodę i w ten sposób odgrzewać.", "url": "https://www.krainaserdecznosci.pl/pl/page/pierogi-turowskie-z-soczewica", "category": "lubelskie", "sub_category": "Gotowe dania i potrawy", "phrase": "Pierogi turowskie z soczewicą"}