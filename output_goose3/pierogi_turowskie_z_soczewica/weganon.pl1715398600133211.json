{"meta_description": "", "title": "TUROWSKIE PIEROGI Z SOCZEWICĄ", "content": "Gdyby spytać wegan/ki, które z pierogów lubią najbardziej, bez wahania będą to z soczewicą lub „ruskie”. Nie dziwie się, bo z soczewicą są najbardziej „mięsne” w smaku i aromatyczne. To te pierogi otworzyły mi „karierę” kulinarną. To od nich rozpocząłem, swoją przygodę z gotowaniem. W moim rodzinnym domu, obecne od zawsze. Nieodzowne na wigilijnym stole, ale i nie tylko. Szybkie w wykonaniu, bo soczewica nie wymaga moczenia i długiego gotowania. Dodatkowo nie ma potrzeby dodawania, wielu składników smakowych. Soczewica sama w sobie jest wyjątkowa. Do pasztetów, pierogów, pasztecików, zup, sałatek itd. Lubelszczyzna soczewicą stoi. Uprawiana jest na tych ziemiach, od bardzo dawna. Oprócz fasoli, to najpopularniejszy strączek, tego regionu. Werbkowickie placki, tertuny brzozowickie, pasztety. To tylko niektóre z lubelskich smaków. Nie mogło zabraknąć i pierogów. Gospodynie z miejscowości Turów w gminie Kąkolewnica, opanowały do perfekcji ich wykonanie. Soczewicę się gotuje, a następnie smaży wraz z cebulą i przyprawami. To inna metoda niż ta, którą znałem. Gwarantuje Wam, że smak jest o niebo lepszy, niż ugotowana i tylko zmielona. Nabiera głębi smaku i są wyjątkowe. Jakie przyprawy? Sól, pieprz, majeranek. Niektórzy dodają jeszcze mieloną kozieradkę czy tymianek fajsławicki. Po ugotowaniu polewane olejem z duszoną cebulką. Jednak najlepsze są oczywiście odsmażane – 1 szklanka zielonej soczewicy  – 2 średnie cebule  – sól i pieprz do smaku  – 1 łyżka majeranku  – 1 łyżeczka tymianku  – 1 łyżeczka mielonej kozieradki  – 3-4 łyżki oleju do smażenia – soczewicę ugotować do miękkości w wodzie. Odcedzić i wystudzić, a następnie zmielić lub zmiksować blenderem  – cebulę pokroić w drobną kostkę i zeszklić na oleju  – dodać zmieloną soczewicę, pieprz, kozieradkę, tymianek i majeranek. Smażyć kilka minut, ciągle mieszając. Wystudzić i doprawić do smaku solą i pieprzem  – jeśli farsz jest zbyt suchy, można dodać trochę oleju lub wody :  – mąkę wymieszać z solą  – powoli dodawać gorącą wodę, wyrabiać miękkie i elastyczne ciasto. Odstawić na 30 minut, pod przykryciem  – ciasto cienko wałkować, wykrawać krążki, nakładać farsz i zlepiać  – gotować 2-3 minuty od wypłynięcia  – podawać ze zrumienioną cebulką", "url": "https://weganon.pl/turowskie-pierogi-z-soczewica/", "category": "lubelskie", "sub_category": "Gotowe dania i potrawy", "phrase": "Pierogi turowskie z soczewicą"}