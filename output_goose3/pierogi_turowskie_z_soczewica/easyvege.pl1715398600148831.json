{"meta_description": "Wegańskie pierogi z soczewicą, które smakują jak tradycyjne pierogi z mięsem. To smak babcinego obiadu w wersji EasyVege!", "title": "Wegańskie pierogi z soczewicą dla miłośników mięsnego smaku.", "content": "Pierogi to danie bardzo charakterystyczne dla naszych polskich, tradycyjnych, domowych kuchni. Trudno chyba znaleźć kogoś, kto nie pamiętałby pierogów z kuchni swojej mamy czy babci. Znane w każdym regionie polski, różnią się zwykle farszem, kształtem, czasem też nieco różnią się strukturą ciasta. Zamojszczyzna i Roztocze są szczególnie bliskie mojemu sercu, ponieważ były dla mnie domem przez pierwsze dwie dekady życia. Pierogi charakterystyczne dla tego regionu, to pierogi z kaszą gryczaną i białym serem ukrytymi w pszennym cieście. Są wspaniałe i z przyjemnością podzielę się przepisem już wkrótce. Mięsne pierogi natomiast zna chyba cała Polska! – pora teraz, by wegańskie pierogi z soczewicą stały się tak samo popularne, bo smakują bardzo podobnie!", "url": "https://easyvege.pl/weganskie-pierogi-z-soczewica/", "category": "lubelskie", "sub_category": "Gotowe dania i potrawy", "phrase": "Pierogi turowskie z soczewicą"}