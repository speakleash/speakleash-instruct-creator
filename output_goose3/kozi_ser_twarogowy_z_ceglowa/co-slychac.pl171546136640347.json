{"meta_description": "Gospodarstwo Grażyny Stelmachowskiej GRAJAN w Rososzy już po raz czwarty gościło u siebie smakoszy serów. Dni sera, bo tak nazywa się ta impreza, swoim patronatem objęli Minister Rolnictwa i Rozwoju Wsi Marek Sawicki, Marszałek Województwa Mazowieckiego Adam Struzik, starosta miński Antoni Jan Tarczyński oraz wójt gminy Cegłów Marcin Uchman.", "title": "Kozie przysmaki", "content": "Gospodarstwo Grażyny Stelmachowskiej GRAJAN w Rososzy już po raz czwarty gościło u siebie smakoszy serów. Dni sera, bo tak nazywa się ta impreza, swoim patronatem objęli Minister Rolnictwa i Rozwoju Wsi Marek Sawicki, Marszałek Województwa Mazowieckiego Adam Struzik, starosta miński Antoni Jan Tarczyński oraz wójt gminy Cegłów Marcin Uchman. Głównym punktem imprezy była promocja wyrobu pn. kozi ser twarogowy z Cegłowa, wpisanego na listę produktów tradycyjnych. Taki ser jest bardzo delikatny w swojej strukturze i wyśmienity w smaku, jak piszą producenci. Spróbowaliśmy i rzeczywiście wszystko się zgadza. Do degustacji przygotowano też różne warianty smakowe tego wyrobu, które każdy może sobie potem wypróbować w domu. Do pozostałych punktów dnia należała promocja gospodarstw ekologicznych z terenu Mazowsza oraz możliwość skosztowania produktów ekologicznych i tradycyjnych. Były też przejażdżki na koniach i kucykach, a także spotkania ze zwierzętami w gospodarstwie, wśród których dominowała koza. Trwały zabawy ekologiczne i konkursy z nagrodami, m.in. konkurs dojenia kozy oraz na najlepsze ciasto. Podczas trwania imprezy wystawiane były stoiska wśród których znaleźć można m.in. regionalne potrawy i rękodzieła. Wszystkiemu aż do późnych godzin wieczornych towarzyszyła grana na żywo muzyka", "url": "https://co-slychac.pl/5060/Kozie-przysmaki", "category": "mazowieckie", "sub_category": "Sery i inne produkty mleczne", "phrase": "Kozi ser twarogowy z Cegłowa"}