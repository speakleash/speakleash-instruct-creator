{"meta_description": "W XVII wieku Polacy znali 200 rodzajów zup. Włoscy i francuscy kucharze uczyli się od nas ich gotowania.  Żukowski żur jest jedną z najsmaczniejszych regionalnych zup na Lubelszczyźnie.", "title": "Festiwal Kiszeniaki i Kwaszeniaki w Krzczonowie. Przepis na tradycyjny podlaski żur i kapustę parzybrodę", "content": "W Krzczonowie po raz ósmy odbywa się w niedzielę 17 września 2023 roku Festiwal Kiszeniaki i Kwaszeniaki. To okazja do zapoznania się z lokalnym dziedzictwem kulinarnym i zaczerpnięcia bezcennych inspiracji przed przygotowaniami przetworów na zimę. Tradycyjnie na scenie pojawiają się zespoły dziecięce, widać tradycyjne, unikalne na skale Polski, krzczonowskie stroje ludowe, a przede wszystkim na stołach królują kiszonki, a mieszkańcy gminy chętnie dzielą się z przyjezdnymi swoimi przepisami, często przekazywanymi z dzida pradziada. W XVII wieku Polacy znali 200 rodzajów zup. Włoscy i francuscy kucharze uczyli się od nas ich gotowania. Żukowski żur jest jedną z najsmaczniejszych regionalnych zup na Lubelszczyźnie. Przed przystąpieniem do gotowania żuru należy nastawić zakwas. Wykonanie zakwasu: Składniki: 2/3 szklanki mąki żytniej razowej, kawałki skórki razowego chleba, jeden ząbek polskiego czosnku. Mąkę wsypać do słoja lub kamiennego garnka i wlać 3 szklanki ciepłej wody. Dodać skórkę chleba i obrany czosnek. Naczynie przykryć ściereczką i odstawić w ciepłe miejsce na kilka dni. Ukiszony żur powinien mieć kwaskowaty smak i charakterystyczny, apetyczny zapach. Wykonanie żuru: W garnku należy zagotować 1,5 litra bulionu warzywnego z przyprawami: zielem angielskim, listkiem laurowym i kilkoma ząbkami czosnku. Dodać 5 namoczonych prawdziwków. Na patelni przesmażyć 1 posiekaną cebulę na łyżce oleju rzepakowego, a kiedy się zeszkli: wrzucić do garnka. Kiedy grzyby będą miękkie, dodać pół litra kiszonego żurku. Gotować 5 minut. Wlać żur do miseczek, do każdej włożyć po jednym jajku na twardo. W Żukowie dodawano do żuru kawałki podsuszonego białego sera. Wykonanie: kapustę pokroić w grubą kostkę. Ziemniaki obrać, też pokroić w kostkę, dodać do kapusty. Zalać 2 szklankami wody i ugotować bez przykrycia. Słoninę stopić, skwarki przełożyć do kapusty, z tłuszczu i mąki zrobić rumianą zasmażkę, rozprowadzić wywarem i wymieszać z kapustą i ziemniakami. Przyprawić solą, pieprzem i czosnkiem. Podawać z chlebem. W okresie postu jedzono bardzo skromnie: żur, kapuśniak z chlebem, kaszę gryczaną i jęczmienną na oleju. Zwykłym pożywieniem były ziemniaki. Po zakończeniu postu jedzono na przemian to z nabiałem lub tzw. okrasą/słoniną. Po żniwach więcej potraw jedzono z dodatkiem mleka: barszcz zimny z krojoną zieloną cebulką, placki z ciasta z żytniej mąki często przekładane sadłem i skrawkami, polewkę z gruszek z „przaśnym” plackiem, placek „klepak” (bo było rozklepany na płasko), groch z kapustą, kasza „pęcak” jęczmienna z mlekiem. Były to w tym czasie główne dania. Popularne w tym czasie były na wsi tzw. „pryszcze”, które pieczone były z mąki gryczanej w pieczonej w piecach chlebowych, maczanych w świeżym roztopionym maśle. Podawane były na ciepło. Na śniadanie spożywano barszcz z buraka ćwikłowego przyprawiony mąką żytnią lub otrębami, zakwaszonego kwasem z chleba razowego. Ugotowany barszcz zabielano mlekiem lub śmietaną.", "url": "https://scenakultury.pl/11014/festiwal-kiszeniaki-i-kwaszeniaki-w-krzczonowie-przepis-na-tradycyjny-podlaski-zur-i-kapuste-parzybrode/", "category": "małopolskie", "sub_category": "Gotowe dania i potrawy", "phrase": "Kasza pęcak z kapustą"}