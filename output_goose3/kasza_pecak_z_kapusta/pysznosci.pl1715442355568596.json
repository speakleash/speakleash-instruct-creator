{"meta_description": "Na bazarkach już od maja gości młoda kapusta. Pomysłów na potrawy z tym warzywem jest wiele. Jednak jest tylko jeden sk…", "title": "Najlepszy dodatek do młodej kapusty, to on nadaje jej kremowy smak", "content": "Przepis Najlepszy dodatek do młodej kapusty, to on nadaje jej kremowy smak Najlepszy dodatek do młodej kapusty, to on nadaje jej kremowy smak Na bazarkach już od maja gości młoda kapusta. Pomysłów na potrawy z tym warzywem jest wiele. Jednak jest tylko jeden składnik, który dodany do młodej kapusty nie tylko podkreśli jej smak, ale nada jej również wyjątkowo kremowej konsystencji! Przedstawiamy najlepszy dodatek do młodej kapusty, jaki można sobie wyobrazić. Młodą kapustę możemy kupić już od maja do czerwca. Wyróżnia się ona wyjątkowo delikatnym smakiem. Dodatkowo jest bardzo zdrowa i niskokaloryczna. Okazuje się, że warzywo to stanowi skarbnicę witaminy C. Zawartość tego cennego składnika w młodej kapuście jest kilkukrotnie większa niż w kapuście kiszonej. W związku z tym, latem powinniśmy często sięgać po to wyjątkowe warzywo. Młoda kapusta świetnie sprawdzi się na lekki obiad. Można ją bardzo szybko i łatwo przyrządzić. Warto dodać do niej jeden składnik, który nada jej wyjątkowo kremowej konsystencji. Dodatkiem tym jest masło. Poniżej przedstawiamy prosty przepis na pyszną, kremową kapustę z dodatkiem masła i kaszy jęczmiennej. Jest to wyjątkowo pożywne danie, które zachwyca smakiem. • Cebulę pokrój w kostkę. Następnie w dużym garnku rozpuść masło. Wrzuć pokrojoną cebulę do garnka i smaż ją na złoty kolor. • Kapustę dokładnie umyj, a następnie poszatkuj. W kolejnym etapie wrzuć ją do garnka z cebulą. Wszystko smaż na średnim ogniu jeszcze parę minut. • W oddzielnym garnku podgrzej 2 litry bulionu, a następnie dodaj je do garnka z kapustą i cebulą. Całość gotuj około 5 minut. • Dodaj kaszę jęczmienną i gotuj jeszcze około 20 minut. Na końcu dopraw kapustę i wlej jedną łyżkę octu. Tak przygotowana młoda kapusta świetnie się sprawdzi na obiad. Jest to pyszne i sycące danie. Polecamy również podać potrawę z ugotowanymi ziemniaczkami. Kapusta i ziemniaki to idealne połączenie! Jeśli masz ochotę na inne danie z kapustą w roli głównej - to koniecznie wypróbuj nasz przepis na duszoną młodą kapustę z pomidorami!", "url": "https://pysznosci.pl/najlepszy-dodatek-do-mlodej-kapusty,6918822379837569a", "category": "małopolskie", "sub_category": "Gotowe dania i potrawy", "phrase": "Kasza pęcak z kapustą"}