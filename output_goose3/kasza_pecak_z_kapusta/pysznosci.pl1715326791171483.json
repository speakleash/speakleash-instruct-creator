{"meta_description": "Na wigilijnym stole można znaleźć całą masę smacznych rarytasów. Oczywiście wśród nich nie może zabraknąć genialnych go…", "title": "Wigilijne gołąbki z kaszą i grzybami. Lepszych nie jadłam!", "content": "Gołąbki z kaszą i grzybami to prawdziwa uczta dla podniebienia Wigilijne gołąbki z kaszą i grzybami. Lepszych nie jadłam! Wigilijne gołąbki z kaszą i grzybami. Lepszych nie jadłam! Na wigilijnym stole można znaleźć całą masę smacznych rarytasów. Oczywiście wśród nich nie może zabraknąć genialnych gołąbków z kaszą i grzybami. Po prostu palce lizać! Nie wiem, jak ty, ale ja już nie mogę doczekać się wigilijnej uczty. Na świątecznym stole można znaleźć tak wiele wspaniałych potraw i jeszcze ta wyjątkowa atmosfera. To coś po prostu niesamowitego, co nawet ciężko opisać słowami. Ja co roku oczywiście kosztuję każdego dania po trochu. Ale jedna z wigilijnych potraw ma wyjątkowe miejsce w moim sercu. Są to gołąbki z kaszą i grzybami, które zawsze jem z dokładką. Są tak dobre, że po prostu nie umiem się im oprzeć. I z tobą będzie tak samo. Wystarczy, że wykorzystasz dzisiejszy przepis, a zakochasz się w tym pysznym daniu na całe życie! Świąteczny piernik w domowym wydaniu. Robię go co roku i nigdy mnie nie zawiódł Przepyszne gołąbki na bazie kaszy i grzybów w połączeniu z grzybowym sosem to prawdziwa uczta dla podniebienia! Krok 1. Pracę nad wigilijnymi gołąbkami rozpoczynam od przygotowania suszonych grzybów. W tym celu zalewam je wrzątkiem i odstawiam na 15 minut. Krok 2. W międzyczasie na dobrze rozgrzanej patelni podsmażam obraną i posiekaną drobno cebulę. Na patelnię dodaję również przeciśnięte przez praskę ząbki czosnku. Po chwili dorzucam również pokrojone na mniejsze kawałki pieczarki oraz namoczone borowiki. Krok 3. To jednak nie koniec, bo do mieszanki dodaję także natkę świeżej pietruszki, pieprz, sól, majeranek oraz suszony czosnek. Zawartość patelni mieszam dokładnie, aby składniki dobrze się połączyły. Na koniec dodaję ugotowaną i odsączoną kaszę gryczaną. Krok 4. Następnie przygotowuję kapustę. Najpierw gotuję ją do miękkości, po czym dzielę na pojedyncze liście. Największe liście układam na spodzie formy, w której będę piec gołąbki. Krok 5. W mniejsze liście zawijam farsz i składam w gołąbki. Tak przygotowane elementy układam blisko siebie w naczyniu żaroodpornym. Następnie zalewam je bulionem warzywnym i przykrywam kolejną porcją liści kapusty. Wypełnioną w ten sposób formę przykrywam jeszcze pokrywką, po czym wkładam całość do nagrzanego piekarnika. Urządzenie ma pracować przez godzinę w temp. 180 stopni Celsjusza. Krok 6. Kiedy gołąbki pieką się w piekarniku, przygotowuję domowy sos grzybowy. W tym celu na patelni łączę masło i cebulę, po czym smażę tak długo, aż warzywo nabierze złocistych rumieńców. Krok 7. W drugiej patelni łączę suszone grzyby i bulion. Po kilku minutach gotowania dodaję również do nich wcześniej przygotowaną cebulę. Na koniec łączę w szklance śmietankę z mąką pszenną, po czym dodaję do środka trochę mieszanki z patelni. Dopiero po dokładnym wymieszaniu dodaję zawartość szklanki na patelnię.", "url": "https://pysznosci.pl/wigilijne-golabki-z-kasza-i-grzybami-lepszych-nie-jadlam,6975795149949920a", "category": "małopolskie", "sub_category": "Gotowe dania i potrawy", "phrase": "Kasza pęcak z kapustą"}