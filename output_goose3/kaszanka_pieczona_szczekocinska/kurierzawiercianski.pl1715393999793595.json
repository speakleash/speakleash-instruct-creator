{"meta_description": "(Grabiec, gm. Szczekociny) Warto przyjechać 12 września do Grabca, niewielkiej wsi, przy ruchliwej trasie 78 na dożynki gminy Szczekociny. Tegoroczne...", "title": "KASZANKA SZCZEKOCIŃSKA GWIAZDĄ DOŻYNEK!", "content": "(Grabiec, gm. Szczekociny) Warto przyjechać 12 września do Grabca, niewielkiej wsi, przy ruchliwej trasie 78 na dożynki gminy Szczekociny. Tegoroczne dożynki to jednocześnie I Regionalny Festiwal Potraw i oficjalna promocja „kaszanki pieczonej szczekocińskiej” od niedawna zarejestrowanej jako produkt regionalny, jak oscypek czy żur jurajski. Po Mszy św. i oficjalnych uroczystościach (od godz. 14.00) gwiazdami święta plonów będą: słowacki zespół z musicalem „ Na szkle malowane” godz.17.00, o godz. 18,15 wystąpi zespół „Skalar”. Grabiec to wieś o bogatej historii. Właściciel i założyciel Szczekocin Piotr Odrowąż dla poszerzenia lokalnego rynku wykupił w 1357 r. od sióstr Klarysek z klasztoru św. Andrzeja z Krakowa wspólne sołectwo Grabiec z sąsiednią wsią Bonowice. Tu na rzece Krztyni funkcjonowała wówczas kuźnica żelaza. Dokładnie przed 70 laty w tej wsi, w stodole Jana Paska, 4 lipca 1940 r. z udziałem gen. Franciszka Kamińskiego utworzono chłopską organizację wojskową, Bataliony Chłopskie. Dziś mówi o tym płyta „Żywią i bronią” na domu Pasków, upamiętniająca to wydarzenie.", "url": "https://www.kurierzawiercianski.pl/artykul/662,kaszanka-szczekocinska-gwiazda-dozynek", "category": "śląskie", "sub_category": "Mięso świeże oraz produkty mięsne", "phrase": "Kaszanka pieczona szczekocińska"}