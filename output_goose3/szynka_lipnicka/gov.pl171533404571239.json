{"meta_description": "Produkt wpisany na listę produktów tradycyjnych w dniu 2018-11-16 w kategorii Produkty mięsne w woj. małopolskim.", "title": "Szynka lipnicka - - Portal Gov.pl", "content": "Zewnętrzna jasnobrązowa, złocista lekko lśniąca. Na przekroju różowa do różowo-szarej z białą otoczką tłuszczu. Smak i zapach charakterystyczny dla wędzonej szynki wieprzowej, z wyczuwalnym smakiem i aromatem użytych przypraw. Wyczuwalna nuta soku jabłkowego dodanego podczas procesu peklowania. To właśnie stąd pochodzi szynka lipnicka. Receptury i metody wytwarzania i przetwarzania zarówno mięsa jak i innych produktów były pomysłem miejscowej ludności, która doskonaliła je według własnych możliwości i sposobów. „Szynka lipnicka robiona była przecież na lipnickiej ziemi, w soku z lipnickich jabłek, wodzie z lipnickich źródeł, na drzewie z okolicznych lasów” (wywiad etnograficzny z mieszkańcem Lipnicy Murowanej). Cały proces wytworzenia szynki lipnickiej odbywa się niezmienionymi od ponad kilku dziesięcioleci metodami z zachowaniem tych samych etapów produkcji. Szynka lipnicka produkowana jest z mięsa tuczników pochodzących od lokalnych sprawdzonych hodowców. Z elementu szynki wykrawana jest część tłuszczu wraz ze skórą oraz wykrajana jest kość. Peklowanie odbywa się w tradycyjnej zalewie, w skład której wchodzą przyprawy, czosnek oraz sok jabłkowy, który nadaje charakterystyczny kwaskowato-słodki smak wyrobu. Po zakończeniu procesu wędzenia produkt poddawany jest procesowi parzenia. Po parzeniu odbywa się pieczenie w temperaturze 95-100°. Po zakończonym procesie suszenia, wędzenia i pieczenia, produkt podlega schładzaniu. Szynka lipnicka od lat cieszy się ogromną popularnością, a jej wyjątkowości zaufało wiele pokoleń.", "url": "https://www.gov.pl/web/rolnictwo/szynka-lipnicka", "category": "małopolskie", "sub_category": "Mięso świeże oraz produkty mięsne", "phrase": "Szynka lipnicka"}