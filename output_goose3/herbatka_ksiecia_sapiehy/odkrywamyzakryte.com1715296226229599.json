{"meta_description": "", "title": "HERBATKA MIKOŁAJA SAPIEHY – ZIOŁOWA OCHRONA PRZED ZŁORZECZENIEM – Odkrywamy Zakryte", "content": "Herbatka Mikołaja Sapiehy ma wielką siłę chronienia nas przed ciemnymi myślami, zło wróżeniami, czy klątwami. Jest to napój mający swoje podłoże historyczne, gdy bowiem na Mikołaja Sapiehę spadła klątwa papieża, to właśnie ten napar ziołowy pomógł mu przetrwać trudne, samotne miesiące odosobnienia. Podawana każdego dnia przez żonę herbatka ziołowa przywróciła Mikołaja Sapiehę do zdrowia i ocaliła jego siły psychiczne. Herbatka ta w ówczesnych czasach była stosowana przez ludność na Podlasiu zawsze, gdy brakowało im sił do życia, gdy głowę zalewał potok czarnych myśli, a ciało, psychika i Duch potrzebowały wsparcia. Napar ten pomagał rozjaśnić postrzeganie i przywracał ludność do życiowych sił. Taką ciepłą miksturę sączymy w ciągu dnia, najlepiej od 3 do 4 kubeczków. Herbatkę M. Sapiehy pijemy codziennie przez 6 tygodni, następnie robimy kilkudniową przerwę, by ponownie zaprzyjaźnić się z nią na co dzień przez kolejne 6 tygodni. I tak do skutku, aż poczujemy pełnię swych sił, klarowność i jasność myśli, radość Ducha i odważne spojrzenie na przyszłe dni. Jest jak balsam dla Duszy i serca. Dodaje nam też siły, wiary i witalności. Liść melisy leczy nasze najcięższe rany, koi nas na każdej płaszczyźnie naszego Bycia. Ziele dziurawca niczym potężny, złoty promień unicestwia każdy nasz stan depresyjny, przywraca radość i jasność myślenia. Wspomaga pracę naszego układu pokarmowego, przywracając prawidłową przemianę materii i radość z apetycznego pożywiania się. Kwiat nawłoci otula nas swym ciepłem, dzięki czemu rozpuszczają się w nas wszelkie zastoje, blokady i lęki. Rozluźniamy się w pełni, zyskujemy też siłę i odporność. Przynosi świeżość i nowe nadzieje. Wspomaga również naszą odporność i poprawia trawienie. Herbatka Mikołaja Sapiehy to ludowa kompozycja ziół, darów Matki Ziemi dla nas, ludzi. Ta mieszanka ziołowa w idealny sposób otula nas w cieple i miłości, tym samym daje najbardziej naturalną ochronę przed wszelkim złem. Tak dla urozmaicenia, mimo wybornego smaku i aromatu, do herbatki M. Sapiehy dodać można miodu, bądź ziołowego syropku. P.S. Informacje przedstawione w artykule nie są pisane przez lekarza. Mają charakter informacyjny i nie stanowią fachowej porady medycznej. Wszelkie rady, które są na mojej stronie, stosujesz wyłącznie na własną odpowiedzialność.", "url": "https://www.odkrywamyzakryte.com/herbatka-mikolaja-sapiehy/", "category": "lubelskie", "sub_category": "Napoje (alkoholowe i bezalkoholowe)", "phrase": "herbatka księcia Sapiehy"}