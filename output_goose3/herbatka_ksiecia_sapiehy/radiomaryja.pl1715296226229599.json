{"meta_description": "", "title": "Na mocny sen herbatka księcia Mikołaja Sapiehy", "content": "Co prawda przesypiamy prawie połowę życia i rzeczywiście niekiedy żal  cennego czasu na takie leniuchowanie, ale w czasie snu następuje regeneracja  sił, odnowienie zasobów energetycznych, zarówno ciało, jak i umysł odprężają się  po przeżyciach minionego dnia. A więc sen to zdrowie i na razie tego niezwykle cennego eliksiru nie jesteśmy  w stanie niczym zastąpić. Musimy więc tak sobie organizować życie, żeby znaleźć  w nim czas na pracę i na odpoczynek, na sen i na odnowienie sił. Często jednak ludzie narzekają, że nie mogą zasnąć. Zbliża się noc, a umysł  jak rozpędzona lokomotywa nie może się zatrzymać – biegnie, myśli przelatują,  wracają, męczą, nie można ich wyłączyć ani zapomnieć. I sen nie przychodzi.  Jeśli dokucza nam taka bezsenność, to kolejna tabletka może pomóc na tydzień,  dwa. A co z resztą życia? Tabletka nie wprowadzi do organizmu ani ładu, ani  harmonii. Nie da się organizmu oszukać, nawet jeśli tabletka przyniesie chwilę  upragnionego odpoczynku, choroba posunie się dalej, powodując chroniczne  zmęczenie, rozstrój nerwowy czy w końcu depresję. Należy się więc zastanowić, co zrobić, żeby organizm mógł powrócić do  zdrowia. Może potrzebny będzie odpoczynek, wyjazd za miasto na łono natury, może  trochę odpoczynku na świeżym powietrzu. Może należy przejść na zdrowe  odżywianie, a może trzeba zastanowić się, czy to, co robimy, ma sens. Warto  nieraz zatrzymać się na chwilę, znaleźć czas na refleksję. Nasze życie ma  przecież ogromną wartość, więc nie warto tracić go na kłótnie, na pojedynki, na  walkę o coś, w gruncie rzeczy nie wiadomo nawet o co. Matka Teresa powiedziała:  \"Miłość Boga jest potężniejsza niż wszystkie konflikty, które przeminą\".  Wyciszmy więc swoje myśli, uczmy się codziennie miłości i mądrości – bądźmy  dobrzy, a świat wokół nas będzie jaśniejszy i pogodniejszy. Wtedy powróci i  zdrowy sen, i nerwy podejmą właściwą pracę. Zioła wymieszać. Łyżkę ziół zalać szklanką wrzącej wody, zaparzać 15 minut,  przecedzić. Ciepłą herbatkę popijać 3-4 szklanki dziennie przez 6 tygodni,  następnie można zrobić przerwę, a później do herbatki powrócić. Herbatka księcia Sapiehy perfekcyjnie działa na wyniszczony organizm,  ponieważ głóg wzmacnia serce i zapewnia mu radość, melisa rozwesela i przywraca  równowagę nawet po ciężkich przeżyciach, dziurawiec i nawłoć to zioła Matki  Bożej, a więc dzięki nim mamy wrażenie, jakby czuła matka przytulała nas do  swego serca, rumianek zaś sprawi, że każda osłabiona i wylękniona komórka nasyci  się ciepłem promieni słonecznych, a delikatny, letni wiaterek przyniesie  orzeźwienie dla ciała i przyjazne ożywienie dla ducha.   Jedną szklankę tej herbatki polecam wypić przed snem. Żeby wzmocnić jej  działanie, można do niej dodać 60 kropli waleriany. Kozłek lekarski, czyli  waleriana, to silne zioło, niezależne, pewne siebie, typ zwycięzcy. Nic więc dziwnego, że od starożytności stosowano korzeń kozłka w ciężkich  chorobach. Specjaliści uważali bowiem, że zioło to wzmacnia siły i przywraca ład  w całym organizmie.  Nazywano też walerianę ziołem bohaterów, popijali ją bowiem żołnierze rzymscy  wracający z wojny – napój taki pozwalał im zapomnieć przeżycia wojenne i  odnaleźć spokój. Herbatka księcia Sapiehy z kropelkami waleriany wyciszy więc  myśli, rozweseli serce, zapewni spokojne i życiodajne sny.  Często jednak dokucza nam inna bezsenność – zaśniemy, ale w środku nocy budzimy  się i nie możemy zasnąć. I nie zaśniemy, dopóki wątroba nie wykona swojej bardzo  skomplikowanej i odpowiedzialnej pracy. Dzięki temu, że nie śpimy, zyska ona  więcej energii i siły. Taka bezsenność to rozpaczliwe błaganie wątroby o pomoc.  Należy więc najpierw organizm oczyścić, według mojego programu zdrowotnego,  który opisałam w książce \"Prosta droga do zdrowia\", a następnie przejść na  energetyczne pożywienie, by zacząć mądrze budować zdrowie. Moja droga do zdrowia jest prosta, w programie zdrowotnym oparłam się bowiem  na wielowiekowej mądrości naszego Narodu. Nie mam żadnych eliksirów zdrowia, bo  najcudowniejszym eliksirem jest normalność. Stańmy więc po stronie Boga i  świadczmy o normalności całym swoim życiem, bo Bóg stworzył świat piękny i  normalny – normalne są zdrowe pola, lasy i łąki, normalne są rośliny, normalne  są zwierzęta karmione zdrowym pożywieniem i zdrowy winien być człowiek żyjący  według praw Bożych.", "url": "https://www.radiomaryja.pl/bez-kategorii/na-mocny-sen-herbatka-ksiecia-mikolaja-sapiehy/", "category": "lubelskie", "sub_category": "Napoje (alkoholowe i bezalkoholowe)", "phrase": "herbatka księcia Sapiehy"}