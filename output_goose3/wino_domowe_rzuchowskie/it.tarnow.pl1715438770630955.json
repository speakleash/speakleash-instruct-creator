{"meta_description": "", "title": "PIKNIK DWORSKI", "content": "– W sali kawiarnianej postawimy długi stół nakryty białym obrusem, luksusową porcelaną, ozdobnymi serwetami, złotym świecznikiem, różami w wazach – opowiada Barbara Zych z Grupy ODROLNIKA. – Na tarasie stanie stół drewniany z wystrojem na modłę chłopską, przaśną, ale nie „cepeliową” – dodaje. – Zaproponujemy lokalne wina w połączeniu z potrawami przygotowanymi według starych receptur kuchni dworskiej – mówi Jan Czaja, prezes Tarnowskiej Organizacji Turystycznej. W menu 4 dania, wszystkie na bazie produktów tradycyjnych. Na przystawkę pasztet, danie główne na gorąco to wołowina, na zimnej płycie winogrona i sery, deser na bazie konfitury. Do każdego dania odpowiednie wina. Prezentacje poprowadzi Jan Michałowski z Rzuchowej z Winnicy Michałowin.", "url": "https://www.it.tarnow.pl/press/piknik-dworski/", "category": "małopolskie", "sub_category": "Napoje (alkoholowe i bezalkoholowe)", "phrase": "Wino domowe „rzuchowskie”"}