{"meta_description": "Starostwo Powiatowe w Kluczborku", "title": "Laureaci", "content": "Laureatami „PLASTRÓW MIODU” w 2009 roku zostali: BIZNES Firma istnieje na rynku od 1988 r. Zatrudniając 143 osoby jest jednym z większych pracodawców na terenie gminy Kluczbork. Na krajowym rynku cukierniczym także należy do czołówki. Stale umacnia swoją pozycję na rynkach zagranicznych. Jest laureatem wielu nagród m.in. Liderzy Eksportu 2007, Opolska Marka 2008, Kluczborska Baszta 2008, Medal Europejski 2008, Opolska Nagroda Jakości 2009, Złoty Laur Umiejętności i Kompetencji 2009. Od 2006 r. firma trzykrotnie z rzędu zdobyła tytuł Gazele Biznesu. Cuprod angażuje się w życie lokalnej społeczności. Wspiera Miejski Klub Sportowy w Kluczborku, imprezy dla dzieci i młodzieży oraz organizacje i instytucje niosące pomoc potrzebującym. Pierwszy w kraju klaster turystyczny, utworzony w 2008 roku w ramach stowarzyszenia Kluczborsko-Oleska Lokalna Organizacja Turystyczna (KOLOT). Skupia przedsiębiorców z branży turystycznej powiatów kluczborskiego i oleskiego, samorządy oraz inne instytucje (Uniwersytet Opolski, Opolski Park Naukowo-Technologiczny). W 2009 roku Klaster „Kraina Miodu i Mleka” zdobył pół miliona złotych na innowacyjne działania promocyjne. W ramach realizowanego projektu powstał m.in. polsko-niemiecki portal internetowy, film promujący Ziemię Kluczborską i Oleską, mobilny przewodnik na telefony komórkowe, folder zawierający oferty członków klastra oraz przepisy lokalnych potraw. Ziemia Kluczborska i Oleska oraz sam klaster były promowane w ogólnopolskich mediach.: TVN24, tygodniku Neewsweek Polska, Gazecie Wyborczej. Pastor związany jest z Kluczborkiem od 1976 r. Przyczynił się do ratowania miejscowych zabytków, w tym kościoła ewangelickiego pw. Zbawiciela. Dzięki jego staraniom zwiedzającym udostępniono wieżę widokową świątyni. Pastor to także krzewiciel kultury wśród lokalnej społeczności. Od 1985 r. współorganizuje koncerty organowe. W 1991 r. stworzył Fundację Kluczborskich Wieczorów Muzycznych. Za swoją działalność został wyróżniony Złotym Krzyżem Zasługi oraz odznaką Zasłużony dla Opolszczyzny. W 2004 r. został uhonorowany Medalem Zasłużony dla Kluczborka. Za najlepiej wyremontowany budynek zabytkowy otrzymał nagrodę Ministra Kultury i Sztuki oraz Złotą Odznakę za ratowanie zabytków. Za osiągnięcia w dziedzinie kultury otrzymał Kluczborską Basztę 2007, w tym samym roku Nagrodę Marszałka Województwa Opolskiego w dziedzinie kultury. Jest autorem publikacji poświęconej historii kościołów ewangelickich w powiecie kluczborskim. Wydziału Wychowania Fizycznego i Fizjoterapii Politechniki Opolskiej. Od 20 lat jest sędzią piłki nożnej. Do 2001 r. jako zawodnik wspierał Odrę Opole oraz lokalne drużyny piłkarskie. Obecnie pracuje jako szkoleniowiec. Pełniąc funkcję trenera z powodzeniem prowadził MKS Kluczbork oraz Ruch Zdzieszowice. Jest trzykrotnym Mistrzem i II Wicemistrzem Polski Sędziów Piłki Halowej, laureatem brązowej, srebrnej i złotej odznaki Opolskiego Związku Piłki Nożnej oraz brązowej odznaki PZPN. W plebiscycie Nowej Trybuny Opolskiej został nominowany do tytułu Trenera Roku Opolszczyzny. Jego społeczna działalność przyczynia się do popularyzacji sportu wśród dzieci i młodzieży oraz dorosłych mieszkańców powiatu kluczborskiego. Wołczyńska „Jedynka” to szkoła, którą poprzez podejmowane inicjatywy i sukcesy, jakie osiągają jej uczniowie, wyraźnie widać w środowisku. Ostatnim, spektakularnym sukcesem palcówki jest wyróżnienie jednej z uczennic w ogólnopolskim konkursie \"Zdarzyło się 20 lat temu w Polsce\". Spośród sukcesów szkoły wymienić należy także I i IV miejsce w Ogólnopolskim Konkursie Języka Polskiego „Słowo daję”, dwie nagrody „Prymus Opolszczyzny”, przyznane za osiągnięcia dydaktyczne i artystyczne oraz dwa tytuły laureatów wojewódzkich konkursów języka polskiego i angielskiego. Szkoła doskonale współpracuje ze Związkiem Sybiraków i Związkiem Kombatantów RP i Byłych Więźniów Politycznych. Uczniowie i nauczyciele dwa razy w roku organizują pomoc humanitarną dla rodaków mieszkających na Ukrainie. Od kilku lat kwestują na rzecz polskich nekropolii na wschodzie. Za zaangażowanie, sukcesy i całokształt pracy szkoła otrzymała liczne listy gratulacyjne, nagrody pieniężne oraz dwukrotnie statuetkę Super Wołczyńskiego Isandra. Grupę „Buraky” tworzą samorządowcy - burmistrzowie, radni oraz kierownicy. Inicjatorem powołania i liderem zespołu jest burmistrz Wołczyna Jan Leszek Wiącek. Skład zespołu nie jest stały, choć zwykle liczy 10 osób. Pierwotnie mieli wystąpić tylko raz podczas festynu dobroczynnego „Serce dla Wołczyna”. Entuzjastycznie przyjęty przez publiczność debiut oraz propozycje następnych występów zachęciły ich do podjęcia wyzwania. Od czerwca 2003 r. zespół bawi publiczność podczas festynów, jubileuszów, dożynek i spotkań. Repertuar „Buraków” to gama znanych hitów disco polo, piosenek biesiadnych i ludowych oraz muzyka góralska i grecka. Ciemne okulary, czarne kapelusze oraz koszulki z logo Wołczyna i nazwą zespołu to ich oryginalny image. To jeden z nielicznych zespołów, który namówił do występu na scenie polityków, przedstawicieli rządu oraz administracji samorządowej. Grupa zaprezentowała się także w partnerskiej gminie Hassloch. Jest jedynym bankiem, którego centrala mieści się na terenie powiatu kluczborskiego. Swoim kapitałem i fachową pomocą wspiera lokalne firmy oraz jednostki samorządu terytorialnego. Wołczyński bank jest laureatem licznych krajowych i lokalnych wyróżnień. Według rankingu Instytutu Bankowości Spółdzielczej w okresie 2005-2008 placówka została uznana za najdynamiczniej rozwijającą się spośród 20 banków spółdzielczych działających w województwie. Za działalność w służbie społeczności lokalnej bank uhonorowano Złotym Medalem im. Franciszka Stefczyka oraz wołczyńskim Isandrem. Bank posiada certyfikat \"dobrych praktyk\" Bankowego Funduszu Gwarancyjnego. W ostatnim czasie otrzymał wyróżnienie „Innowacyjny Bank Spółdzielczy” w ogólnopolskiej edycji Konkursu Krajowi Liderzy Innowacji oraz Srebrny Laur Umiejętności i Kompetencji w kategorii Instytucja finansowa konkursu organizowanego przez Opolską Izbę Gospodarczą. Poprzez działalność edukacyjną wspiera finansowo, organizacyjnie i merytorycznie znaczną część lokalnych inicjatyw.", "url": "http://kluczbork.starostwo.nowoczesnagmina.pl/?a=4862", "category": "opolskie", "sub_category": "Miody", "phrase": "Miody wołczyńskie"}