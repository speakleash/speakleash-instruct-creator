{"meta_description": "", "title": "Rękodzieło, rośliny ogrodowe, miody, wypieki...wszystko na szczytny cel - Radio Doxa", "content": "Takie perełki można wygrać w wołczyńskich licytacjach. Mieszkańcy miasta i okolicy oddają wyjątkowe fanty, by wesprzeć zbiórkę dla Zuzi. 22-letnia mieszkanka Wołczyna uległa nieszczęśliwemu wypadkowi, wskutek którego doznała poprzecznego uszkodzenia rdzenia kręgowego i walczy o sprawność fizyczną. – Dwa tygodnie rehabilitacji kosztują około 25 tysięcy złotych – informuje ciocia poszkodowanej dziewczyny Agnieszka Zięba-Dębicka. – Dlatego organizujemy dla Zuzi licytacje. Na facebooku można znaleźć coś dla siebie lub napisać, czego szukamy – to tzw. licytacje odwrócone. A 15 lipca spotkamy się na festynie, który organizują mieszkańcy Wierzbicy Dolnej, sołtys Paulina Zalewska i tamtejsze KGW. Charytatywny Festyn dla Zuzi odbędzie się w Wierzbicy Dolnej, w sobotę 15 lipca, od godziny 15.00. Wystąpią zespoły OLD FRIENDS, OCZY i BURAKY, później zabawa taneczna z dj’em. Natomiast udział w licytacjach można wziąć cały czas – na profilu facebookowym „Po sprawność dla Zuzanny”. Bezpośredni link do zbiórki znajduje się tutaj: https://www.siepomaga.pl/zuzanna-szurman", "url": "https://doxa.fm/aktualnosci/region/rekodzielo-rosliny-ogrodowe-miody-wypieki-wszystko-na-szczytny-cel/", "category": "opolskie", "sub_category": "Miody", "phrase": "Miody wołczyńskie"}