{"meta_description": "Kordiał staropolski, żurawinowy czy może limonkowy? Choć niewiele osób kojarzy tę nazwę, mowa zarówno o bezalkoholowym, owocowym syropie, jak i", "title": "Szybko wymiecie toksyny z organizmu. Zrób staropolski kordiał", "content": " • None Co to jest kordiał? Co to jest kordiał? Dziś kordiał to nazwa zarówno dla bezalkoholowych syropów do drinków, jak i różnego rodzaju trunków. Kiedyś jednak kordiałem określano staropolską nalewkę. Między XVI a XX wiekiem był to wysokoprocentowy, szlachetny alkohol o ziołowo-korzennym aromacie, wykazujący cenne właściwości zdrowotne. Do dziś przyrządza się go ze specjalnych owoców i przypraw, aby rozgrzewał w mroźne dni i wspierał organizm w walce z przeziębieniem. Dowiedz się, jak zrobić kordiał i na co właściwie pomaga. Sprawdź także: Ta potrawa królowała w menu Ireny Santor. Jak przygotować ulubione danie piosenkarki? Kordiał robi się z owoców, ziół i przypraw, z lub bez dodatku alkoholu. Staropolską, rozgrzewającą nalewkę najlepiej przygotować z pomarańczy, malin, grejpfrutów, cytryny, pigwy, czarnej porzeczki, czarnego bzu, żurawiny albo brzoskwiń. Warto dodać do niego też odrobinę cynamonu, wanilii, imbiru, kurkumy i goździków albo ziół (np. kolendry, mięty, szafranu), które dodadzą pięknego aromatu. Smak zbalansuje jeszcze miód i dodatek soku z cytryny. W wersji alkoholowej wszystkie składniki łączy się ze spirytusem. Skoro wiesz już, co to jest kordiał, warto przejść do jego przygotowania. Z jakich owoców najlepiej zrobić kordiał? W zimie postaw na żurawinę lub pomarańczę, koniecznie z dodatkiem korzennych przypraw. Latem rozkoszuj się nalewką z czarnego bzu lub porzeczki. Poniżej znajdziesz przepisy na to, jak zrobić kordiał i to w kilku różnych wersjach. Chcesz wypróbować przepis na staropolski kordiał? To chyba najbardziej złożona receptura, ale z pewnością sobie z nią poradzisz. Zaopatrz się w następujące składniki: Na początku obierz brzoskwinie ze skórki i pokrój na mniejsze cząstki. Przygotuj kilkulitrowy słój i wrzuć wszystkie owoce na dno, a następnie zasyp je cukrem. Zamknij naczynie i odstaw w raczej ciepłe miejsce. Przez kilka dni wstrząsaj codziennie słojem, aż do momentu, gdy cukier całkowicie się rozpuści. Gdy to nastąpi, otwórz szklany pojemnik i wkrusz goździki, dodaj wanilię, cynamon oraz skórkę pomarańczy (według uznania). Zalej spirytusem, syropem malinowym, sokiem z cytryn, miodem i wodą. Delikatnie przemieszaj i odstaw w ciepłe, nasłonecznione miejsce, minimalnie na miesiąc. Po tym czasie odcedź powstały płyn do czystych, wyparzonych szklanych butelek. Szczelnie zakręć i odstaw na trzy miesiące w chłodne i zacienione miejsce. Dopiero wówczas staropolski kordiał jest gotowy do spożycia. Kordian żurawinowy to wspaniały trunek na zimę. Możesz go podarować bliskim także pod choinkę, bo nie tylko wspaniale smakuje, ale też, spożywany w rozsądnych porcjach, działa zbawiennie na nasz organizm. Jak zrobić kordiał z żurawiny? To nic trudnego. Rozpocznij od przygotowania odpowiednich składników: Owoce wsyp do dużego słoju. Zasyp je cukrem, zakręć naczynie i odstaw na tydzień w ciepłe miejsce. Pamiętaj o codziennym wstrząsaniu słoju. Następnie odcedź powstały płyn do szklanej butelki, a żurawinę zalej spirytusem. Odłóż na dwa, trzy tygodnie w zacienione miejsce. Po tym czasie odlej alkohol do wcześniej wspomnianej butelki i przemieszaj połączone trunki. Owoce przepłucz jeszcze wodą i tę również zlej do butelki. Zakręć ją i odłóż na kilka tygodni w chłodne miejsce, aby smaki kordiału żurawinowego się przegryzły. Jeśli po zbiorach zostanie ci całkiem sporo wiśni, postaw na kordiał właśnie z tych owoców. Przygotowuje się go naprawdę prosto, a będzie wspaniałym prezentem dla twoich bliskich. Zaopatrz się tylko w cztery składniki: Na początku umyj dokładnie wiśnie, obierz z ogonków i umieść na dnie kilkulitrowego słoja. Zalej je spirytusem i odstaw na tydzień w ciepłe miejsce. Każdego dnia wstrząsaj naczyniem. Następnie, gdy cukier całkowicie się rozpuści, odcedź spirytus do oddzielnej szklanej butelki, a pozostałe w słoju owoce zasyp cukrem. Zakręć i odłóż na ok. trzy tygodnie. Pamiętaj jednak, aby codziennie wstrząsać słoikiem. Po tym czasie przelej powstały płyn do butelki z odlanym wcześniej spirytusem. Wiśnie zalej wodą, porządnie nimi wstrząśnij i płyn odcedź także do wspomnianej butelki. Zamknij i przemieszaj delikatnie, aby smaki się połączyły. Kordiał wiśniowy można pić od razu, ale zdecydowanie lepiej smakuje, jeśli chwilę odczeka w chłodnym, zaciemnionym miejscu. Kordiał z czarnego bzu to jeden z najpopularniejszych jego rodzajów. Jest nie tylko niezwykle aromatyczny, ale też prozdrowotny. Można go również przygotować w wersji bezalkoholowej. Tutaj po prostu zagotuj kilogram cukru z litrem wody i dopraw go kwiatami czarnego bzu. Wlej również sok z kilku limonek i cytryn, żeby zrównoważyć smaki. Jeśli zależy ci na alkoholowej nalewce z czarnego bzu, to przygotuj tylko cztery składniki: Na początku owoce czarnego bzu umieść w odpowiednio dużym słoju i zasyp cukrem. Zakręć i odstaw na co najmniej tydzień. Potrząsaj każdego dnia, aż do rozpuszczenia się cukru. Następnie odsącz płyn do osobnej butelki, a owoce zalej spirytusem. Zamknięty słój odstaw na dwa, trzy tygodnie. Następnie odlej alkohol do wcześniej wspomnianej butelki. Owoce przepłucz jeszcze wodą i również odlej do butelki. Tę zamknij szczelnie, przemieszaj i odłóż w chłodne, zaciemnione miejsce na kilka tygodni. Kordiał z czarnego bzu gotowy! To bardzo popularny, bezalkoholowy dodatek w świecie barmańskim, który dolewa się do wielu drinków. Możesz przygotować go na dwa sposoby - na ciepło lub zimno. Kordiał limonkowy na zimno przyrządzisz tylko z trzech składników, czyli: pięciu limonek, 200 ml wody i 150 gramów cukru. Potrzebny będzie też blender ręczny lub kielichowy. Na początku wyparz owoce i przekrój je na połówki. Włóż do garnka lub kielicha blendera, zasyp cukrem i zalej wodą. Dokładnie zmiksuj wszystkie składniki, aż do uzyskania gładkiej masy. Odcedź płyn do szklanej butelki, a następnie włóż ją do lodówki. Do przygotowania kordiału limonkowego na ciepło niezbędne będą dwie szklanki cukru, dwie szklanki wody i ok. 25 sparzonych skórek z limonek. Przygotuj garnek, wlej do niego wodę i zagotuj ją. Następnie do wrzątku wsyp cukier i skórki cytrusów. Przemieszaj i gotuj całość do pięciu minut. Pamiętaj, aby cały czas mieszać powstający kordiał limonkowy. Zanim wystygnie, przelej do szklanej butelki, zamknij ją i po chwilowym ostygnięciu - przełóż do lodówki. Właściwości prozdrowotne kordiału zależą oczywiście od tego, z czego został przygotowany. Na co pomaga kordiał staropolski? Przede wszystkim wzmacnia odporność i dobrze rozgrzewa w mroźne dni. Przyprawy korzenne przyspieszają spalanie tłuszczu i usprawniają ogólną pracę organizmu, w tym układu krążenia. Miód wspomaga z kolei leczenie infekcji i pomaga obniżyć ciśnienie. Kordiał żurawinowy wspiera układ moczowy i odpornościowy, ten przyrządzony z czarnego bzu - pomaga w prawidłowej pracy serca, a wiśniowy dostarcza organizmowi sporą dawkę przeciwutleniaczy. Te hamują procesy starzenia się, odżywiają skórę i wykazują działanie antynowotworowe. Kordiał limonkowy, bez dodatku alkoholu, to porządna porcja witaminy C, która usprawnia pracę układu odpornościowego. Cytrusy mają właściwości antybakteryjne, przeciwwirusowe i przeciwgrzybicze. Działają moczopędnie i świetnie wymiatają toksyny z organizmu. Pamiętaj, że szczególnie napój w wersji alkoholowej trzeba dawkować. Jak pić kordiał? Sięgaj po nie więcej niż po 100 ml nalewki dziennie, jednak w zupełności wystarczy kieliszek dla rozgrzania organizmu. Gdy sięgasz po bezalkoholową wersję, najlepiej dodać ją do przygotowanego drinka lub koktajlu. Wtedy uważaj tylko na przyprawy, niektórych z nich (np. imbiru, kurkumy, goździków) nie wolno spożywać w zbyt dużych porcjach. Podejdź do tematu rozsądnie i odpowiedzialnie. Tak Magda Gessler robi ciasto na uszka. Aż rozpływa się w ustach » Największe błędy przy pieczeniu sernika. Ciasto pęka i kruszy się przy krojeniu » Po tym poznasz silny niedobór. Więcej zmarszczek i siwe włosy to nie wszystko »", "url": "https://smaker.pl/informacje-warto-go-miec-w-domu-w-zimie-kordial-wspomaga-odpornosc-i-nie-tylko,1942782,a,.html", "category": "lubelskie", "sub_category": "Napoje (alkoholowe i bezalkoholowe)", "phrase": "Kordiał żurawinowy kraśnicki"}