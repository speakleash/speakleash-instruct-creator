{"meta_description": "Pełen leczniczych właściwości produkt o wieloletniej tradycji \n]]> \n\t \n\t \n\t\t  \n\t \n\t\t \n\t\tFałków, zdaniem historyków już w XII wieku posiadał doskonałe warunki na osadnictwo...", "title": "Fałkowski miód wielokwiatowy - Świętokrzyskie smaki - Wrota Świętokrzyskie – Portal Województwa Świętokrzyskiego", "content": "Fałków, zdaniem historyków już w XII wieku posiadał doskonałe warunki na osadnictwo leśne i kupieckie, bowiem lesista okolica dostarczała obok zwierzyny, duże ilości miodu. Specyficzne obyczaje i tradycje pszczelarskie w pewnym stopniu przetrwały do dnia dzisiejszego. Nadal bardzo popularną potrawą przyrządzaną właśnie z fałkowskiego miodu jest wigilijna kutia. Także, jak dawniej miód traktowany jest jako lekarstwo na wiele chorób, zwłaszcza w okresie zimowym. Fałkowski miód wielokwiatowy trafił na Listę Produktów Tradycyjnych we wrześniu 2007 roku.", "url": "https://www.wrota-swietokrzyskie.pl/swietokrzyskie-smaki/-/asset_publisher/2Ssb/content/falkowski-miod-wielokwiatowy-1?redirect=https%3A%2F%2Fwww.wrota-swietokrzyskie.pl%2Fswietokrzyskie-smaki%3Fp_p_id%3D101_INSTANCE_2Ssb%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-2%26p_p_col_count%3D1", "category": "świętokrzyskie", "sub_category": "Miody", "phrase": "Fałkowski miód wielokwiatowy"}