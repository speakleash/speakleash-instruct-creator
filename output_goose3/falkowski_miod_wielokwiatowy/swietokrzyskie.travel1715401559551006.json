{"meta_description": "", "title": "Kuchnia regionalna – Świętokrzyskie i Kielce ~ Artykuły ~ Świętokrzyskie Travel", "content": "Świętokrzyskie smakuje! Pachnie lasami, polami i owocami corocznych plonów. Z dobrodziejstw natury powstają proste, smaczne dania na obiad czy ciepłą kolację. To propozycje kuchni regionalnej Świętokrzyskiego, której zasmakujecie podczas podróży. Zainspirujcie się i gotujcie świętokrzyskie potrawy w Waszym domu. rośliny strączkowe oraz zboża na kaszę i mąkę. Lasy dostarczały grzybów i miodu.  Z kolei żyzne Ponidzie i Sandomierszczyzna obfitowały w sady owocowe. Zasmakujcie w pożywnej zalewajce albo kwaśnej zarzucajce, pierogach z bobem, gęsiną lub kaszą. Rozsmakujcie się w truskawkach z bielińskich pól, których święto obchodzimy w czerwcu. A jeśli chcecie wziąć świętokrzyskie smaki ze sobą i podzielić się z rodziną i bliskimi, kupcie krówkę opatowską lub śliwkę szydłowską w wybornej czekoladzie. Rosół i pomidorowa ustępują w Świętokrzyskiem zalewajce. Ta królowa zup doczekała się tylu odmian, że każda gospodyni ma na nią swój sposób. Klasyczną zalewajkę gotuje się na bazie kwaśnego żuru z ziemniakami i leśnym grzybkiem oraz skwarkami. W bogatszej wersji pływają kawałki kiełbasy i boczku. Najoryginalnejsza i najbardziej syta zalewajka jest podawana w karczmie Izba Dobrego Smaku w Hucie Szklanej u podnóża Świętego Krzyża. W dużej misce zalewajka chowa się pod jajkiem sadzonym, które wzbogaca smak zupy. Zalewajkę króluje w menu większości restauracji i jadłodajni w Kielcach i okolicach. My polecamy zalewajkę na Szlaku Świętokrzyska Kuźnia Smaków. Zalewajka z karczmy Izba Dobrego Smaku w Hucie Szklanej pod Świętym Krzyżem Ziemniak trafił z Ameryki do Europy w XVI wieku. Ale na ziemiach polskich znalazł się dopiero w XVIII wieku za sprawą biskupa krakowskiego Andrzeja Załuskiego. Początkowo to niezbyt zachęcające warzywo było używane w celach gorzelniczych. Jednak kieleckie gospodynie znalazły dla niego zastosowanie i czarowały potrawy proste, smaczne i bardzo sycące. Ziemniaki tarte, gotowane, zapiekane – goły (gotowane kulki z ziemniaków i mąki okraszone słoniną), pyzy, tryndle i targańce. Był też zmiociorz, czyli pasztet ziemniaczany. A pierogi nadziewane ziemniakami to danie popisowe świętokrzyskich babć. Obecnie te jarskie są wykonywane z mięsa, polane sosem grzybowym. Świętokrzyscy gospodarze mówią, że kapusta przyjmie wszystko – mięso, wędliny, grzyby, groch, fasolę, ziemniaki, a nawet owoce. Dlatego wśród świętokrzyskich dań spotkacie różne wariacje z kapustą. Wśród nich króluje parzybroda – syte, danie na kapuście, ziemniakach z dodatkiem boczku, cebuli i przypraw. A z drugiej strony danie jarskie, ale bardzo sycące - kapusta z grochem, czyli ciaparacha. Królem ziemniaczanych przysmaków był kugiel – zapiekanka ziemniaczana z mięsem. Danie pochodzenia żydowskiego. W szabas nie można pracować, dlatego kugiel wkładało się do ciepłego pieca, który utrzymywał temperaturę potrawy. Oprócz kugla w kuchni żydowskiej dominowały kaczki, gęsi oraz ich podroby. Dlatego w karczmie w Tokarni można spróbować żołądków gęsich po żydowsku z warzywami korzeniowymi, a restauracji Staropolskiej w Chmielniku gęś pieczoną oraz różne wariacje pierogów: z gęsią wątróbką i miętą. Soczyste i aromatyczne owoce to idealna przekąska. A od Waszej kulinarnej inwencji zależy, co wyczarujecie z aromatycznych jabłek, słodkich truskawek i miękkich śliwek. Dżemy? Ciasta? Sosy? U nas latem słodkie desery z truskawek orzeźwiają zmęczonych upałem turystów, którzy schodzą z Łysej Góry do karczmy Izba Dobrego Smaku w Hucie Szklanej. W sezonie letnim szef kuchni serwuje sałatkę z kurczakiem i truskawkami i sernik z truskawkowym sosem. A Górach Świętokrzyskich truskawek nigdy nie zabraknie – Gmina Bieliny to znane zagłębie tych czerwonych owoców. Naleśniki z truskawkami w karczmie Izba Dobrego Smaku w Hucie Szklanej A na jesieni słodkie szarlotki z sandomierskich jabłek poprawiają humor po odejściu lata. Szczególnie jabłka sandomierskie, których liczne odmiany poznacie dzięki Sandomierski Szlak Jabłkowy. A jeśli lubicie owoce w płynie, spróbujcie naturalnie słodkich soków jabłkowych, tych sandomierskich, ale również tych z Jabusko, wzbogaconych o uzdrawiający rokitnik. Przejazdem przez Bieiny zajrzyjcie do PPH „Smaki Ogrodu”, który produkuje sok jabłkowy z Bielin. Mamy również pomysły na szydłowską śliwkę. W świętokrzyskim królestwie śliwki – Szydłowie, zjecie ten jesienny owoc oblany czekoladą. Śliwka w połączeniu z procentami daje niezwykle rozgrzewający trunek – śliwowicę. Smak i zapach lata w kieliszku podczas degustacji wina ze świętokrzyskich winnic. Rosnąca w naszym regionie winorośl co roku daje możliwość wyprodukowania win z bogatą nutą aromatów i smaków, które zadowolą podniebienia wielu miłośników wina. Winne szczepy szczególnie ulubiły sobie lessowe ziemi Sandomierszczyzny, dlatego tu jest najwięcej winnic o bogatej ofercie. Pamiętajcie, że winnice to również miejsca, w których warto zatrzymać się na dłużej, odpocząć, zrelaksować się. Kilka z winnic oferuje enoturystom możliwość noclegu, a połączenie zachodu słońca i winnicy, pozostanie w pamięci na długo. Cukierki, ciastka i ciasta na bazie naturalnych składników. Mamy w Świętokrzyskiem takie słodycze, których smaku nie znajdziecie w innych regionach. Ciągutka czy krucha? Kiedy nie wiesz, którą wybrać, spróbuj krówki opatowskiej.  Krówka opatowska to sztandarowy cukierek województwa świętokrzyskiego, produkowana od ponad 30 lat w OSM w Opatowie, niezmienioną metodą oraz ręcznie pakowana. Co więcej, ten cukierek ma swój wyjątkowy dzień - Święto Krówki Opatowskiej, które odbywa pod koniec sierpnia. Cukiernia „U Szarego” – pączek z Opatowa  Cukiernia rodziny Szarych założona w latach 60 ubiegłego wieku jest jednym z najstarszych zakładów cukierniczych w regionie. „Szary” piecze pączki tradycyjnym sposobem, według receptur niezmienionych od lat 60, na żółtkach i smażone na smalcu z wyborowym owocowym nadzieniem. lody truskawkowo-śmietankowe od Trepki  Nowa Słupia to ostatnia miejscowość, z której udajemy się na szczyt Łysej Góry. Ale zanim zaczniecie pielgrzymować dla zdrowa ducha, zróbcie coś dla ciała i spróbujcie lodów u pani Trepki w kawiarni „Tradycja”. Atutem lodów od Trepki jest skład i sposób wytwarzania. To własna receptura oparta na naturalnych produktach : mleko, owoce od rolników z Huty Podłysicy, cukier puder, wanilia i inne przyprawy dobierane w zależności od smaku lodów oraz wytwarzanie, jak mówi właścicielka …„ Lody kręcone są codziennie tzw. jednodniowe …” Bartnicza tradycja w regionie świętokrzyskim sięga wczesnego średniowiecza. Wtedy doceniano szczególnie te miody, które pochodziły z gęstych puszcz. Dziś ta naturalna słodycz pochodzi z lasów mieszanych i łąk, których zieloni mieszkańcy od wiosny do jesieni dostarczają zdrowy pyłek. Dlatego wśród świętokrzyskich miodów wybierzecie lipowy, gryczany, wrzosowy i ten wyjątkowo cenny – spadziowy. Wśród nagradzanych miodów znalazły się: fałkowski miód wielokwiatowy, miód akacjowy z Łążka, miód królewski z Osieka, miód z Napękowa, Świętokrzyski Miód Spadziowy, miód spadziowy z Puszczy Jodłowej. Złota pajda chleba, chrupiąca przy pierwszym kęsie, miękka jak puch ośródka i ten aromat przypominający leniwe weekendowe śniadania… Jeśli chcecie skusić się na pieczywo dobrej jakości, bez polepszaczy, spróbujcie chleba bodzentyńskiego, wypieków od pana Ernesta Nogi z Mąchocic (spotkacie w gminie Masłów) oraz iwańskiego w okolicach zamku Krzyżtopór w Ujeździe, jak i bielińskiego, chleba koprzywnickiego i wielu innych. Świętokrzyskie smakuje jeszcze bardziej podczas zwiedzania! Dlatego mamy propozycje gotowych wycieczek, podczas których spróbujecie smakołyków z natury. Podczas wycieczki kulinarnie czarującej z WOWLAND zwiedzicie Podziemną Trasę Turystyczną w Opatowie, zamek Krzyżtopór oraz Szydłów z przewodnikiem pasjonatem. A przede wszystkim spóbujecie zalewajki, pysznych krówek i suszonej śliwki w czekoladzie. Uwiedzie historią opowiedzianą przez przewodnika pasjonata, który w stroju z epoki przeprowadzi Was przez kupieckie podziemia. Zaczaruje atmosferą winnicy oraz imponujących, romantycznych ruin pałacu.", "url": "https://swietokrzyskie.travel/artykuly/kuchnia_regionalna_swietokrzyskie_i_kielce", "category": "świętokrzyskie", "sub_category": "Miody", "phrase": "Fałkowski miód wielokwiatowy"}