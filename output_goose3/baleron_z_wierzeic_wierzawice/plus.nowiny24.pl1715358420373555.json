{"meta_description": "Baleron z masarni „OSIP” z Wierzawic wyrabiany jest z wyselekcjonowanych kawałków karkówki, która na początku leżakuje przez 48 godzin w specjalnie przygotowanej marynacie z dodatkiem przypraw. Tradycja wykonywania baleronu i jego receptura przekazywana jest z pokolenia na pokolenie. Produkt bierze udział w naszym konkursie Nasze Dobre", "title": "Nasze Dobre Podkarpackie 2019. Baleron z Wierzeic (Wierzawice)", "content": "Baleron z masarni „OSIP” z Wierzawic wyrabiany jest z wyselekcjonowanych kawałków karkówki, która na początku leżakuje przez 48 godzin w specjalnie przygotowanej marynacie z dodatkiem przypraw. Tradycja wykonywania baleronu i jego receptura przekazywana jest z pokolenia na pokolenie. Produkt bierze udział w naszym konkursie Nasze Dobre Podkarpackie 2019. Surowcem wykorzystywanym do produkcji baleronu jest wysokiej jakości mięso wieprzowe, pozyskiwane od rolników ze wsi Wierzawice i okolic. Baleron z Wierzeic wyrabiany jest z wyselekcjonowanych kawałków karkówki, która na początku leżakuje przez 48 godzin w specjalnie przygotowanej marynacie z dodatkiem przypraw: soli, ziela angielskiego, liścia laurowego i rozgniecionego czosnku. Mięso, aby równomiernie się zamarynowało, jest kilkakrotnie obracane. Po tym czasie mięso jest wędzone w tradycyjnych wędzarniach   - opalanych drewnem np. olchowym, bukowym lub grabem. To wszystko trwa około 5 godzin. Po tym czasie baleron trafia do pomieszczenia, gdzie jest schładzany - do temperatury około 18˚C. Receptura oraz tradycja przygotowywania baleronu z Wierzeic przekazywana jest od wielu pokoleń m.in. dzięki Kołom Gospodyń Wiejskich oraz innych organizacji. Obecnie stosowany przepis niczym się nie różni od dawnego. Baleron z Wierzeic jada o wiele częściej aniżeli kiedyś. Nie jest też on już tylko potrawą świąteczną czy weselną, ale podczas licznych spotkań okolicznościowych czy festynów króluje on na stołach. Baleron z Wierzeic (Wierzawice), który bierze udział w konkursie Nasze Dobre Podkarpackie 2019, wpisany jest na listę produktów tradycyjnych Ministerstwa Rolnictwa i Rozwoju Wsi.", "url": "https://plus.nowiny24.pl/nasze-dobre-podkarpackie-2019-baleron-z-wierzeic-wierzawice/ar/c1-14444587", "category": "podkarpackie", "sub_category": "Mięso świeże oraz produkty mięsne", "phrase": "Baleron z Wierzeic (Wierzawice)"}