{"meta_description": "", "title": "Zakład mięsny Smak Górno", "content": "Zakład mięsny Smak Górno powstał w 1991 roku. Od początku swojej działalności, unikając przemysłowej, masowej produkcji, oferuje klientom smakołyki, których receptury powstawały latami w małych, polskich gospodarstwach. Oferta obejmuje pełny asortyment wędlin, szynek, wędzonek, wyrobów podrobowych i drobiowych oraz wyrobów garmażeryjnych i wyrobów w słoikach. Firma stale rozwija i poszerza swoje portfolio produktów o tradycyjne konserwy mięsne, pasztety, smalczyki , dania obiadowe ,,jak u mamy’’ czy ostatnia nowość – linia słoików z certyfikatem ekologicznym. Produkcja opiera się w oparciu o regionalne receptury w procesie sterylizacji, co pozwala zachować świeżość bez konieczności użycia chemicznych konserwantów i polepszaczy smaków. Sukces zakładu to głównie oferowana jakość w produkcji produktów tradycyjnych, które to są wyznacznikiem prawdziwej tradycji oryginalnych polskich smaków. Wśród produktów firmy, które znalazły się na Liście Produktów Tradycyjnych prowadzonej przez Ministra Rolnictwa i Rozwoju Wsi znajdują się: Pasztet domowy z Górna, Wiejska pieczona z Górna, Studzienina z Górna oraz inne produkty tradycyjne z Górna. Zakład wyróżnia szczególna dbałość i troska o warunki przechowywania i transportu wyrobów do klienta, co w połączeniu z długoletnim doświadczeniem doskonale wyszkolonej kadry gwarantuje optymalną współpracę z odbiorcami – a tym zadowolenie ostatecznego klienta indywidualnego.", "url": "https://byzdrowozyc.bi1.pl/dostawcy/zaklad-miesny-smak-gorno/", "category": "podkarpackie", "sub_category": "Mięso świeże oraz produkty mięsne", "phrase": "Kiełbasa półsucha z Górna"}