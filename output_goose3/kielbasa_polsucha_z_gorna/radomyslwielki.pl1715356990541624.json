{"meta_description": "Gmina Radomyśl Wielki", "title": "Podkarpacki Dzień Wędliniarza - Gmina Radomyśl Wielki", "content": "Na radomyskim rynku w niedzielę 4 lipca 2010 roku odbył się Podkarpacki Dzień Wędliniarza. Impreza została zapoczątkowana w 2006 roku i ma na celu promocję lokalnych podkarpackich wyrobów mięsnych i zdrowej żywności oraz tradycji wędliniarskich. Tegoroczna edycja miała wymiar wojewódzki. Każdy uczestnik imprezy miał okazję przekonać się jak smakują wykonane według tradycyjnej receptury kiełbaski, szynki, przyrządzone żeberka czy schab. Wędliniarze ustawili się ze swoimi smacznymi, aromatycznymi i kuszącymi wyrobami na placu imprezy i obficie częstowali publiczność wszelakimi specjałami. Na płycie rynku odbyło się również pieczenie prosiaka - smakowite porcje rozpłynęły się wśród widowni w mgnieniu oka. Koneserzy mięsnych specjałów mieli również szanse w konkursach zorganizowanych specjalnie dla publiczności. Właściciele firm konkurowali również między sobą na najlepszy wyrób mięsny.  Komisja w składzie: Ryszard Majdański lek. wet. – przewodniczący komisji; Kazimierz Jabłoński - wykładowca Uniwersytetu Rzeszowskiego – biotechnolog; Fryderyk Kapinos – członek Rady Polskiej Izby Produktu Regionalnego i Lokalnego; Jacek Tejchman – etnograf; Małgorzata Dudek – koordynator Sekretariatu Regionalnego Krajowej Sieci Obszarów Wiejskich w Województwie Podkarpackim; Paweł Brud – Krajowa Sieć Obszarów Wiejskich dokonała oceny produktów zgłoszonych przez przedsiębiorców do konkursu i po długich obradach wyłoniła zwycięzców oraz przyznała wyróżnienia. Komisja po dokonaniu oceny wg kryterium regulaminu konkursu przyznała następujące wyróżnienia – dyplom za najlepszy lokalny produkt mięsny roku 2010 zgłoszony do konkursu ,,Przysmak Ziemi Podkarpackiej” (wg kolejności alfabetycznej nazwisk właścicieli firm): Firma mięsna pod nazwą Zakład Mięsny w Dukli JK Sp. z o. o. zgłosiła do konkursu produkty - kaszanka dukielska, kiełbasa pradziada. Komisja postanowiła wyróżnić kiełbasę pradziada. Firma pod nazwą Martika Ubój i Przetwórstwo Mięsne Jaje Alina z Radomyśla Wielkiego zgłosiła do konkursu produkty - wiejska kiełbasa, szynka. Komisja postanowiła wyróżnić wiejską kiełbasę. Firma mięsna pod nazwą Masarnia Zbigniew Giża Sp. j. z Żarówki zgłosiła do konkursu produkty - szynka wiejska, salceson wiejski. Komisja postanowiła wyróżnić salceson wiejski. Firma mięsna pod nazwą Wyrób i Sprzedaż Artykułów Mięsnych Usługi Transportowe Halina Kozik z Podleszan zgłosiła do konkursu produkty - kiełbasa wiejska, salceson wiejski, boczek tradycyjny, polędwica domowa. Komisja postanowiła wyróżnić boczek tradycyjny. Firma mięsna pod nazwą Wyrób i Sprzedaż Wędlin Świątek Eugeniusz z Podleszan zgłosiła do konkursu produkty - kiełbasa polska, kiełbasa krakowska, salceson wiejski, pasztet wiejski. Komisja postanowiła wyróżnić kiełbasę polską Firma mięsna pod nazwą Zakład Masarski \"Niem - Pol\" Niemczak Sp.j. z Markowa zgłosiła do konkursu produkty - kiełbasa markowska, kaszanka gryczana, salceson wiejski, pasztet markowski. Komisja postanowiła wyróżnić pasztet markowski . Firma mięsna pod nazwą Zakład Mięsny Dobrowolscy Sp. z o. o. z Wadowic Górnych zgłosiła do konkursu produkty - boczek z wadowic, polędwica z wadowic. Komisja postanowiła wyróżnić polędwicę z Wadowic Firma mięsna pod nazwą Zakład Mięsny Smak Górno Sp. z o. o. z Górna zgłosiła do konkursu produkty - kiełbasa sucha pieczona z Górna, szynka swojska z Górna, kiebasianka z Górna 0,5 kg, smakoszki z Górna. Komisja postanowiła wyróżnić . kiełbasiankę z Górna 0,5 kg. Firma mięsna pod nazwą Zakład Przetwórstwa Mięsnego Kazimierz Mrozowski z Radomyśla Wielkiego zgłosiła do konkursu produkty - udziec biesiadny, kiełbasa wiejska. Komisja postanowiła wyróżnić udziec biesiadny Firma mięsna pod nazwą Zakład Przetwórstwa Mięsnego Czesław Stopa z Dulczy Wielkiej zgłosiła do konkursu produkty - kiełbasa wiejska, żeberka wędzone, pasztet pieczony, salceson wiejski. Komisja postanowiła wyróżnić pasztet pieczony. Firma mięsna pod nazwą Zakład Przetwórstwa Mięsnego Giża Władysław z Radomyśla Wielkiego zgłosiła do konkursu produkty kiełbasa wiejska drobiowa, szynka wieprzowa - udziec . Komisja postanowiła wyróżnić kiełbasę wiejską drobiową. Zakład Mięsny w Dukli JK Sp. z o. o. za kiełbasę pradziada Zakład Mięsny Dobrowolscy Sp. z o. o. z Wadowic Górnych za polędwicę z Wadowic Zakład Mięsny Smak Górno Sp. z o. o. z Górna za kiełbasiankę z Górna 0,5 kg Komisja postanowiła wyróżnić dodatkowo Zakład Przetwórstwa Mięsnego Czesław Stopa z Dulczy Wielkiej za żeberka wędzone, Masarnie Zbigniew Giża Sp. j. z Żarówki za pomysłowość ekspozycji zgłoszonych do konkursu wędlin i wygląd stoiska, a także Zakład Przetwórstwa Mięsnego Kazimierz Mrozowski z Radomyśla Wielkiego za estetykę stoiska i zgłoszonych do konkursu wędlin. Burmistrz Radomyśla Wielkiego Józef Rybiński, przedstawiciel Marszałka Województwa Podkarpackiego Małgorzata Dudek, poseł Wiesław Rygiel, Powiatowy Lekarz Weterynarii z Mielca Roman Tomas i komisja konkursowa wręczyli na scenie dyplomy i puchary przedstawicielom wyróżnionych w konkursie zwycięskich przedsiębiorstw. Gratulacjom nie było końca. Tradycyjnie już wędliniarskiej imprezie towarzyszył festyn. Na scenie pojawili się: Kapela ludowa „Radomyślanie”, Niemal odczuwalny był powiew śródziemnomorskiej bryzy, gdy na scenie pojawiła się Arisa Vinci – wokalistka wykonująca żywiołowo i barwnie greckie utwory. Bardzo pozytywnie odebrany przez publikę został Mr. Pollack. Publiczność nie szczędziła również braw gwieździe wieczoru – Tomaszowi Korpantemu z zespołem. Impreza zakończyła się zabawą taneczną, którą prowadził DJ KRISU. Chętni do późnych godzin nocnych mogli bawić się w rytm muzycznych hitów na płycie rynku w Radomyślu.", "url": "https://radomyslwielki.pl/nieprzypisane,548.html", "category": "podkarpackie", "sub_category": "Mięso świeże oraz produkty mięsne", "phrase": "Kiełbasa półsucha z Górna"}