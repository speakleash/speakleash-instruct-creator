{"meta_description": "Zakład Mięsny SMAK-GÓRNO postawił na tradycyjne wyroby i odnosi sukcesy zdobywając uznanie konsumentów oraz nagrody i wyróżnienia w konkursach m.in. Nowin.", "title": "Firma postawiła na tradycyjne wyroby i odnosi sukcesy", "content": "Firma postawiła na tradycyjne wyroby i odnosi sukcesyTe smaczne konserwy w słojach znalazły uznanie nie tylko wśród jurorów, ale także wśród naszych czytelników i internatów Nowin, którzy oddali na wyroby tradycyjne z Górna 3992 głosy co dało im wysokie III miejsce w konkursie na NAJPOPULARNIEJSZY PRODUKT PODKARPACIA 2014. Zakład Mięsny SMAK-GÓRNO postawił na tradycyjne wyroby i odnosi sukcesy zdobywając uznanie konsumentów oraz nagrody i wyróżnienia w konkursach m.in. Nowin. W latach 50., a nawet 70. XX wieku lodówki były rzadkością, a przemysł spożywczy nie rozpieszczał konsumentów jakością, ani delikatnym smakiem. Dlatego kwitł tzw. ubój gospodarczy świń. Aby jednak dłużej przechowywać uzyskane wyroby trzeba było je wekować. Pozwalało to przetrzymywać dłużej produkty bez lodówki w spiżarniach. Tzw. kiełbaśnicę, boczek czy golonkę, \"wekowano\" tzn. wkładano do słojów te wyroby wieprzowe odpowiednio doprawiając i zalewając rosołem z dodatkiem ziela angielskiego, pieprzu i soli. Tak przygotowane weki (z gumką) lub słoiki typu twist, zapiekano w piecach chlebowych, przetrzymując weki prawie do wystygnięcia pieca, czyli nieraz ponad 6 godzin. Zagotowywano też w wielkich brytfannach, gdzie zalewano wodą do wysokości ¾ słoika i gotowano na kuchni ok. godziny. Pod dno słoików podkładano cieniutkie listewki drewniane, wkłady blaszane z dziurkami. - Nasz zakład korzystając ze starych zapisek odtworzył recepturę na tradycyjne wyroby w słojach. Korzystając z nowoczesnych technologii powstały znakomite konserwy PODKARPACKIE SMAKI obecnie coraz częściej poszukiwane na przyjęcia okolicznościowe jako przysmak regionalny - wyjaśnia Mieczysław Miazga, prezes Smak Górno. Nic zatem dziwnego, że tym roku Zakład Mięsny SMAK-GÓRNO Sp. z o.o. z Górna do konkursu Nowin - Nasze Dobre Podkarpackie 2014 zgłosił właśnie „Konserwy w słojach PODKARPACKIE SKARBY”. Był to słuszny wybór, bo na gali finałowej konkursu NDP kapituła nagrodziła Konserwy w słojach „Podkarpackie Skarby” produkowane przez Zakład Mięsny Smak-Górno w Górnie medalem i specjalnym wyróżnieniem.  Podkarpacie skarby z Górna to tradycyjne produkty w słojach, które smakują tak jak wyroby dawnych mistrzów masarskich. Wszystkie cztery przysmaki są robione wg tradycyjnych metod i receptur. Kiełbasianka z Górna wytwarzana za pomocą tradycyjnej metody i receptury stosowanej od ponad 25 lat. To wyrób z mięsa wieprzowego z dodatkiem naturalnych przypraw, czosnku, pieprzu i soli w słojach. Golonka w słoju z Górna Jest robiona tradycyjną metodą i recepturą stosowaną od lat. Golonka w słojach produkowana w Górnie jest oparta na starej recepturze przekazywanej z pokolenia na pokolenie. Ma specyficzny i delikatny smak, choć nie zawiera wyszukanych przypraw. Boczek w słoju z Górna Pośród wielu wędlin produkowanych z wieprzowiny, boczek ma prawdopodobnie najdłuższą tradycję spożywania. Jest łatwy do przechowywania, co stanowiło szczególnie istotny element w dawnych czasach. Boczki przeznaczone do pieczenia przyprawiano solanką z wywarem ziół, pieprzem oraz z czosnkiem. - W zapiskach gospodyń wiejskich z Górna zachował się przepis na boczek w słoju, który był inspiracją do produkcji wybornego boczku - mówi prezes Miazga. Pasztet tradycyjny w słoju z Górna Pasztet tradycyjny w słoju ma delikatny smak dzięki dodaniu bukietu naturalnych przypraw. Jest produkowany z wysokiej jakości mięsa i podrobów wieprzowych o gęstej zwartej konsystencji łatwej w smarowaniu. Produkowany jest według starego przepisu, który jest znany w Górnie od kilkudziesięciu lat. Warto dodać, że firma Smak-Górno otrzymuje wiele wyróżnień za swoje wyroby. Np. kiełbasa drobiowa pieczona z Górna została wyróżniona w konkursie \"Najlepszy produkt regionalny i lokalny\". Ponadto 21 listopada 2014 r., kiełbasa półsucha z Górna została wpisana na Listę Produktów Tradycyjnych Ministerstwa Rozwoju Rolnictwa i Rozwoju Wsi.", "url": "https://nowiny24.pl/firma-postawila-na-tradycyjne-wyroby-i-odnosi-sukcesy/ar/10200942", "category": "podkarpackie", "sub_category": "Mięso świeże oraz produkty mięsne", "phrase": "Kiełbasa półsucha z Górna"}