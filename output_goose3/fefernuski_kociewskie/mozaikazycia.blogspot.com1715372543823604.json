{"meta_description": "", "title": "Fefernuski kociewskie", "content": "Przepis wynalazła Patja z forum Kuchni i Życia . Nie dość, że robi się je bardzo szybko, ciasto jest bardzo plastyczne i miłe w obróbce to smakują wyśmienicie. Pierwszą porcję lukrowałam zgodnie z przepisem a druga została w postaci golasków i nie tracą nic na smaku, no może trochę na atrakcyjności. I jeszcze jedna bardzo ważna uwaga – te 1 ½ kg mąki to wcale nie jest ilość hurtowa, to po prostu ilość taka, aby poczęstować gości i samemu mieć ilość która pozwoli na cieszenie się smakołykiem. 25 dag smalcu (ja dałam pół na pół masło i smalec)  Cukier, miód, mleko i smalec roztopić, wlać do miski z mąką i przyprawami.  Od razu wymieszać drewnianą łyżką i stopniowo dodawać po jednym jajku. Na koniec dodać sodę i amoniak wymieszany w małej ilości wody. Dobrze wyrobić, przykryć i odstawić na kilka dni (nawet do dwóch tygodni) w chłodne miejsce. Porcjami wyjmować ciasto, uformować wałeczek i pokroić go na dwucentymetrowe kawałki (jak małe kopytka). Ułożyć na blasze posmarowanej tłuszczem i posypanej mąką. Piec w temperaturze 180 st. C w około 20 minut. Przygotować rzadki lukier. Do lukru partiami wkładać wystudzone ciasteczka. Delikatnie wymieszać tak, aby całe pokryły się lukrem i szybko wyjąć, aby ociekły. Rozłożyć fefernuski na stole i co jakiś czas przewracać, aby równomiernie obsychały. Gdy już będą bardzo suche, włożyć je do   pojemników.  W szczelnie zamkniętych pojemnikach kruszeją i długo zachowują aromat. Ja nie miałam czasu czekać z ciastem tak długo, dlatego pierwsze piekłam po 3 dniach leżakowania, a drugie zaraz następnego dnia. Ja nie odczuwam różnicy, ale doba to moim zdaniem minimum leżakowania surowego ciasta, aby nabrało odpowiedniej konsystencji i aromaty miały czas się połączyć.", "url": "http://mozaikazycia.blogspot.com/2013/12/sensacja-to-bedzieprzeboj-tegorocznych.html", "category": "pomorskie", "sub_category": "Wyroby piekarnicze i cukiernicze", "phrase": "Fefernuski kociewskie"}