{"meta_description": "W niedzielę 20 sierpnia, już po raz czwarty, mieszkańcy Niemojek mieli okazję uczestniczyć w Dniu Pieroga Niemojskiego  To wydarzenie, które przyciąga rzesze miłośników tradycyjnej polskiej kuchni z całego regionu", "title": "Dzień Pieroga Niemojskiego - kulinarne święto z tradycjami", "content": "W niedzielę 20 sierpnia, już po raz czwarty, mieszkańcy Niemojek mieli okazję uczestniczyć w Dniu Pieroga Niemojskiego. To wydarzenie, które przyciąga rzesze miłośników tradycyjnej polskiej kuchni z całego regionu. Tegoroczna edycja była wyjątkowo udana. Na gości czekało wiele atrakcji, a wśród nich warsztaty malowania na szkle, prowadzone przez panią Grażynę Obzejtę i warsztaty tradycyjnego wyrabiania masła, prowadzone przez panią Bogusię Juzwiaczuk. Dzieci z wielkim zapałem uczestniczyły w zajęciach, a masło, które przygotowały, okazało się pyszne i zdrowe. Główną atrakcją były jednak oczywiście pierogi niemojskie. Goście mieli okazję skosztować pyszności przygotowane przez panie z KGW Niemojki, a także wziąć udział w konkursie na Pierogi z Fantazją. Zwyciężyła pani Alicja Tarapata, ale i tak wszyscy uczestnicy konkursu mogli pochwalić się niezwykłymi pomysłami na wariacje w smaku i wyglądzie tradycyjnego polskiego dania. Nie zabrakło również muzyki i zabawy. Na scenie zaprezentowały się zespoły Zakrze Śpiewa, Zaliwianki z Krzymosz i Marysieńki, a wieczorem wszyscy mogli potańczyć przy muzyce zespołu Positive. Dzień Pieroga Niemojskiego to święto, które z roku na rok cieszy się coraz większą popularnością, a organizatorzy już planują kolejną edycję.", "url": "https://zyciesiedleckie.pl/pl/19_wiadomosci-z-regionu/586_losice/39702_dzien-pieroga-niemojskiego---kulinarne-swieto-z-tradycjami.html", "category": "mazowieckie", "sub_category": "Gotowe dania i potrawy", "phrase": "Pierogi niemojskie"}