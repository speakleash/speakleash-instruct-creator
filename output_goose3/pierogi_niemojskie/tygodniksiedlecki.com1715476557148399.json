{"meta_description": "", "title": "Niemojki zapraszają!", "content": "Jeśli lubicie kuchnię regionalną, to koniecznie musicie się wybrać już w najbliższą niedzielę (20 sierpnia) do Niemojek. Będą też warsztaty: kulinarne, malowania na szkle i wyrobu masła. Do Niemojek przyjedzie Jurek Nogal-kucharz znanym m.in. z programu „Pytanie na Śniadanie”. Będzie można z nim wspólnie pogotować. Na festynie odbędzie się też konkurs na najlepsze pierogi. Nie zabraknie również występów artystycznych i mnóstwa atrakcji dla całych rodzin. Program zakończy potańcówka z zespołem POSITIVE. Festyn “Dzień Pieroga Niemojskiego” zacznie się o godz. 14.00, na placu przed OSP w Niemojkach. To już czwarta edycja tej imprezy. Po raz pierwszy odbyła się po tym jak pierogi niemojskie zostały wpisane na listę produktów tradycyjnych. Pierogi niemojskie są nie tylko wyjątkowe w swoim smaku, ale i w wyglądzie, bo są w zielone ciapki! To dlatego, że do ciasta dodawane są zioła i posiekana pokrzywa. A co jest w środku? Soczewica i ziemniaki. Pierogi są lekko ostre i przepyszne! Jedliście? Jeśli nie to musicie ich koniecznie spróbować!", "url": "https://www.tygodniksiedlecki.com/informacja/niemojki-zapraszaja-2/", "category": "mazowieckie", "sub_category": "Gotowe dania i potrawy", "phrase": "Pierogi niemojskie"}