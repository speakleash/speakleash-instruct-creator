{"meta_description": "", "title": "Zapraszamy na Dzień Pieroga Niemojskiego - Urząd Miasta i Gminy Łosice", "content": "Nie tylko będzie można wykazać się w „produkcji” tego przysmaku, ale także zaistnieć jako prawdziwy pierogożerca! Od godziny 13.00 spotkają się najwięksi w okolicy miłośnicy przygotowania, lepienia i jedzenia pierogów. Dla drużyn lepiących pierogi i składających się z członkiń kół gospodyń wiejskich, stowarzyszeń, grup nieformalnych, przygotowaliśmy dwie konkurencje: W pierwszej konkurencji chodzi o to, żeby przedstawić jak najlepsze pierogi - popisowe danie, które skradnie serca jury. Drużyna, która wygra w tej kategorii, może liczyć na dyplomy oraz nagrody finansowe. Druga konkurencja to prawdziwe wyścigi pierogowe, czyli konkurs w Lepieniu Pierogów! Tu zawodnicy będą musieli w zadanym czasie ulepić jak najwięcej pierogów z przygotowanych składników (farsz zapewnia organizator). Zwycięzcy otrzymają konkursowe puchary, dyplomy oraz nagrody finansowe. Pojawi się też konkurencja dla publiczności. Spośród przybyłych osób organizatorzy chcą wyłonić pierwszego \"Niemojskiego Pierogożercę\"! Śmiałkowie w określonym czasie będą mieli za zadanie zjeść jak najwięcej pierogów. Limit miejsc jest tu ograniczony, dlatego potencjalni \"pierogożercy\" proszeni są o zgłoszenie w dniu imprezy (07.08.) w godz. 13:00-14:00 do Organizatora. W programie przewidziano również: degustacje potraw tradycyjnej kuchni polskiej oraz regionalnej, występy artystyczne, animacje i atrakcje dla dzieci, a na zakończenie koncert zespołu SKALARS.", "url": "https://gminalosice.pl/pl/wydarzenia/zapraszamy-na-dzien-pieroga-niemojskiego-1.html", "category": "mazowieckie", "sub_category": "Gotowe dania i potrawy", "phrase": "Pierogi niemojskie"}