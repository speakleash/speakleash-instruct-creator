{"meta_description": "", "title": "KGW w Niemojkach - POLSKA OD KUCHNI Festiwal Kół Gospodyń Wiejskich", "content": "Działalność koła to aktywne działanie w obszarze kulinarnym, społecznym sportowym, własny rozwój osobisty oraz dążenie do podtrzymywania tradycji. Wspólne działania pozwalają na udział KGW w lokalnych, ogólnokrajowych przedsięwzięciach. Koło uczestniczyło w wystawach kulinarnych, warsztatach, festynach, dożynkach, konkursach - m.in.\" Kulinarny Ziołowy Przysmak\" podczas X Nadbużańskich Spotkań Ziołowych \"Wśród szeptów, czarów i magii\" w Korycianach, gdzie zajęłyśmy II miejsce za mufinki i III miejsce za pierogi niemojskie. W konkursie \"Wiosna na talerzu\" organizowanym przez KGW w Rudniku, pod honorowym patronatem Burmistrza Miasta i Gminy w Łosicach, otrzymałyśmy I miejsce. Koło Gospodyń Wiejskich w Niemojkach zostało zaproszone na obchody 25 - lecia ARiMR- 15.09.2019 r., podczas których promowało tradycyjne produkty regionalne z terenu Podlasia. W X.2019 roku brałyśmy udział w biesiadzie podlasko - mazowieckiej w Mordach, gdzie zajęłyśmy I miejsce za pierogi niemojskie oraz II miejsce za chleb, a także uczestniczyłyśmy w bitwie regionów organizowany przez Ośrodek Wsparcia Rolnictwa w Warszawie. W 2019 roku za sprawą wyśmienitych pierogów z ziemniakami, soczewicą i pokrzywą, pojawił się po raz pierwszy na liście Ministerstwa i Rozwoju Wsi wpis produktu tradycyjnego z rejonu powiatu łosickiego pod nazwą ,,Pierogi Niemojskie\". Krótka ale bardzo aktywna działalność Koła Gospodyń Wiejskich w Niemojkach została doceniona przez mieszkańców powiatu łosickiego. Koło otrzymało I miejsce w powiecie łosickim na najlepsze KGW w trzech kolejnych latach. W roku 2020 zorganizowały wspólne spotkanie dla mieszkanek Niemojek i okolicznych miejscowości z okazji Dnia Kobiet. Organizacja Festynu \"Dzień Pieroga Niemojskiego\" zrealizowanego w ramach oferty Zarzą du Województwa Mazowieckiego , kultura, sztuka, ochr ona dóbr kultury i dziedzictwa narodowego ( zorganizowane zostały warsztaty, konkursy oraz publikacja kalendarza z potrawami tradycyjnymi). Udział w konkursie \"Jak gotuję to nie marnuje\", \"Przetwory\", \"Polska smakuje\", \"Wyjątkowe miejsca, wyjątkowi ludzie\". Mistrzowie ARGO powiatu łosickiego - zajęcie pierwszego miejsca. Czynny udział w akcjach charytatywnych - dla Kacpiego Boruty, Antosi Dąbrowskiej, Kamila Franczuka. Próba wpisania na listę produktów tradycyjnych ciasteczek maszynkowych ze skwarkami. W 2021r. odbył się festyn zorganizowany przez KGW Niemojki - Dzień Pieroga Niemojskiego II oraz warsztaty kulinarne. Wspólnie z partnerem Zespołem Oświatowym w Niemojkach zrealizowaliśmy projekt \"Ziemia Najbliższa w zbiorach Izby Pamięci Narodowej w Niemojkach \" ze środków Województwa Mazowieckiego - „Działalność wspomagająca rozwój wspólnot i społeczności lokalnych”, zadanie 2. Wspieranie rozwoju gospodyń aktywnych społecznie\" - został wydany album zawierający zdjęcia zbiorów IPN oraz promocja Izby i warsztaty historyczne. Zajęcie I miejsca w kategorii - zupa - letnia zupa, danie główne i napój w finale wojewódzkim i udział w etapie ogólnopolskim w konkursie - w XX edycji konkursu \"Nasze Kulinarne Dziedzictwo\". Udział w konkursie Smaki Regionów - zdobycie Perły na etapie wojewódzkim za letnią zupę ogórkową i serowniki słowiańskie. KGW zakwalifikowało się do finału konkursu o Nagrodę Małżonki Prezydenta RP w II edycji. W kolejnych latach dalej chcemy prowadzić naszą działalność, promować region Podlasia i wsi Niemojki", "url": "https://festiwalpolskaodkuchni.pl/KGW_w_Niemojkach,6095,1622", "category": "mazowieckie", "sub_category": "Gotowe dania i potrawy", "phrase": "Pierogi niemojskie"}