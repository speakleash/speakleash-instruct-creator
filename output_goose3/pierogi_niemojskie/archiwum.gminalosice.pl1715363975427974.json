{"meta_description": "Po raz pierwszy, na liście Ministerstwa Rolnictwa i Rozwoju Wsi pojawił się produkt tradycyjny z terenu Miasta i Gminy Łosice. Chodzi o pierogi niemojskie,  znane już bywalcom …", "title": "Pierogi niemojskie, pierwszy „produkt tradycyjny” z terenu Miasta i Gminy Łosice. - Urząd Miasta i Gminy Łosice", "content": "Po raz pierwszy, na liście Ministerstwa Rolnictwa i Rozwoju Wsi pojawił się produkt tradycyjny z terenu Miasta i Gminy Łosice. Chodzi o pierogi niemojskie, znane już bywalcom okolicznych festynów i imprez. Kto je raz zobaczył, ten już nie zapomni. Bo kto widział pierogi w zielone ciapki? A kto pozna ich oryginalny smak, ten przyzna, że nigdy jeszcze nie jadł nic podobnego. To wyjątkowe danie serwują Panie z Koła Gospodyń Wiejskich w Niemojkach, które znają tradycyjną recepturę i to one właśnie postarały się o wpisanie go na prestiżową listę. To oryginalny przepis niemojskich prababek, o którego wyjątkowości stanowi dodatek z pokrzywy lub lebiody oraz farsz łączący soczewicę i ziemniaki. Gratulujemy KGW Niemojki i dziękujemy za podtrzymywanie tradycji kulinarnej, która jest nieodłącznym elementem naszej tożsamości lokalnej. Brawo!", "url": "http://archiwum.gminalosice.pl/gmina.losice.pl/index.php/pl/szczegoly-ogloszenia/pierogi-niemojskie-pierwszy-produkt-tradycyjny-z-terenu-miasta-i-gminy-losice.html", "category": "mazowieckie", "sub_category": "Gotowe dania i potrawy", "phrase": "Pierogi niemojskie"}