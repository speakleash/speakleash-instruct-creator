{"meta_description": "Burak cukrowy to warzywo, o którym mówi się wyłącznie w kontekście produkcji cukru stołowego. Okazuje się jednak, że ma on nam znacznie więcej d", "title": "Poprawia trawienie, jest źródłem kwasu foliowego. Dodaj je do sałatki albo zrób marmoladę", "content": " • Jak zrobić w domu cukier z buraka cukrowego? • Co można zrobić z buraków cukrowych? Burak cukrowy to popularna roślina uprawna – nie powinno to nikogo dziwić, a to wszystko ze względu na mnogość jego zastosowań. W Polsce wykorzystuje się go nie tylko do produkcji cukru, ale także jako paszę dla zwierząt. Okazuje się jednak, że jest on bardzo niedoceniany, ponieważ można sięgnąć po niego w całkowicie innym kontekście, na przykład kulinarnym. Wykorzystaj go w zaciszu własnej kuchni do przygotowania zaskakująco smacznych przekąsek, o których więcej dowiesz się z tego artykułu. Sprawdź także: Cytrusowe kulki działają jak odkurzacz w organizmie i poprawiają nastrój. Jak jeść caviar lime? Burak cukrowy to warzywo o wysokiej zawartości cukru, która zapewnia mu jego charakterystyczny, bardzo słodki smak. Uprawia się go nie tylko w Polsce, ale także w innych krajach europejskich, w tym Francji, Portugalii, Szwajcarii, Hiszpanii i Niemczech. Jego uprawa wymaga klimatu umiarkowanego – ciekawostką dla wielu osób może być fakt, że zawartość węglowodanów prostych w bulwach buraczanych zależna jest od liczby słonecznych dni w danym sezonie. Ponadto potrzebuje on dużego nawadniania i jest wrażliwy na niskie temperatury, które uszkadzają młode okazy. Dlaczego warto uzupełnić dietę o składnik, jakim jest burak cukrowy? Zapomniane i niedoceniane warzywo w postaci buraka cukrowego to cenny dodatek do diety – a wszystko to ze względu na jego wartości odżywcze. W jego wnętrzu kryje się całkiem sporo witamin i minerałów, w tym: Rozmawiając o wartościach odżywczych buraka cukrowego, warto także wspomnieć, że jest on źródłem betainy – aminokwasu poprawiającego trawienie oraz wspierającego funkcjonowanie wątroby poprzez poprawę rozkładu tłuszczów i neutralizację substancji toksycznych. Ponadto na uwagę zasługują betacyjany wykazujące własności antynowotworowe. Warto także podkreślić, że burak cukrowy może poszczycić się obecnością kwasu foliowego – składnik ten bierze udział w syntezie kwasów nukleinowych i reguluje szereg istotnych procesów na poziomie komórkowym. Tak bogaty skład sprawia, że burak cukrowy zyskuje cały wachlarz właściwości prozdrowotnych. Dlaczego warto włączyć go do codziennego jadłospisu? Po pierwsze wpływają one pozytywnie na status antyoksydacyjny naszego organizmu. Oznacza to, że zawarte w nich substancje bioaktywne pomagają nam zwalczać wolne rodniki będące następstwem szkód wyrządzonych przez stres oksydacyjny. Wspomniana wcześniej betaina chroni krwinki czerwone, zmniejsza uszkodzenia układu sercowo-naczyniowego i spowalnia niebezpieczne utlenianie się tłuszczów. To właśnie dlatego burak cukrowy stanowi cenny dodatek w menu nakierowanym na redukcję ryzyka występowania nowotworów. Buraki doskonale sprawdzą się dla osób aktywnych fizycznie, w tym profesjonalnych sportowców. Dzięki obecności związków azotowych poprawiają one wydolność organizmu, co przekłada się na lepsze osiągnięcia w dyscyplinach wydolnościowych. Warto w tym miejscu zapamiętać, że najwyższe stężenie azotanów we krwi obserwuje się po około trzech godzinach od spożycia tego warzywa lub przetworów na jego bazie. Nie przepadasz za surowymi burakami? W takim razie sięgaj po sok lub kiszonki – dają one dokładnie takie same rezultaty. Czy wiedziałeś o tym, że buraki wspierają pracę mózgu? Doniesienia ze świata nauki pokazują, że ich spożycie prowadzi do polepszenia ukrwienia, co przekłada się na znacząco lepsze funkcjonowanie kognitywne. Włącz je zatem do swojego jadłospisu, jeśli chcesz podkręcić swoje wyniki w zakresie kojarzenia, zapamiętywania i uczenia się. Dlaczego jeszcze warto regularnie zajadać się burakami? Na przykład dlatego, że stanowią one fantastyczną pożywkę dla bakterii zamieszkujących ludzkie jelita. Niewiele osób ma świadomość tego, że odgrywają one znaczącą rolę nie tylko w procesie trawienia, ale także naszym samopoczuciu czy stabilizacji poziomu glikemii poposiłkowej. Omawiając to, jakie właściwości zdrowotne mają buraki cukrowe, nie wolno pominąć informacji dotyczących zawartych w nich węglowodanów prostych. Są one szczególnie istotne dla osób borykających się z zaburzeniami metabolicznymi, w tym zespołem metabolicznym, insulinoopornością oraz cukrzycą typu 2. Twój diabetolog zalecił ci skrupulatne monitorowanie poziomu cukru we krwi? Jeśli właśnie tak jest w twoim przypadku, prawdopodobnie musisz wykluczyć lub znacznie ograniczyć spożywanie buraków cukrowych w swojej diecie. Ze względu na ich wysoki indeks glikemiczny prowadzą one do szybkiego wyrzutu insuliny, co nie sprzyja zdrowiu diabetyków. Uważaj w szczególności na gotowane buraki cukrowe. Jak zrobić w domu cukier z buraka cukrowego? Jak zrobić w domu cukier z buraka cukrowego? Już dowiedziałeś się, że buraki cukrowe to warzywa, z których produkuje się cukier stołowy, ale czy masz świadomość tego, że możesz przeprowadzić ten proces w zaciszu własnej kuchni? Jeśli brzmi to dość niewiarygodnie, to wiedz, że jest to całkowicie możliwe i proste do wykonania. Jak zrobić w domu cukier z buraka cukrowego? Pokrój warzywa na malutkie kawałki, zalej je wodą i powoli gotuj, aż do pełnej miękkości. Następnie odcedź je – powstały płyn należy ponownie gotować przez osiem godzin. Po tym czasie zamieni się on w gęstą i słodką masę o ciemnobrązowym kolorze – i w ten oto sposób powstanie własnoręcznie wykonany przez ciebie naturalny słodzik. Co można zrobić z buraków cukrowych? Co można zrobić z buraków cukrowych? Do dyspozycji masz co najmniej kilka pomysłów. Jednym z nich jest sałatka z burakami cukrowymi, którą wykonasz przy pomocy tytułowego warzywa. Połącz je z rukolą, serem feta i podprażonymi na patelni nasionami słonecznika. Opcja ta wspaniale sprawdzi się jako przystawka podczas wiosennej lub letniej imprezy w ogródku. Kolejną propozycją z burakiem cukrowym w roli głównej są domowej roboty wypieki. Ze względu na jego słodycz wykorzystaj go do przyrządzenia kruchych ciasteczek z marmoladą. Tego przetworu nie będziesz musiał dodatkowo dosładzać – możesz go również połączyć z kwaśnymi owocami, w tym porzeczką, agrestem czy aronią. Nie wiesz, co zaserwować swoim gościom na podwieczorek lub do porannej kawy? Odpowiedź brzmi – prześniaki! Niewiele osób wie, że są to tradycyjne placki wykonywane na spodzie z pieczonego buraka. Rarytas ten pochodzi z regionu lubelskiego i jest bardzo ceniony wśród tamtejszych gospodyń domowych. Wyrób ten doskonale sprawdza się także zaserwowany ze szklanką ciepłego mleka! Warzywo możesz też użyć do przygotowania ciasta drożdżowego. Mrówki zaczęły wchodzić do domu? Ekologiczny i skuteczny patent na pozbycie się ich » Przyjemnie chrupiące ogórki małosolne. Z tym przepisem wyjdą nawet laikowi » Likwiduje obrzęki i usuwa nadmiar wody. Dwie zasady są kluczowe »", "url": "https://smaker.pl/informacje-burak-cukrowy-zapomniane-i-niedoceniane-warzywo-zrob-z-buraka-cukrowego-ciastka-przesniaki-i-pyszna-marmolade,2008305,a,.html", "category": "kujawsko-pomorskie", "sub_category": "Inne produkty", "phrase": "Marmolada z buraków cukrowych"}