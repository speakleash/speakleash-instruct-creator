{"meta_description": "Z końcem września w naszym cyklu Kuchnia Regionu polecamy Marmoladę z buraków cukrowych, dość charakterystyczną dla Kujaw i Pomorza, których bogate…", "title": "24 września 2023", "content": "Do czego wykorzystywano plony owych upraw? Choćby do przyrządzania marmolady z buraka cukrowego. W gęstej, kleistej i niejednorodnej masie o złocistej barwie i z wyczuwalnymi drobinkami kryje się bardzo słodki, wręcz mdły smak o wyczuwalnym zapachu buraka cukrowego, dla którego złamania dodawano kwaskowatych jabłek np. Szarej Renety lub soku z cytryny.    W czasach II Wojny Światowej marmoladę z buraków cukrowych przyrządzano w biedniejszych rodzinach. Mieszkanki miejscowości Bronisław w gminie Dobre pamiętają z ustnych przekazów swoich rodziców, że: „W wojnie (…) była tako bida, że wszystko się wykorzystywało. Szło się w pole, wyrywało to, co rosło – a buraki to zawsze były. Robiło się bez okazji, codziennie, aby było co zjeść”.    Marmoladą najczęściej smarowano chleb, a gdy go zabrakło to placki z zsiadłego mleka, często przyrządzane w zastępstwie chleba. Obecnie marmoladę z buraków cukrowych wykonuję się tylko okazjonalnie, na konkursy czy wystawy. W trakcie 8. edycji konkursów produktów tradycyjnych Powiatu Radziejowskiego „Od zakwasu do żurku kujawskiego” produkt zdobył II miejsce w kategorii produktów pochodzenia roślinnego.   Na „Listę Tradycyjnych Potraw Pomorza i Kujaw” marmolada z buraków cukrowych wpisana została 20 maja 2019 roku w kategorii „Inne”. W rozmowie z Iwoną Muszytowską-Rzeszotek, o tradycyjnym sposobie przyrządzania tego produktu mówi pani Anna Patyk z Koła Gospodyń Wiejskich „Bronisław”. Na „Listę Tradycyjnych Potraw Pomorza i Kujaw” marmolada z buraków cukrowych wpisana została 20 maja 2019 roku w kategorii „Inne”. W rozmowie z Iwoną Muszytowską-Rzeszotek, o tradycyjnym sposobie przyrządzania tego produktu mówi pani Anna Patyk z Koła Gospodyń Wiejskich „Bronisław”.", "url": "https://www.radiopik.pl/299,86,24-wrzesnia-2023", "category": "kujawsko-pomorskie", "sub_category": "Inne produkty", "phrase": "Marmolada z buraków cukrowych"}