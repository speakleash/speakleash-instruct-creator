{"meta_description": "Marmolada z buraków cukrowych, piołunówka tucholska i placek drożdżowy - to kolejne produkty z Kujaw i Pomorza wpisane ostatnio na ogólnopolską Listę Produktów Tradycyjnych.", "title": "Marmolada buraczana na Liście Produktów Tradycyjnych - PRZEPIS", "content": "Marmolada z buraków cukrowych, piołunówka tucholska i placek drożdżowy - to kolejne produkty z Kujaw i Pomorza wpisane ostatnio na ogólnopolską Listę Produktów Tradycyjnych. Na liście pojawiły się trzy kolejne pozycje z naszego regionu. Zostały zgłoszone przez Annę Patyk (Koło Gospodyń Wiejskich Bronisław w powiecie radziejowskim) - marmolada z buraków cukrowych, Stowarzyszenie LGD Gmin Dobrzyńskich Region Południe - placek drożdżowy oraz Marzenę Przytarską z Gostycyna (powiat tucholski) - piołunówka tucholska. - Produkty, które reprezentują województwo na ministerialnej Liście Produktów Tradycyjnych to część bogatego dziedzictwa kulinarnego Kujaw i Pomorza. Nasza żywność podbija podniebienia Polaków i Europejczyków, jest klasą dla siebie. Warto smakować jej tu, gdzie powstaje – mówi marszałek Piotr Całbecki. Kg buraków cukrowych umyć i obrać, pokroić w drobne kawałki. Pokrojone kawałki buraka włożyć do garnka, zalać zimną, nieprzegotowaną wodą i ugotować do miękkości. Po ugotowaniu wodę odlać, buraki zetrzeć na drobnej tarce, dodać 3 szklanki cukru i smażyć około 30-40 minut. Dodać pokrojone w kostkę 2 kwaskowate jabłka i smażyć, aż jabłka się rozpadną a marmolada uzyska złocisty kolor. Przygotować czyste, suche słoiczki, włożyć przesmażoną gorącą marmoladę. Zakręcić dobrze słoiki, postawić do góry dnem i pasteryzować pod kocem. Wśród 86 przysmaków z naszego województwa zarejestrowanych dotychczas na Liście Produktów Tradycyjnych jest:", "url": "https://pomorska.pl/marmolada-buraczana-na-liscie-produktow-tradycyjnych-przepis/ar/c1-14198957", "category": "kujawsko-pomorskie", "sub_category": "Inne produkty", "phrase": "Marmolada z buraków cukrowych"}