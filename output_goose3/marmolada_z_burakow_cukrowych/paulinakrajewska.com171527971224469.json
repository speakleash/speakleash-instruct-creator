{"meta_description": "English Version Prawda jest taka, że za burakami to ja nigdy nie przepadałam. Cały mój buraczany wstręt rozpoczął się w momencie, gdy mama zaczęła kisić domowy barszcz, który później musiałam pić - na zdrowie. Jejku, jakie to było niedobre! Do tej pory pamiętam ten smak ;) Jednak Babcia-Czarodziejka stworzyła dla swojej jedynej ukochanej (mam nadzieję", "title": "Dżem z Buraków - Paulina Krajewska", "content": "Prawda jest taka, że za burakami to ja nigdy nie przepadałam. Cały mój buraczany wstręt rozpoczął się w momencie, gdy mama zaczęła kisić domowy barszcz, który później musiałam pić – na zdrowie. Jejku, jakie to było niedobre! Do tej pory pamiętam ten smak 😉 Jednak Babcia-Czarodziejka stworzyła dla swojej jedynej ukochanej (mam nadzieję :P) wnusi tajemnicze „coś”, dzięki któremu cudownie na nowo polubiłam buraki. Co to było? Oczywiście dżem z buraków! Ech, babcie to mają swoje sposoby… Obrane buraki ugotuj do miękkości, następnie zblenduj na gładką masę wraz z goździkami. Pulpę przełóż na patelnię, dodaj sok oraz cukier i podgrzewaj od czasu do czasu mieszając do momentu, aż masa wyraźnie zgęstnieje i będzie przypominać gęstą marmoladę. Gdy tak się stanie, przełóż ją do słoiczka, zakręć, postaw go na wieczku, a kiedy ostygnie przechowuj jak standardowy dżem. Sugestie: Do dżemu zamiast goździków możesz użyć również cynamonu lub anyżu. Możesz zrezygnować z dodatku soku z cytryny lub dodać go więcej. Cukier trzcinowy możesz zastąpić zwykłym. Odpowiedź: Ten nietypowy dżem pasuje – podobnie jak inne – do pieczywa, wypieków, itp.", "url": "https://paulinakrajewska.com/2012/09/dzem-z-burakow.html", "category": "kujawsko-pomorskie", "sub_category": "Inne produkty", "phrase": "Marmolada z buraków cukrowych"}