{"meta_description": "Produkt wpisany na listę produktów tradycyjnych w dniu 2009-03-31 w kategorii Napoje w woj. mazowieckim.", "title": "Nalewka wiśniowa zakroczymska - - Portal Gov.pl", "content": "Tradycja przyrządzania nalewek znana jest od czasów starożytnych – autorem likieru z wina zaprawianego miodem był Hipokrates. W średniowieczu z wyrobu likworów słynęli alchemicy oraz mnisi, dla których produkcja trunków z racji posiadanych sadów przyklasztornych ogrodów stała się ważnym źródłem dochodów. W Polsce zakonną tradycję szybko przyswoiła sobie szlachta, wkrótce też bez domowych nalewek nie mogło się obejść żadne szanujące się gospodarstwo staropolskie. Nalewki są bardzo popularnym produktem na terenie całego kraju. To wspomnienie całego bogactwa tradycji szlacheckich dworów, domostw, gościnności ich mieszkańców, zasobności spiżarni i sadów.", "url": "https://www.gov.pl/web/rolnictwo/nalewka-wisniowa-zakroczymska", "category": "mazowieckie", "sub_category": "Napoje (alkoholowe i bezalkoholowe)", "phrase": "Nalewka wiśniowa zakroczymska"}