{"meta_description": "Sok z czarnego bzu – dlaczego warto go pić? ✏️ Zobacz wpis na naszym blogu ➤ Sprawdź polecane produkty przez czytelników!", "title": "Sok z czarnego bzu – dlaczego warto go pić? Właściwości i zastosowanie", "content": "Sok z czarnego bzu to jedno z podstawowych naturalnych lekarstw. Ma on swoje zastosowanie w wielu przypadłościach i dolegliwościach. Przypisuje mu się działanie przeciwzapalne, wykrztuśne, napotne i antyoksydacyjne. Ponadto wspiera zwalczanie drobnoustrojów chorobotwórczych. Zobacz, kiedy sok z czarnego bzu sprawdzi się najlepiej. Czarny bez jest rośliną z rodziny piżmaczkowatych. W Polsce jest to gatunek występujący powszechnie, który rośnie w dzikich warunkach na całym jej terenie (do wysokości 900 m.n.p.m.). Można go spotkać w lasach, zaroślach w nadrzeczach. Szczególnie upodobał sobie tereny wilgotne. Czarny bez jest szeroko wykorzystywany w kulinariach i przemyśle kosmetycznym. Jest również znany ze swoich właściwości leczniczych. Dlatego wiele osób sięga po niego, gdy potrzebne jest skuteczne wsparcie organizmu, który zmaga się z chorobą. Czarny bez ma postać wysokiego krzewu. Osiąga wysokość do 10 metrów. Wznosi się prosto i ma boczne rozgałęzienia. Liście czarnego bzu są nieparzysto-pierzastozłożone. Mają kształt jajowato-eliptyczne. Na wierzchu przyjmują kolor ciemnozielony, zaś od spodu są jasne. Jego kwiaty zbierają się w duże baldachogrona. Ich średnica ma nawet 20 centymetrów. Kwiaty bzu mają biały kolor, są drobne i mają po 5 płatków. Natomiast owoce czarnego bzu mają kulisty kształt i występują w skupiskach po kilkadziesiąt sztuk. Gdy są dojrzałe, mają czarny kolor. Niedojrzałe owoce czarnego bzu są zielone. Szczególne znaczenie dla człowieka mają kwiaty i owoce bzu. To one zawierają najwięcej składników aktywnych i wykazują właściwości lecznicze. Substancje, które są obecne w kwiatach czarnego bzu to: • None witaminę C (w 100 gramach kwiatów czarnego bzu jest jej nawet 90 mg), Kwiaty bzu czarnego mają cierpki i kwaśny smak. Odpowiadają za niego związki polifenolowe, garbniki, fenolokwasy i ich glikozydy. Natomiast ich aromat determinuje olejek eteryczny. W badaniach stwierdzono, że składa się on aż z 55 różnych substancji chemicznych i ma dużą zawartość wolnych kwasów tłuszczowych. Dojrzałe owoce czarnego bzu składają się w 80% z wody. Obecne są w nim także węglowodany i niewielka ilość białka. Cennym składnikiem jest błonnik pokarmowy (hemicelulozy, pektyny, kwas poligalakturonowy). Działanie antyoksydacyjne mają zarówno kwiaty, jak i owoce. Obecne w nich substancje powodują wymiatanie wolnych rodników, tym samym chronią komórki przed uszkodzeniami. Czarny bez działa immunomodulująco w przypadku osób zdrowych, jak i zmagających się z infekcją. Pobudzają one produkcję limfocytów oraz aktywność innych komórek układu immunologicznego. Składniki obecne w czarnym bzie hamują namnażanie się drobnoustrojów - głównie wirusów i bakterii. Dzieje się to za sprawą głównie fenolokwasów: chlorogenowego i kawowego. Dzięki temu sok z bzu może być wykorzystywany w celu wspierania terapii infekcji. Takie działanie wykazują głównie kwiaty bzu. W kilku testach wykazano, że hamują one syntezę cytokin. Są to substancje wywołujące stan zapalny w organizmie. Obecne w czarnym bzie składniki działają drażniąco na zakończenia nerwowe w błonie śluzowej żołądka. Tym samym zostaje pobudzony ośrodek nerwu błędnego. Natomiast w drogach oddechowych zwiększa się produkcja śluzu, co wywołuje odruch kaszlowy. Czarny bez powoduje rozszerzenie naczyń nerkowych, a tym samym zwiększenie diurezy. Dodatkowo obecne w nim flawonoidy oddziałują na ściany kanalików nerkowych po to, aby nie zachodziła resorpcja zwrotna. Kiedy sięgać po sok z czarnego bzu? Po sok z czarnego bzu można sięgać: • None w celu wzmocnienia organizmu i ochrony przed stresem oksydacyjnym, Sok z czarnego bzu bardzo dobrze sprawdza się przy przeziębieniu i innych infekcjach dróg oddechowych, ponieważ łagodzi ich objawy. Dzięki działaniu przeciwwirusowemu i przeciwbakteryjnemu wspiera organizm w walce z patogenami. Sok z czarnego bzu można przyjmować na kilka sposobów. Najbardziej popularnym sposobem jest dodawanie go do naparów ziołowych i herbat. Trzeba jednak pamiętać, aby odczekać kilka minut – dodawanie soku do wrzątku może skutkować utratą jego cennych właściwości. Sok z czarnego bzu można również rozpuścić w szklance wody. Zaleca się, aby spożywać sok z czarnego bzu 3–4 razy dziennie. Jednorazowa dawka nie powinna przekraczać 15 mililitrów. Sok z czarnego bzu można kupić niemal w każdej aptece lub sklepie zielarskim. Warto wspomnieć, że obecne są tam różnego rodzaju preparaty, które zawierają tę roślinę (np. herbaty). Dlatego każda osoba może wybrać najbardziej odpowiadającą jej formę suplementacji. Sok z czarnego bzu warto też przygotować samodzielnie. Samodzielne przygotowanie soku z czarnego bzu nie jest trudne. Wcześniej konieczne jest pozbieranie kwiatów lub owoców bzu. Owoce na sok z czarnego bzu należy zbierać w sierpniu i wrześniu, ponieważ wtedy są dojrzałe. Do produkcji soku z owoców czarnego bzu potrzebne są: Owoce czarnego bzu należy umyć i oddzielić od łodyżek. Jeżeli są w nich obecne zielone kulki, należy je wyrzucić. Następnie trzeba przełożyć owoce do garnka, zalać wodą i doprowadzić do wrzenia. Po tym konieczne jest ich gotowanie bez przykrycia przez kolejne 20 minut. Owoce po przestudzeniu należy przełożyć na gęste sitko. Sok powinien swobodnie z nich ściekać do garnka. Nie należy ich wyciskać. Otrzymany sok należy wymieszać z cukrem i sokiem z cytryny i doprowadzić do wrzenia. Jeszcze gorący trzeba przelać do wyparzonych słoików i zapasteryzować. Kwiaty na sok z czarnego bzu należy zbierać w maju i czerwcu. Aby zrobić sok z kwiatów czarnego bzu, potrzebne są: Kwiaty należy oddzielić od łodyg. Następnie zalać je wrzącą wodą z cukrem i sokiem z cytryn. Taką mieszankę trzeba przykryć talerzem i odstawić w chłodne i ciemne miejsce na 3 dni. Konieczne jest jej mieszanie raz dziennie. Po 3 dniach należy przecedzić sok do garnka i zagotować, a następnie przelać do wyparzonych słoików i zapasteryzować. Czy picie soku z czarnego bzu jest bezpieczne? Sok z czarnego bzu jest uznawany za bezpieczny. Może być podawany również dzieciom (powyżej 2. roku życia). W licznych badaniach wykazano, że nie ma on działania toksycznego i skutków ubocznych. Warto jednak przygotować go samemu lub wybierać gotowe preparaty tylko w pełni naturalne. Należy jednak pamiętać, aby spożywać wyłącznie dojrzałe owoce czarnego bzu i kwiaty, które zostały wcześniej poddane obróbce termicznej. W przeciwnym razie mogą być w nich obecne szkodliwe substancje. Syrop z czarnego bzu nie powinien być spożywany przez osoby, które są uczulone na tę roślinę. W razie wątpliwości dotyczących stosowania należy skonsultować się z lekarzem. • M. Zielińska-Pisklak, Ł. Szeleszczuk, A. Młodzianka, Bez czarny (Sambucus nigra) domowy sposób nie tylko na grypę i przeziębienie, \"Lek w Polsce\" 2013, nr 6-7, s. 1-4.", "url": "https://www.sklepzycia.pl/sok-z-czarnego-bzu", "category": "podkarpackie", "sub_category": "Napoje (alkoholowe i bezalkoholowe)", "phrase": "Sok z owoców czarnego bzu"}