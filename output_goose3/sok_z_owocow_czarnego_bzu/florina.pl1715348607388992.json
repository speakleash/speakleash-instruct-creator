{"meta_description": "Syrop z czarnego bzu. Jak go zrobić i dlaczego warto? - Florina.pl", "title": "Syrop z czarnego bzu. Jak go zrobić i dlaczego warto?", "content": "Czarny bez od lat znajduje się w domowej apteczce wielu polskich rodzin. Nasze babcie i prababcie chętnie korzystały z niego podczas przeziębień czy osłabienia organizmu. Kiedyś przypisywano mu nawet magiczne właściwości. Zresztą nie ma się czemu dziwić – czarny bez to roślina posiadająca naprawdę wiele substancji cennych dla naszego zdrowia. Dlaczego warto mieć pod ręką syrop z czarnego bzu? Jak go zrobić? Czarny bez daje nam wiele możliwości. Możemy przygotować z niego herbaty, sok czy bardziej słodki i gęsty syrop z kwiatów czarnego bzu, który sprawdzi się jako dodatek do gorących napojów, mających rozgrzać ciało w czasie przeziębienia. Można również stosować go samodzielnie. Dlaczego syrop z owoców czarnego bzu bądź też kwiatów tej rośliny jest wart uwagi? Zarówno kwiaty, jak i owoce zostały poddane badaniom, które jasno potwierdziły ich wartość dla zdrowia. Przede wszystkim czarny bez zawiera ogromną ilość substancji aktywnych, które pozytywnie wpływają na organizm. W kwiatach możemy znaleźć olejki eteryczne, flawonoidy, sterole, glikozydy i związki polifenolowe. Są również bogate w witaminę C, B i A. Z kolei owoce to przede wszystkim flawonoidy, potas, miedź, fosfor, witaminy C i B oraz garbniki. Jak zatem widać, owoce i kwiaty to doskonałe źródło przeciwutleniaczy, które chronią organizm przed działaniem wolnych rodników. Oprócz tego jednak charakteryzują się one właściwościami przeciwbakteryjnymi i przeciwwirusowymi. Stąd też tak chętne stosowanie syropów i soków z czarnego bzu w okresie jesienno-zimowym, gdy organizm jest narażony na infekcje. Tego lata koniecznie zrób zatem syrop z czarnego bzu. Właściwości tego specyfiku są naprawdę warte uwagi. ● Nalewka z czarnego bzu? Oto nasz przepis!  ● Jakie właściwości ma dżem z czarnego bzu?  ● Przepis na sezonowy syrop z rabarbaru Ten naturalny syrop nie jest uznawany za szkodliwy. Można podawać go nawet kobietom w ciąży. Syrop z czarnego bzu dla dzieci także będzie dobrym rozwiązaniem, choć oczywiście warto skonsultować to wcześniej z lekarzem. Przetworzony czarny bez nie wpływa negatywnie na organizm, może wywołać reakcje alergiczne. Z całą pewnością nie zaleca się spożywania surowych owoców czarnego bzu, gdyż są one toksyczne. Czytaj także: ● Czas na przetwory ● Słoiki - czyli w czym przechowywać przetwory? Jak zrobić syrop z kwiatów czarnego bzu? To naprawdę nic trudnego. Potrzebujesz do tego jednak kilku akcesoriów. Co musisz przygotować? ● Miarki kuchenne – to zawsze pomocne narzędzie, które umożliwia odmierzenie wszystkich składników. Dokładność to klucz do sukcesu, zwłaszcza w kuchni. ● Garnek – najlepiej z grubym dnem, sprawdzony w wielu bojach kuchennych. ● Nabierki – do wygodnego przelania syropu. ● Sitko – do odcedzania syropu. ● Butelki – do czego przecież musisz przelać gotowy syrop. Butelka powinna mieć wygodne zamknięcie. I to wszystko. Przepis na syrop z czarnego bzu jest prosty i nie wymaga od Ciebie zbyt wielu akcesoriów. Jakich składników będziesz potrzebować? Przede wszystkim kwiatów, które najlepiej zbierać w miejscach oddalonych od ulicy. Zbierz co najmniej 20 dużych baldachów kwiatów. Konieczna jest także woda – litr wystarczy – oraz kilogram cukru i sok z dwóch cytryn. Zacznij od rozłożenia kwiatów na papierze, by wszyscy „pasażerowie na gapę” mogli je opuścić. Po godzinie kwiaty będą czyste. Odetnij gałązki, by pozbyć się grubszych łodyg. Przełóż kwiaty do garnka. Zagotuj wodę z cukrem i sokiem z cytryn, a następnie zalej płynem kwiaty. Przykryj całość i odstaw na kilka dni. Codziennie mieszaj. Po tym czasie odcedź syrop, pozbywając się kwiatów. Zagotuj płyn i przelej do butelek. Możesz od razu wlać syrop do szklanki z herbatą bądź odstawić go nawet na rok w ciemne miejsce. Syrop z owoców określa się także jako sok z czarnego bzu. Jak zrobić ten specyfik? Potrzebujesz do tego kilograma owoców obranych z szypułek, szklanki cukru i 2 litry wody. Owoce z wodą i cukrem zagotuj, a następnie odstaw na noc. Następnego dnia znów doprowadź płyn do wrzenia, wymieszaj i, gdy tylko wystygnie, odcedź. Przetrzyj owoce, by wydobyć z nich jak najwięcej soku. Syrop zagotuj raz jeszcze i przelej do butelek. To bardzo proste. Pamiętaj, że sok z czarnego bzu bez cukru będzie bardzo cierpki. Dlatego nie zaleca się go robić bez dodatku czegoś słodkiego.   Masz zamiar przygotować sok z czarnego bzu na najbliższy sezon jesienno-zimowy? Warto o tym pomyśleć. To skuteczna pomoc przy infekcjach i ogólnym osłabieniu, a także pyszny dodatek do herbat.", "url": "https://florina.pl/pl/blog/syrop-z-czarnego-bzu-jak-go-zrobic-i-dlaczego-warto-1657810740.html", "category": "podkarpackie", "sub_category": "Napoje (alkoholowe i bezalkoholowe)", "phrase": "Sok z owoców czarnego bzu"}