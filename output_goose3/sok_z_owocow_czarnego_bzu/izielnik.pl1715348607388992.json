{"meta_description": "Sok z czarnego bzu to niezwykle cenne źródło witamin i minerałów. Poznaj właściwości, zastosowanie i dawkowanie soku z bzu czarnego | iZielnik.pl", "title": "Sok z czarnego bzu - właściwości, zastosowanie i dawkowanie | .pl", "content": "Środki lecznicze na bazie czarnego bzu wywodzą się już z medycyny ludowej, jednak dzięki swoim właściwościom obecnie jest również bardzo popularny w walce z wszelkiego rodzaju infekcjami. Sok z czarnego bzu produkowany z jego kwiatów i owoców na bazie wody i z dodatkiem cukru ma silne działanie przeciwgorączkowe i przeciwzapalne. Przy tym jest za to na tyle naturalny i łagodny, że bez problemu może być podawany nie tylko dorosłym, ale również dzieciom. Działanie lecznicze czarny bez wykazuje jednak wyłącznie po obróbce termicznej — surowe, niedojrzałe owoce zawierają trujące substancje. Czarny bez to prawdziwa bomba składników odżywczych — w kwiatach znajdziemy flawonoidy, sole mineralne, kwasy organiczne i olejki eteryczne, natomiast owoce są dodatkowo bogatym źródłem witaminy A i C, czyli jednego z silniejszych naturalnych antyoksydantów. Dodatkowo zawierają sole mineralne i substancje zwalczające wolne rodniki. Dzięki tak bogatemu składowi sok z czarnego bzu jest niezastąpionym naturalnym środkiem w walce z wirusami i bakteriami. Pomaga zmniejszyć przykre dolegliwości typowe dla przeziębienia — rozrzedza wydzieliny, działa wykrztuśnie i udrażnia drogi oddechowe. Oprócz dobroczynnego działania w walce z katarem, kaszlem czy gorączką, witaminy i sole mineralne zawarte w soku z czarnego bzu łatwiej pomogą uporać się organizmowi ze zwalczeniem rozwiniętej infekcji i regeneracją. Stosowany profilaktycznie i regularnie sok z czarnego bzu jest jednym z najlepszych naturalnych wspomagaczy naszej odporności — dlatego warto po niego na co dzień, a nie tylko wtedy, kiedy infekcja nas już dopadła. Doskonale sprawdza się jako pyszny dodatek do herbaty czy samodzielny napój po wymieszaniu z wodą. Można go pić w dowolnych ilościach z prawdziwą przyjemnością, ponieważ oryginalny smak soku trudno porównać z czymś innym — o jego walorach trzeba się przekonać osobiście, najlepiej wybierając wersję 100%. Warto wspomnieć, że czarny bez działa również oczyszczająco i moczopędnie — jest zatem wskazany przy problemach z prawidłowym funkcjonowaniem pracy nerek. Z kolei jego właściwości związane z przyspieszeniem przemiany materii docenią osoby borykające się z problemem z utratą zbędnych kilogramów czy te walczące z alergiami skórnymi i podrażnieniami — ma bowiem działanie przeciwzapalne i łagodzące podrażnienia. Dzięki właściwościom oczyszczającym krew, sok z owoców czarnego bzu wykazuje również silne działanie odtruwające. Jest wskazany przy wszelkiego rodzaju detoksach, świetnie bowiem radzi sobie z usuwaniem niechcianych substancji z organizmu. Dodatkowo to naturalny środek przeczyszczający — pomoże więc w walce z zaparciami, a także przy chorobach żołądka i jelit. Sok z czarnego bzu sprawdzi się także jako delikatny lek przeciwbólowy — w przypadku dolegliwości bólowych może być naturalną alternatywą dla obciążających wątrobę środków farmakologicznych. Jeśli masz problem z regularnie powracającymi infekcjami dróg oddechowych, Twój organizm jest podatny na wszelkiego rodzaje wirusy i bakterie i nie wyobrażasz sobie okresu jesienno-zimowego bez przynajmniej tygodnia walki z przeziębieniem, koniecznie musisz włączyć do codziennej diety sok z czarnego bzu w dowolnej formie. Na co dzień będzie niezastąpionym naturalnym strażnikiem Twojej bariery odpornościowej, a w przypadku rozwiniętej choroby, pomoże ci szybko uporać się z jej przykrymi objawami. Czarny bez jest surowcem bezpiecznym i może być podawany także dzieciom. Nawet sok z czarnego bzu dla rocznego dziecka nie posiada przeciwwskazań do – rozsądnego oczywiście – stosowania. Jednak produkty z czarnego bzu dla dzieci najlepiej wybierać gotowe, które charakteryzują się stałym składem i są wystandaryzowane pod względem zawartości składników odżywczych i związków bioaktywnych. W przypadku domowych wyrobów z czarnego bzu niestety nie mamy możliwości kontrolowania spożytych ilości tych składników. Dzieci powinny otrzymywać w trakcie grypy i przeziębienia 5-10 ml syropu z czarnego bzu, 3-4 razy dziennie, przez około 5 dni. Jeśli zaś stosujemy ekstrakt z czarnego bzu, to powinniśmy podawać dzieciom około 5 ml preparatu dwukrotnie w ciągu dnia. Jeśli chcemy stosować sok z czarnego bzu w ilościach terapeutycznych i mieć nad nimi kontrolę, warto zwrócić uwagę na preparaty apteczne i zielarskie. Wówczas możemy odpowiednio dobrać dawkę do danego człowieka i jego celów. Ważne, by stosować czarny bez kilka razy dziennie w niewielkich ilościach zamiast jednej, dużej dawki. Dla dorosłych w przypadku grypy i przeziębienia powinno się podawać około 15 ml syropu z czarnego bzu 3-4 razy dziennie. W przypadku stosowania ekstraktu z czarnego bzu dawka ta powinna być niższa, gdyż składniki są w tym preparacie bardziej skoncentrowane. Zaleca się więc podawanie dwa razy w ciągu dnia około 10 ml. Sok z czarnego bzu zaleca się stosować dwa razy dziennie po 25 mililitrów, można rozcieńczyć go wodą. Choć ogólnie mówiąc sok z czarnego bzu i preparaty z owoców czarnego bzu są bezpieczne, to jednak w okresie ciąży i podczas karmienia piersią należy uważać na stosowanie wszelkich produktów roślinnych i zielarskich – zwłaszcza gdy ich wykorzystanie nie było uprzednio skonsultowane z lekarzem prowadzącym. Niezależnie jednak od tego, komu i kiedy podajemy czarny bez, należy pamiętać o tym, że owoce czarnego bzu zawierają szkodliwy związek cyjanogenny, który ulega zniszczeniu dopiero po działaniu na owoce wysokiej temperatury. Sprawdź też olej z nasion marchwi – efekty mogą Cię przekonać do jego stosowania!", "url": "https://www.izielnik.pl/blog/sok-z-czarnego-bzu-wlasciwosci-zastosowanie-i-dawkowanie", "category": "podkarpackie", "sub_category": "Napoje (alkoholowe i bezalkoholowe)", "phrase": "Sok z owoców czarnego bzu"}