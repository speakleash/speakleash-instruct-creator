{"meta_description": "Sok z czarnego bzu jest nie tylko dobry w smaku, ale ma także właściwości lecznicze. Jak go używać? Poznaj jego zastosowanie", "title": "Sok z czarnego bzu - właściwości i przepis. Jak go zrobić?", "content": "Czarny bez, zwany też dzikim, słynie ze swoich właściwości leczniczych. Najcenniejsze związki dla naszego zdrowia zawierają jego kwiaty i owoce. Znajdują zastosowanie nie tylko przy zwalczaniu różnych dolegliwości, ale także w kosmetyce. Najpopularniejszą formą spożywania tej leczniczej rośliny jest przyrządzenie soku z czarnego bzu. Jak go zrobić? Co to jest czarny bez? Co to jest czarny bez? Czarny bez, czy inaczej dziki bez lub bez lekarski, wykorzystywano już w medycynie ludowej. W dawnych czasach, do celów leczniczych, wykorzystywano prawie wszystkie części dzikiego bzu, nawet korę i korzenie. Obecnie kwiaty i owoce czarnego bzu znajdują szerokie zastosowanie w ziołolecznictwie. Płaskie, białokremowe kwiaty, które układają się w obszerne kwiatostany dojrzewają wiosną, a ich zbiór następuje w okresie od maja do lipca. Natomiast mocno granatowe, prawie czarne owoce, od których koloru czarny bez wziął swoją nazwę, najlepiej zbierać jesienią. Obie części tego dzikiego bzu można w prosty sposób przetworzyć, a następnie spożywać dla zdrowia i urody. Kwiaty czarnego bzu są źródłem flawonoidów, kwasów fenolowych, organicznych, steroli i soli mineralnych. Natomiast w owocach czarnego bzu znajdują się glikozydy, pektyny, rutyny, kwasy organiczne oraz witamina – A, B i C. Bogactwo tych odżywczych składników sprawia, że czarny bez działa moczopędnie, napotnie, przeciwgorączkowo, rozkurczowo, antyoksydacyjnie, przeciwzapalnie, a nawet odchudzająco (dzięki właściwościom przeczyszczającym i regulującym trawienie). Przetwory z czarnego bzu są tak pomocne nie tylko w walce z przeziębieniem, ale także w codziennej pielęgnacji skóry. Czarny bez można włączyć do swojej diety nie tylko w postaci popularnego soku z jego owoców. Przygotowuje się z nich nawet wino. Natomiast z kwiatów czarnego bzu można przygotować syrop, nalewkę, napar czy herbatę. Pasteryzowany sok warto trzymać w domowej spiżarce. Dopiero po otwarciu słoika najlepiej spożyć go w przeciągu kilku dni. Z powodzeniem i smakiem sok z czarnego bzu można spożywać sam, rozcieńczony z dodatkiem wody lub innego soku, a także jako znakomite uzupełnienie herbaty. Preparaty z czarnego bzu można nabyć w aptekach lub sklepach zielarskich. Najpopularniejszym przetworem z czarnego bzu jest sok z jego dojrzałych owoców, których nie można spożywać w postaci surowej. Warto jednak pokusić się o przygotowanie soku z czarnego bzu w warunkach domowych. Przepis na sok z dzikiego bzu jest niezwykle prosty i składa się z kilku kroków: • Wybierz tylko dojrzałe owoce i je umyj. • Wsyp je do garnka i zalej wodą z dodatkiem cukru lub miodu (łagodzą cierpki smak). • Całość gotuj około 2 godzin na wolnym ogniu, aż do rozgotowania owoców i powstania gęstego soku. Można dodać także cytrynę. • Odcedź owoce, a pozostały z nich sok gotuj kolejną godzinę. • Odwróć je dnem do góry i dokonaj pasteryzacji. Sok taki można również kupić np. w aptece. W zależność od marki i poziomu skoncentrowania cena wahać może się od kilkunastu do kilkudziesięciu złotych za butelkę. Nie ma przesłanek naukowych co do dawkowania soku z czarnego bzu. Jego działanie jest jednak mocne, więc lepiej, by codzienna dawka była niewielka. Jak każdą roślinę czy zioło, trzeba stosować go z umiarem. Optymalna, dzienna dawka soku z czarnego bzu to szklanka. Najlepiej jednak spożywać go w niewielkich ilościach kilka razy dziennie. Nie ma przeciwwskazań do stosowania soku z czarnego bzu. Mogą pić go nawet dzieci od 2 roku życia. Uważać powinny jedynie osoby z chorobami nerek ze względu na jego działanie moczopędne. Używanie soku z czarnego bzu jest bezpieczne zarówno w ciąży, jak i w okresie karmienia piersią. Pamiętać należy jednak, że w tym czasie uważać trzeba na stosowanie wszelkich produktów roślinnych i lekarskich - zwłaszcza bez konsultacji z lekarzem. Niezależnie od tego, komu się podaje sok z czarnego bzu, jeśli został on przyrządzony w domu, zadbać powinno się o odpowiednie ugotowanie go. Owoce czarnego bzu zawierają szkodliwy związek cyjanogenny, które ulegają zniszczeniu po kontakcie z wysoką temperaturą.", "url": "https://www.medme.pl/artykuly/sok-z-czarnego-bzu-wlasciwosci-dawkowanie-i-zastosowanie,67274.html", "category": "podkarpackie", "sub_category": "Napoje (alkoholowe i bezalkoholowe)", "phrase": "Sok z owoców czarnego bzu"}