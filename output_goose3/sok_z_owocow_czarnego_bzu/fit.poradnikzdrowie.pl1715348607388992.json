{"meta_description": "Owoce czarnego bzu, chociaż małe i niepozorne, mają wielką moc, docenianą nie tylko przez medycynę alternatywną. Preparaty z nimi znajdziesz też w aptece i może...", "title": "Sok z czarnego bzu – właściwości, przeciwwskazania. Jak zrobić sok z owoców i kwiatów czarnego bzu? [PRZEPIS]", "content": "Owoce czarnego bzu, chociaż małe i niepozorne, mają wielką moc, docenianą nie tylko przez medycynę alternatywną. Preparaty z nimi znajdziesz też w aptece i może je zalecić lekarz. Sok z wartościowych owoców możesz zrobić samodzielnie i wykorzystywać zawsze, gdy dopadną cię sezonowe dolegliwości. Warto jednak wiedzieć, że jego zastosowanie jest szersze, a znakomity sok warto też zrobić z kwiatów czarnego bzu. Czarny bez to roślina od pokoleń wykorzystywana w celach leczniczych. Nazwa tego dziko rosnącego krzewu, osiągającego nawet 3 metry wysokości, odnosi się do barwy owoców. W październiku jeszcze można je zbierać, chociaż sezon na nie rozpoczyna się zwykle już w sierpniu. Kwiaty czarnego bzu, białe, pojawiają się w maju i czerwcu. Przetwory bez dosładzania są zdecydowanie gorzkie, ale ponoć to właśnie gorzki lek najlepiej leczy. Jak przygotować sok z owoców i kwiatów. To nie jest takie trudne. Pamiętaj jednak, że w preparatach ziołowych stężenie substancji czynnych jest ściśle określone. Domowe preparaty mają zawsze umowną moc. • Sok z czarnego bzu – właściwości zdrowotne. Na co pomaga sok z czarnego bzu? • Sok z czarnego bzu a ciąża i karmienie piersią • Kiedy zbieramy czarny bez na sok? Sok z czarnego bzu – właściwości zdrowotne. Na co pomaga sok z czarnego bzu? Sok z czarnego bzu przygotowany z jego kwiatów i owoców na bazie wody, to przede wszystkim uznany środek przeciwzapalny i przeciwgorączkowy. Działa na tyle łagodnie, że jest też wykorzystywany w leczeniu dzieci. Pamiętaj, że potocznie sok to także płyn z dodatkiem cukru czy miodu, ale wówczas jego poprawna nazwa to syrop. Z czarnego bzu tradycyjnie więc robimy syropy, a nie soki, bo te byłyby zbyt gorzkie. Pomaga zwalczać wiele dolegliwości kojarzonych głównie z przeziębieniem, wywołanym przez wirusy, ale wspomaga też łagodzenie dolegliwości towarzyszących infekcjom bakteryjnym. Rozrzedza katar i wydzielinę w oskrzelach, a jego substancje czynne wspomagają układ odpornościowy. To pomaga uporać się z infekcją i szybciej wrócić do zdrowia. Sok z czarnego bzu jest też stosowany profilaktycznie, choćby jako dodatek do herbaty. Uznawany jest bowiem za jednego z najlepszych naturalnych wspomagaczy naszej odporności. Stosuj, nim złe cię dopadnie. Pamiętaj, że wspomagająco sprawdza się też herbata z czarnego bzu. Sok z czarnego bzu na kaszel i przeziębienie Sok jest pomocny także w kolejnej typowej dolegliwości podczas przeziębienia - w łagodzeniu kaszlu. Gdy ten nas męczy, samo prawidłowe nawodnienie już ma znaczenie, bo trzeba dbać o właściwe nawilżenie. Czarny bez dodatkowo ułatwia odkrztuszanie, co ma szczególne znaczenie przy kaszlu suchym. Nieznane są przeciwwskazania do stosowania soku z czarnego bzu, ale w razie wątpliwości i leczenia z powodu chorób przewlekłych, skonsultuj się z lekarzem. Trzeba przy tym pamiętać, że we wszystkich częściach świeżej rośliny występują glikozydy cyjanogenne, które dla ludzi w większych ilościach są trujące. Najczęściej dochodzi do zatrucia w wyniku spożycia niedojrzałych i nieprzetworzonych owoców. Dopiero poddanie kwiatów i owoców działaniu wysokiej temperatury zapewnia nam bezpieczeństwo. Sok z czarnego bzu, gdy ma być lekiem na kaszel, najlepiej stosować w wersji zagęszczonej. Sprawdza się jednak także rozwodniony i dodany do herbaty. Chociaż sok z czarnego bzu jest bezpieczny i wspomagający nas w sezonie infekcji, warto pamiętać, że co za dużo, to jednak niezdrowo. Przyjmuje się, ze właściwa dawka dla osoby dorosłej to około 15 ml, 3-4 razy dziennie. Jeśli sok z czarnego bzu nie jest dla ciebie, może wybierzesz nalewkę z czarnego bzu? Pamiętaj jednak, że nie jest tak bezpieczna jak sok. Sok z czarnego bzu jest tak bezpieczny, ze można go podawać nawet małym dzieciom. Wciąż jednak obowiązuje zasada, że nie stosujemy samodzielnie, bez porozumienia z lekarzem, nawet preparatów ziołowych u niemowląt. Zatem dzieci mogą pić sok od 2 roku życia. Sok z czarnego bzu a ciąża i karmienie piersią Sok z czarnego bzu i preparaty z owoców czarnego bzu są bezpieczne, jednak w okresie ciąży i podczas karmienia piersią należy uważać na stosowanie wszelkich produktów roślinnych i zielarskich. Zawsze obowiązuje jedna zasada - wszelkie decyzje dotyczące leczenia, suplementacji i odżywiania podejmujesz w porozumieniu z lekarzem prowadzącym. Samoleczenie w ciąży i podczas karmienia piersią odpada. Przeziębienie zazwyczaj nie jest wskazaniem, by odstawić dziecko od piersi, ale o tym, jak się leczyć, rozmawiaj z lekarzem. Kiedy zbieramy czarny bez na sok? Kwiaty na syrop/sok zbieramy wtedy, gdy się pojawiają, czyli od maja do czerwca. Owoce nadają się zwykle do zbioru od sierpnia do października. Z kwiatów czarnego bzu tradycyjnie wykonuje się syropy. Gorzki czysty sok byłby naprawdę trudny do przełknięcia. Typowy przepis wygląda mniej więcej tak: • Wystudzone kwiaty, wciąż w wodzie, wstaw do lodówki na 24 godziny. • Po dobie przecedź kwiaty przez sito, dodaj cukier i zagotuj. • Po całkowitym rozpuszczeniu cukru gotowy już syrop przelej do sterylnych słoików lub buteleczek. Domowy sok z owoców czarnego bzu to w praktyce również syrop, bo dodajemy do niego cukier. Jeśli masz sokownik, wykorzystaj go, postępując zgodnie z instrukcją. Bez sokownika jest trudniej, ale również dasz radę. • Zbierz litr jagód czarnego bzu i umyj je pod bieżącą wodą. • Odszypułkuj owoce i umieść je w garnku. • Gotuj przez około 30 minut na małym ogniu. • Zmieszaj cukier (1 szklanka) z 1 szklanką wody i dodaj do soku. • Gotuj przez kolejne 10 minut, aż cukier się rozpuści. • Przecedź sok przez sito i wlej do butelek. • Gotowy sok można przechowywać w lodówce przez około tydzień. Możesz przygotować sok bez cukru. Przygotujesz go analogicznie. Jego cierpki smak może jednak zniechęcić do stosowania. To zależy, z czego go przygotowujesz i czy robisz sok, czy jednak syrop. W przypadku syropu z kwiatów decyduje czas rozpuszczania cukru. gdy przygotowujesz sok z owoców, od zagotowania owoców gotujesz mieszankę jeszcze 30 minut, aż do zgęstnienia. Ile cukru do soku z czarnego bzu? Soki to przetwory bez cukru. Potocznie tak nazywamy syropy. Jeśli przygotowujesz syrop to na litr owoców przypada szklanka cukru. Gdy powstaje syrop z kwiatów, na ok. 60 koszyczków kwiatowych i litr wody aż kilogram cukru. jak było już powiedziane wcześniej: potocznie nazwy \"sok\" i \"syrop\" stosujemy zamiennie. W rzeczywistości, poprawnie, sokiem powinniśmy nazywać napoje, które w składzie mają tylko owoc/warzywo/kwiat i wodę. Sok z dodatkiem cukru czy miodu, czyli słodzony, to syrop. Dotyczy to także gotowych, sklepowych produktów - stąd te wszystkie \"nektary\", \"napoje owocowe\" itd. Czy sok z czarnego bzu trzeba pasteryzować? Nie musisz pasteryzować soku z owoców, jeśli umieścisz go w szczelnym słoiku czy butelce. Pasteryzacja daje jednak większą pewność, że napój się nie zepsuje. Zwykły sok możesz przechowywać kilka dni, pasteryzowany w niskiej temperaturze nawet 2 lat. Sok z owoców pasteryzuje się ok. 5 minut, a sok z kwiatów 15 minut.", "url": "https://fit.poradnikzdrowie.pl/diety-i-zywienie/zdrowe-odzywianie/sok-z-czarnego-bzu-wlasciwosci-przeciwwskazania-jak-zrobic-prosty-przepis-aa-tu7v-ajJW-r5cM.html", "category": "podkarpackie", "sub_category": "Napoje (alkoholowe i bezalkoholowe)", "phrase": "Sok z owoców czarnego bzu"}