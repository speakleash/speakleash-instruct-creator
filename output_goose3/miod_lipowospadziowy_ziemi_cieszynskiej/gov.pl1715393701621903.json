{"meta_description": "Produkt wpisany na listę produktów tradycyjnych w dniu 2008-05-05\nW kategorii Miody\nw województwie śląskim", "title": "Miód lipowo‑spadziowy Ziemi Cieszyńskiej - - Portal Gov.pl", "content": "Miód pakowany jest w słoiki o pojemności 450 ml i 900 ml. Miód jest słodki i przyjemny w smaku; Miód lipowo-spadziowy wykazuje działanie wykrztuśne, przeciwzapalne, napotne, przeciwgorączkowe, aseptyczne, uspakajające i przeciwskurczowe. Stosowany jest również w chorobach dróg moczowych oraz nerwicach. Święty Otton (1060-1139), tak napisał o Polanach „…nie dbali o wino, mając w piwie i miodzie wyborne napoje (…)” (Irena Gumowska, Pszczoły i ludzie, 1986, s. 166). Od dawien dawna na terenie dzisiejszej Polski wybierano pszczołom miód. Najpierw prymitywnie „podbierano” dzikim pszczołom, a dopiero potem rozwinęło się bartnictwo, czyli hodowla pszczół w barciach, aż wreszcie – pasiecznictwo. Polskie pszczelarstwo zaczęło rozwijać się w okresie średniowiecza.", "url": "https://www.gov.pl/web/rolnictwo/miod-lipowo-spadziowy-ziemi-cieszynskiej", "category": "śląskie", "sub_category": "Miody", "phrase": "Miód lipowo-spadziowy Ziemi Cieszyńskiej"}