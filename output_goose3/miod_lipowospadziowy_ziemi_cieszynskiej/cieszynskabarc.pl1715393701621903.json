{"meta_description": "Tradycyjny miód rzepakowy Ziemi Cieszyńskiej Początki pszczelarstwa na Ziemi Cieszyńskiej zwiazane są z rozwojem sadownictwa i sięgają polowy XIXw kiedy utworzono Sekcję Ogrodniczo‑Pszczelarską na łonie Towarzystwa Rolniczego. Mód rzepakowy z Ziemi Cieszyńskiej został wpisany na Listę Produktów Tradycyjnych Ministerstwa Rolnictwa i Rozwoju w 2008r. To jeden z pierwszych miodów wiosennych pozyskiwanych z kwiatów rzepaku, ich intensywny żółty kolor", "title": "Rzepakowy - Cieszyńska Barć", "content": "Początki pszczelarstwa na Ziemi Cieszyńskiej zwiazane są z rozwojem sadownictwa i sięgają polowy XIXw kiedy utworzono Sekcję Ogrodniczo‑Pszczelarską na łonie Towarzystwa Rolniczego. Mód rzepakowy z Ziemi Cieszyńskiej został wpisany na Listę Produktów Tradycyjnych Ministerstwa Rolnictwa i Rozwoju w 2008r. To jeden z pierwszych miodów wiosennych pozyskiwanych z kwiatów rzepaku, ich intensywny żółty kolor i charakterystyczny zapach sprawia że wiosna na Ziemi Cieszyńskiej jest niepowtarzalnie piękna. Miód rzepakowy ma słomkową barwę zaraz po zebraniu z ula by w ciągu dwóch tygodni(!) skrystalizować się na jasny, prawie biały kolor. Szybka krystalizacja dzieje się ze wzgledu na wysoką zawartość glukozy oraz niską wilgotność. Uznawany jako jeden z najsłodszych miodów z lekką goryczką. Ciekawostka: dużą popularnością cieszy się miód rzepakowy kremowany. Technika jego przygotowywania polega na długotrwałym, mechanicznym mieszaniu świeżo pozyskanej patoki (czyli produktu w stanie płynnym) aż do momentu krystalizacji. Tak jak przygotowuje sie lody! To sprawia, że przyjmuje kremową konsystencję do łatwego smarowania przy jednoczesnym zachowaniu wszystkic wartości odżywczych. Spośród wszystkich miodów miód rzepakowy ma najwyższą zawartość glukozy i aminokwasów. A to oznacza, że stanowi doskonałą odżywkę, szczególnie dla organizmu wyczerpanego długotrwałą chorobą lub wysiłkiem fizycznym. Zawiera olejki eteryczne, związki goryczowe, flawonoidy, biopierwiastki, cholinę i kumarynę. Jest on bogaty w bor, który wykorzystywany jest do budowy tkanki kostnej oraz prawidłowego funkcjonowania śledziony i tarczycy. Obecne są w nim witaminy z grupy B, K, C i kwas nikotynowy. Występujące w nim żelazo jest wysoko przyswajalne (ok 60%). • Na serce – Duża zawartość glukozy czyni go szczególnie cennym w leczeniu chorób serca, głównie układu krążenia i naczyń wieńcowych. Występujący w tym miodzie potas i magnez oraz kwasy fenolowe i związki flawonoidowe prowadzą do wzmocnienia skurczów mięśnia sercowego. Dodatkowo miód rzepakowy obniża ciśnienie, a także pomaga w uzupełnieniu niedoboru potasu, który korzystnie wpływa na pracę serca. • Układ pokarmowy – pomaga również wątrobie w odtruwaniu organizmu ze względu na liczne właściwości detoksykacyjne. Usprawnia pracę pęcherzyka żółciowego oraz przemianę tłuszczów. pomaga w walce ze zgagą, wzdęciami, wrzodami żołądka, a także przyspiesza gojenie się ran wrzodowych i nadżerek. • Układ odpornościowy – jest przydatny we wspomaganiu leczenia nieżytu gardła, nosa i oskrzeli dzięki zawartości olejków eterycznych. Łagodzi on kaszel i wspiera układ odpornościowy lecz ma stosunkowo niski wskaźnik antybiotyczny. • Zewnetrzne – wykazuje działanie ściągające i przyspieszające gojenie, ziarninowanie i bliznowacenie ran. Oczyszcza także rany z martwicy i chroni je przed zakażeniem. Może zapobiegać tworzeniu się pęcherzy po oparzeniu, jeśli zostanie szybko przyłożony do skóry.", "url": "https://cieszynskabarc.pl/miod/rzepakowy/", "category": "śląskie", "sub_category": "Miody", "phrase": "Miód lipowo-spadziowy Ziemi Cieszyńskiej"}