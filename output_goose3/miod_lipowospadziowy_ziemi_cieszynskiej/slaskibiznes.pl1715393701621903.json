{"meta_description": "Ciekawe czy wiedzieliście, że Śląsk ma również swoje własne miody, które zostały wpisane na Listę Produktów Tradycyjnych Ministerstwa Rolnictwa i Rozwoju Wsi. Sprawdźcie jaki rodzaj miodów pochodzi z", "title": "Śląsk ma swoje miody. Sprawdźcie jakie", "content": "Ciekawe czy wiedzieliście, że Śląsk ma również swoje własne miody, które zostały wpisane na Listę Produktów Tradycyjnych Ministerstwa Rolnictwa i Rozwoju Wsi. Sprawdźcie jaki rodzaj miodów pochodzi z naszego regionu. Miód lipowo-spadziowy łączy w sobie zalety miodu lipowego i spadziowego. Według znawców miód spadziowy ma więcej makro i mikroelementów, a ponadto zawiera takie zestawienie składników, dzięki któremu wykazuje lepsze właściwości lecznicze. Miody spadziowe ze spadzi liściastej działają moczopędnie, żółciopędnie i przeciwzapalnie. Stosowane są w chorobach górnych dróg oddechowych, a także w leczeniu gruźlicy, chorób krążeniowych dróg żółciowych i stawów. W postaci płynnej – złocisto-brązowy; po skrystalizowaniu jest nieco jaśniejszy. Miód rzepakowy jest przykładem odmianowego miodu wiosennego. Jest bardzo popularna w naszym kraju. Miód rzepakowy pozyskuje się w okresie masowego kwitnienia rzepaku, w ciągu około trzech tygodni na przełomie kwietnia i maja. Miód rzepakowy posiada wiele cech pozytywnych – rzadko spotykanych w innych miodach. Należą do nich najszybsza przyswajalność oraz wyjątkowa przydatność w leczeniu wszelkich schorzeń związanych z zaburzeniami pracy organów wewnętrznych. Miód rzepakowy ceniony jest także w leczeniu chorób z przeziębienia oraz stanów zapalnych górnych dróg oddechowych na tle bakteryjnym, takich jak zapalenie gardła i zapalenie błony śluzowej nosa. Ponadto łagodzi kaszel i wzmaga odporność organizmu. W schorzeniu tym poleca się picie ciepłego mleka z miodem rzepakowym. Podobne właściwości miodu rzepakowego wykorzystuje się także w leczeniu schorzeń zewnętrznych. Stosowany bezpośrednio na chorą tkankę oczyszcza ją z elementów martwiczych, co w efekcie przyspiesza ziarninowanie, gojenie i bliznowacenie ran. Ponadto szybkie przyłożenie miodu na oparzoną skórę zabezpiecza ją przed tworzeniem się pęcherzy i rozwojem zakażenia. Zbieractwo, czyli polowanie na pszczoły zostało zastąpione już ponad 500 lat p.n.e. przez bartnictwo, czyli chów pszczół w naturalnych lub wydrążonych przez człowieka dziuplach drzew. Wyrąbywane w powalonych przez wichury drzewach dziuple umieszczano w naturalnych warunkach, rozpoczynając planowaną gospodarkę pasieczną. Konstrukcja uli zwanych balowymi niczym nie różniła się od barci. Pasieka, z której pochodzi miód położona jest na terenie jurajskiej gminy Janów. Michał Fedorowski w Wiadomościach Topograficzno Etnograficznych „Lud okolic Żarek Siewierza i Pilicy” z 1888 roku opisuje pobieranie miodu: Teren Jury Krakowsko-Częstochowskiej z parkami krajobrazowymi i rezerwatami przyrody jest znakomitą okolicą dla prowadzenia gospodarstw pasiecznych. Tradycje pszczelarskie są kontynuowane tutaj w wielu gospodarstwach rolnych. W okolicy Janowa do dziś funkcjonuje około dwudziestu pasiek. Miód od miejscowych pszczelarzy ze względu na wyjątkowe walory smakowe cieszy się dużą popularnością wśród turystów odwiedzających tę gminę. Więcej informacji o śląskich miodach można znaleźć na slaskiesmaki.pl", "url": "https://www.slaskibiznes.pl/wiadomosci,slask-ma-swoje-miody-sprawdzcie-jakie,wia5-8-1686.html", "category": "śląskie", "sub_category": "Miody", "phrase": "Miód lipowo-spadziowy Ziemi Cieszyńskiej"}