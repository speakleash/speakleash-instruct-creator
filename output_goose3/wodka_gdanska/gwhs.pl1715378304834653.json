{"meta_description": "", "title": "Gdańska Wytwórnia Historycznych Smaków", "content": "Nazywam się Arkadiusz Onasch. Od 2014 roku prowadzę restaurację Winne Grono w Gdańsku W latach 2019-2022 mieściła się przy ul. Szerokiej w historycznej kamienicy Der Lachs – Pod Łososiem. W tym miejscu przez kilkaset produkowano najsłynniejsze gdańskie likiery, w tym zwłaszcza Goldwassera. Kiedy Covid-19 przerwał działanie restauracji, to opiekuńczy Genius Loci popchnął mnie w dobrą stronę. Rozpocząłem badania, kwerendy biblioteczne i archiwalne, doświadczenia nad odtworzeniem prawdziwych i pierwotnych smaków tego miejsca. Powstał projekt: Gdańska Wytwórnia Historycznych Smaków Nie byłoby gdańskich wódek i likierów takich, jakimi je znamy, gdyby nie wojny religijne. Pod koniec XVI wieku Królewskie Miasto Gdańsk stało się schronieniem dla uciekających z Niderlandów menonitów. W 1598 roku przybył farmaceuta Ambrozy Vermollen jedynie z autorską recepturą między innymi na cudowny eliksir zdrowia, gdańska Złotą Wodę. Jego potomkowie produkowali ją w Gdańsku aż do 1945 roku. Fenomenem jest, że pierwszymi twórcami gdańskich sław wyskokowych są menonici. Cechy rzemieślnicze nie dopuszczały ich po prostu do innych zawodów. Mogli oni się trudnić gorzelnictwem, tak jak starozakonni. Wszystkie produkty Gdańskiej Wytwórni Historycznych Smaków oparte są o najczystszy możliwy spirytus orkiszowy, prawdziwe zioła, owoce oraz ewentualnie cukier w ściśle zadanej ilości: do smaku.", "url": "https://www.gwhs.pl/", "category": "pomorskie", "sub_category": "Napoje (alkoholowe i bezalkoholowe)", "phrase": "Wódka gdańska"}