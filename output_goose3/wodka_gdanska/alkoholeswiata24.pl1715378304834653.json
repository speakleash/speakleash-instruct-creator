{"meta_description": "", "title": "Likier Goldwasser Original Danziger 0,5l | Cena, sklep", "content": "Unikatowa kompozycja ponad 20 ziół i korzeni zapewnia likierowi również wyjątkowy aromat. Twórcy receptury udało się znakomicie połączyć zalety tak różnych składników, jak: kardamon, kolendra, jałowiec, macierzanka, cynamon, lawenda, goździki czy anyż. Ten szlachetny trunek został stworzony przez Ambrożego Vermollen'a, XVI-wiecznego holenderskiego emigranta, który osiadłszy w Gdańsku, zajął się produkcją kardamonowego likieru wg własnej receptury. Kiedy w 1598 roku Vermollen uzyskał Gdańskie obywatelstwo założył w tym mieście fabrykę likierów którą nazwał \"Der Lachs\" (Łosoś) - od królewskiej ryby uważanej za symbol szczęścia i dobrobytu. Znakomity likier cieszył się zasłużoną renomą, zdobywając tytuł: \"Likier królów - król wśród likierów\" i trafiał na stoły najznamienitszych wówczas postaci.  Już w 1767 dostarczany był na dwór Katarzyny Wielkiej. Receptura likieru była przekazywana z pokolenia na pokolenie i obecnie jej właścicielem jest graf von Hardenberg, właściciel fabryki likierów w Niemczech. Wszystkie składniki proporcje kolejność i sposób łączenia po dzień dzisiejszy są tajemnicą firmy. Obecnie likier produkowany jest według starej receptury w miejscowości Norten-Hardenberg. Według jednej z gdańskich legend to właśnie Neptun przyczynił się do powstania słynnej gdańskiej nalewki Goldwasser. Oburzony, iż do fontanny wrzucane są monety, które zapchają fontannę, uderzył trójzębem w wodę i rozbił złoto w drobne płatki, które odtąd zdobią swym blaskiem wspaniały ziołowy likier.", "url": "https://alkoholeswiata24.pl/likier-goldwasser-original-danziger-05l", "category": "pomorskie", "sub_category": "Napoje (alkoholowe i bezalkoholowe)", "phrase": "Wódka gdańska"}