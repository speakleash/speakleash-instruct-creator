{"meta_description": "KOCIEWIE. Prezentujemy przepisy pani Małgorzaty z Pelplina (dotyczące grzybów) oraz pani Agaty Kubickiej (kluski ziemniaczane).", "title": "Pyszne kociewskie specjały", "content": "- Nadchodzi czas zbierania grzybów – mówi pani Małgorzata. – Chodzenie po lesie nie tylko odpręża i wspaniale wpływa na zdrowie. Dzięki jego darom – grzybom – nawet zwyczajne kasze, ziemniaki i kluski staną się pyszną potrawą. Grzyby ceni się głównie ze względu na właściwości smakowe i aromatyczne. Pamiętać jednak należy, że są ciężkostrawne, więc osoby z problemami żołądkowymi i wątrobowymi raczej powinny jeść je w małych ilościach. Proponuję przepisy na wspaniałe kurki duszone z boczkiem, borowiki z cebulą i... grzybowy budyń.Można podawać je z dodatkiem sadzonych jaj, ziemniaków i surówek.● 1 kg kurek;● 3 cebule;● 2 ½ łyżki tłuszczu;● 15 dag boczku wędzonego;● 1 ząbek czosnku;● 3 łyżki posiekanej naci pietruszki;● sól, pieprz.Wykonanie: Kurki dokładnie oczyścić, przyciąć trzony, a następnie umyć, zmieniając kilkakrotnie wodę. Osączyć i ułożyć cienką warstwę na sicie lub ściereczce do obeschnięcia. Cebulę obrać, drobno posiekać, posolić. Włożyć na patelnię z rozgrzanym tłuszczem i stale mieszając lekko podrumienić. Dodać drobno pokrojone grzyby oraz pokrojony w cienkie paski boczek. Dusić na wolnym ogniu pod przykryciem, mieszając od czasu do czasu. Uważać, aby się nie przypaliły. Najbezpieczniej będzie ustawić garnek na płycie ochronnej. Kiedy grzyby zmiękną przyprawić je solą i pieprzem. Dodać drobno posiekany czosnek, wymieszać z nacią pietruszki. Smacznego!Można je wykorzystać do potraw mięsnych i rybnych.● 50 dag borowików;● 2 ½ łyżki smalcu;● 1 łyżeczka mąki;● 3 cebule;● 1 szkl. rosołu.Wykonanie: Grzyby przebrać, oczyścić, umyć. Cebulę obrać, pokroić w piórka, zarumienić na tłuszczu na złoty kolor. Dodać grzyby i lekko oprószyć mąką. Dusić na wolnym ogniu, w miarę potrzeby podlewając rosołem. Osolić i oprószyć pieprzem.- Jest naprawdę pyszny – przekonuje pani Małgorzata. – Robię go często moim wnukom. Przepis dostałam od mojej cioci.● 60 dag grzybów świeżych lub 5 dag suszonych;● 2 cebule;● 4 jaja;● 4 łyżki tartej bułki;● 2 ½ łyżki masła;● 1 łyżka tłuszczu;● 1 pęczek naci pietruszki;● 1 łyżeczka masła do wysmarowania formy;● sól, pieprz.Wykonanie: Grzyby oczyścić, umyć dokładnie, osączyć (grzyby suszone ugotować), drobno poszatkować lub zemleć w maszynce. Połączyć z pokrojoną w kostkę i zarumienioną na tłuszczu na złoty kolor cebulą. Udusić pod przykryciem do miękkości i ostudzić. Żółtka jaj utrzeć z dodatkiem masła, dodać tartą bułkę, wymieszać z masą grzybową i połączyć ze sztywną ubitą pianą z białek. Dodać posiekaną nać pietruszki, doprawić do smaku solą i pieprzem. Przygotowaną masę budyniową przełożyć do formy wysmarowanej masłem i posypanej tartą bułką. Zamknąć, wstawić do garnka z wrzącą wodą i ugotować na parze (40-50 min). W przypadku braku specjalnej formy, można ugotować budyń w garnku z dobrze dopasowaną pokrywką, np. w garnku do gotowania kasz na parze. Gotowy budyń wyjąć na półmisek, udekorować zieleniną i podawać z dodatkiem sosu koperkowego, szczypiorkowego, pietruszkowego czy śmietankowego – jako samodzielne danie.Pyszne kluseczki są idealnym dodatkiem do mięs i sosów - poleca Agata Kubicka. - Nazywane są kopytkami ze względu na ich kształt, ale wyrabia się je bez jajek. Moje dzieci je uwielbiają.● 1 kg ugotowanych ziemniaków,● ok. 1 szklanka mąki pszennej (lub więcej),● 1 łyżka mąki ziemniaczanej.● sól i pieprz.Wykonanie: Ugotowane ziemniaki zmielić w maszynce lub zagnieść w prasce. Dodać mąkę (obydwa rodzaje), sól, odrobinę pieprzu i zagnieść. Uwaga! W zależności od ziemniaków potrzebna będzie większa ilość mąki. Bardzo ważna jest odpowiednia konsystencja ciasta. Nie może być za bardzo klejące, ani za suche. Następnie ze zrolowanych wałeczków tniemy kluseczki.. Aby nie przyklejały się można blat obsypać mąką. Włożyć kopytka do osolonego wrzątku i gotować. Podawać polane tłuszczem i ze skwarkami.Specjały warte odnotowaniaZapraszamy gospodynie, które chcą podzielić się swoimi kulinarnymi przepisami na łamy „Gazety Tczewskiej”. Wystarczy przesłać przepis (najlepiej z fotką) - mailowo lub za pośrednictwem poczty - na adres redakcji „Gazety Tczewskiej” (ul. Gdańska 32, 83-110 Tczew, e-mail: [email protected] ).Uwaga - redakcja nie odpowiada za treść przepisów prezentowanych w tej rubryce.", "url": "https://www.tczewska.pl/artykul/503,pyszne-kociewskie-specjaly", "category": "pomorskie", "sub_category": "Gotowe dania i potrawy", "phrase": "Kociewskie kluski ziemniaczane"}