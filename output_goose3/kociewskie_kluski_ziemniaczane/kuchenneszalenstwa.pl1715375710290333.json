{"meta_description": "Szare kluski, przepis na kluski z ziemniaków, szare kluski ziemniaczane- jak zrobić", "title": "Szare kluski, czyli kluski z ziemniaków", "content": "Znacie to danie? Dla mnie to kolejny ze smaków dzieciństwa, albo smaków kojarzących mi się z rodzinnym domem:) Szare kluski jada się chyba nie tylko w Wielkopolsce, ale na pewno tylko tu niektórzy znają je pod nazwą kluchy na pyrach:) U mnie jada się je jako osobne danie, okroszone boczkiem i cebulką z dodatkiem gotowanej marchewki albo z zasmażaną kapustą. Wiem jednak, że są fani dodawania ich do czerniny:)1 kg ziemniakówokoło 2 szklanki mąki pszennej1 jajkosólpieprz200g boczku wędzonego1 cebulałyżka smalcuZiemniaki obieramy, myjemy i albo zcieramy na najdrobniejszych oczkach tarki albo kroimy na kawałki i rozdrabniamy na gładki mus przy pomocy robota kuchennego. Do masy ziemniaczanej dodajemy jajko oraz mąkę. W zależności od tego jak dużo wody zawierają ziemniaki musimy dopasować ilość mąki- masa po dodaniu mąki powinna być kleista w konsystencji. Na koniec masę solimy do smaku. W dużym garnku zagotowujemy wodę z odrobiną soli i przy pomocy łyżki rzucamy porcje ciasta do wrzątku. Kluski są gotowe po kilku minutach od wypłynięcia na powierzchnię( zależy to od tego jakie duże są). Następnie kluski hartujemy wodą, odcedzamy i przesmażamy z pokrojonym boczkiem, cebulką na smalcu. Pod koniec smażenia kluski przyprawiamy świeżo zmielonym pieprzem:) Gotowe!Smacznego:)", "url": "http://www.kuchenneszalenstwa.pl/2013/04/szare-kluski-czyli-kluski-z-ziemniakow.html", "category": "pomorskie", "sub_category": "Gotowe dania i potrawy", "phrase": "Kociewskie kluski ziemniaczane"}