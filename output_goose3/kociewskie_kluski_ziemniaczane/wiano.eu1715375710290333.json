{"meta_description": "", "title": "Ruchanki kociewskie – Wiano", "content": "Posiłki na Kociewiu – regionu położonego we wschodniej części Borów Tucholskich, wokół Starogardu Gdańskiego – były przygotowywane głównie na bazie mąki i ziemniaków. Dominowały tu kluski zacierki dodawane do zup i jedzone z mlekiem. Ziemniaki przyrządzano na różne sposoby. Na przykład jadano z olejem rzepakowym, smażono placki ziemniaczane, pieczono kartoflaka. Gotowano zupy ziemniaczane (tzw. gapsi rosół) zaprawiane octem, kraszone tłuszczem lub mlekiem. Przyrządzano też: zaklepańce – ziemniaki gotowane zaklepane śmietaną) czy „zaskwarzane kartofle”. Jedzono też wieprzowinę i gęsie mięso. Popularne do dzisiaj są na Kociewiu potrawy z ryb słodkowodnych, głównie zupa rybna, i śledzi (sałatki, śledzie smażone). Na święta wypiekano ciasta drożdżowe (kuchy) i drożdżówki (szeneki), babki proszkowe (pulwerkuch) i pierniki (feferkuchy). Jeszcze teraz popularne są ruchanki – placki drożdżowe smażone na smalcu. Przygotować zaczyn z drożdży, szklanki mleka, 1 łyżki cukru, szklanki mąki. Dobrze wymieszać i odstawić w ciepłe miejsce. Pozostałe mleko podgrzać, dodać masło. 3 żółtka i jedno jajko całe utrzeć z cukrem, dodać mąkę, zaczyn z drożdży oraz mleko z rozpuszczonym masłem. Wszystko dobrze wyrobić i odstawić do wyrośnięcia. Ciasto musi dwukrotnie zwiększyć objętość. Następnie urywa się kawałki ciasta, lekko otoczy w mące, robi kuleczki a potem uklepuje w placuszki i smaży na oleju.", "url": "http://wiano.eu/article/1023", "category": "pomorskie", "sub_category": "Gotowe dania i potrawy", "phrase": "Kociewskie kluski ziemniaczane"}