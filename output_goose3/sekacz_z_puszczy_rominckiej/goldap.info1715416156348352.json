{"meta_description": "Po zimowej przerwie w pobliże tężni wracają czwartkowe pokazy pieczenia sękacza. Prowadzić je będą Bożena Mikielska i Joanna Kozłowska ze Stowarzyszenia „Żytkiejmska Struga”.", "title": "Wracają pokazy pieczenia sękacza", "content": "GOŁDAP. Po zimowej przerwie w pobliże tężni wracają czwartkowe pokazy pieczenia sękacza. Prowadzić je będą Bożena Mikielska i Joanna Kozłowska ze Stowarzyszenia „Żytkiejmska Struga”. - Nasze sękacze są pieczone sposobem tradycyjnym na naturalnym ogniu drewna liściastego. Dzięki zachowaniu tradycyjnej receptury, określonym składnikom oraz metodzie wypieku są one przysmakiem naszego regionu - mówi Bożena Mikielska. Pokazy odbywać się będą w czwartki o godzinie 16.00. Będzie też możliwość zakupu sękaczy, po wcześniejszym zamówieniu (tel. 512-233-035) także bezglutenowych. Sękacz z Puszczy Rominckiej został w ubiegłym roku wpisany na Listę Produktów Tradycyjnych Ministerstwa Rolnictwa i Rozwoju Wsi.", "url": "https://www.goldap.info/goldap/27024-wracaj%C4%85-pokazy-pieczenia-s%C4%99kacza", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Sękacz z Puszczy Rominckiej"}