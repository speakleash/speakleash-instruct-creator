{"meta_description": "", "title": "Gdzie i co zjeść w Olsztynie? Przewodnik po najlepszych daniach oraz restauracjach", "content": "Każdy turysta, który odwiedza stolicę Warmii i Mazur, zastanawia się: gdzie dobrze zjeść w Olsztynie? Które z mazurskich specjałów są szczególnie warte spróbowania? Zapraszamy na przegląd najlepszych restauracji w Olsztynie i najciekawszych dań regionu. Niektóre potrawy mogą zaskoczyć! Co zjeść w Olsztynie? Specjały Warmii i Mazur Kuchnia Warmii i Mazur to przede wszystkim ryby słodkowodne. Fakt ten wynika z bliskości rzek i jezior, które stanowią główne . Rybą typową dla regionu jest stynka. Aromat jej mięsa przywodzi na myśl zapach świeżego ogórka. Ta niewielka i niepozorna rybka jest bohaterką dania o wdzięcznej nazwie styka młynarzowej. Podawana jest w towarzystwie sałat oraz sosów. W Olsztynie warto również spróbować kawioru ze szczupaka, który w regionie określany jest jako „owoce jeziora”. To towar eksportowy Warmii i Mazur, jednak gościł również na stołach rybaków, na kanapce z gotowanym jajkiem. Oprócz ryb w Olsztynie warto skosztować również dzyndzałków z hreczką i skrzeczkami. Jaka potrawa kryje się pod tą osobliwą nazwą? To nic innego jak pierogi nadziewane kaszą gryczaną, wędzonym boczkiem, jajkami ugotowanymi na twardo oraz cebulą. Skrzeczki to skwarki z boczku doprawione majerankiem. Kolejnym specjałem typowym dla Warmii i Mazur są plince z pomoćką, czyli tradycyjne placki ziemniaczane serwowane z twarogiem i śmietaną. Same placki są doprawione kminkiem, majerankiem oraz szczypiorkiem, co wyróżnia je na tle placków ziemniaczanych serwowanych w innych rejonach polski. Farszynki to kolejne danie polecane turystom odwiedzającym Olsztyn. Są to kotlety ziemniaczane faszerowane mięsem mielonym, smażone na smalcu i podawane z sosem grzybowym. Najprawdopodobniej na Warmię i Mazury danie to zostało przywiezione przez gospodynie z Kresów Wschodnich, przesiedlone po II wojnie światowej. Niektórych może zaskoczy fakt, że jednym ze specjałów kuchni okolic Olsztyna są nadziewane ślimaki. Choć ślimaki kojarzą się głównie z kuchnią francuską, to warto wiedzieć, że były popularne również w kuchni wschodniopruskiej i litewskiej. Na Warmii i Mazurach są podawane z masłem ziołowym. Na deser poleca się sękacz z Puszczy Rominckiej. To wyjątkowe ciasto pieczone jest na wałku obracającym się nad ogniem, pod który podłożone jest drewno bukowe, olchowe bądź brzozowe. Sękacz z Puszczy Rominckiej wyróżnia się aromatem arakowym. Serwowany jest zazwyczaj na weselach, można go jednak dostać w dobrych cukierniach w Olsztynie. Najlepsza restauracja w Olsztynie? Naszym faworytem jest Panorama w Hotelu HP Park Plaza. Ciekawe menu z lokalnymi przysmakami, zawsze świeże, najwyższej jakości składniki, przytulne wnętrza i piękny taras to jej mocne strony, docenione przez naszych Gości. Gdzie jeszcze warto udać się na pyszne jedzenie? Olsztyn ma naprawdę wiele do zaoferowania pod względem kulinarnym. Amatorzy dań rybnych będą zadowoleni z wizyty w restauracji Przystań, położoną nad Jeziorem Ukiel. Wykwintny stek z halibuta, filet z sandacza pieczony na maśle czy warmińska zupa pomidorowa z duszonym sandaczem to tylko niektóre propozycje z bogatej karty dań. Turyści pragnący poznać regionalne smaki kuchni warmińsko-mazurskiej powinni udać się do restauracji Cudne Manowce. W menu znajdą na przykład okonia z patelni, pstrąga tęczowego, a także wspomniane wcześniej dzyndzałki czy karmuszkę, czyli mazurską zupę gulaszową. Sielski wystrój restauracji pozwoli poczuć klimat mazurskiej wsi, pomimo że miejsce to znajduje się w samym centrum Olsztyna. Na miejsce na liście „Polecane restauracje – Olsztyn” zasługuje również restauracja Gęś i Zając zlokalizowana na olsztyńskie starówce. Wśród serwowanych tam specjałów można znaleźć dania z dziczyzny, takie jak kark jelenia duszony w korzennych warzywach, oraz zgodnie z obietnicą zawartą w nazwie restauracji – gęsinę. Z kolei restauracja Prosta 38 umiejscowiona w pobliżu Starego Rynku zaprasza na steka z polędwicy wołowej z gratine truflowym i sosem demi-glace lub wegańską wersję: steka z selera z sosem café de Paris. Restauracja słynie również z małych przekąsek finger food, które doskonale sprawdzą się zarówno podczas obiadu z rodziną lub przyjaciółmi, jak i na kolacji firmowej. Na pytanie gdzie zjeść, Olsztyn daje naprawdę mnóstwo wyśmienitych odpowiedzi. Stolica Warmii i Mazur może poszczycić się doskonałą kuchnią, zarówno regionalną, jak i europejską. Turyści na pewno nie wyjadą z miasta głodni, wręcz przeciwnie – przywiozą z podróży obok materialnych pamiątek również wspomnienia wyjątkowych smaków, których próżno szukać w innych rejonach Polski. Wpisując w wyszukiwarkę internetową: , warto mieć na uwadze nie tylko dogodną lokalizację, ceny czy liczbę gwiazdek, ale również poziom hotelowej restauracji. Hotel HP Park w Olsztynie może poszczycić się wyjątkową, klimatyczną restauracją, prowadzoną z pasją przez utalentowanego szefa kuchni. Śniadania w formie szwedzkiego stołu dodadzą energii do zwiedzania miasta lub aktywnego wypoczynku na łonie natury. Posiłki komponujemy ze świeżych, lokalnych składników od zaufanych dostawców. W menu restauracji Panorama znajdują się nie tylko potrawy typowe dla kuchni Warmii i Mazur, ale również tradycyjne polskie obiady i dania kuchni europejskiej. Proponujemy także posiłki wegańskie i bezglutenowe, dzięki czemu każdy gość może tu znaleźć coś dla siebie. Restauracja Panorama dysponuje własnym tarasem. Goście chętnie jedzą tu posiłki w sezonie wiosenno-letnim, ciesząc się nie tylko pysznym jedzeniem, ale również ciepłym blaskiem słońca i bliskością przyrody. Jesteśmy przekonani, że restauracja Panorama przy hotelu HP Park to najlepsza odpowiedź na pytanie: Olsztyn – gdzie zjeść? Potwierdzają to pozytywne opinie naszych Gości, którzy doceniają nie tylko wyborny smak serwowanych u nas potraw, ale również przytulne wnętrze oraz sprawną i przyjazną obsługę.", "url": "https://hotelepark.pl/olsztyn/hotel/blog/gdzie-i-co-zjesc-w-olsztynie-przewodnik-po-najlepszych-daniach-oraz-restauracjach", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Sękacz z Puszczy Rominckiej"}