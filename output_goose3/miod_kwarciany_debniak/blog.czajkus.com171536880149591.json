{"meta_description": "Miód pitny, Iks Wobarg, prof. Grabowski, trójniak, przepis, historia, sycony, niesycony, przygotowanie miodu pitnego, mead, honey, lipiec, staropolski, królewski", "title": "Iks Wobarg - ''Miody'', 1925 r. - część 1/2", "content": "Dzisiaj wpis na temat miodów pitnych. Jest to fragment książeczki pt. „Wyrób Win i Miodów z owoców sposobem domowym i fabrycznym” napisanej przez Iksa Wobarga i wydanej w Przemyślu w 1925 r. Iks Wobarg – dość dziwne imię i nazwisko, ale jak się przeczyta wspak to wychodzi … … Grabowski, a prof. Grabowski, był znanym profesorem Warszawskiej Akademii Rolniczej (lub może Politechniki) – ale który to konkretnie profesor nie wiadomo, bo prof. Grabowskich było wielu. Miody zdobywają sobie na nowo w Polsce prawo obywatelstwa, szkoda tylko, że zyski z przeróbki miodu idą w obce ręce, bo my jeszcze mało interesujemy się przemysłem. Napoje te różnią się tym od win, że nie posiadają kwasów owocowych w sobie, zamiast cukru używa się przy wyrobie miodu, zaprawia się chmielem i korzeniami, a brzeczka tj. miód rozwodniony zawiera od 23 proc. do 65 proc. czystego miodu (bez wody) i przed fermentacją warzy się. Miód rozpuszcza się w letniej wodzie, a od stopnia rozwodnienia zależy siła i nazwa tejże siły i tak:  Czwórniak składa się z części miodu i 3 części wody, tj. 23-25 proc. cukru.  Trójniak składa się z 1 części miodu i 2 części wody tj. 31-33 proc. cukru.  Dwójniak składa się z 1 części miodu i 1 części wody tj. 46-50 proc. cukru.  Półtorak składa się z 1 części miodu i pół części wody tj. 60-65 proc. cukru. Po rozpuszczeniu warzy się na ogniu i podczas tego dodaje się na 10 l brzeczki: Po ostygnięciu dodaje się 10 gr drożdży i poddaje fermentacji. Nazwa miodu zależy od rodzaju miodu i zaprawy. Miodu używa się szlachetniejszego, a przy użyciu hreczanego należy połowę tegoż zastąpić cukrem (głowiastym). Woda powinna być czysta i świeża. Jeżeli nie możemy stosunku zestawić na miarę (w braku czystej patoki), wtenczas używamy sacharometra, który wkładamy do rozczynu przy 16° C, i odczytujemy na podziałce dokąd sięgał cukromierz, a cyfra będąca na powierzchni płynu wskaże nam procent cukru (miodu). Po rozpuszczeniu się miodu „nabijamy” tą brzeczką kocioł do połowy, a najwyżej ¾ wysokości. Dla oszczędności nadstawia się brzeg kotła deskami, by szumowiny miały gdzie wzbierać. Ogień należy palić jednostajny i z przeciwnego boku kotła, wskutek czego brzeczka wrze (kłębi się) po drugiej stronie, a szumowiny zbierają się z naszego boku i dają się przez to wygodnie zebrać, co przy wielkich kotłach jest ważną rzeczą. W razie, gdyby brzeczka chciała wykipieć, dolać należy zimnej wody, a ogień zmniejszyć. Kiedy szumowiny przestały się już wydobywać, na co trzeba około 3 godzin warzenia, wtenczas dodajemy doprawę (tj. chmiel i korzenie) w czystym, rzadkim woreczku i warzymy jeszcze na lekkim całkiem ogniu około pół godziny, po czym pozostawiamy do ostygnięcia, o ile brzeczki mamy w kotle jak raz tyle, ile było przed zakipieniem. Jeśli natomiast brzeczka jest zanadto rozwodnioną, to gotujemy jeszcze, póki nadmiar wody nie wyparuje, a gdyby brzeczka po wyszumowaniu okazała się za gęstą, dolewamy czystej przegotowanej wody, do uzyskania pożądanej gęstości. Prostym środkiem do mierzenia ilości brzeczki przed zagotowaniem i po wyszumowaniu jest czysty kij lub wiosło. Wkłada się go do gorącej brzeczki, tuż przed zakipieniem i naznacza się, dokąd sięga brzeczka, drugi raz wkłada się en kij po szumowaniu; jeśli płyn wyżej obecnie sięga, to jest rzadszym, trzeba go więc zagęścić przez dalsze gotowanie, o ile zaś wyparował zanadto, dolać wody. Przy syceniu miodów na szerszą skalę, należy używać cukromierzy, lub gęsto mierzy, pamiętać tylko trzeba, by mierzyć przy odpowiedniej temperaturze, zaznaczonej na przyrządzie, a więc gorący miód ostudzić. jeśli cukromierzem (lub gęstomierzem) mierzymy w chwili odszumowania tj. przed półgodzinnym warzeniem z korzeniami to badana brzeczka powinna mieć o 2 proc. mniej cukru od żądanej ilości, gdyż po półgodzinnym warzeniu zgęstnieje mniej więcej o tę ilość. Po ostygnięciu do 39° C zaczynia się brzeczkę drożdżami i poddaje fermentacji zupełnie podobnie jak wino. Szumowiny zebrać do osobnego naczynia, zagotowuje się raz do zakipienia i sklęśnięcia (opadu) szumowin i przesącza się z mętów. W tym celu zawiązuje się jakieś otwarte naczynie gęstym płótnem, przez które przelewa się te szumowiny czyli barwicę dotąd, dopóki płótno się nie zamuli mętami i nie zacznie przepuszczać już całkiem czystej brzeczki. Wtenczas mętny, przesączony miód należy z naczynia wylać otworem zrobionym nad samym dnem, lub wierzchem i przesączać powtórnie. Tak przesączony miód można poddać fermentacji, a otrzymamy miód tzw. kopiec lub też rozlać po beczkach, z czystym miodem, dla dodania barwy. Przesączanie barwicy trwa kilka dni, lepiej zatem urządzić kilka sączków naraz. Miód obozowy (kwarciany lub dębniak) jest to czwórniak, zaprawiony na każde 10 l brzeczki, 10 gr chmielu, 2 i pół gr cynamonu, 7 i pół gr jagód jałowcowych i 1 gr korzenia kozłkowego. Po odfermentowaniu gotów do użycia, a najlepszy po 2-3 latach. Miód Krakowski – czwórniak z patoki mieszanej z doprawą na 10 l brzeczki: • 5 gr kwiatu róży (listków) lub 2 krople olejku różanego, albo też konfitury różanej. Do użycia po roku, z czasem coraz lepszy, po czym przechodzi w dębniak. W szklanych naczyniach daje się setki lat przechowywać. Miód Kowieński – dwójniak, albo trójniak robi się z miodu lipowego, bez zaprawy. Gotuje się ostrożnie i nie długo. Miód Królewski – dwójniak, albo trójniak z lipca (patoki z lip). Dwójniak ma odrobinę chmielu, a przechowuje się go 10-12 lat w 6 litrowych dębowych beczkach. Trójniak po 2-3 latach do użycia. (Powyżej miód pitny trójniak „Królewski” z O.S.P. „Pszczelarz” w Krakowie ul. Grzegórzecka 67, alk. 12-14%, buteleczka 100 ml). • 10 gr chmielu (lub też bez niego). Miód Panieński (czysty) – dwójniak lub trzeciak z dodatkiem 10 gr malin lub bez. Miód Kopiec – robi się z każdej gęstości z dodatkiem pół cytryny, lub pomarańczy drobno pokrajanej (na 100 l – 2 cytryny i 3 pomarańcze). Miód Litewski – najczęściej dwójniak, a także półtorak lub trzeciak. Doprawa na 10 l: Miód Korzenny – półtorak, dwójniak, lub trzeciak, z doprawą na 10 l: Po ukończeniu fermentacji nakrywa się beczkę woreczkiem z piaskiem, a po 2 latach można przelać do flaszek, zaś po 10 latach używać. Tłuste miody dojrzewają latami, najdłużej półtorak, bo 10 lat najmniej, gdy czwórniak kończy proces dojrzewania w przeciągu 3 lat. Proces ten możemy przyspieszyć u miodów tłustych (z wyjątkiem czwórniaków) w ten sposób, że beczek nie wypełniamy całkiem, ale zostawiamy jedną trzecią część próżną, a Wronkę przykrywamy płótnem, przytwierdzonym naokoło pluskiewkami (gwoździkami), i zostawiamy tak do 2 lat (zależnie od gęstości miodu), po czym przelewamy do flaszek. Półtora już po 5 latach może być użytym po takim, przyspieszonym dojrzewaniu. Podobnie działa trzymanie omawianych miodów w małych, 6-litrowych beczkach dębowych. W drugiej części TUTAJ – przepisy na miody owocowe.", "url": "http://blog.czajkus.com/2014/12/04/iks-wobarg-miody-1925-r-czesc-1/", "category": "podlaskie", "sub_category": "Napoje (alkoholowe i bezalkoholowe)", "phrase": "Miód kwarciany (dębniak)"}