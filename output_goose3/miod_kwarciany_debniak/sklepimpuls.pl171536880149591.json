{"meta_description": "Bukiet ziołowo-korzenny, świeży, miodowy smak z wyraźnie wyczuwalnym imbirem i jałowcem. Ten rodzaj miodu jest zarejestrowany na Liście Produktów Regionalnych w Województwie Podlaskiem. Jego receptura pochodzi z książki Teofila Ciesielskiego „Miodosytnictwo” wydanej we Lwowie w 1896 roku. Jest to czwórniak wykonywany niegdyś przez Wojska Kwarciane podczas leża zimowego. Przyprawiony jest przyprawami i ziołami cenionymi w staropolskiej kuchni: cynamonem, imbirem, owocami jałowca i kozłkiem lekarskim. Delektuj się powoli bo… …na dobre trunki warto czekać. Zawartość alkoholu 10% Czwórniak ziołowo-korzenny Rocznik: 2020 Numer nastawu: MP23 Nakład: 1250 butelek", "title": "Miodosytnia Augustowska Miód Kwarciany 10% 0.75L - Piwo Czeskie i Kraftowe", "content": "Idea powstania Augustowskiej Miodosytni zrodziła się z naszego zaangażowania w przywracanie bartnictwa oraz z chęci podzielenia się doświadczeniami z domowym miodosytnictwem. Tak jak w przypadku bartnictwa, miodosytnictwo to piękna staropolska tradycja wyparta z rynku i powszechnej świadomości poprzez popularyzację bardziej ekonomicznych form produkcji. Augustowską Miodosytnię otworzyliśmy, aby w sposób tradycyjny produkować miody pitne najwyższej jakości, stosując tylko naturalne surowce pozyskiwane z terenu Puszczy Augustowskiej i obszarów sąsiednich. Część zysków przeznaczamy na rozwój bartnictwa poprzez wspieranie działalności Bractwa Bartnego, z którego się wywodzimy. Receptury naszych miodów czerpiemy z bogatej tradycji miodosytniczej Rzeczypospolitej Obojga Narodów. Pragniemy odtwarzać smaki, które zachwycały naszych przodków. W myśl tej zasady jako pierwsi w Polsce rozpoczęliśmy produkcję zapomnianego Zbicienia.", "url": "https://sklepimpuls.pl/produkt/miodosytnia-augustowska-miod-kwarciany-10-0-75l/", "category": "podlaskie", "sub_category": "Napoje (alkoholowe i bezalkoholowe)", "phrase": "Miód kwarciany (dębniak)"}