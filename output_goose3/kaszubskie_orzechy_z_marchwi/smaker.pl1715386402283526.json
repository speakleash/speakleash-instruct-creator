{"meta_description": "Kaszubski kuch, czyli świąteczne ciasto z Kaszub. Jego przygotowanie nie jest skomplikowane. Zrobicie je w zaledwie 15 minut. Dzięki dodatkowi miodu", "title": "Świąteczne ciasto z Kaszub. Zrobicie je w zaledwie 15 minut", "content": "Kaszubski kuch, czyli świąteczne ciasto z Kaszub. Jego przygotowanie nie jest skomplikowane. Zrobicie je w zaledwie 15 minut. Dzięki dodatkowi miodu długo zachowuje świeżość i smak. Kaszubski kuch - tradycja wypiekania Kaszubski kuch marchewkowy o produkt wpisany na listę produktów tradycyjnych w województwie pomorskim. Z jego wypiekaniem wiąże się długoletnia tradycja. Dawniej ciasto było przygotowywane na ważne uroczystości rodzinne, tj. święta, wesela, urodziny czy chrzciny. Wypiek był robiony na bazie marchwi, mąki i wody. Z biegiem czasu smak kaszubskiego kucha doskonalono dodając do niego suszone owoce, orzechy, czy kakao. Kaszubski kuch - sposób przygotowania Zrobienie ciasta zajmuje dosłownie chwilę. Wystarczy obrać marchewki i zetrzeć je na tarce. Bakalie i orzechy dodawane do ciasta również warto posiekać na drobne kawałeczki. Następnie pozostaje połączyć jajka z cukrem, mąką, olejem i szczyptą cynamonu. Na koniec należy dodać startą marchewkę oraz bakalie z orzechami. Wymieszane składniki przelewamy do formy i wstawiamy do nagrzanego piekarnika. Kaszubski kuch powinien spędzić w piecu około 45 minut. Kaszubski kuch - jak udekorować? Upieczone ciasto przed podaniem warto udekorować. Najprostszym sposobem jest oproszenie wypieku cukrem pudrem. Jako dekoracja do kaszubskiego kucha doskonale sprawdzi się również czekoladowa polewa z orzechami lub gęsty, cytrynowy lukier.", "url": "https://smaker.pl/przepisy-ciasta/przepis-kaszubski-kuch,2002809,smaker.html", "category": "pomorskie", "sub_category": "Wyroby piekarnicze i cukiernicze", "phrase": "Kaszubskie orzechy z marchwi"}