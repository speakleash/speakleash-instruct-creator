{"meta_description": "", "title": "Chleb pszenno-żytni z kminkiem pieczony w garnku", "content": "Zapach chleba 'gospodarczego' z czasów zamierzchłej komuny, kojarzy mi się zawsze bardzo pozytywnie. To był chleb pszenno-żytni, chyba bardziej żytni, wilgotny, z grubą i świecącą od glazury skórką, oczywiście z kminkiem, pieczony przez 'państwową' starą piekarnię Mamut. Chleb był po prostu pyszny! Jeszcze dodam, że bochenki pieczono ogromne - prawie dwukilogramowe. Taki prawdziwy, wiejski, przaśny chleb:) Mama wysyłała mnie do sklepu po pół chleba, ekspedientka kroiła na moich oczach chrupiący bochen, a po chwili rozchodził się wokół cudowny zapach żytniego, kminkowego, świeżego chleba. Ten chleb zapadł mi w pamięci na zawsze... coś wspaniałego! Nie ma już takich chlebów. Ale piekąc samemu pieczywo w domu, możemy chociaż próbować odtworzyć niektóre zapamiętane smaki. Nie udało mi się co prawda jeszcze upiec 'gospodarczego' , ale wierzę, że kiedyś wpadnę na właściwy trop. Póki co zadowalam się innymi, bardzo często piekę chleby z kminkiem... może dlatego tak lubię jego dodatek bo kojarzy mi się z tamtym chlebem... ależ jestem sentymentalna:) Chleb o którym dzisiaj, powstał w drodze eksperymentów z chlebem zakwasowym pieczonym w żeliwnym garnku. Eksperyment bardzo udany, chleb o wilgotnym miąższu, pachnący kminkiem, lekko kwaskowy dzięki zakwasowi, z popękaną, chrupiącą skórką (taką jak lubię), no i chyba nie muszę dodawać że bardzo smaczny:)) Do większej miski wsypać mąki i resztę sypkich składników. W wodzie rozpuścić drożdże i wlać do miski, wyrobić krótko tylko do połączenia składników. Miskę przykryć i pozostawić w temperaturze pokojowej na 10-14 godzin. Po tym czasie można przystąpić do formowania i pieczenia chleba. Na suto omączony stół wyłożyć ciasto i szeroką skrobką uformować okrągły chleb, obsypać mąką i przykryć ściereczką. Poczekać ok 1 godz aż ciasto podrośnie. W tym czasie nagrzać piekarnik z garnkiem do 220stC. Wyjąć garnek, zdjąć pokrywkę, przełożyć bochenek i przykryć. Wstawić do piekarnika na 35minut, po czym zdjąć pokrywkę i dopiec jeszcze 25-30 minut do zrumienienia skórki. Wyjąć na kratkę i ostudzić. Chleb zachowuje świeżość przez kilka dni. Mam nadzieję że wietrzysko pójdzie precz i będzie już tylko wiosennie i ciepło... To jedno z dzieci Tosi - Buraska /cd historii kociej rodziny w następnym poście/ Czy ktoś zgadnie co to na zdjęciu tak świeci?", "url": "http://smakiaromaty.blogspot.com/2012/03/chleb-pszenno-zytni-z-kminkiem-pieczony.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Chleb z kminkiem ze Stolna"}