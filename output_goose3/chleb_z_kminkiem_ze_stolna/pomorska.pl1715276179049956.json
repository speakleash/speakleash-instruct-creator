{"meta_description": "- Jest lepszy nawet od pierników toruńskich - mówi Zofia Panasiuk, prezes piekarni w Stolnie. - Tak zdecydowali słuchacze radia RMF FM.", "title": "W Stolnie pieką chleb najlepszy w województwie. \"Jest lepszy nawet od pierników toruńskich\"", "content": "Prezes Zofia Panasiuk cieszy się, że to właśnie smak chleba produkowanego w stolnieńskiej piekarni zyskał uznanie głosujących - Jest lepszy nawet od pierników toruńskich - mówi Zofia Panasiuk, prezes piekarni w Stolnie. - Tak zdecydowali słuchacze radia RMF FM. - Radiowcy dostali listę produktów tradycyjnych z Urzędu Marszałkowskiego i ogłosili konkurs pod nazwą \"Kulinarna lista przebojów lata\" - mówi Zofia Panasiuk, prezes Wiejskiej Spółdzielni Handlowo-Produkcyjnej w Stolnie. - Nasz chleb z kminkiem konkurował z kajmakiem, piernikami toruńskimi, białą kiełbasą w słoiku z Łabiszyna, marchwią krychano z Kujaw, powidłami śliwkowymi z Dolnej Wisły oraz szynką kujawską z kością. Słuchacze mieli wskazać, który spośród tych siedmiu produktów jest według nich najsmaczniejszy. Najlepsze artykuły za jednym kliknięciem. Zarejestruj się w systemie PIANO już dziś! Głosowano za pośrednictwem internetu.- Z jednego komputera można było oddać tylko jeden głos- wyjaśnia pani prezes. - I nam się udało! Nasz chleb z kminkiem zdobył aż 43 procent wszystkich oddanych głosów. To dla nas wspaniałe wyróżnienie, ale również świetna bezpłatna promocja. Kajmak zyskał 14 procent głosów, kiełbasa -13, a powidła - 10 procent. Zatem znacząco zdystansowaliśmy konkurencję. W ciągu jednego dnia kilka w radiu kilka razy mówiło się o Stolnie i o wyjątkowych walorach smakowych produkowanego tutaj chleba. Dobry chleb - to nie za 99 groszy Chleb z kminkiem to nie jedyny przysmak produkowany w tutejszej piekarni, który znajduje się na Liście Produktów Tradycyjnych naszego województwa. - Są już na niej nasze trzy chleby - informuje prezes Panasiuk. - W 2008 roku wpisany został chleb z makiem ze Stolna, natomiast rok później - stolnieński razowiec ze słonecznikiem i właśnie chleb z kminkiem.", "url": "https://pomorska.pl/w-stolnie-pieka-chleb-najlepszy-w-wojewodztwie-jest-lepszy-nawet-od-piernikow-torunskich/ar/7299781", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Chleb z kminkiem ze Stolna"}