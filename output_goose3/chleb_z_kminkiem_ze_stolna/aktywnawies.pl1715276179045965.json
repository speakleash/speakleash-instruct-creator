{"meta_description": "", "title": "Aktywna Wieś", "content": "Bochenek ze Stolna nie jest zwykłym chlebem. Chrupiąca złocista skórka oraz okrągły kształt przyciągają wzrok, a zapach kminku oraz lekko wyczuwalnego zakwasu zabiera nas w kulinarną podróż na chełmińską wieś.  W dawnych gospodarstwach domowych na Ziemii Chełmińskiej chleb wyrabiano zazwyczaj raz w tygodniu. Kwaśny smak był wynikiem wypieku na naturalnym zakwasie, stosowano mąkę tylko z najlepszych ziaren, zbieranych podczas słonecznej pogody. Funkcjonująca w Stolnie od 1974 r. piekarnia nawiązuje do tych dawnych tradycji. W chlebie ze Stolna próżno szukać chemii, ulepszaczy oraz barwników. Kminek ma dobroczynny wpływ na nasz organizm: stanowi naturalny środek trawienny i usprawnia działanie przewodu pokarmowego.", "url": "http://www.aktywnawies.pl/chleb-z-kminkiem-ze-stolna,p37,l1.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Chleb z kminkiem ze Stolna"}