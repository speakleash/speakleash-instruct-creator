{"meta_description": "Chleb pszenny z kminkiem - DoradcaSmaku - ten przepis cieszy się popularnością, sprawdź.", "title": "Chleb pszenny z kminkiem - DoradcaSmaku.pl", "content": "Przygotuj rozczyn: pokruszone drożdże wymieszaj z łyżeczką cukru, gdy drożdże się rozpuszczą, dodaj 4 łyżki letniej wody i 2 łyżki mąki, wymieszaj i odstaw w ciepłe miejsce do wyrośnięcia.    Do pozostałej letniej wody dodaj mielony kminek i sól, mieszaj do rozpuszczenia się soli.    Mąkę przesiej do dużej miski, dodaj gotowy rozczyn, letnią wodę z kminkiem i solą. Ciasto wyrabiaj mikserem ok. 8-10 minut. Przykryj lnianą ściereczką i odstaw w ciepłe miejsce do wyrośnięcia.    Wyrośnięte ciasto wyjmij z miski na oprószony mąką blat i jeszcze przez chwilę ciasto wyrabiaj rękoma, w razie potrzeby delikatnie podsyp mąką.   Z ciasta uformuj wałek i przełóż do natłuszczonej formy o wymiarach 20x30 cm. Przykryj lnianą ściereczką i odstaw w ciepłe miejsce do wyrośnięcia.    Wyrośnięte ciasto natnij ostrym nożem na głębokość 1 cm. Posmaruj mlekiem i posyp ziarnami kminku.    Wstaw do nagrzanego do 180*C piekarnika i piecz 40 minut. Chleb jest upieczony, gdy pukając w jego spód usłyszysz głuchy odgłos. Wystudzić na kratce kuchennej.", "url": "https://www.doradcasmaku.pl/przepis-chleb-pszenny-z-kminkiem-156882", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Chleb z kminkiem ze Stolna"}