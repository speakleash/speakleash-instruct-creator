{"meta_description": "Znamy już laureatów tegorocznej edycji konkursu „Produkt Tradycyjny Pomorza i Kujaw”. Samorząd województwa promuje i nagradza wyroby spożywcze i produkty rolne wytwarzane w naszym regionie w tradycyjny sposób. Rozstrzygnięcie konkursu odbędzie się 13 grudnia w Przysieku podczas konferencji poświęconej produktom regionalnym w Kujawsko-Pomorskiem, połączonej z Jarmarkiem Adwentowym.", "title": "Kujawy i Pomorze: Tradycyjne produkty w Przysieku", "content": "Znamy już laureatów tegorocznej edycji konkursu „Produkt Tradycyjny Pomorza i Kujaw”. Samorząd województwa promuje i nagradza wyroby spożywcze i produkty rolne wytwarzane w naszym regionie w tradycyjny sposób Rozstrzygnięcie konkursu odbędzie się 13 grudnia w Przysieku podczas konferencji poświęconej produktom regionalnym w Kujawsko-Pomorskiem, połączonej z Jarmarkiem Adwentowym.Zorganizowany już po raz drugi przez samorząd województwa konkurs „Produkt tradycyjny Pomorza i Kujaw” to jeden ze sposobów na zidentyfikowanie i wypromowanie charakterystycznej dla naszego regionu żywności wytwarzanej tradycyjnymi metodami. Taka żywność, zwykle nieco droższa niż ta wytwarzana w sposób przemysłowy, to szansa na godny zarobek dla niewielkich producentów, małych rodzinnych firm czy kół gospodyń wiejskich.Taki produkt wyróżnia się spośród innych wyrobów nie tylko jakością i techniką wytwarzania ale również smakiem, zapachem i surowcami użytymi do produkcji.W tegorocznej edycji konkursu nagrodzone zostaną:- Anna Patyk (Bronisław, gmina Dobre) za świąteczną szynkę kujawską z kością- Zofia Panasiuk (Wiejska Spółdzielnia Handlowo-Produkcyjna w Stolnie) za stoleński razowiec ze słonecznikiem oraz chleb z kminkiem ze Stolna- Monika Jastrzębska (firma Masmal z Warlubia) za masło ekstra tradycyjne z Warlubia- Romana Damrath (Wąsosz, gmina Szubin) za wigilijną zupę z suszu- Magdalena Jankowska (Aleksandrów Kujawski) za rozgrzewający nieszawski „kompocik” .Wręczenie nagród odbędzie podczas konferencji „Tradycyjne produkty regionalne i lokalne w województwie kujawsko-pomorskim. Perspektywy i możliwości”, która 13 grudnia odbędzie się w Przysieku (początek o godzinie 10.15). Program konferencji w załączniku.Konferencja będzie połączona z otwartym dla wszystkich Jarmarkiem Adwentowym organizowanym przez Kujawsko-Pomorski Ośrodek Doradztwa Rolniczego w Minikowie. Atrakcjami imprezy będzie między innymi kiermasz produktów tradycyjnych i świątecznych, wystawa szopek bożonarodzeniowych, pokazy wykonywania stroików i ozdób świątecznych, degustacje potraw wigilijnych oraz konkursy i występy artystyczne. Więcej informacji o Jarmarku Adwentowym tutaj ( http://www.kpodr.pl/aktualnosci/2008_jarmark_adwentowy_przysiek.php Materiał o ubiegłorocznej edycji konkursu tutaj ( http://www.kujawsko-pomorskie.pl/index.php?option=com_content&task=view&id=6769&Itemid=126 \\Beata Krzemińskarzecznik prasowa Urzędu Marszałkowskiego", "url": "https://samorzad.pap.pl/kategoria/archiwum/kujawy-i-pomorze-tradycyjne-produkty-w-przysieku", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Chleb z kminkiem ze Stolna"}