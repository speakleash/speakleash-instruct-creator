{"meta_description": "Promujemy powrót gęsiny na polskie stoły. Akcja „Kujawsko-pomorska gęsina na św. Marcina”  organizowana jest przez Województwo Kujawsko-Pomorskiego.", "title": "Czas na gęsinę -„Kujawsko-pomorska gęsina na św. Marcina”", "content": "Podczas uroczystego obiadu wydanego przez Prezydenta RP dla Korpusu Dyplomatycznego, który odbył się w dniu 11 listopada 2012 roku w Warszawie, podstawą menu była gęsina oraz różnorodne produkty regionalne z Pomorza i Kujaw. Bufet zimny: - tradycyjny, polski pasztet z Gęsi Białej Kołudzkiej z konfiturą z  jarzębiny - staropolski półgęsek, czyli wędzona gęsia pierś, serwowana na świeżej rukoli - sałatka z pieczonej gęsi z marynowaną dynią i śliwką z Doliny Dolnej Wisły - konfitowane gęsie żołądki z ciecierzycą, natką pietruszki, doprawione olejem lnianym  - gęsie szyjki faszerowane gęsiną z orzechami, z dodatkiem ćwikły według przepisu Mikołaja Reja - wybór wędlin wędzonych w zimnym dymie według najlepszych receptur z Kujawsko-Pomorskiego  - pieczyste ze schabu, faszerowanego wątróbką gęsią i rodzynkami, pieczona szynka z kością, boczek marynowany w miodzie i piwie, rozbef, marynowany w jałowcu, rozmarynie i wytrawnym winie, podane z rydzami z Borów Tucholskich - nagradzane na konkursach żywności sery owcze z Kołudy Wielkiej - sałatka z buraków, cykorii z orzechami i olejem rzepakowym, tłoczonym na zimno z góry św. Wawrzyńca - wegetariański pasztet z fasoli „Piękny Jaś” - wybór zielonych sałat z kozim serem z gospodarstwa agroturystycznego, obtoczonym siemieniem lnianym  - śledź na trzy sposoby według przepisów: z Kujaw, Kociewia i Pomorza - faszerowany szczupak z jezior Pojezierza Brodnickiego, według kuchni żydowskiej - troć wiślana, wędzona olchą i wiśnią - chleb z kminkiem ze Stolna o rumianej i pachnącej skórce - stoleński razowiec ze słonecznikiem Bufet gorący: - wyborne kawałki gęsi, pieczone z kiszoną kapustą  - gęsie wątróbki z bekonem według przepisu z 1937 roku - zraziki wołowe z kaszą gryczaną  - pieczeń z dzika spod Rypina w sosie myśliwskim z kopytkami - gołąbki z grzybami w sosie pomidorowym - pieczony sum wiślany, podany na modrej kapuście  - pieczony sandacz z borowikami od Leszka Muzolfa z Bydgoszczy - tarta kalafiorowa na kruchym spodzie Desery: - słodki rogal bydgoski, wypełniony białym makiem i bakaliami  - najsłynniejsze na świecie pierniki toruńskie - trufla śliwkowa, aromatyzowana nalewką orzechową z Kujawsko-Pomorskiego - tradycyjny tort kajmakowy z biszkoptem orzechowy - jabłka ze starych odmian jabłoni z Doliny Dolnej Wisły W menu przyjęcia dla Korpusu Dyplomatycznego gęsina pojawiła się jako: - pasztet z gęsi - półgęsek - gęś pieczona - gęsie żołądki konfitowane - gęsie szyjki -farsz z gęsiej wątróbki -gęś pieczona w kiszonej kapuście -gęsie wątróbki z bekonem Tuszka gęsia lub jej elementy to produkty, które dają naprawdę duże możliwości komponowania potraw które stanowią główny element serwowanego menu lub jako znaczący dodatek do dań. Gęś jako surowiec delikatesowy oraz (w opinii kucharzy) trudny do przygotowania, wyjątkowo rzadko występuje na stołach cateringowych. Użycie gęsi jako podstawowego składnika menu cateringowego w listopadzie daje nam przewagę nad konkurencją a jednocześnie wyróżnia na tle innych propozycji na rynku. Istotnym elementem naszego menu było, że oprócz autorskich pomysłów na potrawy znalazły się w nim także przepisy pochodzące ze starych polskich książek kucharskich. Takie rozwiązanie jest nie tylko ubogaceniem menu ale także nawiązaniem do naszych tradycji kulinarnych, którymi – jako Polacy – możemy się szczycić. Ważny w naszym menu był dobór dodatków oraz innych potraw. O jego unikalności stanowiły produkty specjalnie wybrane z regionu Pomorza i Kujaw – od chleba począwszy, na kajmakowych słodkościach skończywszy. Szczególnie ważne było zachowanie równowagi i umiaru tak, aby zarówno w sferze smaku jak i różnorodności udało się uniknąć niepotrzebnego przepychu i natłoku. Nie było w menu dań mieszających smaki tak, aby nie dało się określić ich wiodącego charakteru. Nadmiar smaków powoduje niesmak. Jest to szczególnie ważne w przypadku cateringu, który oferuje wiele różnych potraw do wyboru.", "url": "https://czasnagesine.pl/baza-wiedzy/26/wykorzystanie-potraw-z-gesiny-do-stworzenia-unikalnego-menu-cateringowego", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Chleb z kminkiem ze Stolna"}