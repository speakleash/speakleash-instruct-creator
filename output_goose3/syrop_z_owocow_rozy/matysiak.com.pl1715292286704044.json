{"meta_description": "", "title": "Świeże owoce dzikiej róży", "content": "Krzew z rodziny różowatych. Znajduje szerokie zastosowanie w kosmetologii i farmaceutyce, a także ziołolecznictwie oraz medycynie ludowej. Współcześnie dzika róża jest składnikiem wielu kosmetyków i suplementów diety. Przypisuje jej się działanie immunologiczne. Dojrzałe owoce dzikiej róży, oprócz bardzo dużej ilości witaminy C, zawierają szereg garbników, flawonoidów, karotenoidów i witamin (A, B1, B2, E, K, kwas foliowy), które mają fantastyczny wpływ na nasz organizm. Propagowane przez nasze babcie działania żółcio i moczopędne herbat z dzikiej róży, również nie należy do legend. Jak widać ogólne działanie wzmacniające tej rośliny to ważny argument, aby spróbować. Pół kilograma owoców róży zasyp szklanką cukru i wlej 3/4 litra czystej wódki. Odstaw w ciepłe miejsce na tydzień, co jakiś czas wstrząśnij. Przecedź przez gazę i w ciemnej butelce przechowuj w lodówce. Pij 2 razy dziennie po małym kieliszku nalewki jako środek wzmagający apetyt, poprawiający przemianę materii i trawienie. Aby przygotować własnej roboty sok z dzikiej róży, należy umyć dokładnie owoce i zalać gorącą (niewrzącą) wodą w proporcjach 200 ml na 2 łyżki owoców (mogą być pokrojone), po 15 minutach odcedzić wodę i ponownie zalać tym razem wrzątkiem z dodatkiem kwasku cytrynowego. Po 15 minutach ponownie odcedzić i pozostałe owoce przecisnąć przez sitko, by uzyskać jeszcze więcej soku. Obie porcje płynu należy połączyć ze sobą, rozlać do małych szklanych naczyń i zapasteryzować, by sok nie popsuł się po kilkunastu dniach. Taki sok można dodawać do herbaty, pić czysty lub mieszać z wodą i pić jako napój na zimno. Składniki: 1kg owoców dzikiej róży, 6 szklanek cukru. Odciąć obie końcówki z owoców róży, dokładnie wyczyść środek z pestek oraz pozbyć się włosków. W osobnym garnku rozpuścić cukier w szklance wody i gotować aż zgęstnieje. Do wrzącego syropu dodać owoce i gotować przez 10 minut. Zdjąć powstałą pianę. Następnego dnia smażyć konfiturę przez 15 minut, by się ładnie zeszkliła. Kolejnego dnia powtórzyć smażenie i przełożyć do umytych i suchych słoiczków. Szybko odwrócić je do góry dnem by samoistnie się zassały. Konfitura idealnie sprawdzi się zarówno jako nadzienie pączków, jak i składnik do ciast czy dodatek do herbaty. Składniki: 1kg owoców dzikiej róży, 2l wody, 0,75kg cukru, 1 cytryna. Wodę, z wcześniej umytą i pokrojoną w plastry cytryną, należy zagotować z cukrem, aż ten się rozpuści. Dodać umyte i nieco rozdrobnione owoce dzikiej róży i gotować przez ok. 7 minut. Ostudzony syrop przelać przez sitko i wycisnąć dokładnie sok z owoców. Przelać w słoiczki i zapasteryzować. 1. Owoce trzeba umyć oraz obciąć łodygi.2. Dokładnie zgnieść i rozetrzeć (np. drewnianym wałkiem lub w moździerzu). Ostrym nożem pokroić małe pestki z owoców na kawałki.3. Całość przesypać do słoiczka i zalać nierafinowanym olejem (np. słonecznikowym) i odstawić na 10 dni, co jakiś czas wstrząsnąć.4. Po 10 dniach przecedzić przez gazę.", "url": "https://www.matysiak.com.pl/p217,swieze-owoce-dzikiej-rozy.html", "category": "lubelskie", "sub_category": "Napoje (alkoholowe i bezalkoholowe)", "phrase": "Syrop z owoców róży"}