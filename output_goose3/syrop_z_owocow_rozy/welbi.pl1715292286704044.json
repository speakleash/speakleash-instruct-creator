{"meta_description": "Syrop z dzikiej róży dostarcza naszemu organizmowi cennych witamin. Sprawdź, jak go zrobić i kiedy warto go stosować.", "title": "Syrop z dzikiej róży – jakie ma właściwości zdrowotne?", "content": "Syrop z dzikiej róży ma bardzo korzystne właściwości dla zdrowia. Najlepiej przygotowywać go na bazie owoców rośliny, ponieważ zawierają one wiele cennych substancji czynnych. Przede wszystkim znajduje się w nich duża dawka witaminy C. Jej zawartość jest 10 razy większa niż w przypadku porzeczki i aż 100 razy większa niż w jabłkach. W praktyce więc, maksymalnie 3 owoce dzikiej róży pozwalają na pokrycie dziennego zapotrzebowania dorosłego człowieka na witaminę C.Oprócz tego owoce dzikiej róży zawierają inne, ważne dla naszego organizmu witaminy, w tym A, B1, B2, E i K. Są też bogate w flawonoidy, czyli związki o działaniu antyoksydacyjnym, a także garbniki, pektyny, kwasy organiczne, olejek eteryczny oraz sole mineralne, przede wszystkim żelazo.Warto przy tym wiedzieć, że wiele osób wykorzystuje nie tylko owoce rośliny, lecz także jej inne elementy. Popularny jest m.in. syrop z płatków dzikiej róży, które również są źródłem flawonoidów, garbników i olejku eterycznego. W takiej formie stanowią jednak raczej dodatek do deserów lub lemoniady. Syrop z kwiatów dzikiej róży jest bowiem niewątpliwie smaczny, jednak wykazuje mniejsze działanie prozdrowotne od preparatu przygotowanego na bazie owoców. Jakie właściwości ma syrop z owoców dzikiej róży? Ze względu na zawartość szeregu cennych substancji syrop z owoców dzikiej róży może mieć naprawdę dobry wpływ na twoje zdrowie. Najlepiej stosować go profilaktycznie jako naturalne źródło witaminy C. Dzięki niemu w łatwy sposób możesz wzmocnić swój układ odpornościowy. To doskonała alternatywa dla suplementów z apteki – witamina C znajdująca się w owocach wykazuje o wiele większą aktywność niż syntetyczna, ponieważ dzięki obecności flawonoidów i kwasów organicznych jest chroniona przed rozkładem. Dzięki jej zawartości syrop z dzikiej róży dobrze wpływa też na stan twoich naczyń krwionośnych. Oprócz tego możesz stosować go wspomagająco w przypadku zmęczenia i stresu.Jeśli jednak złapiesz przeziębienie lub grypę, co może zdarzyć się każdemu, syrop z dzikiej róży pomoże ci w szybszym zwalczeniu infekcji i złagodzeniu jej przykrych objawów, np. bólu gardła. Owoce rośliny wykazują bowiem działanie przeciwzapalne i przeciwbakteryjne. Pod tym względem podobnie działa też inny, naturalny środek, czyli syrop z nawłoci. Oczywiście leczenie takimi preparatami czasami nie wystarczy – jeśli czujesz się bardzo źle, zawsze powinieneś skonsultować się z lekarzem. Przygotowując syrop z owoców dzikiej róży, w pierwszej kolejności musisz pozyskać odpowiednie surowce. Poszukaj więc rośliny w swojej okolicy – występuje ona przede wszystkim w słonecznych miejscach, m.in. na obrzeżach lasów. Zbiór owoców powinieneś przeprowadzić w sierpniu lub wrześniu, gdy są one już odpowiednio soczyste i miękkie. Jak widzisz, warto więc, abyś już zawczasu przygotował się na sezon jesienno-zimowy i odpowiednio zadbał o swoje zdrowie.Zrobienie naturalnego preparatu na odporność jest bardzo proste. Potrzebujesz do tego około 1 kg owoców dzikiej róży, 250–300 g cukru i 2 litry wody. Przepis prezentuje się następująco: • None Oczyść i opłucz owoce dzikiej róży, a następnie zalej je gorącą, ale nie wrzącą wodą. Gdy lekko przestygną, zblenduj je na jednolitą masę. • None Zblendowane owoce przetrzyj przez sito z małymi oczkami – dzięki temu pozbędziesz się niepotrzebnych ziarenek. • None Do masy dodaj cukier, całość delikatnie podgrzewaj przez około 20–30 minut. • None Gorący syrop z owoców dzikiej róży przelej do słoików lub butelek i dobrze je zakręć. Dodatkowo możesz poddać go procesowi pasteryzacji. Jeśli chcesz wzmocnić swoją odporność, codziennie pij 1 łyżkę syropu lub dodawaj go do herbaty. Specyfik jest smaczny i aromatyczny, czym przypomina inny naturalny środek, czyli syrop z lawendy. Pamiętaj także, że w okresie infekcji lub ogólnego osłabienia możesz zwiększyć dawkę do 2–3 łyżek dziennie.", "url": "https://www.welbi.pl/syrop-z-dzikiej-rozy-jakie-ma-wlasciwosci-zdrowotne/", "category": "lubelskie", "sub_category": "Napoje (alkoholowe i bezalkoholowe)", "phrase": "Syrop z owoców róży"}