{"meta_description": "", "title": "Szynka pieczona w chlebie - Witryna", "content": "Potrawa Mazowsza Ciechanowskiego i Zawkrza, charakterystyczna dla kuchni drobnoszlacheckiej, pieczona była najczęściej na Wielkanoc. Zamarynowaną wcześniej i natartą przyprawami wieprzową szynkę z kością oblepiano grubą warstwą ciasta chlebowego i wsuwano w brytfannie do nagrzanego pieca. Po upieczeniu i wyjęciu z pieca należało całość ostudzić, po czym rozbić skorupę ze spieczonego (często spalonego) ciasta i wyjąć szynkę gotową do spożycia na zimno. Przepis tradycyjny dostępny jest w również w innych publikacjach jako „Szynka pieczona w cieście”. Potrawa przygotowywana była zarówno przez chłopów oraz dla szlachty. Bardzo popularna na Mazowszu. Do przygotowania tej potrawy używano wyłącznie ciasta chlebowego żytniego, którego zakwas chlebowy przenikał do szynki dając jej specyficzny i unikalny aromat i smak. Szynki pieczone były w piecach chlebowych. Ważną cechą dobrze przygotowanej potrawy było oklejenie szynki grubą warstwą ciasta żytniego. Zakłady Mięsne OLEWNIK-BIS Sp. z o. o.", "url": "https://mazovia.pl/pl/bip/zalatw-sprawe/rolnictwo/lista-produktow-tradycyjnych/produkty-miesne/szynka-pieczona-w-chlebie.html", "category": "mazowieckie", "sub_category": "Mięso świeże oraz produkty mięsne", "phrase": "Szynka pieczona w chlebie"}