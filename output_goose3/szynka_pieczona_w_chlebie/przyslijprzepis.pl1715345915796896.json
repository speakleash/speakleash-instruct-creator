{"meta_description": "Pyszna, soczysta, mięciutka szyneczka do chleba po prostu idealna.", "title": "Wielkanocna szynka pieczona do chleba", "content": "Wodę zagotować, rozpuścić w niej sól peklową, ostudzić. Do ostudzonej wody dodać liście laurowe, ziele angielskie, ziarenka pieprzu i przeciśnięty przez praskę czosnek, wymieszać. Szynkę umyć, osuszyć papierowym ręcznikiem, naciąć nożem kratę i wsadzić do marynaty na 2 dni. Szynkę wyciągnąć z marynaty, osuszyć papierowym ręcznikiem. Czosnek obrać, przecisnąć przez praskę, natrzeć szynkę. Szynkę również natrzeć wszystkimi przyprawami. Włożyć do woreczka do pieczenia, wlać wodę, zamknąć woreczek. Wsadzić szynkę do piekarnika i piec ok. 80 min. w temp. 180*C. 20 min przed końcem pieczenia rozciąć woreczek aby szynka mogła się zrumienić. Pozostawić do ostygnięcia.", "url": "https://www.przyslijprzepis.pl/przepis/szynka-pieczona-do-chleba-2", "category": "mazowieckie", "sub_category": "Mięso świeże oraz produkty mięsne", "phrase": "Szynka pieczona w chlebie"}