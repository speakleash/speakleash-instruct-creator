{"meta_description": "", "title": "Pieczona szynka w chrupiącym cieście chlebowym", "content": "Przygotowanie: ok. 1,5 godz.   Pieczenie: ok. 2 godz.   Porcja: ok. 500 kcal Przepis na 6 porcji:  - 1,2 kg szynki wieprzowej (bez skóry i kości)   - 2–3 ząbki czosnku   - po sporej szczypcie zmielonego pieprzu ziołowego i czarnego   - łyżeczka soli  Ciasto:   - 1/2 kg mąki pszennej   - jajko  - ok. 1,5 szklanki letniej wody   - 2 dag drożdży   - 4 łyżki oleju   - łyżeczka cukru   - łyżeczka soli   - 1 łyżeczka suszonych ziół prowansalskich Sposób wykonania:  1. Szynkę natrzyj czosnkiem roztartym z solą, pieprzem ziołowym i czarnym. Owiń ciasno folią spożywczą i pozostaw na kilka godzin w lodówce.  2. Mąkę przesiej z solą do miski. W środku zrób zagłębienie, wkrusz tam drożdże, posyp cukrem i wlej szklankę letniej wody. Gdy rozczyn wyrośnie, wyrób ciasto, dodając jajko, resztę wody i pod koniec olej. Ciasto ponownie odstaw do wyrośnięcia. Gdy podwoi swoją objętość, ponownie je zagnieć i na posypanej mąką stolnicy rozwałkuj na placek grubości ok. 3 cm. Cały placek posyp równo ziołami prowansalskimi.   3. Ułóż na nim mięso i dokładnie zlep brzegi ciasta. Ułóż zlepieniem do spodu blachy wyłożonej pergaminem. Piecz 2 godziny w temp. 180 st.", "url": "https://polki.pl/przepisy/obiad,pieczona-szynka-w-chrupiacym-ciescie-chlebowym,10027146,artykul.html", "category": "mazowieckie", "sub_category": "Mięso świeże oraz produkty mięsne", "phrase": "Szynka pieczona w chlebie"}