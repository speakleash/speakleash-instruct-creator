{"meta_description": "Produkt wpisany na listę produktów tradycyjnych w dniu 2011-11-03\nW kategorii Produkty mięsne\nW województwie woj. mazowieckim", "title": "Szynka pieczona w chlebie - - Portal Gov.pl", "content": "Zależy od użytej szynki wieprzowej. Masa szynki w chlebie waha się od 4 do 6 kg. Sama szynka od 1,2 do 2 kg. Chleb jasnokremowy, szynka ciemnoróżowa z widocznymi na powierzchni przyprawami i ziołami. Szynka pieczona w chlebie to produkt charakterystyczny dla regionu Mazowsza północno-zachodniego. Dawniej określany terminem Mazowsza Ciechanowskiego i Zawkrza. Produkt ten charakterystyczny był dla kuchni drobnoszlacheckiej i przygotowywany najczęściej na Święta Wielkiej Nocy. Do przygotowania szynki pieczonej w chlebie używano wyłącznie ciasta chlebowego żytniego, którego zakwas chlebowy przenikał do szynki dając jej specyficzny i unikalny aromat i smak. „Zamarynowaną wcześniej i natartą przyprawami wieprzową szynkę z kością oblepiano grubą warstwą ciasta chlebowego i wsuwano w brytfannie do nagrzanego pieca. Po upieczeniu i wyjęciu z pieca należało całość ostudzić, po czym rozbić skorupę ze spieczonego (często spalonego) ciasta i wyjąć szynkę gotową do spożycia na zimno” (Tomasz Czerwiński, „Pożywienie ludności wiejskiej na północnym Mazowszu u schyłku XIX i w XX wieku”, Ciechanów 2008). Dawniej szynki pieczone były w piecach chlebowych, zaś obecnie w związku z nowoczesną technologią w piekarnikach.", "url": "https://www.gov.pl/web/rolnictwo/szynka-pieczona-w-chlebie", "category": "mazowieckie", "sub_category": "Mięso świeże oraz produkty mięsne", "phrase": "Szynka pieczona w chlebie"}