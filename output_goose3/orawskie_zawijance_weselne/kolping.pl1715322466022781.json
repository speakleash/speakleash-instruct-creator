{"meta_description": "", "title": "Rodzina Kolpinga w Lipnicy Małej", "content": "TRADYCJA, TANIEC, ŚPIEW…   Jesteśmy jedną z najbardziej kolorowych i rozśpiewanych Rodzin Kolpinga w Polsce. Naszym działaniom przyświeca przywiązanie do tradycji, nauka o regionie i wychowanie przez sztukę. W naszej Rodzinie Kolpinga jest miejsce dla każdego, ale szczególną wagę przykładamy do pracy z dziećmi i młodzieżą. Bije w nas wielkie orawskie serce, dlatego powołaliśmy do życia zespół regionalny, w którym młodzi uczą się od starszych tradycyjnych orawskich pieśni, tańców i zwyczajów. Naszą energią i pomysłami zarażamy każdego, bo wspólne muzykowanie, śpiewanie i taniec są źródłem radości. Raduj się z nami! Zapraszamy.", "url": "https://kolping.pl/rodzina/rodzina-kolpinga-w-lipnicy-malej/", "category": "małopolskie", "sub_category": "Wyroby piekarnicze i cukiernicze", "phrase": "Orawskie zawijańce weselne"}