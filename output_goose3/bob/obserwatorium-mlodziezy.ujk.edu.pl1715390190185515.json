{"meta_description": "Uniwersytet Jana Kochanowskiego w Kielcach", "title": "Obserwatorium Języka i Kultury Młodzieży - bober", "content": "bober – aluzja do memów i filmików przedstawiających bobra (zwierzę futerkowe) i zebranych pod hasłem: „Ale fajny bober”, np. https://memy.jeja.pl/326627,ale-fajny-bober.html. W tym wypadku w slangu została użyta niepoprawna forma M. l.poj. – bober zam. bóbr, inspirowana zapewne regionalnym wyrazem bober zam. bób (roślina strączkowa) lub pseudonimem znanego rapera – Bobera (Patryka Bobryka), tudzież częstym w polszczyźnie nazwiskiem – Bober. Element humorystyczny ujawnia się także w metonimii, gdy używa się tego słowa na oznaczenie człowieka, który zachowuje się nieracjonalnie, jest pod wpływem alkoholu lub środków odurzających. Samo słowo w słownikach slangu jest notowane od dawna (2007 r.) w odniesieniu do nieogolonego łona, zwrotu: czochrać bobra, a następnie jako synonim marihuany lub dymu powstającego podczas palenia. 4. Co ty, bober, robisz? /Z/ 5. [Bober] w ogóle to słowo wymyślono niedawno i jest śmieszne xD /Z/", "url": "https://obserwatorium-mlodziezy.ujk.edu.pl/haslo/bober/", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Bób / bober"}