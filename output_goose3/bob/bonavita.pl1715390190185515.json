{"meta_description": "Nadszedł czas na bób! Na półkach sklepowych ten produkt zaczął się pojawiać na początku czerwca, a szczyt sezonu przypada na przełom czerwca i lipca. Należy jeść bób ze względu na jego wartość odżywczą oraz niską energetyczność, dzięki której wskazany jest również dla osób na diecie redukcyjnej. Warto wprowadzić bób jako…", "title": "Jak ugotować bób? Przepisy na dania z bobem! Czy bób jest zdrowy?", "content": "Nadszedł czas na bób! Na półkach sklepowych ten produkt zaczął się pojawiać na początku czerwca, a szczyt sezonu przypada na przełom czerwca i lipca. Należy jeść bób ze względu na jego wartość odżywczą oraz niską energetyczność, dzięki której wskazany jest również dla osób na diecie redukcyjnej. Warto wprowadzić bób jako jeden ze składników diety oraz docenić jego cenne właściwości. Bób jest to roślina jadalna wykorzystywana w wielu kuchniach na świecie. Znany jest również regionalnie pod nazwą bober lub wyka. Pierwotnie bób był uprawiany w krajach leżących nad Morzem Śródziemnym, gdzie stanowił nie tylko produkt jadalny, ale również obiekt kultu. Uważano, że jest to jeden z pokarmów spożywanych przez umarłych, dlatego według wierzeń prawdopodobnie nie pochodził z naszego świata. Rzymianie uważali, że bób jest najcenniejszym produktem wśród wszystkich nasion strączkowych. Największymi producentami tego surowca są Hiszpania i Włochy. W Polsce na największą skalę uprawia się go na Lubelszczyźnie. Bób jest rośliną jednoroczną, a jego owoce przyjmują kształt strąku zwisającego w dół. Jadalne nasiona mają kształt nerki i przyjmują jasnozielony lub brunatny kolor. To nasiona są elementem jadalnym rośliny. Mają one ciekawy specyficzny, mączny smak, który docenia wiele osób na świecie. Bób przyczynił się również do rozwoju medycyny, ponieważ stanowi on doskonałe źródło aminokwasu lewodopy (L-DOPA). W latach 1910–1913 wyizolowano z siewek tego nasiona ten właśnie aminokwas, który jest kluczowym czynnikiem w walce z chorobami wieku starczego. Stanowi on jeden z elementów leczniczych w przebiegu choroby Parkinsona. Czas gotowania bobu zależy od konsystencji, jaką chce się uzyskać, oraz od typu warzywa, które poddawane jest obróbce. Zdecydowanie krócej należy gotować nasiona młode w porównaniu z tymi starszymi. Bób gotuje się w dwukrotnie większej ilości wody niż ilość jego nasion, tak aby płyn pokrył całość produktu. Wodę do gotowania należy posolić lub dodać do niej zioła w zależności od pożądanego smaku. Czas gotowania bobu wynosi zazwyczaj około 10–15 minut w zależności od nasion. Nie należy rozgotowywać produktu, ponieważ traci on wtedy właściwości odżywcze. Nasiona bobu charakteryzują się wysoką wartością odżywczą, dlatego warto je włączyć sezonowo do swojego jadłospisu. Za co powinno się cenić bób? • None Stanowi dobre źródło białka roślinnego. Zawartość białka w 100 g ugotowanego produktu wynosi 7,6 g, dlatego jest on wskazany dla osób będących na diecie wegetariańskiej jako zamiennik białka pochodzenia zwierzęcego zakazanego w diecie. • None Polecany jest osobom na diecie redukcyjnej, ponieważ jest niskokalorycznym produktem. W 100 g produktu znajduje się tylko 66 kcal, dlatego też jego energetyczność pozwala na spożywanie go w trakcie odchudzania. Dodatkowo bób powoduje szybkie uczucie sytości i zmniejsza apetyt. Jest on również dobrym źródłem błonnika pokarmowego. • None Jest także dobrym źródłem żelaza oraz kwasu foliowego, dlatego zaleca się spożywanie tego produktu w celu wspomagania leczenia niedokrwistości. Sezon na bób zaczął się na dobre, dlatego warto spożywać go jak najczęściej. Jest to produkt bogaty w białko roślinne, błonnik pokarmowy oraz witaminy z grupy B. Dodatkowo jest niskokaloryczny i idealnie pasuje do diety osób redukujących swoją masę ciała.", "url": "https://bonavita.pl/jak-ugotowac-bob-przepisy-na-dania-z-bobem-czy-bob-jest-zdrowy", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Bób / bober"}