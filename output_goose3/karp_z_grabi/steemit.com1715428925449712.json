{"meta_description": "Karp jest rybą ostrożną, nadzwyczaj płochliwą i niezwykle silną.   Osiąga duże rotzmiary i znaczny ciężar, który… by wedkarstwo", "title": "Karp (Cyprinus carpio) — Steemit", "content": "Karp ma grzbiet ciemnobrunatny, boki żółtozłociste i płetwy czerwonawe lub złociste, zależnie od zabarwienia środowiska, oraz dwie pary wąsów.Okres połowu karpia rozpoczyna się w połowie maja i kończy we wrześniu. Najlepszymi miesiącami do połowu są lipiec i sierpień. Karpie należy łowić tylko w tych wodach i w tych miejscach, gdzie zostały dostrzeżone ich poranne lub wieczorne spławy. Na­wet długotrwałe nęcenie w miejscach, w których się nie spławiają, nie da żadnego efektu. Z nadejściem wiosny w dni ciepłe i słoneczne, jak również w cza­sie przyboru karp przebywa blisko brzegów. W lecie odpływa od lądu i obiera swe stanowisko pośród grzybieni lub w pobliżu trzcin. W razie gdy mamy go łowić w wodach stojących i zarośniętych,należy przygotować sobie łowisko. W tym celu obrane miejsce oczyszczamy (najlepiej przy użyciu łodzi) z roślin dennych za po­mocą żelaznych grabi. Niektórzy wędkarze wysypują te miejsca  piaskiem. Takie przygotowanie łowkka ma na celu zwiększenie widoczności przynęty. Bardzo ważnym momentem w łowieniu tej ryby jest dobór odpo­wiedniego sprzętu. Sprzęt powinien być mocny i dobrze zmonto­wany. Niedbałe wiązanie żyłki czy haczyka, zły gatunek haczyków, zastosowanie zbyt wielkich spławików itp. — są z reguły przyczy­ną niepowodzeń. Używać należy wędziska o długości 4—5 m, o nie­zbyt sztywnej szczytówce, gdyż ułatwia ona dalekie wyrzuty i ho­lowanie ryby. Posługiwanie się kołowrotkiem jest konieczne. Sto­suje się żyłkę o grubości 0,50—0,60 mm, o długości co najmniej 50 m, przypon o grubości 0,40 mm. Spławik powinien być wysmu­kły, aby stwarzał jak najmniejszy opór. Nie należy używać spławi­ków pomalowanych jaskrawo, gdyż działają one na rybę odstra­szająco. Najlepiej nadają się do łowienia karpi spławiki z kory to­polowej, a na wodach bieżących korkowe o naturalnej bancie. Przy łowieniu na dżdżownice i rosówki wskazane jest używanie Po podcięciu karp stawia natychmiast potężny opór i stara się wszelkimi siłami odpłynąć ku trzcinom lub gęstym zaroślom. Jeśli to mu się uda, to zawsze prawie po krótkiej walce zrywa wędkę. Należy więc nie dopuścić do tego, lecz starać się skierować rybę na czystą wodę i tam dopiero zmęczyć. Wiosną i jesienią oraz gdy woda jest mętna najlepsze wyniki daje stosowanie rosówek i dżdżownic. Nęcenie karpi powinno trwać co najmniej przez 5 do 6 dni, po czym należy zrobić przerwę na dobę przed ich łowieniem'. Nęcimy je ziemniakami pokrajanymi w kostkę wielkości orzecha laskowego, grochem lub odgoryczonym łubinem. W ostateczności można użyć posiekanych rosówek lub dżdżownic. Jednak ten ro­dzaj przynęty sprowadza do łowiska głównie drobnicę, a następ­nie ryby drapieżne płynące w ślad za nią, które z kolei działają odstraszająco na karpie.", "url": "https://steemit.com/pl-wedkarstwo/@wedkarstwo/karpcyprinuscarpio-kjcu0oi7hc", "category": "łódzkie", "sub_category": "Produkty rybołówstwa, w tym ryby", "phrase": "Karp z Grabi"}