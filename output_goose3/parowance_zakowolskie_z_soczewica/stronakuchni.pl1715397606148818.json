{"meta_description": "Jakie potrawy z kaszy występują na Podkarpaciu, Kujawach czy Mazowszu? Jak robi się kąkolewnickie parowańce z kaszą jaglaną? Na te i inne pytania odpowiada w swojej książce „Kasze w roślinnej kuchni regionalnej” Paweł Ochman, autor bloga Weganon.pl. Wielbiciel roślinnej kuchni poleca nam trzy wyjątkowe przepisy na dania wegańskie z kaszy: kąkolewnickie parowańce z kaszą jaglaną, śląską kopę ziemniaczaną oraz świętokrzyską pastę pomidorową z kaszą jęczmienną. Wypróbujcie!", "title": "Parowańce i śląska kopa. Wyjątkowe przepisy na wegańskie dania z kaszy od autora bloga Weganon - Pawła Ochmana", "content": "Jakie potrawy z kaszy występują na Podkarpaciu, Kujawach czy Mazowszu? Jak robi się kąkolewnickie parowańce z kaszą jaglaną? Na te i inne pytania odpowiada w swojej książce „Kasze w roślinnej kuchni regionalnej” Paweł Ochman, autor bloga Weganon.pl. Wielbiciel roślinnej kuchni poleca nam trzy wyjątkowe przepisy na dania wegańskie z kaszy: kąkolewnickie parowańce z kaszą jaglaną, śląską kopę ziemniaczaną oraz świętokrzyską pastę pomidorową z kaszą jęczmienną. Wypróbujcie! Paweł Ochman to weganin, autor książek kulinarnych i prawdziwy pasjonat roślinnej kuchni regionalnej. Od kilku lat prowadzi bloga Weganon.pl, a przepisami dzieli się także na Facebooku i Instagramie. W swojej najnowszej książce \"Kasze w roślinnej kuchni regionalnej\" Paweł Ochman zabiera czytelników w kulinarną podróż po Polsce od Pomorza do Podkarpacia, omawiając znaczenie i właściwości kasz oraz przedstawiając przepisy i różnorodne sposoby przygotowywania wegańskich dań z kaszy. Z jego książki dowiemy się m. in., jak zrobić parowańce drożdżowe z kaszą jaglaną, zapiekankę z ziemniaków, manny i śliwek oraz pastę potrójnie pomidorową. Autor opisuje także, jak dawniej serwowano dania z kaszy. - Na królewskich i książęcych stołach (kasze - przyp. red.) pojawiały się w towarzystwie dziczyzny, drobiu, egzotycznych owoców. Serwowano je w ozdobnej zastawie. Na przeciwległym krańcu drabiny społecznej były okraszane słoniną, cebulą, podawane w glinianych misach w prostej formie. Tak jadano je w biednych zagrodach chłopskich. W tych ostatnich często pojawiały się w towarzystwie dzikich ziół, twarogu, warzyw korzeniowych i dyni. Kasze ratowały całe rodziny przed głodem. Łatwość przechowywania kasz dawała poczucie bezpieczeństwa w zimie, kiedy często brakowało warzyw i owoców - opisuje Paweł Ochman. - Kluski drożdżowe znane są na Śląsku, w Wielkopolsce, Kujawach i również na Lubelszczyźnie. Tu występują w niezliczonych rodzajach: brzozowickie z kapustą i grzybami, skromowskie z serem, bez nadzienia z wsi Bubel-Granna, żakowolskie z soczewicą czy kąkolewnickie z kaszą jaglaną. Nazywane są w tym regionie parowańcami. Farsz jest lekko słodki. Podawane są na wytrawnie ze skwarami lub z topionym masłem, ale również na słodko ze śmietaną i cukrem. Klasyczne drożdżowe ciasto pięknie wyrasta podczas parowania. Jaką wybrać metodę przygotowania? Może być parowar, specjalna nakładka do gotowania na parze lub lniana ściereczka umocowana na górze garnka. Ważne, by kluski nie stykały się ze sobą, bo sporo rosną podczas parowania - opisuje Paweł Ochman. • None Nadzienie: kaszę przepłukać 3 razy gorącą wodą. Wsypać do garnka, wlać mleko i gotować na bardzo małym ogniu pod przykryciem przez 10 minut. Wystudzić. Dodać cukier oraz sok i skórkę z cytryny. Dokładnie wymieszać. • None Ciasto: do miski wkruszyć drożdże, wlać ciepłe mleko, dodać 1 łyżkę mąki i cukru. Odstawić na 15 minut pod przykryciem w ciepłe miejsce. Dodać mąkę, sól i olej. Wyrabiać ciasto przez 10 minut. Odstawić na 1 godzinę pod przykryciem w ciepłe miejsce. • None Ciasto i nadzienie podzielić na 8 równych części. Z nadzienia zrobić kuleczki, a ciasto rozwałkować na kształt koła o takiej wielkości, by swobodnie zawinąć farsz. • None Na placek ciasta nałożyć nadzienie i dokładnie skleić ciasto. Nadać kształt bułeczki i odłożyć na blachę wyłożoną papierem do pieczenia i wysypaną mąką. Przykryć ściereczką i odstawić na 20 minut w ciepłe miejsce • None Na dno dużego garnka wlać 2–3 cm wody. Na górze umocować gazę lub lnianą ściereczkę. Gdy woda zaczyna wrzeć, zmniejszyć ogień na średni i kłaść parowańce tak, by nie stykały się z sobą (podczas parowania sporą urosną). Nakryć garnek miską o rozmiarach takich, by przylegała do krawędzi garnka (lub drugim garnkiem). Parować 20 minut. - Lubicie knedle ze śliwkami? Ja uwielbiam, a to danie ma w sobie coś z knedli. Jest zdecydowanie łatwiejsze w przygotowaniu – w zasadzie banalnie proste. A smak? Niebo! Koniecznie z dodatkiem słodkiej śmietanki roślinnej. Ta zapiekanka jest czymś w rodzaju babki. Może nie wygląda nadzwyczajnie, ale często jest tak, że wygląd nie oddaje wspaniałego smaku. Ta potrawa pochodzi ze Śląska. Serwuje się ją w jesienne dni, kiedy jest pod dostatkiem ziemniaków i śliwek. Skąd na nią pomysł? Prawdopodobnie znaczenie ma bliskie sąsiedztwo Czechów, którzy są specjalistami od knedli z owocami. Ślązacy uprościli przepis. W każdym kęsie czuć smak pieczonych ziemniaków, kwaskowych, soczystych śliwek i słodkiej śmietanki - podkreśla autor książki. • Ziemniaki obrać i zetrzeć na tarce na najmniejszych oczkach. Dodać kaszę i sól. Wymieszać. Śliwki wypestkować. • Formę o wymiarach 15×25 cm wysmarować olejem i wysypać kaszą manną. Przełożyć masę, wyrównać wierzch. Ułożyć śliwki przecięciem ku górze. - Wyprawy na festiwale świętokrzyskich smaków zawsze obfitują w kulinarne doznania. To od nich rozpoczęła się moja przygoda z kuchnią regionalną. Na każdym straganie pań z koła gospodyń wiejskich są prawdziwe smakołyki. Zawsze wracam z garścią inspiracji i oczywiście nowymi przepisami. Już w poprzedniej książce było ich sporo. W tej nie jest inaczej. Najbardziej cieszą mnie wegańskie czy wegetariańskie pyszności, a jest ich niemało. Pasztety warzywne i wszelkie pasty do pieczywa są wyjątkowe. Jedną z nich jest pasta pomidorowa z kaszą jęczmienną, pełna umamicznego smaku. Pomidory występują w trzech formach: koncentratu, passaty i suszone. Przepadłem od pierwszego kęsa. Koniecznie musicie ją przygotować! - podkreśla Paweł Ochman. • Kaszę przepłukać 3 razy zimną wodą. Wsypać do garnka, wlać 3/4 szklanki zimnej wody, dodać szczyptę soli. Gotować 10 minut pod przykryciem na bardzo małym ogniu. Odstawić do wystudzenia. • Pomidory odcedzić z oleju, dołożyć passatę, koncentrat i dokładnie zmiksować blenderem. Dodać przeciśnięty przez praskę czosnek, paprykę, cynamon i majeranek. • Na patelni rozgrzać 3 łyżki oleju z suszonych pomidorów. Cebulę pokrojoną w drobną kostkę lekko zrumienić na średnim ogniu. Dodać zmiksowane pomidory z przyprawami. Smażyć około minuty, ciągle mieszając. • Dodać kaszę, wymieszać i doprawić do smaku solą i pieprzem. Przechowywać w lodówce do 4 dni.", "url": "https://stronakuchni.pl/parowance-i-slaska-kopa-wyjatkowe-przepisy-na-weganskie-dania-z-kaszy-od-autora-bloga-weganon-pawla-ochmana/ar/c17-16004357", "category": "lubelskie", "sub_category": "Gotowe dania i potrawy", "phrase": "Parowańce żakowolskie z soczewicą"}