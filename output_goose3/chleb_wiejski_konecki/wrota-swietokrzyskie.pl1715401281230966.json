{"meta_description": "Wypiekany w piecu na tradycyjnym zakwasie \n]]> \n\t \n\t \n\t\t  \n\t  \n \n\t \n\t\tChleb na Konecczyźnie do połowy XX wieku wypiekany był w większości domów w piecach chlebowych. Z czasem...", "title": "Chleb wiejski konecki - Świętokrzyskie smaki - Wrota Świętokrzyskie – Portal Województwa Świętokrzyskiego", "content": "Chleb na Konecczyźnie do połowy XX wieku wypiekany był w większości domów w piecach chlebowych. Z czasem metoda ta straciła na popularności. Dziś stosuje się ją tylko w niektórych koneckich piekarniach. O wyjątkowości tego produktu decyduje sposób przygotowywania ciasta oraz efekt końcowy – chrupiąca, błyszcząca skórka i zapach tradycyjnego zakwasu. Ograniczona skala jego wypieku sprawia, że produkt ten jest bardzo ceniony wśród smakoszy pieczywa. Na Listę Produktów Tradycyjnych trafił w kwietniu 2007 roku.", "url": "https://www.wrota-swietokrzyskie.pl/454/-/asset_publisher/2Ssb/content/chleb-wiejski-konecki-1?redirect=https%3A%2F%2Fwww.wrota-swietokrzyskie.pl%2F454%3Fp_p_id%3D101_INSTANCE_2Ssb%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-2%26p_p_col_count%3D1", "category": "świętokrzyskie", "sub_category": "Wyroby piekarnicze i cukiernicze", "phrase": "Chleb wiejski konecki"}