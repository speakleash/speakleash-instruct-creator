{"meta_description": "", "title": "chleb mecinski", "content": "Chleb męciński pieczony jest w okolicach Męcina od wieków. Zgodnie z tradycją wyrasta w wiklinowym koszyku a na jego smak największy wpływ ma drewno jodłowe i bukowe, którym pali się w chlebowym piecu. Kolejnym ważnym składnikiem, koniecznym do uzyskania niepowtarzalnego smaku, jest kwaśne mleko dodawane do zakwasu. Mąka do ciasta mielona jest w żarnach. Piekarze z Męcina bardzo przestrzegają tej tradycji.  Niewielkie bochenki po upieczeniu... obmywa się wodą.    Sekret chleba z Mąciny tkwi także w posypaniu go kminkiem i czarnuszką, czyli „ziołem starodawnym”. Pieczywo cieszy się dużą popularnością, a jego amatorzy przyznają, że świeżość zachowuje przez cały tydzień.    Przepis:    Mąka pszenna i żytnia w równych proporcjach  Zakwas  Drożdże  Ziemniaki  Mleko zsiadłe    Ciasto zrobić z mąki pszennej, razowej, drożdży, zakwasu i soli. Dodać zsiadłe mleko. Wymieszać i pozostawić do wyrośnięcia na kilka godzin. Ciasto rozdzielić na porcje tak, by każda mieściła się w małym wiklinowym koszyczku. Koszyki wcześniej posypać mąką razową. Zostawić na 15 minut do wyrośnięcia. Przed umieszczeniem w piecu dodać czarnuszki, sezamu lub inny dodatek. Każdy bochenek posmarować wodą, która zapewni rumiany kolor i umieścić w piecu. Piec około 40 - 50 minut.    Partnerem Projektu jest Województwo Małopolskie.", "url": "https://www.radiokrakow.pl/galerie/chleb-mecinski", "category": "małopolskie", "sub_category": "Wyroby piekarnicze i cukiernicze", "phrase": "Chleb męciński"}