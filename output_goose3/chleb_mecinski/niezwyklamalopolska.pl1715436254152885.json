{"meta_description": "", "title": "Beskid Mały zimą", "content": "Beskid Mały to pasmo górskie leżące na granicy województw: Śląskiego i Małopolskiego, przy czym w większości znajduje się dziś poza administracyjną Małopolską. Beskid Mały podzielony jest na 2 części doliną Soły, na której wybudowano 3 zbiorniki wodne tworzące tzw. Kaskadę Soły. Najwyższym szczytem Beskidu Małego jest Czupel (933 m n.p.m.), a największą osobliwością gór sztuczny zbiornik wodny na szczycie góry Żar, połączony z elektrownią szczytowo – pompową. Prowadzi na nią kolejka przeniesiona z Gubałówki, a na drodze dla samochodów występuje ciekawe zjawisko optyczne, dzięki któremu samochody zdają się same wyjeżdżać pod górę „na luzie”. Galeria przedstawia zimowe zdjęcia z różnych zakątków Beskidu Małego. Zdjęcia z albumu pochodzą ze strony Beskid Mały Jest Wspaniały https://www.facebook.com/BeskidMalyJestWspanialy. Autorom dziękujemy.", "url": "https://niezwyklamalopolska.pl/beskid-maly-zima/", "category": "małopolskie", "sub_category": "Wyroby piekarnicze i cukiernicze", "phrase": "Chleb męciński"}