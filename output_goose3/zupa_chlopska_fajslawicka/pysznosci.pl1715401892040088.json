{"meta_description": "Sycąca, rozgrzewająca, zapewniająca spore pokłady energii zupa chłopska z Lubelszczyzny jest dzisiaj jednym z tradycyjn…", "title": "Babcie z Lubelszczyzny często gotują zupę chłopską. Jest smaczna, a składniki tanie", "content": "Sycąca, rozgrzewająca, zapewniająca spore pokłady energii zupa chłopska z Lubelszczyzny jest dzisiaj jednym z tradycyjnych dań tego regionu. To - jak przystało na starą sprawdzoną recepturę - potrawa bardzo prosta, tania i niewymagająca. W rzeczywistości można nazwać ją wariacją na temat znanej zacierki. Zupę chłopską dziś nazwalibyśmy potrawą awaryjną, ratującą, kiedy w portfelu hula wiatr. Niegdyś takie dania stanowiły podstawę diety, z tym że dodatek słoniny był prawdziwą rzadkością. Do takich przepisów trzeba i warto wracać. Przypominają nam o naszym kulinarnym dziedzictwie. Od XIX wieku, na terenie gminy Fajsławice, przyrządza się tradycyjną zupę chłopską. Jej unikalna receptura wywodzi się z istniejącej już wcześniej na Lubelszczyźnie zupy o nazwie zacierka. Gospodynie z Fajsławic, dążąc do urozmaicenia smaku zacierki, zaczęły dodawać do niej różnego rodzaju przyprawy i zioła, które były charakterystyczne dla ich regionu. Dzięki temu zabiegowi zacierka przekształciła się w zupę chłopską. Proces przygotowania tej zupy jest prosty i nie wymaga dużo czasu, co dodatkowo przyczyniło się do jej popularności. Zupa chłopska fajsławicka została wpisana na listę produktów tradycyjnych województwa lubelskiego w 2013 roku. Do tej pory przyrządzana jest przez Koła Gospodyń Wiejskich czy babcie, pamiętające dawne receptury i trudne czasy. Zupa chłopska składa się z dosłownie garstki tanich i prostych składników. Ścieram na tarce i podaję z nietypową pastą. Kaszubskie gospodynie smażyły je na okrągło", "url": "https://pysznosci.pl/babcie-z-lubelszczyzny-czesto-gotuja-zupe-chlopska-jest-smaczna-a-skladniki-tanie,6996023714646656a", "category": "lubelskie", "sub_category": "Gotowe dania i potrawy", "phrase": "Zupa chłopska fajsławicka"}