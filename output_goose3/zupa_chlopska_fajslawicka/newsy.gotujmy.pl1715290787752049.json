{"meta_description": "Na Lubelszczyźnie, w gminie Fajsławice nieprzerwanie dawien dawna u kultywuje się tradycję gotowania zupy chłopskiej fajsławickiej. Wypróbujcie ten przepis.", "title": "Fajsławicka zupa chłopska z kilku prostych składników. Tak jadali nasi przodkowie", "content": "Jaki jest najprostszy pomysł na stosunkowo tani i szybki w przygotowaniu obiad dla całej rodziny? Oczywiście zupa, ale koniecznie z pożywną wkładką. To mogą być kawałki mięsa, ziemniaki, kluski czy kasza - dzięki takim dodatkom danie zyskuje na smaku i zapewnia uczucie sytości na długo. Jeżeli szukacie inspiracji i pomysłów na zupę, wypróbujcie przepis na pyszną, choć skromną zupę chłopską prosto z podlubelskich Fajsławic z charakterystycznymi kluseczkami. To danie naprawdę wyjątkowe. Zupę chłopską, na którą przepis podajemy poniżej, przyrządza się w gminie Fajsławice na Lubelszczyźnie przynajmniej od XIX wieku (na to wskazują źródła). Jest ona inspirowana inną znaną potrawą, czyli zacierką. Różnica polega na tym, że do zupy fajsławickiej nie szczędzi się majeranku, który nadaje jej wspaniałego smaku oraz aromatu. konieczna jest także wkładka w postaci solidnej porcji słoniny. Tak o zupie mówią mieszkańcy sławnej gminy: - Kartofle się wrzuca na wodę, jak już są miękkie to się rwie zacierkę. Gniecie się ciasto z mąki i wody na miękko. Potem wałuję i kroję na 4 placki, biorę po kawałki rwę i rzucam na wodę. Słoninę się rozpuszcza i wlewa do talerza. A produkty były swoje z gospodarstwa. Zupa chłopska fajsławicka od 2013 roku znajduje się na liście produktów tradycyjnych w kategorii „Gotowe dania i potrawy” w województwie lubelskim. • Obierzcie ziemniaki, pokrójcie w kostkę i gotujcie, aż zmiękną. • Boczek albo słoninę również pokrójcie drobno. Wrzućcie na patelnię i usmażcie skwarki. Po chwili dodajcie pokrojoną cebulę. • W międzyczasie wymieszajcie 3 szklanki mąki z 1 szklanką wody i szczyptą soli. Zagniećcie ciasto, a następnie rozwałkujcie je i oderwijcie z niego kluseczki. Wrzućcie do garnka z ziemniakami. • Wlejcie do niego także skwarki z cebulą z patelni, wraz z całym wytopionym tłuszczem. Wymieszajcie. • Wsypcie do zupy jeszcze 1 łyżkę majeranku oraz sól i pieprz do smaku. Smacznego!", "url": "https://newsy.gotujmy.pl/newsy/fajslawicka-zupa-chlopska-z-kilku-prostych-skladnikow-tak-jadali-nasi-przodkowie", "category": "lubelskie", "sub_category": "Gotowe dania i potrawy", "phrase": "Zupa chłopska fajsławicka"}