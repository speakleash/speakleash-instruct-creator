{"meta_description": "", "title": "Coś na zimowe dni, czyli zupa chłopska fajsławicka", "content": "Najkrócej mogę powiedzieć, że to pyszna zupa ziemniaczana z zacierką i skwarkami z boczku lub słoniny. Chcąc jednak rozszerzyć jej charakterystykę, warto wspomnieć, że kluczowe są dwie przyprawy – mielony kminek i majeranek, o które właśnie mieszkanki Fajsławic (wieś w województwie lubelskim, w powiecie krasnostawskim) wzbogaciły tradycyjną kartoflankę. Pod koniec gotowania, zupę zaprawia się podsmażoną cebulką z odrobiną zasmażki. Jest syta i bardzo dobra.", "url": "https://lubinowe.pl/cos-na-zimowe-dni-czyli-zupa-chlopska-fajslawicka/", "category": "lubelskie", "sub_category": "Gotowe dania i potrawy", "phrase": "Zupa chłopska fajsławicka"}