{"meta_description": "Długo pieczona, bardzo miękka pieczeń z karkówki", "title": "Długo pieczona, bardzo miękka pieczeń z karkówki", "content": "ładny awałek chudego karczku umyłam i dobrze osuszyłam. Przyprawy wymieszałam w moździerzu lekko je utłukując, ale nie na proszek - przynajmniej część ziarenek kolendry i gorczycy powinna pozostać w całości. Posypałam mięso przyprawami a następnie skropiłam octem balsamicznym i 2-ma łyżkami oleju olejem. Miskę, w której było mięso przykryłam i odstawiłam do lodówki na ok. 12 godzin. Cebula obrałam i pokroiłam w piórka. Dno naczynia posmarowałam resztą oleju i wsypałam cebule. Na niej ułożyłam mięso. Naczynie wstawiłam do piekarnika nagrzanego do 200 st. C a po 15-stu minutach zmniejszyłam temperaturę do 150 st. i piekłam w takiej 3 godziny. Po zmniejszeniu temperatury wlałam jeszcze do naczynia ok. 3/4 szkl. gorącej wody - koniecznie gorącej bo od zimnej naczynie może pęknąć! - i przykryłam je. W czasie tych trzech godzin pieczenia przewróciłam mięso jakieś 3 razy. Przed podaniem pozwoliłam mu odpocząć ok. 15-ście minut a sos przelałam do rondelka, zagęściłam mąką rozmieszaną w niewielkiej ilości wody i zagotowałam.", "url": "https://smacznapyza.blogspot.com/2012/06/dugo-pieczona-bardzo-miekka-pieczen-z.html", "category": "łódzkie", "sub_category": "Mięso świeże oraz produkty mięsne", "phrase": "Karczek pieczony z Białej Góry"}