{"meta_description": "", "title": "Karkówka pieczona w rękawie", "content": "Karkówka pieczona w rękawie - poznaj mój sposób na soczyste mięso! 1. Mięso umyj i osusz. Do miseczki przełóż oliwę z oliwek, ketchup oraz wszystkie przyprawy. Składniki dobrze ze sobą wymieszaj. 2. Powstałą marynatą natrzyj mięso dokładnie z każdej strony. Teraz w kilku miejscach długim i ostrym nożem zrób wgłębienia w karkówce, w które następnie powciskaj obrane ząbki czosnku. Dzięki temu cały aromat przejdzie do mięsa w trakcie pieczenia. 3. Tak przygotowaną karkówkę umieść w woreczku do pieczenia, obłóż cebulą posiekaną w talarki. Worek zamknij klipsem. Zamarynowane mięso może w lodówce spędzić spokojnie 12 - 24 godziny. Tak naprawdę im dłużej karkówka marynuje się, tym mięso będzie bardziej aromatyczne po upieczeniu. 4. Karkówkę na ok. 30 minut przed pieczeniem wyciągnij z lodówki, aby nabrała temperatury pokojowej. 5. Piekarnik rozgrzej do 190 stopni C, u mnie funkcja grzanie góra - dół. Worek z mięsem przeóż na blachę. Piecz karkówkę ok. 100 minut. Zasada pieczenia karczku jest bardzo prosta - 1 kg mięsa to 1 godzina pieczenia. Długość trzymania mięsa w nagrzanym piekarniku zależy również od grubości kawałka. 6. Na 10 minut przed końcem pieczenia rozcinamy folię nożyczkami (uwaga, żeby nie poparzyć się ponieważ w tym momencie buchnie gorąca para z woreczka). Kontynuujemy pieczenie jeszcze przez 10 minut z rozciętą folią, aby mięso apetycznie przyrumieniło się. Porada: Dzięki temu, że zamarynowany karczek od razu umieszczamy w woreczku do pieczenia Gosia, nie brudzimy dodatkowych naczyń i nie marnujemy czasu na przekładanie mięsa do innego naczynia. Woreczek z całą zawartością następnie układamy na blasze i wstawiamy do rozgrzanego piekarnika. W czasie kiedy mięso piecze się w piekarniku zabieramy się za przygotowanie surówki oraz ziemniaczków. Surówka z białej kapusty, z porem, marchewką i jabłkiem Surówka z białej kapusty, z porem, marchewką i jabłkiem - przygotowanie: 1. Warzywa umyj i osusz. Kapustę drobno poszatkuj. Marchew oraz jabłko zetrzyj na tarce o grubych oczkach. Białą część pora pokrój w półtalarki. Pęczek koperku drobno posiekaj. 2. Majonez połącz z jogurtem naturalnym, sokiem z cytryny oraz z przyprawami. 3. Wszystkie warzywa przełóż do miski, polej sosem i wymieszaj. 4. Surówkę wstaw na 30 minut do lodówki, aby smaki przegryzły się. 1. Ziemniaki obierz ze skórki, umyj i pokrój na ćwiartki lub łódeczki. 2. W miseczce wymieszaj oliwę z oliwek z przyprawami. 3. Do większej miski przełóż ziemniaki, polej je oliwą z przyprawami. Następnie oprósz mąką ziemniaczaną. 4. Całość bardzo dobrze wymieszaj, aby każdy kawałek ziemniaka obtoczony był w oliwie i przyprawach. Dzięki dodatkowi mąki ziemniaczanej, ziemniaki po upieczeniu będą apetycznie chrupiące. 5. Tak przygotowane ziemniaki przełóż na blachę wyłożoną papierem do pieczenia. Ziemniaczki ułóż równomiernie, aby nie nachodziły na siebie. Wstaw je do piekarnika mniej więcej w połowie pieczenia mięsa. W trakcie pieczenia wymieszaj ziemniaki kilka razy, aby równomiernie były przyrumienione. Finalnie ziemniaczki powinny spędzić ok. 50 minut w piekarniku rozgrzanym do 190 stopni C. Porada: Blachę lub naczynie żaroodporne wyłóż papierem do pieczenia Gosia, dzięki temu ziemniaki nie przykleją nam się do dna blachy i po upieczeniu bez problemu przełożymy je na talerz.", "url": "http://www.tysiagotuje.pl/2020/01/karkowka-pieczona-w-rekawie.html", "category": "łódzkie", "sub_category": "Mięso świeże oraz produkty mięsne", "phrase": "Karczek pieczony z Białej Góry"}