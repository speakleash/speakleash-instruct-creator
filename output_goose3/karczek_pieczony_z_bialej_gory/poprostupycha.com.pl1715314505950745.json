{"meta_description": "Karkówka po cygańsku to przepyszny pomysł na obiad. Mięso rozpływa się w ustach, a zalewa nadaje fantastyczny smak dla całości.", "title": "Karkówka po cygańsku", "content": "Karkówka po cygańsku smakuje dużo lepiej jeśli ją wcześniej zamarynujecie w przyprawach i odstawicie na kilka godzin. Jeśli Wam się spieszy to oczywiście można ten czas skrócić. Karkówkę (u mnie około 1 kg) kroimy na cienkie plastry. Można je lekko rozbić tłuczkiem. W miseczce mieszamy przeciśnięty czosnek (3 większe ząbki) z przyprawą do karkówki (pół łyżeczki, można zastąpić uniwersalną przyprawą do mięs), suszonym lubczykiem (1 łyżka), papryką słodką (większa szczypta), pieprzem (większa szczypta) i oliwą (3 lub 4 łyżki). Mięso przekładamy do szczelnego pojemnika i następnie nacieramy je marynatą. Przykrywamy wieczkiem od pojemnika lub zawijamy folią spożywczą. Odkładamy zamarynowane mięso do lodówki na kilka godzin (ja to robię zwykle dzień wcześniej wieczorem, a piekę następnego dnia).", "url": "https://poprostupycha.com.pl/przepis/karkowka-po-cygansku/", "category": "łódzkie", "sub_category": "Mięso świeże oraz produkty mięsne", "phrase": "Karczek pieczony z Białej Góry"}