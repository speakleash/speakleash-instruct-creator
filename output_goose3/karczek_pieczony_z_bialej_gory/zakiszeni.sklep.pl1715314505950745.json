{"meta_description": "Karkówka z PIECA - Karczek - Pieczyste - tradycyjnie bez konserwantów. w kategorii > WĘDLINY TRADYCYJNE, SWOJSKIE", "title": "Karkówka z PIECA - Karczek - Pieczyste - tradycyjnie bez konserwantów.", "content": "Pieczony karczek wieprzowy z dodatkiem ziół - bez azotynu sodu, czyli bez peklosoli . Zapraszamy do spróbowania najlepszej jakości produktów z rzemieślniczej wędzarni.  To smak tradycyjnej produkcji, którego nigdy nie zapomnisz, ponieważ jest to naturalna pieczeń z karkówki marynowanej przez okres 7 dni w kąpieli soli jodowanej połączonej z wywarem ziół i przypraw według własnej receptury, posypana naturalnymi przyprawami zwinięta i pieczona pod przykryciem w piecu To wyjątkowo smaczny i soczysty rarytas dzięki tradycyjnej recepturze oraz wysokiej jakości mięsa. Pyszna na zimno oraz jako danie na gorąco. Wyższą cenę pieczystego, rekompensuje niska zawartość tłuszczu oraz większe bogactwo składników mineralnych, ponieważ w procesie pieczenia wyparowuje woda, wytapia się tłuszcz i tracimy nawet 30% masy.  Dodatkowo brak \"sztuczności\", czyli chemii spożywczej sprawia, że nasze wyroby są nie tylko smaczne i naturalne, ale przede wszystkim zdrowe.  Co więcej mięso pochodzi z chowu bez antybiotyków, bez GMO, a w tradycyjnym procesie nie stosujemy alergenów oraz cukru. Spróbuj: Plastrów karkówki na zimno lub na ciepło podanych z chrzanem, kiszonymi ogórkami lub kimchi. Do pełni szczęścia potrzeba tylko towarzystwa kraftowego piwa lub wytrwanego wina, a będzie po prostu smacznie i zdrowo. Zamawiając prosimy wybrać wagę, ale można także złożyć indywidualne zamówienie na kilka rodzajów naszych naturalnych produktów według własnych oczekiwań. Składniki: Jak widać na zdjęciach każdy kawałek jest nieco inny, ponieważ wyjątkową jakość i smak gwarantuje surowiec, czyli karkówka ze świnki z tradycyjnego chowu rolniczego, a nie przemysłowej fermy, czy też z zagranicznego mięsa(100 g pieczystego wyprodukowano ze 142,8 g karkówki), sól, przyprawy naturalne. W tym produkcie nie stosujemy peklosoli (azotynu sodu), a w innych stosujemy tylko 45% dopuszczonej w UE dawki peklosoli - ta obniżona zawartość wyróżnia nas i potwierdza troskę o Wasze zdrowie. Na czas transportu produkt jest bezpiecznie zapakowany próżniowo \"vacum\". Po otwarciu przechowywać w lodówce w pojemniku lub papierze spożywczym i spożyć w ciągu 5 dni. Kilka słów, jak wytwarzamy nasze wędliny: Pracujemy w naszym zakładzie według wymagających manufakturowych reguł. Stosujemy tradycyjne techniki, które nie uznają dróg na skróty. W swojej pracy nie przyśpieszamy żadnymi związkami chemicznymi procesów naturalnie wymagających czasu. Nie nastrzykujemy naszego mięsa solankami, nie używamy chemii, barwników, polepszaczy smaków.   Stosujemy 45% dopuszczonej w UE dawki peklosoli – to nic innego jak konserwant, który utrwala żywność i – co istotne – nie szkodzi, o ile podawany jest w zmniejszonym do minimum stężeniu. W mięso, starannie wcierane są wyselekcjonowane naturalne przyprawy, lub jest one kąpane w gotowanych i wystudzonych wywarach z naturalnych przypraw i ziół, które sami, w zakładzie odważamy według naszej własnej receptury - mielimy je - jeśli zachodzi taka konieczność i ręcznie mieszamy. Kiełbasy nadziewamy tylko w naturalne jelita, a każdy kawałek kiełbasy, kaszanki, kabanosa jest ręcznie odwijany przez naszych pracowników, osuszany, aby następnie mógł „wjechać” do jednej z 3 komór wędzarniczych opalanych drewnem bukowym, olchowym, a czasami nawet z drzew owocowych. Każde 100 gram naszych produktów wytwarzamy z minimum 115 gram mięsa, a w produktach dojrzewających i suszonych, wartość ta wzrasta nawet do 157 gram. To powrót do tradycyjnych, solidnych praktyk. Dlatego jesteśmy pewni, że nasze wędliny nie są drogie, a nawet tańsze od do większości przemysłowych produktów, gdzie pozornie niska cena wynika z dodatku wody i innej chemii spożywczej. Nasi przyjaciele z podobnie, jak my wierzą, że lepsze jedzenie to lepsze życie. Dziękujemy, że kupujecie mądrze i zdrowo czerpiąc z lokalnych, polskich tradycji, co wspiera rozwój małych, rodzimych społeczności.", "url": "https://www.zakiszeni.sklep.pl/pl/p/Karkowka-z-PIECA-Karczek-Pieczyste-tradycyjnie-bez-konserwantow./204", "category": "łódzkie", "sub_category": "Mięso świeże oraz produkty mięsne", "phrase": "Karczek pieczony z Białej Góry"}