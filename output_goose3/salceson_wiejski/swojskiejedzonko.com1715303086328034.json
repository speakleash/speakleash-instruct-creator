{"meta_description": "swojski salceson - prosty przepis", "title": "Salceson domowy- prosty przepis!", "content": "Od dawna chodził za mną domowy salceson-taki prawdziwy ,pachnący, pyszny. Próbowałam gdzieś taki kupić, ale te w sklepie nie przypominają prawdziwego salcesonu-więc postanowiłam zrobić go z mężem w domu -okazało się to bardzo proste-nawet się nie spodziewałam-a efekt przerósł moje oczekiwania-wyszedł mega pyszny i na pewno jeszcze nie raz będę go robić. Zobaczcie film jak zrobić taki salceson krok po kroku Mięso opłukać ,oczyścić z ewentualnej szczeciny, włożyć do dużego gara zalać bulionem ,dodać ziele angielskie i liście laurowe i gotować na małym ogniu pod przykryciem aż mięso będzie miękkie -ok 2-3 godz. Po tym czasie mięso wyjąć z garnka (zostawiając półtora szklanki wywaru) Mięso obieramy z kości i chrząstek i kroimy na kawałki mniej więcej takie jak na gulasz, tłuszczyk i inne twardsze włókna kroimy drobniutko lub mielimy na maszynce(ja kroiłam),wszystko razem mieszamy i doprawiamy porządnie solą, pieprzem, czosnkiem przeciśniętym przez praskę, kolendrą i dolewamy półtora szklanki wywaru odcedzonego-mięso musi być mocno doprawione bo niedoprawiony salceson jest nie smaczny. Mieszamy wszystko dokładnie i pakujemy do osłonek. Nakładamy szczelnie do zawiązanej z jednej strony osłonki, tak żeby było jak najmniej powietrza ,na koniec jeszcze dociskamy mocno i skręcamy sznurkiem na końcu. Salceson parzymy w garnku z wodą przez 1 godz ( temp.wody 80 stop) Po wyjęciu salceson ma odparować przez pół godziny i wtedy wynosimy go do chłodnego miejsca i obciążamy -ja daje między dwie deski do krojenia i na górę coś ciężkiego. Tak zostawiamy do wystygnięcia najlepiej na kilka godzin lub na noc. Potem zostaje nam już tylko zajadać pyszny domowy salcesonik.", "url": "https://www.swojskiejedzonko.com/2017/11/domowy-salceson-pychotka.html", "category": "lubuskie", "sub_category": "Mięso świeże oraz produkty mięsne", "phrase": "Salceson wiejski"}