{"meta_description": "", "title": "Fjuty i ruchańce: to nasze specjały. A jak je zrobić na własną rękę", "content": "Przysmak na śniadanie i kolację - słowo znane także w Wielkopolsce, bo bardzo duży wpływ na kształtowanie się kuchni Kujaw miało przenikanie się potraw i smaków kuchni kujawskiej oraz wielkopolskiej. Jedną z często przygotowywanych potraw na bazie mleka, zazwyczaj latem, był gzik. \"Jadano go przeważnie na śniadanie, czasami na podwieczorek. Podstawowy przepis to: \"1/2 kg świeżego twarogu rozetrzeć z ćwiartką śmietany, 2-3 cebulami pokrojonymi w kostkę (cebulę można zastąpić zieloną cebulką lub szczypiorkiem). Doprawić solą i pieprzem. Podawać z ziemniakami ugotowanymi w mundurkach. Gzik podawano też z chlebem. Była to bardzo popularna potrawa na Kujawach\". Śmietanę niekiedy zastępowano mlekiem, rzadziej masłem, zdarzało się również, że wodą. Sposób spożywania gzika nie zmienił się na przestrzeni lat. Może być podawany w misce i spożywany bezpośrednio łyżką jako samoistna potrawa, bądź położony na chlebie lub podawany jako dodatek do klusek czy kartofli. Deser o maślanej konsystencji w delikatnym pszennym wafelku. Barwa: zależna od czterech smaków lodów: waniliowy - kremowo-żółta, truskawkowy - różowa, porzeczkowy - bordowo-fioletowa, czekoladowy - ciemnobrązowa. Lody z Koronowa są wręcz znakiem rozpoznawalnym tego urokliwego miejsca. W dawnych czasach w Polsce chłodnictwo nie było rozwinięte, w związku z czym do zamrażania, transportu i przechowywania lodów używano zebranego w zimie lodu rzecznego, który składowany był w tzw. lodowniach. Lód cięto piłami ręcznymi na mniejsze bloki i przewożono zaprzęgiem konnym do lodowni. Z takich magazynów lód pobierano tylko nocą, by ciepło nie powodowało jego topnienia. Przełomem dla rozwoju lodziarstwa było wynalezienie maszynki do lodów o nazwie sabotiere. Składała się ona z dwóch naczyń: do większego - wypełnionego lodem i solą wkładano mniejsze, do którego wlewano masę lodową. Masa była mieszana za pomocą specjalnych mieszadeł i kręcąc nimi doprowadzano do zmrożenia masy lodowej do stałej konsystencji. Produkcja lodów koronowskich opiera się właśnie na tej tradycyjnej technologii. Początkowo porcje wkładane były na płaski wafelek, obecnie jest to również kruchy wafelek pszenny w kształcie kubka. Bardzo znana i popularna zupa. To potrawa spożywana na Kujawach od wieków, szczególnie na wsi. Mówiło się, że jest to strawa ludzi biednych i bogatych, w zależności od tego, ile śmietany i okrasy lub kiełbasy do niej dodano. W większości domów, na śniadanie podawany był także żur. Wprawdzie była to potrawa codzienna, to jednak w święta smakował on zupełnie inaczej, gdyż przygotowywany był na wywarze po gotowaniu wędzonej szynki - dziś z dodatkiem białej kiełbasy. Istnieje również legenda, przekazywana przez mieszkańców Kujaw z pokolenia na pokolenie, która opisuje historię żuru: Dawno temu pewna biedna kobieta chciała ugotować na obiad jakąś strawę, ale nie miała z czego. Została jej w garnku resztka mąki żytniej, zalała ją więc wodą i pozostawiła na krańcu pieca, gdyż stwierdziła, że i tak żadna potrawa z tego nie wyjdzie. Idąc przez pole zauważyła parę marnych kartofli, pomyślała więc kobieta, że weźmie je do domu i ugotuje. Gotując je, kobieta pochyliła się nad kuchnią i poczuła słodko-kwaśny zapach. Ach, to była ta mąka zalana wodą, o której zapomniała, i która stała na piecu kilka dni. A jak by wlać to do ziemniaków? - pomyślała kobieta. Jak pomyślała, tak zrobiła. Mieszając zakwas zalała nim ziemniaki. Zapach w kuchni rozszedł się apetyczny. Oczy kobiety przyciągnęła skórka słoniny, która wisiała nad kuchnią. Pokroiła ją i dodała do garnka, posoliła i spróbowała swojej strawy. Oniemiała z zachwytu. To, co ugotowała było bardzo smaczne i sycące. Mąż, wróciwszy z pola, liczył na parę ziemniaków w łupinach, a tu dostał pyszną zupę. Opowiadał później w okolicy, jak to mu żona nagotowała takiej dobrej strawy, że ją potem stale \"żor\". Ludzie zaś lekko przekręcili to słowo, i tak powstała nazwa \"żur\".", "url": "https://bydgoszcz.wyborcza.pl/bydgoszcz/56,48722,21494999,fjuty-i-ruchance-to-nasze-specjaly-nie-tylko-na-wiosne-i-wielkanoc.html", "category": "kujawsko-pomorskie", "sub_category": "Sery i inne produkty mleczne", "phrase": "Lody koronowskie"}