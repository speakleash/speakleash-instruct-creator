{"meta_description": "Rozgrzani upalnym czerwcem, wchodzimy w lipiec nastawieni na podobne temperatury i przygotowani na formy schłodzenia I to ze smakiem Wszystko możemy znaleźć…", "title": "2 lipca 2023", "content": "W historię i kulturę położonego nad rzeką Brdą miasta Koronowa, wpisała się tradycja wytwarzania lodów. Lody z Koronowa są wręcz znakiem rozpoznawalnym tego urokliwego miejsca w Kujawsko-Pomorskiem. Produkcja lodów koronowskich opiera się tradycyjnej technologii. W procesie wytwarzania lodów wykorzystywane są wyłącznie tradycyjne maszyny i receptury. Dzięki technologii „kręcenia” lodów, możliwa jest kontrola nad produkcją na każdym jej etapie, a sam proces wymaga umiejętności, ale także doświadczenia. Wyjątkowy smak lodów koronowskich tworzą starannie wyselekcjonowane produkty od lokalnych hodowców, dzięki czemu lody wytwarzane są wyłącznie z naturalnych składników, pozbawione wszelkich konserwantów, barwników i sztucznych polepszaczy smaku. Lody produkowane są w niewielkich partiach i spożywane bezpośrednio po ich wyprodukowaniu. Niejednemu z konsumentów zakręciła się łza w oku na widok termosów i aksamitnego smaku lodów koronowskich, przywodzący na myśl czasy dzieciństwa. Na „Listę Tradycyjnych Potraw Pomorza i Kujaw” produkt ten wpisany został 29 kwietnia 2014 roku. W rozmowie z Iwoną Muszytowską-Rzeszotek, o tradycjach i sposobie sporządzania tego koronowskiego specjału mówi Ireneusz Zmudziejewski, współwłaściciel rodzinnej firmy „Lody trdadycyjne I.I. Zmudziejewscy”, oczywiście w Koronowie.", "url": "https://www.radiopik.pl/299,80,2-lipca-2023", "category": "kujawsko-pomorskie", "sub_category": "Sery i inne produkty mleczne", "phrase": "Lody koronowskie"}