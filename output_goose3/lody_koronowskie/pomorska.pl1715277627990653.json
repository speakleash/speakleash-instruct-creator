{"meta_description": "Waniliowe o zapachu wiejskiego mleka, truskawkowe z kremową masą lodową czy porzeczkowe. To tylko niektóre propozycje  lodziarni państwa Zmudziejewskich.", "title": "Koronowskie lody wpisane na listę potraw tradycyjnych. Teraz podbiją kraj?", "content": "Koronowiacy znają te smaki na pamięć. Mówią o nich z dużym sentymentem. - Pamiętam te kolejki po lody w latach 80. - Wspomina Robert Wiśniewski. - W soboty i niedziele często stało się godzinę, ale było warto. Pan Robert pokazuje nam fotografie z początku lat 80 autorstwa swojego ojca Kazimierza. Widzimy na niej długą kolejkę po lody. Teraz, dzięki wpisaniu lodów na listę potraw tradycyjnych o ich walorach będą mogą przekonać się inni mieszkańcy województwa. A lody koronowskie to wielopokoleniowa tradycja. - Produkcją lodów zajął się mój ojciec w 1979 roku - mówi Wiesław Zmudziejewski, właściciel lodziarni przy ulicy Sienkiewicza 22. - Oprócz lodów nasz ojciec produkował też murzynki. Nowoczesną Wieś znajdziesz także na Facebooku - dołącz do nas! Ale to nie jego wyroby Ministerstwo Rolnictwa i Rozwoju Wsi wpisało na listę produktów tradycyjnych. Te pochodzą z lodziarni przy ul. Dworcowej 27, którą prowadzą w Koronowie Ilona i Ireneusz Zmudziejewscy. To brat i bratowa pana Wiesława. Bo każdy z braci ma teraz własną firmę cukierniczą. Ich produkty nie są identyczne, różnią się nieco recepturami.", "url": "https://pomorska.pl/koronowskie-lody-wpisane-na-liste-potraw-tradycyjnych-teraz-podbija-kraj/ar/6431988", "category": "kujawsko-pomorskie", "sub_category": "Sery i inne produkty mleczne", "phrase": "Lody koronowskie"}