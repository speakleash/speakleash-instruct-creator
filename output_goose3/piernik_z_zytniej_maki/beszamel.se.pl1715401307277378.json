{"meta_description": "Przepis na świąteczny piernik przekładany powidłami. Ciasto z mąki żytniej, bez białek mleka krowiego powinny wypróbować wszyscy alergicy. Pyszny piernik w pole...", "title": "Piernik żytni przekładany powidłami", "content": "W garnku z grubym dnem umieść miód, przyprawy do piernika, cukier i olej. Wszystkie składniki podgrzewaj na wolnym ogniu do rozpuszczenia cukru i nie dopuść do wrzenia, a następnie odstaw do wychłodzenia. Do wystudzonej masy dodaj jajka i rozpuszczoną w ciepłym mleku sodę. Wszystko zmiksuj, dodaj mąkę i miksuj dalej, aż ciasto stanie się jednolite. Surowe ciasto odstaw na kilka godzin w chłodne miejsce, ale nie do lodówki. Po tym czasie przełóż ciasto do wyłożonej papierem do pieczenia i natłuszczonej keksówki i piecz przez 50-60 minut w temperaturze około 160 stopni C. Wystudzony piernik zawiń szczelnie w bawełnianą lub lnianą ścierkę i przechowuj w chłodzie przez kilka dni, aż skruszeje. Dzień przed podaniem przekrój go wzdłuż na trzy równe części i przełóż podgrzaną marmoladą. Ciasto piernikowe oblej rozpuszczoną w kąpieli wodnej gorzką czekoladą i odstaw do skrzepnięcia na całą dobę.", "url": "https://beszamel.se.pl/przepisy/ciasta-okazjonalne/piernik-zytni-przekladany-powidlami-re-LgMs-e8AX-GKQG.html", "category": "świętokrzyskie", "sub_category": "Wyroby piekarnicze i cukiernicze", "phrase": "Piernik z żytniej mąki"}