{"meta_description": "Składniki na 3 sztuki (foremka o wymiarach 16 cm x 8 cm):...", "title": "Piernik Staropolski, czyli piernik pszenno-żytni z powidłami, w polewie czekoladowej", "content": "Piernik Staropolski, czyli piernik pszenno-żytni z powidłami, w polewie czekoladowej Składniki na 3 sztuki (foremka o wymiarach 16 cm x 8 cm): 250 g miodu, 17 g przyprawy korzennej, 25 ml wódki, 5 g kakao, 85 g masła, 85 g cukru, 4 jajka (oddzielnie białka i żółtka), 5 g sody oczyszczonej, 170 g mąki żytniej, 170 g mąki pszennej.  Przełożenie: powidła śliwkowe,  Polewa: 120 ml śmietanki 30 %, 130 g ciemnej czekolady.  Do posypania na wierzch: skórka pomarańczy lub płatki migdałów. Sposób przygotowania:  1. Miód podgrzać delikatnie w rondlu, jak będzie ciepły dodać przyprawę korzenną, wymieszać i zdjąć z ognia. To wszystko wymieszać z wódką i kakao - należy pamiętać, że miód nie może być gorący, tylko ostudzony). Foremki wyłożyć papierem do pieczenia.  2. Masło utrzeć mikserem z cukrem na puszysty krem. Dodawać stopniowo żółtka cały czas miksując. Do ostudzonej masy z miodem i przyprawami dodać sodę. Mąki przesiać do jednej miski. Z białek ubić sztywną pianę.  3. Do utartej masy z masła i żółtek dodawać na przemian mąkę i masę z miodem, miksując na średnich obrotach miksera (masa będzie dość gęsta). Na koniec połączyć delikatnie (na małych obrotach miksera lub szpatułką) z ubitą pianą z białek. Przełożyć masę do foremek.  4. Ciasto wstawić do nagrzanego do 170 stopni piekarnika i piec przez około 45 minut (można sprawdzić wykałaczką/drewnianym patyczkiem czy ciasto jest mokre, jeśli tak - to pieczemy dalej. Po upieczeniu piernik będzie twardy. Po ostudzeniu odłożyć piernik na 1-2 dni, a następnie przełożyć powidłami. Piernik najlepiej jest przełożyć na kilka dni przed podaniem.  5. Jak przełożyć? Ciasto przekroić w poprzek na 3 równe części i posmarować powidłami. Części nałożyć na siebie (tak jak na zdjęciu obok). 6. Przełożony piernik polać polewą (w rondlu zagotować śmietankę, odstawić z ognia, następnie dodać połamaną na kawałeczki czekoladę i mieszać aż całkowicie się rozpuści. Polewę ostudzić.  7. Na koniec piernik z wierzchu można posypać skórką pomarańczy lub płatkami migdałów - i gotowe.", "url": "https://echodnia.eu/swietokrzyskie/przepis-na-pyszne-pierniki-poznaj-sekret/ga/11589150/zd/21954076", "category": "świętokrzyskie", "sub_category": "Wyroby piekarnicze i cukiernicze", "phrase": "Piernik z żytniej mąki"}