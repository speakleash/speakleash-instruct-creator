{"meta_description": "", "title": "Ulubiony piernik - żytni", "content": "Oczywiście, trzeba coś upiec na Święta, oprócz ciasteczek. W moim rodzinnym domu, musiał być zawijany makowiec, a w naszym domu, jak na chatę starej czarownicy przystało, jest piernikowo.  Długo nie wiedziałam, że prawdziwy piernik powinien być upieczony z żytniej mąki.  Dopiero, jak (z pewną nieśmiałością) upiekłam go po raz pierwszy, przekonałam się, ze to prawda.  Ogólnie, rodzinnie jesteśmy miłośnikami pierników i ten żytni, jest numerem 1:  40 dag mąki żytniej,  25 dag miodu,  pół szklanki cukru,  5 dag masła,  pół szklanki mleka,  2 jajka,  2 torebki przyprawy do piernika,  1 łyżeczka sody oczyszczonej.  Mąkę żytnią trzeba koniecznie przesiać, bo inaczej lubią się zrobić w cieście, trudno rozcieralne, mączne kuleczki i po upieczeniu piernik bywa w białe kropki. A ponieważ jest super, to najlepiej zrobić od razu dwa.Najlepiej, jak już kiedyś opisywałam, sprawdzić patyczkiem, czy jest upieczony.Piernik możemy wcinać nie przekładany, lub przekładać klasycznie - powidłem węgierkowym,albo marmoladą, masą waniliową, orzechową, dżemem np. morelowym, lub marcepanem. Można go polać czekoladą lub lukrem. To już od waszej fantazji i smaku zależy.Ciekawe, czy skusicie się, na piernikowe Święta :)", "url": "https://uciotalki.blogspot.com/2015/12/ulubiony-piernik-zytni.html", "category": "świętokrzyskie", "sub_category": "Wyroby piekarnicze i cukiernicze", "phrase": "Piernik z żytniej mąki"}