{"meta_description": "Przepis na Piernik. Pyszne ciasto na mące żytniej, z miodem i bakaliami, oblane polewą czekoladową i przełożone powidłami śliwkowymi.", "title": "Piernik - najlepszy", "content": "Od dziecka byłam bardzo wybredna i dość zdecydowana w tym, co było dobre a co nie. Nie lubiłam w dzieciństwie ciast, za wyjątkiem kilku. Nie lubiłam większości, bo były albo suche, albo twarde, albo niesmaczne, bo pieczone na margarynie, albo po prostu nie miały odpowiednich proporcji. Piernik również był takim ciastem, choć nie bardzo pamiętam, aby był pieczony u mnie w rodzinie. Jedyne ciasta pierniki jakie znałam to te kupowane na odpuście, ew. w sklepie. Suche i niedobre… I pamiętam pewien grudniowy dzień w pracy… Do mojego pokoju przyszła Gosia. Przyszła poczęstować swoim piernikiem, którego piecze od lat. Piernik? Pomyślałam i wzdrygnęłam się. Ale nie wypada przecież odmówić… Spróbowałam i… moje kubki smakowe oszalały 🙂 To był najpyszniejszy piernik, jaki jadłam. Od razu poprosiłam Gosię o przepis i od tamtego czasu piekę rok do roku. Często podwójną porcję. Z poniższego przepisu wychodzą dwie podłużne foremki. Ale piernik jest tak pyszny (szczególnie, gdy postoi z tydzień lub dwa :)), dlatego często piekę podwójną porcję. Wówczas obdarowuje bliskich lub mrożę “na czarną godzinę”. Piernik od Gosi był bez polewy, ale ponieważ my lubimy taki czerstwy, to polewa jest wówczas konieczna! Poza tym piernik jest bardzo zdrowym ciastem! Pieczony jest u mnie zawsze na mące żytniej razowej, ma mnóstwo suszonych owoców i migdałów (które jako jedyne z orzechów mają działanie alkalizujące) no i nie zawiera białego cukru, czy masła. Taki piernik spokojnie moglibyśmy spożywać przez cały rok!  Dzięki Gosia! Piernik upieczony w dwóch keksówkach, kroję na trzy części w poprzek. Dolne warstwy obydwu pierników łączę razem powidłami, kroje w kostki i zanurzam w polewie czekolawej, tworząc pyszne Kostki Czekoladowe z Piernika! Pozostałe części również przekładam powidłami i oblewam polewą, tworząc dwa niższe (bo pozbawione spodniej warstwy) Ciasta Pierniki.  Polecam na Święta Bożego Narodzenia, na Sylwestra i na cały nowy rok 😀 Polecam również przepis na “Szybki piernik bez miksera“.", "url": "https://www.mojadelicja.pl/piernik/", "category": "świętokrzyskie", "sub_category": "Wyroby piekarnicze i cukiernicze", "phrase": "Piernik z żytniej mąki"}