{"meta_description": "Wekowanie mięsa – jak to się robi? - Florina.pl", "title": "Wekowanie mięsa – jak to się robi?", "content": "Wekowanie mięsa to jedna z metod przedłużenia jego trwałości i przydatności do spożycia. Nazwa pochodzi od typu słoika z wekiem, w którym pasteryzuje się przetwory. Wekowane mięso w słoikach to sposób na szybki obiad, a także idealne rozwiązanie jeżeli wybierasz się w podróż i chcesz zabrać własne wyroby ze sobą. Zacznijmy od tego, czym jest wekowanie. To określenie odnosi się do pasteryzowania jedzenia, które znajduje się wewnątrz słoików. Tego typu słoiki wyposażone są w przykrywkę szklaną oraz uszczelkę gumową, zwaną wekiem. Dlatego też proces pasteryzowania mięsa w takim naczyniu określa się wekowaniem. Pasteryzacja mięsa to nie tylko sposób na przedłużenie jego trwałości bez utraty cennych składników odżywczych, ale również to spora oszczędność. Zamiast marnotrawić jedzenie, które nie zostało zjedzone, np. mięso z rosołu, wystarczy, że je zawekujesz. Dzięki tej metodzie możesz zrobić sobie zapasy mięsa nawet na pół roku, bo właśnie tyle czasu maksymalnie możesz przechowywać pasteryzowane mięso. Co więcej, gdy mięso będzie już gotowe, możesz je wykorzystać do przygotowywania obiadów czy kolacji. Wystarczy, że sięgniesz po słoik na półce w Twojej spiżarni, wyjmiesz zawartość, podgrzejesz i możesz delektować się pysznym daniem. Zaletą wekowania jest pewność składników znajdujących się w składzie oraz możliwość doprawienia mięsa tak, jak lubisz. Sam przecież dobierasz przyprawy. Dlatego możesz dodać np. ulubiony czosnek, majeranek czy pieprz. Wekowanie mięsa jest metodą na znacznie szybsze przyrządzanie posiłków. Jeżeli planujesz wybrać się na wakacje i chcesz zabrać ze sobą więcej jedzenia na obiad, dobrym pomysłem jest wekowanie mięsa na wyjazd. W ten sposób produkty mięsne nie zepsują się w trakcie podróży, a Ty będziesz mieć dostęp do własnych wyrobów również na urlopie. Wiesz już, dlaczego wekowanie mięsa w słoikach jest przydatne w kuchni. Teraz zobacz, jak przeprowadzić ten proces. Na początek zgromadź niezbędne rzeczy. Przede wszystkim potrzebne Ci będą odpowiednie naczynia. Możesz postawić na tradycyjne słoiki z nakrętkami twist-off lub wybrać słoiki typu wek. W ofercie Florina dostępne są oba typy słoików, które możesz zakupić w różnorodnych pojemnościach – od 125 ml do nawet kilku litrów pojemności. Chcąc przygotować słoiki małej lub średniej wielkości warto wybrać wekowy słoik Bormioli Rocco Officyna 350 ml albo klasyczny słoik Bormioli Rocco Quattro Stagioni 500 ml. W przypadku słoików tradycyjnych, szczelność gwarantuje metalowa nakrętka i wysokiej jakości szkło, odporne na działanie wysokich temperatur. Z kolei słoiki wekowe wyposażone są w uszczelkę i metalową klamrę, które zapewniają szczelne zamknięcie. Jest ono niezbędne do tego, by pasteryzacja zakończyła się sukcesem. Co więcej, naczynia wykonano ze szkła sodowego, które nie wchodzi w interakcje z żywnością. Dzięki temu możesz cieszyć się wspaniałym smakiem potraw. Czytaj także: Przetwory z pomidorów - 5 najlepszych przepisów na wekowanie pomidorów Na uwagę zasługuje słoik Luigi Bormioli Lock-Eat XL 500 ml, który oprócz wskazanych zalet, posiada jeszcze jedną wyjątkową cechę – można go wykorzystać do podgrzewania jedzenia w mikrofalówce. Aby wekowanie mięsa w słoiku było udane, musisz pamiętać o tym, by dokładnie sprawdzić słoik. Naczynie, które jest nawet lekko uszkodzone, nie nadaje się do użytku. Drugim etapem związanym z wekowaniem jest dobór sposobu pasteryzacji mięsa. Możesz postawić na tzw. metodę mokrą, czyli wekowanie mięsa w garnku lub zdecydować się na tzw. metodę suchą, a więc pasteryzację mięsa w piekarniku. Jeżeli chcesz zawekować w garnku, postaw na sprawdzone garnki pojedyncze. Ważne, by garnek do wekowania był wyższy niż słoiki, w których planujesz umieścić mięso. Dobrym wyborem może więc być takie wysokie naczynie, jak garnek emaliowany na indukcję Emalia Polska Pleszew Boho 22 cm 6 l zielony, pokryty emalią, która nie wchodzi w interakcje z jedzeniem i zapobiega rozwojowi drobnoustrojów na powierzchni. Możesz też wybrać garnki ze stali nierdzewnej. Tworzywo, z którego są wykonane pozwala na równomierne i szybkie nagrzewanie się całego naczynia. Ogromnym walorem garnków tego typu z kolekcji Florina są nienagrzewające się uchwyty ze stali nierdzewnej. Dzięki temu bez obaw o poparzenie możesz dotknąć rączki garnka w trakcie wekowania. Takie naczynia można myć w zmywarce, przez co możesz mieć więcej czasu na inne sprawy. Ciekawym garnkiem ze stali nierdzewnej, w którym możesz zawekować wyższe słoiki jest garnek nierdzewny Florina Gastro prosty 30 cm 15,5 l. Na uwagę zasługuje jego wielowarstwowe kapsułkowe dno i duża pojemność. Naczynie przyda się również podczas przyrządzania większych posiłków. Z kolei gdy decydujesz się na wekowanie mięsa w piekarniku, nie potrzebujesz tego rodzaju naczyń. Słoiki umieszczasz po prostu na blaszce w piekarniku. Przejdźmy teraz do tego, na czym polega wekowanie mięsa w słoikach – przepisy znajdziesz poniżej. Na początek dobierz mięso, które chcesz zawekować. Pasteryzacji można poddać w zasadzie każdy typ mięsa, np. wołowinę czy wieprzowinę. Popularne jest też wekowanie mięsa drobiowego czy też wekowanie mięsa mielonego w słoikach. Tak naprawdę typ mięsa zależy od Twoich preferencji smakowych. Najpierw przygotuj słoiki. Muszą być dokładnie wyparzone i wymyte. Istnieje kilka sposobów na wyparzenie słoików: • wrzątkiem – dokładnie umyj zakrętki oraz słoiki pod bieżącą wodą. Następnie przygotuj wrzątek i zalej nakrętki i słoiki. Dobrym sposobem jest także wygotowanie tych elementów. Umieść je w garnku, zalej zimną wodą, zagotuj i podgrzewaj przez 10 minut. • w piekarniku – przygotuj blachę, na której położysz dokładnie umyte i wysuszone słoiki. Umieść je bez nakrętek. Słoiki powinny być włożone do zimnego piekarnika z ustawioną temperaturą 100 st. Celsjusza, by nie doszło do ich nagłego pęknięcia. Po nagrzaniu piekarnika trzymaj je w urządzeniu przez 20-30 minut. Wieczka lub gumowe uszczelki wygotuj we wrzątku. • w kuchence mikrofalowej – jeżeli chcesz wyparzyć słoiki w mikrofalówce, również możesz to zrobić. Do takiego urządzenia wolno jedynie włożyć szklane naczynie, chyba, że producent wskazuje inaczej. Natomiast nakrętki czy weki należy umyć osobno. Wyparzanie polega tu na nalaniu odrobiny wody do czystych słoików. Teraz należy ustawić mikrofalówkę na 2 minuty, na najwyższą moc. • w zmywarce – chcąc wyparzyć słoiki w zmywarce, należy osobno umieścić naczynia, a osobno wieczka. Najlepiej ustawić cykl 75 st. Celsjusza. Po wyjęciu słoików ze zmywarki należy przelać je gorącą wodą z czajnika. Pamiętaj, by nie dodawać żadnych środków do czyszczenia. Niektórzy do dezynfekcji używają też spirytusu. W tym celu należy wybrać spirytus 70%. Następnie za pomocą namoczonego w alkoholu płatka kosmetycznego należy przetrzeć środek nakrętki. Następnie wypłukać słoiki w spirytusie. Pamiętaj, by gumowych elementów ze słoików typu wek nie narażać na zbyt wysokie temperatury. Co więcej, zakrętki i naczynia powinny być wyparzane osobno. Teraz czas na przygotowanie mięsa. Podsmaż na patelni kawałki wybranego mięsa. Dodaj ulubione przyprawy. Następnie gotowe składniki wystarczy przenieść do słoika. Wykorzystaj o tego szczypce kuchenne, dostępne w ofercie marki Florina. Na uwagę zasługują szczypce silikonowe Florina Anide, które są one wyjątkowo odporne na temperaturę w zakresie od -40 st. Celsjusza do 230 st. Celsjusza. Wyprofilowana rączka nie nagrzewa się, przez co można bardzo łatwo manewrować szczypcami podczas przenoszenia jedzenia z patelni do słoika. Produkt nie rysuje powierzchni patelni, dlatego możesz być spokojny o swoje naczynia. Na koniec zalej całość odrobiną bulionu lub sosu. Jak zawekować mięso w sosie? Jeżeli masz przygotowane mięso z sosem, wystarczy przenieść je do wyparzonego słoika. Możesz je umieścić tam na zimno lub na ciepło, po wcześniejszym podgrzaniu dania. Możesz również nie poddawać mięsa obróbce termicznej i zdecydować się na wekowanie mięsa z kurczaka, wekowanie mięsa z indyka, ale też mięsa wieprzowego na surowo. Oto ciekawy przepis na wekowanie mięsa wieprzowego. Teraz dokładnie umyj mięso i pokrój. Dopraw całość wskazanymi przyprawami. Wymieszaj i pozostaw w lodówce na co najmniej 12 godzin. Na drugi dzień upchaj wszystko dokładnie do słoików. Jeżeli zależy Ci na tym, by u góry powstała galaretka, przed zakręceniem dolej około 5 łyżek wody. Pamiętaj, by pozostawić 2 cm odstępu pomiędzy jedzeniem a brzegiem słoika. Teraz możesz przejść do zawekowania mięsa. Nakrętkę z zewnętrznej strony po zakręceniu przetrzyj dokładnie spirytusem. Zapobiegnie to rozwojowi bakterii pod nakrętką. Bez względu na to, czy w słoiku znajduje się mięso surowe czy też poddane obróbce termicznej, postępuj podobnie. Na dnie wybranego garnka umieść ściereczkę. Zabezpieczy ona słoiki przed potłuczeniem się. Teraz umieść słoiki w garnku. Zalej je wodą, by ta sięgała aż po nakrętkę. Dobierz odpowiednio temperaturę wody. Jeżeli np. smażyłeś mięso i takie przełożyłeś do słoika, który jest obecnie ciepły, zadbaj o to, by woda również miała zbliżoną temperaturę. Z kolei, gdy słoik jest zimny, taka też powinna być woda, którą go zalewasz. Teraz czas włączyć palnik. Od momentu zagotowania wody, słoik o pojemności około 0,6 l należy podgrzewać trzykrotnie. Pierwszego dnia przez 60 minut. Następnie trzeba zrobić 24 godziny przerwy. Drugiego dnia czas podgrzewania powinien wynieść 40 minut. Teraz powinieneś zrobić kolejną dobową przerwę i trzeciego dnia podgrzewać słoik przez 30 minut. Jeżeli słoik jest mniejszy, czas podgrzewania powinien być krótszy. Natomiast gdy dysponujesz większym słoikiem, podgrzewaj go dłużej. Np. gdy masz słoik o pojemności 1 litra, czas pierwszego wekowania to 90 minut, drugiego wekowania 60 minut i trzeciego wekowania 45 minut. Z kolei, gdy chcesz zawekować jeszcze większy, bo 1,5-litrowy słoik, musisz pasteryzować go kolejno: 120 minut, 80 minut i 60 minut. Za każdym razem podczas dobowej przerwy należy odstawić słoik do wystygnięcia. Na koniec musisz sprawdzić, czy słoik jest szczelnie zakręcony. Poinformuje Cię o tym wieczko, które nie powinno klikać. Gdy wystudzisz słoik, możesz zanieść go do suchego, chłodnego i ciemnego miejsca, np. do spiżarni. Metoda, którą przedstawiliśmy powyżej, to tyndalizacja, czyli pasteryzacja wielokrotna. Uznaje się ją za najbardziej bezpieczny sposób na pasteryzację mięsa. Więcej na jej temat przeczytasz w artykule: Tyndalizacja - co to za metoda konserwowania żywności?  Jak wiesz, jedną z metod pasteryzowania warzyw i owoców jest ich wekowanie w piekarniku. Czy jednak ten sposób sprawdzi się również w przypadku mięsa? Okazuje się, że tak. Najpierw zimne słoiki poukładaj na blaszce z piekarnika. Zadbaj o to, by się nie stykały. Zabezpieczy to naczynia przed potłuczeniem się. Następnie ustaw temperaturę na około 130 st. Celsjusza w piekarniku. Włącz grzanie góra-dół. Słoik o pojemności 0,5 l – 0,6 l powinien znajdować się w piekarniku od momentu jego nagrzania przez 60 minut. Po upływie tego czasu, poczekaj aż słoiki wystygną i następnie wyjmij je na blat kuchenny. Pozostaw na pełną dobę do wystudzenia. Powtórz jeszcze dwa razy wskazaną procedurę. Za drugim razem podgrzewaj słoiki przez 40 minut w temperaturze 130 st. Celsjusza. Natomiast za trzecim razem czas podgrzewania powinien wynosić pół godziny. Dzięki temu będziesz mieć pewność, że Twoje przetwory będą trwałe i bezpieczne do spożycia. Czytaj także: Jak pasteryzować słoiki w piekarniku? Warto również zwrócić uwagę na to, jak wekowanie wpływa na trwałość mięsa. Jednorazowa pasteryzacja opisanymi powyżej metodami powoduje, że mięso może być zjedzone do miesiąca od przygotowania. Warunkiem jest jednak przechowywanie go w temperaturze niższej niż 10 st. Celsjusza. Dwukrotne wekowanie powoduje, że mięso nadaje się do spożycia nawet przez pół roku od pasteryzacji w przypadku przechowywania go w warunkach chłodniczych i przez miesiąc bez chłodzenia. Największe korzyści przynosi trzykrotne wekowanie, które umożliwia przechowywanie mięsa do pół roku bez konieczności jego chłodzenia.", "url": "https://florina.pl/pl/blog/wekowanie-miesa-jak-to-sie-robi-1653651260.html", "category": "lubelskie", "sub_category": "Mięso świeże oraz produkty mięsne", "phrase": "Swojskie mięso wekowane ze Zwierzyńca"}