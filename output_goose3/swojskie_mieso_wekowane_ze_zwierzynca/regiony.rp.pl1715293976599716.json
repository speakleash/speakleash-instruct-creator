{"meta_description": "Nawet 20 tys. gości może odwiedzić festiwal w Bychawie. To pierwsza w Polsce impreza promująca lokalne specjały organizowana przez marszałków trzech województw.", "title": "Wschodnie smaki łączą regiony", "content": "Swoje siły dla promocji regionalnych kulinariów połączyły województwa lubelskie, podkarpackie i podlaskie. Efektem ich współpracy będzie festiwal „Na kulinarnym szlaku wschodniej Polski\". Jego premierowa edycja odbędzie się 28 i 29 maja w Bychawie. – Organizacja festiwalu jest naturalną konsekwencją przyjaznych kontaktów między urzędnikami z trzech sąsiadujących ze sobą regionów – mówi Beata Górka, rzecznik prasowy marszałka województwa lubelskiego. – Nie żyjemy przecież w oderwaniu od innych. W swojej pracy czerpiemy z wzajemnych doświadczeń, wymieniamy informacje i konsultujemy się w wielu kwestiach. To ważne, żeby być ludźmi otwartymi, gotowymi na współpracę – dodaje.", "url": "https://regiony.rp.pl/regiony/art11043831-wschodnie-smaki-lacza-regiony", "category": "lubelskie", "sub_category": "Mięso świeże oraz produkty mięsne", "phrase": "Swojskie mięso wekowane ze Zwierzyńca"}