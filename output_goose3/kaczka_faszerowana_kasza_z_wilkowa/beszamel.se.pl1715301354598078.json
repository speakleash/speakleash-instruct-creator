{"meta_description": "Kaczka z kaszą i grzybami to danie wykwintne, którego nie powstydziłaby się nawet najlepsza restauracja. Tę obłędną potrawę bez problemu można przyrządzić samod...", "title": "Kaczka z kaszą i grzybami – hit każdej rodzinnej imprezy", "content": "Kaczka z kaszą i grzybami to danie wykwintne, którego nie powstydziłaby się nawet najlepsza restauracja. Tę obłędną potrawę bez problemu można przyrządzić samodzielnie. Najważniejsze to mieć łatwy i sprawdzony przepis, który właśnie trafia do Waszych rąk. Wbrew pozorom zrobienie tego dania nie jest trudne i nie wymaga nadprzyrodzonych umiejętności kulinarnych. To kaczka faszerowana kaszą, wątróbką i grzybami. Tuszkę trzeba natrzeć majerankiem, solą i pieprzem, a następnie zawinąć w folię spożywczą i wstawić do lodówki na całą noc. Kolejnego dnia gotuje się kaszę i wraz z dodatkiem cebuli, kaczej wątróbki i grzybów leśnych przyrządza się aromatyczny farsz. Nadziewa się nim kaczkę i tak przygotowaną tuszkę wstawia do piekarnika. Ile czasu piec kaczkę? Tuszkę o wadze około 3 kg piecze się prawie trzy godziny, z czego pierwszą godzinę do półtorej pod przykryciem. Po tym czasie zdejmuje się przykrycie i dopieka kaczkę, aż będzie apetycznie rumiana. Przepis na kaczkę z kaszą i grzybami • To łatwy i sprawdzony przepis na wyśmienite danie z kaczką pieczoną w całości. • Na przyrządzenie kaczki nadziewanej kaszą trzeba mieć trochę więcej czasu. Marynowanie mięsa to dwanaście godzin, a pieczenie zajmuje trzy godziny. • Lista składników to kaczka, wątróbka kacza, kasza, grzyby i przyprawy. Składniki są łatwo dostępne. • Do farszu do kaczki można użyć grzybów leśnych świeżych lub suszonych. W sezonie grzybowym warto wybrać świeże, najlepiej własnoręcznie zbierane. Poza sezonem sprawdzą grzyby suszone, które wcześniej trzeba namoczyć i odstawić na dwie godziny. • Grzyby leśne zastąpią popularne pieczarki. Postępuje się z nimi tak samo jak ze świeżymi grzybami leśnymi. • Do farszu można dodać kwaśne jabłko lub wzbogacić go przeciśniętym przez praskę czosnkiem, łyżką ostrej musztardy oraz mieloną słodką papryką. • Do podlewania kaczki sprawdzi się nie tylko bulion warzywny, ale też woda z moczenia grzybów. W tym przepisie do nadzienia używa się kaszy gryczanej. Farsz można przygotować z kaszy gryczanej niepalonej lub z jęczmiennej. Dobrze smakuje kaczka nadziewana kaszą jęczmienną lub jaglaną. Równie dobra będzie kaczka nadziewana pęczakiem lub bulgurem. Kiedy podawać kaczkę z kaszą i grzybami? Ta pełna smaków potrawa sprawdzi się na wiele różnych okazji. Można ją upiec na wielki rodzinny obiad i wraz z bliskimi cieszyć się jej smakiem. To również dobry przepis na święta Bożego Narodzenia. Danie będzie pięknie prezentować się na świątecznym stole.", "url": "https://beszamel.se.pl/przepisy/dania-glowne-miesne/kaczka-z-kasza-i-grzybami-hit-kazdej-rodzinnej-imprezy-re-dAXS-VC5F-wyYy.html", "category": "lubelskie", "sub_category": "Gotowe dania i potrawy", "phrase": "Kaczka faszerowana kaszą z Wilkowa"}