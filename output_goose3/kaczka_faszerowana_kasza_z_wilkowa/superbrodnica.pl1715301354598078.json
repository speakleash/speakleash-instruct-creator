{"meta_description": "", "title": "Kaczka faszerowana kaszą", "content": "Dania z kaczką w roli głównej od zawsze były ozdobą staropolskich biesiad i świątecznych stołów. Także i dzisiaj chętnie - na rodzinnych, czy towarzyskich obiadach - delektujemy się wyjątkowym smakiem i aromatem kaczego mięsa. Kaczka pieczona z jabłkami, nadziewana kaszą, czy pomarańczami to klasyki tradycyjnej kuchni, którym nie można się oprzeć. - ok. 35 dag borowików lub podgrzybków (mogą być mrożone) Kaczkę ewentualnie oskubać z pozostawionych piór, umyć i i osuszyć. Dokładnie posolić i natrzeć majerankiem w środku i na zewnątrz. Na tłuszczu z podbrzusza kaczki, lub na maśle klarowanym zeszklić cebulę, dodać rozmrożone i pokrojone grzyby i dusić około 15 minut. Dodać ugotowaną al dente kaszę, wymieszać i doprawić solą i pieprzem. Znów wymieszać. Napełnić farszem kaczkę i dokładnie spiąć otwór wykałaczkami lub zaszyć bawełnianą nicią. Dno żaroodpornego naczynia można wyłożyć plasterkami jabłka, na to położyć kaczkę, nakryć przykrywką i wstawić do piekarnika nagrzanego do 180 stopni C. Grzać najlepiej góra dół. Podczas pieczenia kilka razy można kaczkę polać wytworzonym sosem. Po około półtorej godziny odkryć mięso i zmniejszyć temperaturę do 160 stopni C. Piec jeszcze przez około 40 min. do godziny. Po tym czasie wbić w kaczkę wykałaczkę lub widelec - jeśli lekko wchodzi w mięso, to znak, że jest gotowe. Wyjąć wykałaczki i podawać np. z dodatkiem pieczonych, lub gotowanych, najlepiej na parze, warzyw lub owoców. Pasują też buraczki. Moja rada: do farszu z kaszy zamiast świeżych grzybów można dodać uprzednio namoczone i posiekane suszone grzyby. Kaczkę w brytfance można ułożyć na plasterkach jabłek, piersią do dołu. Na około 20 minut przed końcem pieczenia odwrócić kaczkę piersią do góry i podpiec, tak, aby skórka była chrupiąca.", "url": "https://www.superbrodnica.pl/artykul/5805,kaczka-faszerowana-kasza", "category": "lubelskie", "sub_category": "Gotowe dania i potrawy", "phrase": "Kaczka faszerowana kaszą z Wilkowa"}