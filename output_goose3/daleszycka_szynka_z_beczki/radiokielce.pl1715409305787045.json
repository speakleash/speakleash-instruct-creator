{"meta_description": "Arsenał broni z czasów II Wojny Światowej znaleźli poszukiwacze śladów historii. W lasach koło Morawina w powiecie kaliskim odkryto niemieckie karabiny.", "title": "RADIO POZNAŃ. Legendy o ukrytej broni koło leśniczówki okazały się prawdą. W arsenale był unikat", "content": "Arsenał broni z czasów II Wojny Światowej znaleźli poszukiwacze śladów historii. W lasach koło Morawina w powiecie kaliskim odkryto niemieckie karabiny. W jednym miejscu znaleziono Jak mówi prezes stowarzyszenia Denar Przemysław Kurowiak, znalezisko ma ogromną wartość historyczną. – Znaleźliśmy 7 karabinów, w tym cztery mausery, dosyć popularne, ale także dwa sturmgewerhrty – to są karabinki szturmowe dosyć rzadko spotykane. W naszych rejonach zupełnie rzadko spotykane, a jeden to już zupełnie unikatowy model, czyli karabin VG-2. To jest karabin przeznaczony dla Volkssturmu, czyli organizacji, która powstała w ostatniej fazie II Wojny Światowej. Ten karabin został wyprodukowany w liczbie tylko kilku tysięcy sztuk. Nie mógł trafić w okolice Kalisza z regularną armią niemiecką, bo służył do obrony Rzeszy. Mogły go przejąć jakieś grupy, wszystko wskazuje na to, że został przyniesiony przez żołnierzy wyklętych – dodaje. Poszukiwania były prowadzone za zgodą konserwatora zabytków. Na znalezisko natrafiono podczas kręcenia programu dotyczącego września 1939 roku. Mieszkańcy okolic opowiadali legendę o ukrytej broni koło leśniczówki. Karabiny po oczyszczeniu i zakonserwowaniu trafią do Muzeum Okręgowego Ziemi Kaliskiej.", "url": "https://radiokielce.pl/294119/radio-poznan-legendy-o-ukrytej-broni-kolo-lesniczowki-okazaly-si-118937/", "category": "świętokrzyskie", "sub_category": "Mięso świeże oraz produkty mięsne", "phrase": "Daleszycka szynka z beczki"}