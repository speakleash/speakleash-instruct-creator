{"meta_description": "Wielkanocne rękodzieło wykonane przez lokalnych twórców zaprezentowane zostanie w Starostwie Powiatowym w Kielcach podczas Kiermaszu Wielkanocnego, który odbędzie się we wtorek, 19 marca.", "title": "Starostwo Powiatowe w Kielcach zaprasza na Kiermasz Wielkanocny", "content": "Wielkanocne rękodzieło wykonane przez lokalnych twórców zaprezentowane zostanie w Starostwie Powiatowym w Kielcach podczas Kiermaszu Wielkanocnego, który odbędzie się we wtorek, 19 marca. Organizowany od wielu lat przez Starostwo Powiatowe w Kielcach Kiermasz Wielkanocny cieszy się co roku dużym zainteresowaniem, bo miłośników niepowtarzalnego rękodzieła i produktów regionalnych nie brakuje. Na tegorocznym Kiermaszu Wielkanocnym będzie można zaprezentować własnoręcznie wykonane, tradycyjne dekoracje świąteczne, jak: palmy wielkanocne, pisanki, baranki, zajączki, kurczaki, stroiki, koszyczki, serwetki robione na szydełku czy ręcznie robione kartki świąteczne. Do zgłoszenia udziału w kiermaszu Starostwo zaprasza wszystkich zainteresowanych, a zwłaszcza lokalnych artystów i rękodzielników, Koła Gospodyń Wiejskich, Warsztaty Terapii Zajęciowej, Kluby Seniora, a także osoby prywatne. Zgłoszenia przyjmowane są do 15 marca. Kiermasz Wielkanocny odbędzie się we wtorek, 19 marca w godzinach 7.30- 13.00, w budynku Starostwa Powiatowego w Kielcach, na poziomie 0. Wstęp jest wolny.", "url": "https://zoomnawies.pl/starostwo-powiatowe-w-kielcach-zaprasza-na-kiermasz-wielkanocny/", "category": "świętokrzyskie", "sub_category": "Mięso świeże oraz produkty mięsne", "phrase": "Daleszycka szynka z beczki"}