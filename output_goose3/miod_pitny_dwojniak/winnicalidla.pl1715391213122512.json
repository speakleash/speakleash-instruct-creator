{"meta_description": "Półtorak, dwójniak, trójniak – wiele osób niejednokrotnie słyszało te nazwy, jednak tak właściwie nie wie, czym różnią się te rodzaje miodu pitnego. Poznaj historię jednego z najszlachetniejszych", "title": "Miód pitny półtorak a dwójniak - co to takiego?", "content": "Półtorak, miód pitny dwójniak, miód pitny trójniak – wiele osób niejednokrotnie słyszało te nazwy, jednak tak właściwie nie wie, czym różnią się poszczególne odmiany miodu pitnego. Pragniemy to zmienić. Poznaj historię jednego z najszlachetniejszych trunków z procentami, a także dowiedz się, co cechuje jego poszczególne typy. Sprawdź też, jak najlepiej je pić! Mimo że miodosytnictwo w Polsce bardzo się rozpowszechniło, a trunek cieszył się dużą renomą, był dość kosztowny. Zwłaszcza wtedy, gdy chodzi o miody królewskie, czyli półtorak czy miód pitny dwójniak, które powinny dojrzewać przez wiele lat. Pijano je więc rzadko, najczęściej przy okazji świąt, wesel czy innych ważnych uroczystości. W XV wieku zaczęły powstawać miodowe karczmy, w których serwowano tylko miód pitny, ale już w kolejnym stuleciu niemal każdy zamożny właściciel majątków ziemskich sycił własne miody. Jednak w XVIII wieku miody pitne półtoraki, dwójniaki i inne zaczęły być wypierane przez wina oraz szczególnie wódkę, która nie wymagała leżakowania. Miód pitny, który w zależności od stosunku ilościowego miodu i wody mógł być np. półtorakiem czy trójniakiem, był wyjątkowo popularny w północnej i środkowo-wschodniej części Starego Kontynentu. Bezsprzecznie należał do ulubionych trunków szlachty i rycerstwa. Wynikało to z faktu, że na tym obszarze trudno było o winorośl, w związku z czym wino było często zastępowane innymi trunkami, w tym piwem oraz właśnie miodem pitnym takim jak półtorak czy dwójniak. Odkryto bowiem, że miód łatwo fermentuje, a żeby wyprodukować napój, wystarczyło wymieszać go z wodą, wlać do glinianego naczynia i odczekać kilka miesięcy. Miód pitny, który znamy m.in. jako półtorak czy miód pitny dwójniak, to najstarszy znany napój fermentowany na świecie. Jego resztki odkryte w glinianych naczyniach w neolitycznej chińskiej wiosce datowano na 9 tysięcy lat. W Europie miód pitny pojawił się jeszcze przed naszą erą – wzmianki o tym trunku można znaleźć m.in. u Arystotelesa. Zestaw zawierający Miód pitny o niepowtarzalnym smaku i aromacie, przywołujący czasy świetności trunków syconych w klasztornych piwnicach. Głębię smaku i delikatność zawdzięcza zachowaniu odpowiednich proporcji sycenia (1 objętość miodu + 1 objętość wody). Idealnie komponuje się z potrawami z kaczk... Mimo upływu wieków miód pitny wciąż jest postrzegany jako szlachetny trunek, a półtoraki i dwójniaki nadal z szacunkiem określane są nawet mianem miodów królewskich. Czym jednak tak właściwie jest ten napój? Miód pitny powstaje w wyniku fermentacji miodu pszczelego rozcieńczonego wodą, czyli tzw. brzeczki miodowej, oraz dojrzewania trunku w odpowiednich warunkach. Na etapie produkcji niektórych wariantów miodu pitnego wykorzystywane bywają również dodatkowe składniki aromatyzujące. Istnieją cztery podstawowe rodzaje tego trunku: Nazwa miodu pitnego wskazuje na proporcje wykorzystanych do jego produkcji składników. I tak na przykład miód pitny trójniak to ten, w którym na jedną część miodu przypadają dwie części wody. Gatunki miodu opisuje się zatem ze względu na stopień rozcieńczenia miodu oraz czas dojrzewania alkoholu – w zależności od rodzaju miodu pitnego proces ten trwa od kilku miesięcy do nawet 10 lat. Różnicom pomiędzy poszczególnymi rodzajami miodu przyglądamy się poniżej. Miód pitny półtorak – co musisz o nim wiedzieć? Miód pitny półtorak rozcieńcza się, dodając 0,5 litra wody na każdy 1 litr miodu. Stężenie cukru w brzeczce półtoraka wynosi około 55%, dlatego fermentacja w tym przypadku przebiega bardzo wolno. Tym samym miód pitny półtorak jest najdłużej dojrzewającym rodzajem tego trunku – musi leżakować od 8 do 10 lat. Duża ilość miodu oraz długie dojrzewanie sprawiają też, że miody pitne półtoraki cechują się najwyższą procentową zawartość alkoholu – mają one moc 18%. Jak pić miód pitny półtorak? Ten rodzaj trunku najczęściej pije się bez dodatków. Zachwyci nie tylko smakoszy miodu pitnego, ale również wszystkie osoby, które po prostu lubią alkohole mocne o bardzo wyrazistym smaku. Miód pitny półtorak doskonale smakuje zarówno na zimno, jak i na ciepło, wspaniale komponując się z wieloma potrawami mięsnymi, rybnymi, a nawet wegetariańskimi. Miód pitny dwójniak – co to znaczy? Spieszymy z wyjaśnieniami. Miód pitny dwójniak rozcieńcza się w stosunku 1:1, co oznacza, że na każdy 1 litr miodu przypada 1 litr wody. W brzeczce tego miodu stężenie cukru wynosi około 44%, przez co napój także należy zaliczyć do słodkich. Miody pitne dwójniaki muszą leżakować około 4 lat, a procentowa zawartość alkoholu w ich przypadku kształtuje się na poziomie 15%. Jak pić miód pitny dwójniak? Zwykle miód pitny dwójniak spożywa się tak jak półtorak – czyli bez dodatków. Tak samo jak miód pitny półtorak, dwójniak też można pić i na zimno, i na ciepło, na przykład podgrzany z plastrem pomarańczy albo z laską cynamonu oraz odrobiną rumu, stanowiącego świetny dodatek do wielu koktajli. Miód pitny dwójniak ma zatem bardzo szerokie zastosowanie. Miód pitny trójniak rozcieńcza się w stosunku 1:2, czyli do każdego 1 litra miodu dodaje się 2 litry wody. Ze względu na większe rozcieńczenie i niższą zawartość cukru, wynoszącą około 30%, trójniaki nadają się do spożycia szybciej niż półtoraki i dwójniaki – dojrzewają one około roku. Miód pitny trójniak często określany jest mianem półsłodkiego. Jeśli w szczególności interesuje nas miód pitny trójniak – ile procent liczy sobie ten napitek? Zawartość alkoholu wynosi w nim około 13%. Jak podawać i pić miód pitny trójniak? Trunek ten tradycyjnie podaje się w glinianym kubku, w temperaturze pokojowej. Miód pitny trójniak wspaniale smakuje zwłaszcza na gorąco, dzięki czemu tego rodzaju trunki sprawdzają się jako rozgrzewające zimowe drinki. Do trójniaka można dodawać rozmaite przyprawy i dodatki, w tym imbir, goździki, kardamon, anyż, wanilię oraz gałkę muszkatołową, a ponadto skórki cytrusów czy soki owocowe. A zatem miód pitny trójniak dobrze czuje się w otoczeniu typowym dla grzańca. Miody pitne nie bez powodu określane są jako jedne z najszlachetniejszych trunków, a półtoraki i dwójniaki zyskały nawet miano królewskich. Dobry miód pitny, nie tylko miód pitny półtorak, ale też na przykład trójniak, zachwyci podniebienie każdego konesera mocnych napitków. Wszystkich ciekawych nowych zapachów oczaruje natomiast swym wyjątkowym aromatem. Poznaj miód pitny półtorak, dwójniak oraz miód pitny trójniak i wybierz swojego osobistego faworyta. Do picia solo i nie tylko!", "url": "https://winnicalidla.pl/blog/miod-pitny-poltorak-a-dwojniak-co-to-takiego.html", "category": "lubelskie", "sub_category": "Napoje (alkoholowe i bezalkoholowe)", "phrase": "Miód pitny dwójniak"}