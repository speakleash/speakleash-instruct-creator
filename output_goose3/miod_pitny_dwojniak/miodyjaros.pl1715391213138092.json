{"meta_description": "", "title": "Miód pitny dwójniak Lipiec perlisty 750ml", "content": "Dwójniak Lipiec Perlisty – wyprodukowany jest poprzez odfermentowanie czysto lipowego miodu pszczelego. Aby nadać temu trunkowi swoistą lekkość poddaliśmy go delikatnej saturacji. Wysycenie go dwutlenkiem węgla i lekka nuta goryczy pochodząca z miodu lipowego równoważą słodycz dwójniaka. Pasieka Jaros istnieje od 1978 roku. Od roku 1991 zaczęli produkować miody pitne, które są podstawą ich działalności. Technologia produkcji została zbudowana na podstawie staropolskich tradycji i receptur. Drugim działem produkcji jest ceramika użytkowa i ozdobna (opakowania do miodów pszczelich i miodów pitnych, naczynia do picia miodów itp.). Ich miody pitne produkowane są metodami naturalnymi, bez konserwantów, polepszaczy, sztucznych barwników i aromatów. Surowcem do ich produkcji jest miód pszczeli, woda i zioła. Swoje wybitne walory smakowe osiągają w czasie kilkuletniego leżakowania. Od kilku lat z powodzeniem biorą udział w Międzynarodowym Konkursie Miodów Pitnych w USA (Mazer Cup, Boulder, Colorado). Półtorak – powstaje poprzez zmieszanie jednej części miodu i pół części wody. Z powodu wysokiego stężenia cukrów fermentacja trwa bardzo długo, a miód pitny dojrzewa po kilkuletnim okresie leżakowania. Dwójniak – powstaje poprzez zmieszanie jednej części miodu i jednej części wody. Dwójniaki należą do miodów słodkich, a ich dojrzewanie trwa kilka lat. Trójniak – powstaje poprzez zmieszanie jednej części miodu i dwóch części wody. Jest to miód pitny półsłodki, a jego dojrzewanie trwa około roku. Miody pitne owocowe powstają poprzez zastąpienie co najmniej 30% wody przeznaczonej do fermentacji sokiem owocowym. I tak dwójniak Maliniak powstaje przez dodanie soku malinowego, dwójniak Jabłkowy – soku jabłkowego.", "url": "https://miodyjaros.pl/produkt/miod-pitny-dwojniak-lipiec-perlisty-750ml/", "category": "lubelskie", "sub_category": "Napoje (alkoholowe i bezalkoholowe)", "phrase": "Miód pitny dwójniak"}