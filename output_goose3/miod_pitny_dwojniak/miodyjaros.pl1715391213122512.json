{"meta_description": "", "title": "Miód pitny dwójniak Maliniak butelka ceramiczna 750 ml", "content": "Dwójniak Maliniak – Jest miodem pitnym owocowym, w którym minimum 30% wody potrzebnej do produkcji zostało zastąpione sokiem malinowym. Wytworzony z najlepszej jakości miodów wielokwiatowych. Dojrzewa przez leżakowanie. Rozlewany jest do butelek kamionkowych jak i do butelek szklanych. Zawartość alkoholu ok. 15%. Ma niezwykłe stężenie aromatu, choć nie jest przesadnie owocowy. Swój wyborny smak zawdzięcza równowadze garbnikowo – kwasowej i odrobinie miodowej goryczy. Zawiera duże ilości naturalnych przeciwutleniaczy. • złoty medal na XI Konkursie Win, Miodów Pitnych i Napojów Winiarskich Lublin 2002 zorganizowanym przez Krajową Radę Winiarstwa i Miodosytnictwa • srebrny medal na XVI Konkursie Win, Miodów Pitnych i Napojów Winiarskich Dobroń 2007, zorganizowanym przez Krajową Radę Winiarstwa i Miodosytnictwa. Pasieka Jaros istnieje od 1978 roku. Od roku 1991 zaczęli produkować miody pitne, które są podstawą ich działalności. Technologia produkcji została zbudowana na podstawie staropolskich tradycji i receptur. Drugim działem produkcji jest ceramika użytkowa i ozdobna (opakowania do miodów pszczelich i miodów pitnych, naczynia do picia miodów itp.). Ich miody pitne produkowane są metodami naturalnymi, bez konserwantów, polepszaczy, sztucznych barwników i aromatów. Surowcem do ich produkcji jest miód pszczeli, woda i zioła. Swoje wybitne walory smakowe osiągają w czasie kilkuletniego leżakowania. Od kilku lat z powodzeniem biorą udział w Międzynarodowym Konkursie Miodów Pitnych w USA (Mazer Cup, Boulder, Colorado). Półtorak – powstaje poprzez zmieszanie jednej części miodu i pół części wody. Z powodu wysokiego stężenia cukrów fermentacja trwa bardzo długo, a miód pitny dojrzewa po kilkuletnim okresie leżakowania. Dwójniak – powstaje poprzez zmieszanie jednej części miodu i jednej części wody. Dwójniaki należą do miodów słodkich, a ich dojrzewanie trwa kilka lat. Trójniak – powstaje poprzez zmieszanie jednej części miodu i dwóch części wody. Jest to miód pitny półsłodki, a jego dojrzewanie trwa około roku. Miody pitne owocowe powstają poprzez zastąpienie co najmniej 30% wody przeznaczonej do fermentacji sokiem owocowym. I tak dwójniak Maliniak powstaje przez dodanie soku malinowego, dwójniak Jabłkowy – soku jabłkowego.", "url": "https://miodyjaros.pl/produkt/miod-pitny-dwojniak-maliniak-butelka-ceramiczna-750-ml/", "category": "lubelskie", "sub_category": "Napoje (alkoholowe i bezalkoholowe)", "phrase": "Miód pitny dwójniak"}