{"meta_description": "Produkt wpisany na listę produktów tradycyjnych w dniu 2011-08-25\nW kategorii Gotowe dania i potrawy\nW województwie woj. pomorskim", "title": "Gęś pomorska pieczona - - Portal Gov.pl", "content": "Gęś pieczona w całości. Z zewnątrz przyrumieniona skórka, w środku widoczne kawałki jabłek. Hodowla gęsi na Pomorzu zwłaszcza lokalnych ras: pomorskiej czy kartuskiej, zarówno w gospodarstwach chłopskich, jak i w majątkach ziemskich, była niegdyś bardzo rozpowszechniona. Gęsi były łatwe w hodowli i wszechstronnie użytkowane: dostarczały mięsa, smalcu, puchu i pierza. Gęsinę spożywano na wiele sposobów, zarówno w potrawach codziennych, jak i odświętnych. Tradycja przyrządzania gęsiny utrzymuje się nadal wśród mieszkańców Kaszub.", "url": "https://www.gov.pl/web/rolnictwo/ges-pomorska-pieczona", "category": "pomorskie", "sub_category": "Gotowe dania i potrawy", "phrase": "Gęś pomorska pieczona"}