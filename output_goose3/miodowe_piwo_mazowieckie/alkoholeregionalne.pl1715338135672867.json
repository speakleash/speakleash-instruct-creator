{"meta_description": "Piwo miodowe", "title": "Piwo miodowe | Alkohole Regionalne.pl", "content": "Piwa miodowe należy odróżnić od miodowego piwa mazowieckiego. Miodowe piwo mazowieckie sporządzane było bez dodatku słodu, co powoduje, że w tym przypadku nazwa piwo może być trochę myląca, a ten tradycyjny alkohol z terenu Mazowsza jest bardziej związany z pasiekami niż z browarami. Niemniej jest to smaczny trunek niskoalkoholowy, który wart jest spróbowania na lokalnych jarmarkach. Piwa miodowe to piwa specjalne z dodatkiem miodu na różnym etapie warzenia tego trunku. W wersji zasadniczej miód jest dodawany w trakcie warzenia, dzięki czemu także miód ulega fermentacji, co wpływa na delikatniejszy posmak miodu w finalnym produkcie. Niekiedy w wersji mniej tradycyjnej miód dodaje się już po uwarzeniu piwa, co jest krytykowane przez niektórych piwowarów. Jeszcze gorszą praktyką jest dodanie aromatu miodowego zamiast najlepiej naturalnego miodu. Ciechan Miodowe – jedno z pierwszych piw wyprodukowanych ponownie metodą tradycyjną w XXI wieku przez Browar Ciechan, kultowe piwo miodowe, które zwróciło uwagę wielu piwoszy na polskie browary regionalne. Piwo na Miodzie Gryczanym – świetne piwo z Browaru Jabłonowo, zdobywca wielu nagród za swój niepowtarzalny miodowo-gryczany smak. 1 na 100 Pigwowiec i Miód – trunek z Browaru Kormoran, który nieustannie dostarcza coraz bardziej wyszukane smaki na rynek, tym razem piwo niskoalkoholowe (1%) piwo górnej fermentacji, które już zdobyło laury w konkursach piwnych.", "url": "http://alkoholeregionalne.pl/piwa-miodowe-spis-alko", "category": "mazowieckie", "sub_category": "Napoje (alkoholowe i bezalkoholowe)", "phrase": "Miodowe piwo mazowieckie"}