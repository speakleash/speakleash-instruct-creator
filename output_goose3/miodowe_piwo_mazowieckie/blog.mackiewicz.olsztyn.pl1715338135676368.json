{"meta_description": "", "title": "Mazowieckie Polskie Piwo – Sok z Jednorożca", "content": "Na pierwszy front idą piwka bez pasteryzacji. No i padło na Mazowieckie z Browaru Konstancin. Ekstrakt 12,1%, Volty 6,0% Najpierw wygląd zewnętrzny … etykietka przypomina piwka z późnego PRLu czyli mało kolorów, oszczędna forma itd. I chyba wychodzi mu to na zdrowie, pomijając krzywo naklejone etykiety ;-). Po nalaniu piwka piana wg. normy i trzymała się na tyle długo że zdołałem zrobić zdjątka. Sam kolor trunku to w sumie średnio ciemny bursztyn i mam nauczkę żeby nie robić zdjęć na niebieskim tle… i zacząć rozglądać się za jakąkolwiek lampą błyskową poza aparatem. Podczas przelewania czuć zapach typowego „piwa spod budki” jak to zwykła określać Ciechana Wybornego moja ex-wife… czyli zapach jest OK 🙂 No i pora na degustację. Czuć że piwko jest gazowane ale gaz nie drapie w język. Sam smak to właściwie czuć sklepowego, nierozróżnialnego lagera ale mi wchodzi lepiej niż Lech czy Tyskie Gronie. Nie wiem czy mam zatkany nos ale właściwie to gdyby mi postawić Gronie czy podobne piwko w identycznych kuflach to bym chyba owe Mazowieckie tylko po ciemniejszym kolorze odróżnił. Ot kolejny lager ale jakbym miał przed sobą ową masową sieczkę i „Mazowieckie niepasteryzowane” to wybór padłby na to drugie i w sumie to polecam zdegustować. No i wizyta na stronie producenta: http://browar-konstancin.pl/index.php/ida/19/ … a tu okazuje się że tego Mazowieckiego to są aż 3 rodzaje 🙂 Opis owego degustowanego mocno ubogi. A tu małe zdziwko bo ponoć to piwo to ma 11,5 ekstraktu i 5,2% alko podczas gdy na butelkach mają inne dane. Strona we Flashu … i nie wiem po jaką cholerę bo tak naprawdę oprócz nalewającego się piwka po wybraniu „TAK mam 18lat” to nie właściwie nie używają tego narzędzia. Ot kolejny napalony gówniarz z agencji reklamowej najarał się flashem… a i tak naprawdę nic z tego nie wykorzystał bo ani loga się nie podświetlają, ani menu, nalewaki na stronie głównej, skoro już robią to we flashu to mogłyby się ruszać itd. po prostu przerost narzędzia nad autorem. A tak w sumie to zawsze śmieszyło mnie to potwierdzanie że mam 18. lat … bo autor strony już nie zadbał o to gdy wchodzę na stronę via np. powyższy link … i tak naprawdę nie rozumiem co to zapytanie o wiek ma wspólnego z ustawą „o treźwości narodu”. Użycie mod_rewrite też … hmmm … ośmiesza autora 😉 OK – kończę … widzę dno kufla … i cały czas odbija mi się gazem … ciut przesadzili z nim chłopaki 🙂", "url": "https://blog.mackiewicz.olsztyn.pl/2009/04/mazowieckie-polskie-piwo/", "category": "mazowieckie", "sub_category": "Napoje (alkoholowe i bezalkoholowe)", "phrase": "Miodowe piwo mazowieckie"}