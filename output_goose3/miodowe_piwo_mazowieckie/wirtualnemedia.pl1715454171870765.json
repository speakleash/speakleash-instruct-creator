{"meta_description": "Do sprzedaży trafił nowy wariant sezonowy piwa Książęce (produkowanego przez Kompanię Piwowarską) - Chlebowo Miodowe. Wspierającą to kampanię reklamową przygotowały i realizują firmy Mango Design, Lubię to, Nairobia, MEC i Rc2 Raczkiewicz Chenczke Consultants.", "title": "Piwo Książęce reklamowane w wariancie Chlebowo Miodowym", "content": "Książęce Chlebowo Miodowe zostało uwarzone z trzech słodów: dwóch karmelowych (nadających aromat świeżo pieczonego chleba i bursztynowy kolor) oraz chmielowego. Całość uzupełniono miodem lipowym nadającym delikatny słodki smak. - Książęce Chlebowo Miodowe to kolejne sezonowe piwo w naszej ofercie i już trzecie w historii, które proponujemy w okresie jesienno-zimowym. Konsekwentnie oferujemy konsumentom ciekawe style piwa i nieustannie przedstawiamy różnorodność piwnego świata - komentuje Ewa Romaniuk, brand manager marki Książęce w Kompanii Piwowarskiej. Piwo Książęce Chlebowo Miodowe zostało wprowadzone do sprzedaży w półlitrowych butelkach w sugerowanej cenie detalicznej ok. 3,59 zł. Będzie je można kupić do wyczerpania zapasów. Opakowania tego piwa zaprojektowało studio Mango Design. Nowy wariant Książęcego będzie reklamowany w telewizji, internecie (m.in. w serwisach społecznościowych i blogosferze) oraz punktach sprzedaży. Za działania w internecie odpowiada agencja Lubię to, materiały POS przygotowały agencje Nairobia i Mango Design, planowaniem i zakupem mediów zajął się dom mediowy MEC, a działania PR zaplanowała i realizuje agencja Rc2 Raczkiewicz Chenczke Consultants.", "url": "https://www.wirtualnemedia.pl/artykul/piwo-ksiazece-reklamowane-w-wariancie-chlebowo-miodowym", "category": "mazowieckie", "sub_category": "Napoje (alkoholowe i bezalkoholowe)", "phrase": "Miodowe piwo mazowieckie"}