{"meta_description": "", "title": "PACHNICZÓWKA - Witryna", "content": "\"PACHNICZÓWKA\" to rodzinna firma, której tradycje pasieczne sięgają pięciu pokoleń. Firma prowadzi dwa kierunki działalności: pasieczną oraz przetwórstwo produktów pasiecznych. Pierwszy z kierunków opiera się na tradycyjnej gospodarce pasiecznej, polegającej na ograniczeniu do minimum ingerencji w środowisko rodziny pszczelej. W trosce o najwyższą jakość pozyskiwanych wyrobów rozmieściliśmy pasieczyska na terenach leśnych, które są naturalnym siedliskiem pszczół. Prowadzimy również usługowe zapylanie upraw wolnych od oprysków. Miody pozyskiwane w naszej pasiece, po skrystalizowaniu są przekładane do słoików \"na zimno\", czyli bez dekrystalizacji. Wszystkie te zabiegi mają na celu utrzymać najwyższą jakość specjału produkowanego przez pszczoły.    Przetwórstwo, czyli druga gałąź naszej działalności polega na przerabianiu surowców z własnej pasieki, ale również od współpracujących z nami pszczelarzy, na osadzone głęboko w tradycji miody pitne, wina miodowe, napoje bezalkoholowe czy słodkie przekąski. Najlepiej znanym naszym wyrobem jest ocalone od zapomnienia Miodowe Piwo Mazowieckie. Jest to napój niskoprocentowy, stosowany za czasów szlacheckich jako kaloryczny napitek regeneracyjny. Historia produktu sięga czasów przedchrześcijańskich, a schyłek swej popularności datuje na wiek XVIII.    Główną ideą przyświecającą w naszej pracy jest kultywacja tradycji pasiecznych, promocja ekologii i zdrowego odżywiania.    Sądzą jednak, że wszelkie próby opisania naszej pasji przypominają korespondencyjny kurs palenia papierosów... Znacznie łatwiej jest odwiedzić nas podczas któregoś z jarmarków tradycyjnej żywności (szczegółowe informacje prze email: pachniczowka@onet.eu) i osobiście przekonać się o bogactwie smaków i rodzajów pszczelego ula.    Adres:  PACHNICZóWKA  ul. Polna 2  07-110  Grębków  pachniczowka@onet.eu", "url": "https://mazovia.pl/pl/rolnictwo/siec-dziedzictwa-kulinarnego-mazowsze/czlonkowie-sieci-dziedzictwa-kulinarnego-mazowsze/pachniczowka.html", "category": "mazowieckie", "sub_category": "Napoje (alkoholowe i bezalkoholowe)", "phrase": "Miodowe piwo mazowieckie"}