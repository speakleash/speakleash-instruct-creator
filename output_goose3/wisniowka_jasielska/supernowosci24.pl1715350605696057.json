{"meta_description": "32. Rajd Rzeszowski startuje już w czwartek. Kierowcy ścigać się będą nie tylko na terenie Rzeszowa. Wiele lokalnych dróg zostanie zamknięta.", "title": "32. Rajd Rzeszowski od czwartku na Podkarpaciu. Będą utrudnienia w ruchu", "content": "MARMA 32. Rajd Rzeszowski startuje już w czwartek, 10 sierpnia. Potrwa do soboty. Kierowcy ścigać się będą na terenie Rzeszowa oraz powiatów rzeszowskiego, strzyżowskiego, jasielskiego, dębickiego i ropczycko-sędziszowskiego. Część ulic i wiele odcinków lokalnych dróg zostanie wyłączona z ruchu. Trasa 32. Rajdu Rzeszowskiego będzie przebiegała ulicami Rzeszowa, drogami gminy Boguchwała, Czudec, Lubenia, Strzyżów, Frysztak, Wiśniowa, Kołaczyce, Brzostek i Wielopole Skrzyńskie. Z uwagi na to, że część ulic i wiele odcinków lokalnych dróg zostanie wyłączona z ruchu, będą występowały utrudnienia. Do kierujących apelujemy o zachowanie szczególnej ostrożności. Rajd Rzeszowski rozpocznie się w czwartek, 10 sierpnia 2023, odcinkiem testowy w Niechobrzu (gmina Boguchwała). Od godziny 14:30 do godziny 21:00 jego trasa będzie zamknięta dla ruchu. Przebieg odcinka Niechobrz – droga gminna nr 108185R obok Krzyża Milenijnego, następnie drogą Niechobrz – Granice 2224/1, 2221, 2223/1, następnie do przysiółka Babia Góra 1628, 2331 dalej obok Krzyża Milenijnego drogą gminną 108180R, gdzie będzie jego koniec. W piątek, 11 sierpnia 2023, rajdowcy ścigać się będą w okolicach miejscowości Grodzisko w gminie Strzyżów i Różanka w gminie Wiśniowa oraz w gminie Lubenia. Trasa odcinka Różanka, którą będą przejeżdżać zawodnicy, będzie zamknięta dla ruchu w godz. od 11:45 do 20:00, zaś w Lubenii w godz od 12:40 do 20:45. Przebieg odcinka Różanka – start na drodze powiatowej 1350R w m. Grodzisko, następnie w Różance drogami gminnymi przez przysiółek Gwoszówka do skrzyżowania DP1920R i DP1350R. Tam dalej DP1920R wzdłuż do m. Niewodna. Stamtąd kolejnymi drogami gminnymi przez przysiółki Rykszawy, Rola, Budy Rożańskie do m. Tułkowice do skrzyżowania z DP1919R. Następnie przez przysiółek Góra drogami gminnymi z powrotem do DP1919R i tamże wyznaczono metę odcinka. Przebieg odcinka Lubenia (odcinek zapętlony) – start w m. Lubenia, w okolicy Ośrodka Zdrowia, na drodze gminnej, przy skrzyżowaniu z DP1411R. Pętla odcinka specjalnego – początek na drodze gminnej 108608R w Lubeni i dalej przez bród na potoku Lubenka pod kościół. Stamtąd drogą gminną 108604R w okolice Hotelu Splendor i dalej drogami gminnymi przez przysiółki Księży Lasek, Broniakówka (DG108604R), Gwoździec z powrotem do drogi 108608R w Lubeni, gdzie będzie zamknięcie pętli odcinka specjalnego. Wyjazd z odcinka specjalnego – drogami gminnymi 108606R i 108618R z przysiółka Gwoździec w kierunku przysiółka Okop i Czeczyki, gdzie wyznaczono jego koniec. Także 11 sierpnia kierowcy muszą liczyć się z utrudnieniami w Rzeszowie, gdzie odbędzie się wieczorny odcinek specjalny. W godz. 17 – 23 dla ruchu zostaną zamknięte ulice: al. Cieplińskiego, Rondo Pakosława, ul. Moniuszki, Plac Farny, ul. Sokoła oraz ul. Lisa- Kuli, gdzie będzie zlokalizowany koniec odcinka. • ul. Pułaskiego – od al. Cieplińskiego do parkingu przy ROSiR, Zalecane objazdy dla jadących przez Rzeszów od strony Warszawy w kierunku Barwinka i odwrotnie – al. Wyzwolenia, ul. Okulickiego, Witosa lub al. Wyzwolenia, ul. Gen. Maczka, ul. Ciepłownicza, ul. Rzecha, ul. Żołnierzy I Armii Wojska Polskiego, ul. Armii Krajowej, ul. Powstańców Warszawy. Od czwartku do soboty wyłączony z eksploatacji będzie kampus Politechniki Rzeszowskiej przy al. Powstańców Warszawy w Rzeszowie, gdzie znajdować się będzie park serwisowy dla uczestników rajdu. W związku z tym, przez całą dobę, zamknięty będzie fragment ul. Poznańskiej. W związku z rajdem w Rzeszowie objazdami pojedzie też część autobusów MPK. Szczegóły: Rajd Rzeszowski w piątek w Rzeszowie. Zamknięte ulice, zmienione trasy MPK. W sobotę, 12 sierpnia 2023, załogi 32. Rajdu Rzeszowskiego będą się ścigać na odcinku Kołaczyce, biegnącym w gminach Kołaczyce, Frysztak i Brzostek, na „oesie” Grudna w gminie Brzostek i Wielopole Skrzyńskie oraz próbie Pstrągowa w gminie Czudec. Drogi na odcinku Kołaczyce zostaną zamknięte w godz. od 7:00 do 16:30, na odcinku Grudna w godz. od 7:45 do 17:15, zaś na odcinku Pstrągowa w godz. od 8:30 do 18:30. Przebieg odcinka Kołaczyce – start na drodze gminnej w m. Sieklówka (okolice szkoły). Następnie drogami gminnymi z Sieklówki do m. Lublica (okolice OSP). Stamtąd kolejnymi drogami do m. Sowina do skrzyżowania z DP1838R. Dalej kolejnymi drogami gminnymi przez Sowinę i Bukową do m. Januszkowice do skrzyżowania z DP1322R, gdzie znajdować sie będzie meta. Przebieg odcinka Grudna – start w m. Wola Brzostecka na skrzyżowaniu DP1319R z drogą gminną. Następnie drogami gminnymi do m. Bączałka – skrzyżowanie z DP1319R. Następnie kolejnymi drogami gminnymi przez przysiółek Pole do Grudnej Górnej i skrzyżowania z DP1317R. Dalej drogami gminnymi wokół wsi (okolice szkoły) z powrotem do DP1317R. Następnie drogami gminnymi Gąsiorówki i Górne Brzeziny, przecinając DP1296R, do mety OS na drodze gminnej w m. Brzeziny. Przebieg odcinka Pstrągowa (odcinek zapętlony) – start w m. Pstrągowa na drodze powiatowej 1915R. PĘTLA OS – początek w m. Pstrągowa na drodze powiatowej 1915R, Dalej tą drogą pod kościół w Pstrągowej, gdzie zaplanowano przejazd przez parkingi i z powrotem DP1915R do skrzyżowania z drogą gminną w okolicy OSP. Stamtąd uczestnicy 32. Rajdu Rzeszowskiego pojadą drogami gminnymi przez przysiółki Skrzynówki i Środek do DP1915R – ZAMKNIĘCIE PĘTLI OS. WYJAZD Z OS – drogą gminną przez Smykówki i Pyrówki do skrzyżowania z DP1340R, gdzie znajdować się będzie meta.", "url": "https://supernowosci24.pl/wiadomosci/rzeszow/32-rajd-rzeszowski-od-czwartku-na-podkarpaciu-beda-utrudnienia-w-ruchu/", "category": "podkarpackie", "sub_category": "Napoje (alkoholowe i bezalkoholowe)", "phrase": "Wiśniówka jasielska"}