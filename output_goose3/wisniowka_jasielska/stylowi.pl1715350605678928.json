{"meta_description": "Kuchnia: Świat kuchni – przepyszne ciasta, niezwykłe torty i desery, sałatki, kuchnie świata. Odkrywaj, kolekcjonuj i smakuj.", "title": "WIŚNIÓWKA JASIELSKA- danie jednogarnkowe z kurczakiem i…", "content": "WIŚNIÓWKA JASIELSKA- danie jednogarnkowe z kurczakiem i boczkiem na wiśniówce    składniki:  - 6 podudzia z kurczaka  - 200g boczku surowego  - 5 marchewek  - 4 małe pory  - 100ml wiśniówki  - 50g masła  - 4 łyżki sosu sojowego  - łyżka miodu  - łyżka pieprzu cayenne  - pieprz czarny          przygotowanie:    Kurczaki myjemy i prószymy solą i pieprzem.  Z boczku wycinamy skórę i kroimy w kostkę.  Na maśle smażymy kurczaka i boczek, do momentu aż się zarumieni. Po chwili zalewamy mięso wiśniówką.  Jak alkohol wyparuje, wyciągamy mięso i wrzucamy na ten sam tłuszcz pokrojone w talarki marchewki i por.  Smażymy wszystko, dodajemy sos sojowy, miód i wrzucamy odstawione mięso.  Wszystko zalewamy wodą, tak żeby przykryć składniki. Zmniejszamy ogień i gotujemy pod przykryciem około 1h30, 2 razy trzeba będzie dolać trochę wody.  Na samym końcu zdejmujemy pokrywkę, zwiększamy ogień, dodajemy pieprz cayenne i gotujemy do momentu aż płyn zredukuje się do gęstszego sosu.  Ziemniaki obieramy, kroimy w cienkie talarki, moczymy w oliwie z oliwek, soli i pieprzu, wstawiamy do piekarnika nagrzanego do 250 stopni na opcji grill, pieczemy około 20 min.", "url": "https://stylowi.pl/13888874", "category": "podkarpackie", "sub_category": "Napoje (alkoholowe i bezalkoholowe)", "phrase": "Wiśniówka jasielska"}