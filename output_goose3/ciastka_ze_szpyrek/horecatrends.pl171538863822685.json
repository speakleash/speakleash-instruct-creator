{"meta_description": "", "title": "Purcle, amoniaczki, całuski pszczelowolskie - regionalni konkurenci pączków", "content": "Co znajduje się na liście regionalnych i tradycyjnych wyrobów w kategorii \"wyroby piekarnicze i cukiernicze\": - Grochowinki kociewskie - to przysmak z województwa pomorskiego. Swoją nazwę wzięły od wyglądu. Po usmażeniu przypominają… wysuszone strąki grochu lub fasoli. Ponoć różnią się od tradycyjnych faworków. Są od nich bardziej chrupiące i lekko drożdżowe w smaku. Wierzymy, niestety, tylko na słowo. - Śląski chrustek - na liście produktów tradycyjnych od 2011 r. Wyglądem przypominają tradycyjne faworki, a jak smakują? Ponoć słodko. Pachną ciastem francuskim i cukrem waniliowym. - Pączki żakowolskie z powidłami z antonówek - tutaj nic nie trzeba tłumaczyć. Każdy może sobie wyobrazić jak… smakują. Na liście znajdziecie też pączki lubuskie, świętokrzyskie pączki opatowskie, staropolskie pączki z Ostrowa Lubelskiego i… - Pùrcle kaszubskie - na liście od 2008 r. Wygląd: pulchne okrągłe pączki o brązowej skórce, kremowe wnętrze. Rozmiar: zależnie od potrzeb (!). Przed laty w Polsce objadano się pączkami nadziewanymi słoniną, boczkiem i mięsem. Myślicie, że te czasy minęły? Tak, jednak nie do końca. Województwa opolskie i łódzkie szczycą się m.in. ciasteczkami ze… skwarek. W Opolskiem to ciastka ze szpyrek, a w Łódzkiem - słoninki. Jeśli zamiast pączków wolicie właśnie ciastka, to na naszej liście znaleźliśmy też m.in.: Jeśli na jedzenie ciastek szkoda Wam energii, Waszej uwadze polecamy Kretowinę, czyli ciasto biszkoptowe o smaku czekoladowym - przysmak z woj. opolskiego oraz tort z fasoli Piękny Jaś - spécialité de la maison z Podkarpacia. Mamy też Jeża z woj. opolskiego, czyli ciasto tortowe z masą kremową z czarnej porzeczki. Rzuca się także w oczy… Pralina z Lublina. To ponoć wyjątkowe połączenie wysokiej jakości czekolady z kremową masą o różnych smakach lub z bardzo gęstym i wyrazistym nadzieniem owocowym. Jak podają źródła, historia pralin sięga XVII wieku.", "url": "https://www.horecatrends.pl/trendy/119/purcle_amoniaczki_caluski_pszczelowolskie_regionalni_konkurenci_paczkow,3895.html", "category": "śląskie", "sub_category": "Wyroby piekarnicze i cukiernicze", "phrase": "Ciastka ze szpyrek"}