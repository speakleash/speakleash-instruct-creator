{"meta_description": "Rozkosznie słodkie różowe wino polskiej produkcji, które uwodzi niczym zawodowa kusicielka. Wino z dzikiej róży o barwie złocisto-słonecznego bursztynu, charakteryzuje się smakiem przypominającym najbardziej szlachetne odmiany win węgierskich lub południowych. Wino z dzikiej róży, nalewki zrobione na ziołach i owocach to podobno narodowy trunek Polaków. Ile w tym prawdy? Pewnie sporo, ale zaprzeczyć faktom, że od wieków takie właśnie trunki były sporządzane nie można. To już prawdziwa długa historia. Wina z dzikiej róży są głęboko zakorzenione w polskiej tradycji.", "title": "Wino ekologiczne z dzikiej róży słodkie 750ml", "content": "Rozkosznie słodkie różowe wino polskiej produkcji, które uwodzi niczym zawodowa kusicielka. Wino z dzikiej róży o barwie złocisto-słonecznego bursztynu, charakteryzuje się smakiem przypominającym najbardziej szlachetne odmiany win węgierskich lub południowych. Wino z dzikiej róży, nalewki zrobione na ziołach i owocach to podobno narodowy trunek Polaków. Ile w tym prawdy? Pewnie sporo, ale zaprzeczyć faktom, że od wieków takie właśnie trunki były sporządzane nie można. To już prawdziwa długa historia. Wina z dzikiej róży są głęboko zakorzenione w polskiej tradycji. To co najbardziej je charakteryzuje to fakt, że są one zdrowe i smaczne. Z dzikiej róży produkuje się wina deserowe, tak więc do całonocnej biesiady nie za bardzo się one nadają. Ale jako wspaniały dodatek do ciast i deserów to mogą swobodnie konkurować z trunkami z innych części świata. Jednym słowem dzika róża to idealny materiał na winiarskie eksperymenty. Wytrawni winiarze czasem wzmacniają smak trunku sokiem z czarnej porzeczki czy miodu gryczanego.By powstało najlepsze wino z dzikiej róży owoce należy zbierać na przełomie października i listopada. Muszą być one mocno dojrzałe, by skoncentrowane w nich słońce mogło oddać winu moc i bukiet. Najlepsze owoce dzikiej róży użyte do produkcji wina są takie, które zostały ścięte pierwszym przymrozkiem.", "url": "https://e-zielarnia.eu/wino-ekologiczne-z-dzikiej-rozy-slodkie-750ml", "category": "pomorskie", "sub_category": "Napoje (alkoholowe i bezalkoholowe)", "phrase": "Choczewskie wino z róży"}