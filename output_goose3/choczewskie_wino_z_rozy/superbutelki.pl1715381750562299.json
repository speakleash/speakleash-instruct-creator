{"meta_description": "Wspaniały trunek o wyjątkowym aromacie i charakterystycznym herbacianym kolorze, to właśnie nasza dzisiejsza propozycja – wino z dzikiej róży (przepis", "title": "Blog - Wino z dzikiej róży", "content": "Wspaniały trunek o wyjątkowym aromacie i charakterystycznym herbacianym kolorze, to właśnie nasza dzisiejsza propozycja – wino z dzikiej róży (przepis na uzyskanie około 15 litrów). Najpierw należy zadbać o odpowiedniej jakości owoce 3 - 3,5 kg. Z zebranych owoców trzeba usunąć liście i gałązki, starannie przebrać, by pozostały tylko dobre sztuki. Następnie należy dokładnie umyć owoce, np. używając do tego pojemnika fermentacyjnego. Wskazanym jest umieścić je na jedną dobę do zamrażarki – wówczas owoce łatwiej puszczają soki. Kolejny etap to umieszczenie owoców w dokładnie umytym i zdezynfekowanym (np. przy użyciu pirosiarczynu potasu) balonie. Następnie owoce w balonie zalewamy 4 l wrzącej wody i odstawiamy balon do ostygnięcia cieczy. W międzyczasie przygotowujemy syrop cukrowy. 2,5 kg cukru rozpuść w 4,5 l wody. Do wody dodajemy przygotowany według instrukcji zawartej na opakowaniu roztwór pożywki oraz drożdży i dokładnie mieszamy. Po ostygnięciu nastawu, wsypujemy do balonu 15 g kwasku cytrynowego. Następnie dodajemy przygotowane wcześniej drożdże i syrop cukrowy (nie może być gorący!). Balon zamykamy korkiem z rurką fermentacyjną, do której wlewamy niewielką ilość wody. Gdy po około tygodniu rozpocznie się proces fermentacji, dodajemy pozostałą część cukru, ściągając 1 - 1,5 l nastawu (za pomocą wężyk z pompką) i w nim rozpuszczając cukier. Otrzymany syrop przelewamy do balona, ponownie zamykając go korkiem z rurką fermentacyjną i odstawiając do dalszego procesu fermentacji. Kolejnym etapem produkcji będzie oczywiście zlewanie wina znad osadu. Należy to zrobić gdy fermentacja będzie w zaniku, a na dnie balona pojawi się gęsty osad z drożdży i resztek owoców. Obciąg trunku należy powtarzać dopóki nie będzie całkowicie klarowny. W trakcie tego procesu można wedle uznania dosłodzić wino. Wino z dzikiej róży efektownej prezentuje się w butelkach z nadrukiem, które dostępne są w sklepie internetowym.", "url": "https://superbutelki.pl/pl/blog/Wino-z-dzikiej-rozy/52", "category": "pomorskie", "sub_category": "Napoje (alkoholowe i bezalkoholowe)", "phrase": "Choczewskie wino z róży"}