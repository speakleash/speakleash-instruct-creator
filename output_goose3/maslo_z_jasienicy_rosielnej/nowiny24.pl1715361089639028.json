{"meta_description": "Masło ekstra z Jasienicy Rosielnej to produkt zgłoszony do konkursu Nasze Dobre Podkarpackie 2022 przez Okręgową Spółdzielnie Mleczarską w Jasienicy Rosielnej. Produkt smaczny i zdrowy.", "title": "Masło ekstra z Okręgowej Spółdzielni Mleczarskiej z Jasienicy Rosielnej", "content": "Masło ekstra, produkowane przez spółdzielnię z Jasienicy Rosielnej, posiada certyfikat ,,Jakość Tradycja’’ nadany przez Polską Izbę Produktów Regionalnych i Lokalnych i jest wpisane na ,,Listę Produktów Tradycyjnych’’ prowadzoną przez Ministra Rolnictwa i Rozwoju Wsi. OSM Jasienica Rosielna posiada bogaty asortyment wyrobów z tzw. “czystą etykietą”, czyli charakteryzujących się krótką listą składników, minimalnym stopniem przetworzenia oraz wytwarzaniem tradycyjną metodą, oferuje też produkty ekologiczne (mleko, twarogi, kefir, masło, jogurt i serek fromage). - Jestem zwolennikiem zdrowej i jak najmniej przetwarzanej żywności, dlatego produkty z naszym logo posiadają tę właśnie czystą etykietę. W produkcji nie stosujemy konserwantów, sztucznych dodatków, wzmacniaczy smaku, barwników i zagęszczaczy. Dajemy gwarancję, że nasz nabiał nie zawiera negatywnie kojarzących się wśród konsumentów, dodatków do żywności - podkreśla Kazimierz Śnieżek, prezes Okręgowej Spółdzielni Mleczarskiej. - Informacje zawarte na opakowania poszczególnych wyrobów opisują produkt w sposób jasny i zrozumiały - dodaje prezes. - Dzięki temu klient ma możliwość dokonania świadomego wyboru. Cały czas pracujemy też nad udoskonaleniem produkowanych wyrobów, opracowujemy produkty o wysokich walorach odżywczych.", "url": "https://nowiny24.pl/maslo-ekstra-z-okregowej-spoldzielni-mleczarskiej-z-jasienicy-rosielnej/ar/c3-16969113", "category": "podkarpackie", "sub_category": "Oleje i tłuszcze (masło, margaryna itp.)", "phrase": "Masło z Jasienicy Rosielnej "}