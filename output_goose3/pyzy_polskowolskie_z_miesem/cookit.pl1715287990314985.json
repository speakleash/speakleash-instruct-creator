{"meta_description": "", "title": "Cookit - przepis na Pyzy polskowolskie z mięsem", "content": "Dawno ich nie robiłam. Nie jadłam też dawno. Zobaczyłam jednak u kogoś na stołówkowym talerzu w pracy i pomyślałam, że trzeba w końcu zrobić. Tym bardziej, że nadarzała się ku temu okazja w postaci Gotowania po polsku pod patronatem zPierwszegoTłoczenia . Nie wiem czy wiecie, ale pyzy z mięsem są wpisane na listę produktów tradycyjnych województwa lubelskiego . Te oryginalne są podłużne, ale u mnie wystąpiły w formie okrągłej.Składniki:1 kg ziemniaków jajko szczypta soli mąka ziemniaczana (w zależności od rodzaju ziemniaków , u mnie było to około 10 dag)30 - 40 dag mięsa wieprzowego (mielonego) cebula pieprz Wykonanie:Około ¾ porcji ziemniaków obrać, ugotować, wystudzić i rozgnieść. Pozostałą część ziemniaków obrać, zetrzeć na tarce i odcedzić na lnianej ścierce. Następnie łączymy ziemniaki gotowane i tarte z dodatkiem mąki ziemniaczanej soli do smaku. Dokładnie ugniatamy na jednolitą masę.Farsz - mięso gotujemy, przekręcamy przez maszynkę do mięsa , dodajemy podsmażoną cebulkę pieprz do smaku i wszystko dokładnie mieszamy.Ciasto dzielimy na kuleczki równej wielkości w każdej robimy dołek w który wkładamy farsz i rękami formujemy pyzę podobną do gomółki masła . Przygotowane pyzy wrzucamy na gotującą się osoloną wodę , gotujemy na małym ogniu aż wypłyną na powierzchnię. Wyjmujemy drewnianą łyżką na sito, odcedzamy i przekładamy na półmisek. Podajemy do spożycia polane tłuszczem ze skwarkami i cebulką /wydrukuj przepis/", "url": "https://cookit.pl/przepis/102830/Pyzy+polskowolskie+z+miesem", "category": "lubelskie", "sub_category": "Gotowe dania i potrawy", "phrase": "Pyzy polskowolskie z mięsem"}