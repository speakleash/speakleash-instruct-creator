{"meta_description": "Pyzy ziemniaczane z mięsem są łatwiejsze w przygotowaniu, niż myślisz. Sięgnij po prosty przepis tutaj i zachwyć wszystkich domowników ich smakiem!", "title": "Pyzy ziemniaczane z mięsem", "content": "Pyzy ziemniaczane z mięsem to danie idealne na te dni, kiedy masz ochotę wykonać coś prawdziwie swojskiego i sycącego. Musisz jednak zarezerwować trochę czasu. Ale nie obawiaj się! Nawet jeśli dzisiaj spędzisz w kuchni więcej czasu niż zwykle, będziesz cieszyć się gotowym obiadem na przynajmniej dwa dni. Wystarczy przygotować większą porcję. Gotowe pyzy możesz też zamrozić, żeby w razie potrzeby sięgnąć po nie.    Obierz ziemniaki i połowę z nich ugotuj. Następnie przeciśnij je przez praskę i odstaw do ostygnięcia. Pozostałe surowe ziemniaki zetrzyj na tarce. Kiedy w misce zbierze się sok, wylej go, a ziemniaki odciśnij z nadmiaru płynu. Gotowane i surowe ziemniaki wymieszaj, dodaj do nich jajko oraz mąkę ziemniaczaną. Wyrób na jednolite ciasto i podziel je na 16 porcji.    Następnie przygotuj farsz. Mięso mielone połącz z posiekaną cebulą, dopraw majerankiem, solą, pieprzem oraz Przyprawą w Płynie MAGGI. Każdą z porcji masy ziemniaczanej spłaszcz dłonią i nałóż na nią porcję farszu. Całość dokładnie zaklej, formując kulkę. To najbardziej pracochłonne zadanie, ale na końcu przekonasz się, że było warto!    Tak przygotowane pyzy gotuj we wrzątku z odrobiną soli przez 10 minut od wypłynięcia na powierzchnię. W tym czasie rozpuść smalec na patelni i zeszklij na nim drugą cebulę posiekaną w drobną kostkę. Pyzy podawaj na gorąco, wcześniej polewając je zarumienioną cebulką lub sosem (wykorzystaj Sos pieczeniowy jasny WINIARY). Podoba Ci się ten przepis? Dodaj go do swojej książki kucharskiej. Załóż ją TUTAJ.", "url": "https://www.winiary.pl/przepisy/pyzy-ziemniaczane-z-miesem/", "category": "lubelskie", "sub_category": "Gotowe dania i potrawy", "phrase": "Pyzy polskowolskie z mięsem"}