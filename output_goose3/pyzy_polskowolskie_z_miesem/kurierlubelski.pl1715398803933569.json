{"meta_description": "Cudze chwalicie, swego nie znacie - mówi porzekadło. Prawda. Więc w duchu patriotyzmu kulinarnego dziś znów sięgamy do skarbnicy potraw regionalnych. Podobno więcej niż co czwarta lubelska potrawa pochodzi z rejonu Kąkolewnicy. Tym razem proponujemy Państwu przepis Sabiny Dzidy z Rudnika w gminie Kąkolewnica.", "title": "Pyzy z historią", "content": "Pani Sabina jest jedną z najbardziej aktywnych lokalnych gospodyń. Poniżej znajdziecie krótką historię pszenno-mięsnego specjału -polskowolskiej pyzy oraz wskazówki, jak je zrobić. Pyzy polskowolskie  Polskowola, dawniej Ruskowola, należała do folwarku Kąkolewnica. Mieszkańcami byli Rusini, których osiedlano w dobrach królewskich - stąd pierwotna nazwa Ruskowola. Po II wojnie światowej w Polskowoli wyrabiano kiełbasę wiejską, a z pozostałego mięsa, czyli \"obrzynek\" przygotowywano farsz do różnego rodzaju pierogów. Z powodu słabych gleb - nie rodziła się pszenica - na co dzień podstawowym daniem były pyzy bez nadzienia - zwane \"tertunami\", placki ziemniaczane i kopytka. Wcześniej pyzy były przygotowywane bez dodatku mąki ziemniaczanej. Produkty: Na ciasto: 3 kg ziemniaków gotowanych, 0,7 kg ziemniaków tartych na tarce 2 jaja wiejskie, 0,5-0,7 mąki ziemniaczanej (w zależności od zawartości skrobi ) Na farsz: 1 kg mięsa wieprzowego (okrawki, podgardle, boczek), sól i pieprz do smaku  Sposób przygotowania: 3 ziemniaki obrać, ugotować, wystudzić i dokładnie rozgnieść kopyścią drewnianą. Pozostałe ziemniaki obrać i zetrzeć na tarce, odcedzić na lnianej ścierce. Następnie połączyć ziemniaki gotowane i tarte z mąką ziemniaczaną, jajkami i solą do smaku. Dokładnie ugniatamy na jednolitą masę. Farsz: mięso gotujemy, przekręcamy przez maszynkę do mięsa, dodajemy podsmażoną cebulkę, sól i pieprz do smaku i wszystko dokładnie mieszamy. Ciasto dzielimy na kuleczki równej wielkości w każdej robimy dołek, w który wkładamy farsz i formujemy pyzę podobną do gomółki masła. Przygotowane pyzy wrzucamy na gotującą się, osoloną wodę. Gotujemy na małym ogniu aż wypłyną. Wyjmujemy drewnianą łyżką na sito, odcedzamy i przekładamy na półmisek. Podajemy ze skwarkami i cebulką. Produkty: 1 kg mąki, 5 dag mąki, jajko, 1 szklanka ciepłego mleka, 1/2 kg soczewicy, cebula. Sposób przygotowania: Mąkę, ok. 1 kg, przesiewamy przez sitko, robimy dołeczek i kruszymy maleńką ilość drożdży, np. wielkości wiśni, dodajemy sól i zalewamy ciepłą wodą (małą ilością, ok. 1 szklanki). Dodajemy jajko, szklankę ciepłego mleka i wygniatamy ciasto ok. 5-7 minut. Soczewicę gotujemy ok. pół godziny, do uzyskania miękkości. Następnie odcedzamy, przekręcamy przez maszynkę, przekręcamy również jedną cebulę. Drugą cebulę podsmażamy na tłuszczu, dodajemy do soczewicy, przyprawiamy do smaku pieprzem i solą. Wszystko poddusić. Ciasto podzielić na części i cienko rozwałkować, szklanką wykroić koła. Na każde z nich nakładać łyżeczką farsz. Starannie zakleić, gotować ok. 5 minut, do wypłynięcia na powierzchnię w osolonym wrzątku. Pyszne są ze skwarkami podsmażonymi z cebulką.", "url": "https://kurierlubelski.pl/pyzy-z-historia/ar/223161", "category": "lubelskie", "sub_category": "Gotowe dania i potrawy", "phrase": "Pyzy polskowolskie z mięsem"}