{"meta_description": "Produkt wpisany na listę produktów tradycyjnych w dniu 2006-02-28\nW kategorii Produkty mięsne\nW województwie woj. lubelskim", "title": "Kiełbasa „nadwieprzańska” - - Portal Gov.pl", "content": "Powierzchnia batonu barwy jasnobrązowej do brązowej z lekkim połyskiem i prześwitami składników pod osłonką; osłonka ściśle przylega do masy mięsnej; powierzchnia lekko pomarszczona; konsystencja ścisła Batony odkręcane w odcinkach o długości 80-100 cm przewieszane o średnicy użytej osłonki Barwa mięsa różowa do ciemnoróżowej, barwa tłuszczu biała, dopuszczalny odcień różowy; około 80% kawałków średnio rozdrobnionych związanych masą wiążącą i równomiernie rozmieszczoną na przekroju; dopuszczalne pojedyncze otwory powietrzne niepołączone ze zmianą barwy; niedopuszczalne zacieki tłuszczu i galarety pod osłonką Konsystencja ścisła, dość krucha, związanie dobre, plastry grubości 3 mm nie powinny się rozpadać Smak i zapach charakterystyczne dla kiełbasy z mięsa peklowanego, wędzonej, parzonej i podsuszanej z wyraźnym zapachem wędzenia; smak lekko słony; przyprawy wyczuwalne Kiełbasa „nadwieprzańska” jest produkowana od 1968 roku na podstawie receptury własnej. Nazwa kiełbasa „nadwieprzańska” funkcjonuje od roku 1971. Nazwa ta przyjęła się w lokalnym żargonie od nazwy restauracji Nadwieprzanka w Baranowie, gdzie była serwowana początkowo jako danie specjalne, a następnie firmowe. „Nadwieprzańska” jest kiełbasą o powierzchni suchej i czystej. Utrzymuje bardzo długo swoją świeżość, gdyż jest najpierw wędzona, parzona, a następnie studzona i podsuszana. Pozostawiona w pomieszczeniu o temperaturze pokojowej nie ulega zepsuciu, lecz naturalnie podsusza się aż do całkowitego zasuszenia. W lodówce kiełbasa powinna być przechowywana w szczelnym opakowaniu, gdyż charakteryzuje się intensywnym zapachem czosnku i wędzenia. Pomimo przechowywania jej w szczelnym opakowaniu (nawet w zwykłym worku foliowym), nie zmienia swoich właściwości organoleptycznych, zachowując je przez okres do dwóch tygodni", "url": "https://www.gov.pl/web/rolnictwo/kielbasa-nadwieprzanska", "category": "lubelskie", "sub_category": "Mięso świeże oraz produkty mięsne", "phrase": "Kiełbasa „nadwieprzańska”"}