{"meta_description": "Tradycyjny sękacz to ciasto, które dawano nowożeńcom w dniu wesela. Wyjątkowość ciasta polegała na przygotowywaniu go na rożnie. Dzięki tej metodzie sękacz zyskiwał charakterystyczne warstwy. Przedstawiamy przepis na domowy sękacz, który podbije podniebienia wytrawnych smakoszy.", "title": "Pyszny sękacz z tortownicy. Przepis na tradycyjne ciasto. Tym wypiekiem obdarowywano na weselach", "content": "Domowy sękacz to ciasto, które można zrobić w tortownicy. Aby uzyskać pusty środek, zachęcamy do użycia formy z kominkiem. Tradycyjny sękacz to ciasto, które dawano nowożeńcom w dniu wesela. Wyjątkowość ciasta polegała na przygotowywaniu go na rożnie. Dzięki tej metodzie sękacz zyskiwał charakterystyczne warstwy. Przedstawiamy przepis na domowy sękacz, który podbije podniebienia wytrawnych smakoszy. Sękacz to ciasto, które można podawać jako słodką alternatywę wobec tradycyjnych pączków z różą lub kruchych faworków podawanych na tłusty czwartek. Ciekawostką jest, że wypiek nazywany jest też dziadem, kołaczem lub baumkuchen. Sękacz towarzyszy biesiadnikom na wielu uroczystościach rodzinnych. Szczególnie na weselach, chrzcinach, przyjęciach komunijnych, a także na Boże Narodzenie i na Wielkanoc. Podpowiadamy, jak zrobić pysznego sękacza w tortownicy. W Polsce sękacz wpisany jest na listę produktów tradycyjnych. W tym zestawieniu znajduje się: • ostatnio został dopisany sękacz z Puszczy Rominckiej z aromatem arakowym. Ciasto jest pracochłonne i wymaga poświęcenia dużej ilości czasu, dlatego rzadko decydują się go robić pasjonaci domowych wypieków. Wypiek szczególnie popularny jest we wschodniej Polsce, a także na Litwie, w Rumunii i Niemczech. We Francji znane jest jako ciasto z rożna (gâteau à la broche). W Polsce zwraca się uwagę na wygląd wypieku przypominającego kłodę drzewa, a po przekrojeniu sęki. Uważa się, że ciasto powstało dla królowej Bony. Prawdopodobnie cukiernik chciał ją zaskoczyć i wymyślił ciasto, które przyrządzone na żywym ogniu zastygało i miało wyglądać jak sople lodu. Sękacz upieczony w tortownicy nie będzie tak postrzępiony, jak wypiek zrobiony na rożnie.", "url": "https://stronakuchni.pl/pyszny-sekacz-z-tortownicy-przepis-na-tradycyjne-ciasto-tym-wypiekiem-obdarowywano-na-weselach/ar/c17-17292221", "category": "podlaskie", "sub_category": "Wyroby piekarnicze i cukiernicze", "phrase": "Sękacz sejneński/bankuchen"}