{"meta_description": "Ośrodek wypoczynkowy KUKLE i ośrodek wypoczynkowo-szkoleniowy Energetyk w Rajgrodzie zaprasza.", "title": "Ośrodek wypoczynkowy Kukle", "content": "Ośrodek Wypoczynkowy KUKLE położony jest w północno-wschodniej Polsce, na skraju Puszczy Augustowskiej, nad brzegiem stanowiącego strefę ciszy jeziora Pomorze. Obiekt składa się z budynku hotelowego z zapleczem gastronomicznym, salami bankietowymi, Wiejskiej Chaty, oświetlonego kempingu dla przyczep i namiotów oraz jedynej w Polsce Glinianej Wioski, jedynej w Polsce Glinianej Wioski – z 20. unikalnymi, nowoczesnymi domkami aczkolwiek wybudowanych według technologii, stosowanych dawniej na pograniczu polsko-litewskim. W pobliżu znajdują się 4 rezerwaty przyrody i Wigierski Park Narodowy, a w okolicy wiele atrakcji turystycznych, między innymi Kanał Augustowski, kajakowy szlak Czarnej Hańczy, bazylika i synagoga w Sejnach, klasztor kamedułów nad Wigrami oraz Sanktuarium Maryjne w Studzienicznej – miejscem wizyty papieża Jana Pawła II podczas pielgrzymki w 1999r. Wycieczki do oddalonego o zaledwie 215km Wilna, a jeszcze bliżej Druskiennik, Kowna, Trok, stanowią dodatkową atrakcję pobytów w Kuklach. Zapraszamy zatem miłośników nieskazitelnej przyrody, wędkowania, grzybobrania, żeglowania, szkół przetrwania… Mamy nadzieję, że zarówno unikalne miejsce, kulinarne osobliwości, jak też dobre wyposażenie naszego ośrodka nie zawiodą Państwa oczekiwań.", "url": "https://www.kukle.pl/kukle", "category": "podlaskie", "sub_category": "Wyroby piekarnicze i cukiernicze", "phrase": "Sękacz sejneński/bankuchen"}