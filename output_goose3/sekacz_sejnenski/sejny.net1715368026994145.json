{"meta_description": "Kuciukai z Puńska zarejestrowane na Liście Produktów Tradycyjnych Ministra Rolnictwa i Rozwoju Wsi. Wczoraj na konferencji prasowej w Muzeum Rolnictwa im. k", "title": "Kuciukai wpisane na listę ministra", "content": "Kuciukai z Puńska zarejestrowane na Liście Produktów Tradycyjnych Ministra Rolnictwa i Rozwoju Wsi. Wczoraj na konferencji prasowej w Muzeum Rolnictwa im. ks. Krzysztofa Kluka w Ciechanowcu zaprezentowano pięć kolejnych smakołyków z Podlaskiego, które zostały wciągnięte na tę oficjalną listę. Jak mówił wicemarszałek województwa Sebastian Łukaszewicz, na liście jest już 86 produktów z naszego regionu. Koło Gospodyń Wiejskich w Przystawańcach w gminie Puńsk zarejestrowało kuciukai, czyli małe, chrupiące, lekko słodkie kulki z makiem, które podaje się z tzw. mlekiem makowym. Potrawa ta charakterystyczna jest dla kuchni litewskiej – serwuje się ją zwyczajowo w Boże Narodzenie. Przypomnijmy, iż kuciukai były tematem głównym grudniowego gotowania w Przystawańcach: Proces wciągania wigilijnej potrawy do rejestru nie był prosty, starania rozpoczęły się w 2021 roku: Na liście od 2006 roku figurują sękacz sejneński - bankuchen, mrowisko z Sejneńszczyzny, chleb domowy na kalmusie z Puńska i miód wielokwiat z Sejneńszczyzny/Łoździejszczyzny, a także inne produkty i potrawy. Listę w podziale na województwa można przeglądać tutaj.", "url": "https://sejny.net/artykul/kuciukai-wpisane-na-liste/1441388", "category": "podlaskie", "sub_category": "Wyroby piekarnicze i cukiernicze", "phrase": "Sękacz sejneński/bankuchen"}