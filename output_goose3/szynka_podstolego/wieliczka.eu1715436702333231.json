{"meta_description": "", "title": "Produkty tradycyjne z Podstolic", "content": "Miło nam poinformować, iż 6 marca 2012r. dwa produkty Firmy Gawor - Producenta Wędlin według staropolskich receptur z Podstolic - za swój niepowtarzalny smak oraz wielowiekową tradycję wytwarzania - zostały wpisane na Listę Produktów Tradycyjnych Ministerstwa Rolnictwa i Rozwoju Wsi. Wyróżnione produkty to: Szynka podstolego oraz Szynka podstolego z nogą. Na Liście produktów tradycyjnych Ministerstwa Rolnictwa i Rozwoju Wsi z rejonu Województwa Małopolskiego wpisane są 53 produkty w tym z Powiatu Wielickiego - tylko 3 produkty i są to: sól wielicka, a od 6 marca br. także Szynka podstolego oraz Szynka podstolego z nogą wytwarzane według staropolskich receptur w Podstolicach.   Firma Gawor - Producent Wędlin według staropolskich receptur z Podstolic jest firmą rodzinną, założoną w 1989r. Tajniki wyrabiania wędlin są przekazywane z ojca na syna, co pozwala zachować od lat tradycyjne metody produkcji oparte między innymi na naturalnym wędzeniu drewnem i starannym doborze przypraw. Nie stosuje się żadnych sztucznych konserwantów, co decyduje o niepowtarzalnym smaku i aromacie tych wyrobów.", "url": "https://www.wieliczka.eu/pl/201129/8203/produkty-tradycyjne-z-podstolic.html", "category": "małopolskie", "sub_category": "Mięso świeże oraz produkty mięsne", "phrase": "Szynka podstolego"}