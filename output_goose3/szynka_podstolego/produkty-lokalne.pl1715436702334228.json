{"meta_description": "", "title": "Wędliny według tradycyjnej receptury", "content": "Legendarna szynka marynowana w zalewie ziołowej. Lekko soczysta i krucha, nie zawiera żadnych ulepszaczy. Ten wspaniały produkt został wpisany na Listę Produktów Tradycyjnych Ministerstwa Rolnictwa i Rozwoju Wsi. Firma Gawor z Podstolic zajmuje się produkcją tego tradycyjnego wyrobu wędliniarskiego od lat. Szynka podstolego najlepiej prezentuje się na szwedzkim stole. Waga wyrobu może wahać się od 3 do 7 kilogramów. Przy zamawianiu najlepiej podać wagę, jaka Państwu odpowiada. Tradycyjny produkt powstaje z nogi wieprzowej zadniej dzielonej na trzy części (zrazówkę, krzyżówkę i biodrówkę). Mięso marynuje się w specjalnych ziołach a następnie szczelnie obwiązuje i wędzi w dymie olchowym. Na koniec parzy się je we wrzątku. O firmie: Rodzinna firma “Gawor Podstolice” została założona w 1989 r. Tajniki wyrabiania wędlin zostały przekazane z ojca na syna, dzięki temu zachowane są od lat tradycyjne metody produkcji oparte między innymi na naturalnym wędzeniu drewnem i starannym doborze przypraw. Niepowtarzalny smak i aromat wyrobów uzyskane są m.in. dzięki nie stosowaniu żadnych sztucznych konserwantów. Firma stawia sobie za cel wyrabianie dla Państwa wędlin najwyższej jakości, opartych na tradycyjnych recepturach ponieważ zależy nam na zdrowiu naszych Klientów. Podstolice to miejscowość położona nieopodal Krakowa. Jej początki sięgają XIII wieku, a związane są z urzędem Podstolego, gdyż jak twierdzą historycy, „(…) mieszkańcy tej osady stanowili personel pomocniczy każdorazowego Podstolego, oddając na jego utrzymanie tzw. naturalia”. Nazwa wioski Podstolice pochodzi od urzędnika ucztowego Podstolego, który zajmował miejsce za: kuchmistrzem, stolnikiem, podczaszym i krajczym. „Podstoli niejednokrotnie wyręczał stolnika w powierzonych mu sprawach gospodarczych dworu oraz sprawowaniu pieczy nad zastawą stołu monarszego” (Ks. M. Gawor, „Podstolice. Krótka historia parafii”, Kraków 1996). Rzeźnictwo i masarstwo w tej miejscowości ma wielowiekową tradycję, którą przekazywano z pokolenia na pokolenie, a wyroby dostarczano do pobliskiego Krakowa.", "url": "https://produkty-lokalne.pl/wedliny-wedlug-tradycyjnej-receptury,345", "category": "małopolskie", "sub_category": "Mięso świeże oraz produkty mięsne", "phrase": "Szynka podstolego"}