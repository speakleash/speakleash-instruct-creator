{"meta_description": "Produkt wpisany na listę produktów tradycyjnych w dniu 2012-03-06\nW kategorii Produkty mięsne\nW województwie woj. małopolskim", "title": "Szynka podstolego z nogą - - Portal Gov.pl", "content": "Wyrób z mięsa wieprzowego – szynki wieprzowej z kością, ze skórą i nogą tylną, trwały, wędzony – parzony z mięsa peklowanego. Właściwy dla wyrobów wędzonych i mięsa wieprzowego o charakterystycznym zapachu użytych przypraw. Podstolice to niewielka miejscowość położona nieopodal Krakowa, w której receptury na wyrób wędlin przekazywane były z pokolenia na pokolenie. Wyroby głównie dostarczane były do pobliskiego Krakowa. Tradycja handlu zwierzętami związana była z uwarunkowaniami geograficznymi. Na pagórkowatym terenie trudno było o rozległe gospodarstwa rolne przynoszące znaczący dochód, a mieszkając tak blisko Krakowa należało wykorzystywać jego potrzeby, szczególnie zapotrzebowanie na żywność. Niemal do ostatnich lat XX wieku można było spotkać mieszkańców, nie tylko Podstolic, którzy chowali kilka sztuk świń w swoich gospodarstwach. „Urządzając świniobicie jedną sztukę zostawiali dla siebie, a pozostałe sprzedawali rzeźnikom, którzy wyrabiając wędliny sprzedawali je w okolicy lub w pobliskim Krakowie” (Wywiad etnograficzny przeprowadzony z mieszkańcami Podstolic).", "url": "https://www.gov.pl/web/rolnictwo/szynka-podstolego-z-noga", "category": "małopolskie", "sub_category": "Mięso świeże oraz produkty mięsne", "phrase": "Szynka podstolego"}