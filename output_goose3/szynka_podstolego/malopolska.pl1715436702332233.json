{"meta_description": "Oficjalny portal województwa małopolskiego prowadzony przez Urząd Marszałkowski Województwa Małopolskiego", "title": "Zupa zoproska i szynka Podstolego na Liście Produktów Tradycyjnych » Małopolska", "content": "Przysmaki wpisywane na Listę Produktów Tradycyjnych muszą spełnić jakościowe wymagania, a ich produkcja musi odbywać się z zachowaniem tradycyjnych metod. Podczas wczorajszego spotkania Rada ds. Produktów Tradycyjnych pod przewodnictwem wicemarszałka Wojciecha Kozaka wyróżniła 3 takie produkty. Podczas wczorajszego spotkania pozytywną opinię wniosków o wpis na listę uzyskały: zupa zoproska, szynka Podstolego i szynka Podstolego z nogą. Receptura gotowania zupy zoproski ma ponad 100 lat, a przepis na nią przekazywano z pokolenia na pokolenie. Główne składniki to woda, grzyby suszone prawdziwki lub „piesrtoki”, gałązki mięty suszonej lub świeżej, ziarenka ziela angielskiego, listki laurowe, marchewka i kminek. Podaje się ją z hałuskami (ziemniaczane kluseczki) bądź ziemniakami. Nazwa zoproska pochodzi od zasmażki, którą jest zaprawiona zupa. Szynka Podstolego pochodzi z Podstolic - miejscowość położonej nieopodal Krakowa. Rzeźnictwo i masarstwo mają tam wielowiekową tradycję. Szynka wyrabiana przez podstolickich masarzy ze świeżego mięsa z nogi wieprzowej. Poddaje się ją marynowaniu w przygotowanym wcześniej wywarze ziołowym. Tradycyjny proces wytwarzania szynek, bez użycia konserwantów, wpływa na walory smakowe, zapachowe oraz trwałość produktu. Szynka wygląda niezwykle smakowicie i jest piękną ozdobą stołów. Mieszkańcy Podstolic wspominają, że szynka Podstolego z nogą była zamawiana na specjalne okazje, jako niezwykły rarytas.", "url": "https://www.malopolska.pl/aktualnosci/samorzad/zupa-zoproska-i-szynka-podstolego-na-liscie-produktow-tradycyjnych", "category": "małopolskie", "sub_category": "Mięso świeże oraz produkty mięsne", "phrase": "Szynka podstolego"}