{"meta_description": "Produkt wpisany na listę produktów tradycyjnych w dniu 2012-03-06\nW kategorii Produkty mięsne\nW województwie woj. małopolskim", "title": "Szynka podstolego - - Portal Gov.pl", "content": "Wyrób z mięsa wieprzowego – szynki wieprzowej bez kości i bez skór, przewiązany przędzą lub w siatce. Waga od 0,5 do 2 kg, wysokość około 10-15 cm. Charakterystyczna dla produktów wędzenia. Odcień od różowej do ciemnobrązowej, na przekroju jasnoróżowa z występującym szaro-zielonym oczkiem wewnątrz. Podstolice to miejscowość położona nieopodal Krakowa. Jej początki sięgają XIII wieku, a związane są z urzędem Podstolego, gdyż jak twierdzą historycy, „(…) mieszkańcy tej osady stanowili personel pomocniczy każdorazowego Podstolego, oddając na jego utrzymanie tzw. naturalia”. Nazwa wioski Podstolice pochodzi od urzędnika ucztowego Podstolego, który zajmował miejsce za: kuchmistrzem, stolnikiem, podczaszym i krajczym. „Podstoli niejednokrotnie wyręczał stolnika w powierzonych mu sprawach gospodarczych dworu oraz sprawowaniu pieczy nad zastawą stołu monarszego” (Ks. M. Gawor, „Podstolice. Krótka historia parafii”, Kraków 1996). Rzeźnictwo i masarstwo w tej miejscowości ma wielowiekową tradycję, którą przekazywano z pokolenia na pokolenie, a wyroby dostarczano do pobliskiego Krakowa. Umiejętności wytwarzania dobrych i smacznych wędlin rozpowszechniały się na tym terenie poprzez związki rodzinne. W Archiwum Państwowym na Wawelu w Tekach Shneidera, mieszkańcy Podstolic w drugiej połowie XIX wieku określani są jako „handlarze świńmi” (Schn. 1255, s.174), które sprzedawali lokalnym rzeźnikom.", "url": "https://www.gov.pl/web/rolnictwo/szynka-podstolego", "category": "małopolskie", "sub_category": "Mięso świeże oraz produkty mięsne", "phrase": "Szynka podstolego"}