{"meta_description": "", "title": "JUŻ DZIŚ ZAPRASZAMY NA XIV EUROPEJSKIE TARGI PRODUKTÓW REGIONALNYCH", "content": "JUŻ DZIŚ ZAPRASZAMY NA XIV EUROPEJSKIE TARGI PRODUKTÓW REGIONALNYCH Różnorodne, wyjątkowe, ale przede wszystkim tradycyjne produkty firmy „Gawor” pojawią się podczas tegorocznej edycji Europejskich Targów Produktów Regionalnych. „Gawor” to firma rodzinna, założona w 1989r. Tajniki wyrabiania wędlin zostały przekazane z ojca na syna, dzięki temu „Gawor” zachowuje od lat tradycyjne metody produkcji oparte między innymi na naturalnym wędzeniu drewnem i starannym doborze przypraw. Firma nie stosuje żadnych sztucznych konserwantów, co decyduje o niepowtarzalnym smaku i aromacie wyrobów. Przedsiębiorstwo dba także o różnorodność asortymentu. Szynka Podstolego - Legendarna wieprzowa szynka marynowana w zalewie ziołowej, wędzona w sposób tradycyjny - opalany drewnem. Produkt wpisany na Listę Produktów Tradycyjnych Ministerstwa Rolnictwa i Rozwoju Wsi, posiadający znak Jakość Tradycja. Kiełbasa wiejska z Podstolic - kiełbasa wieprzowa z galaretką. W składzie znajdą Państwo tylko mięso, sól oraz przyprawy naturalne, w tym świeży czosnek.Produkt wpisany na Listę Produktów Tradycyjnych Ministerstwa Rolnictwa i Rozwoju Wsi, posiadający znak Jakość Tradycja. Kiełbasa piaszczańska - legendarna kiełbasa chuda, wieprzowa, nawiązująca tradycją do najlepszych wędlin z Piasków koło Krakowa. Najlepsze mięso wieprzowe i naturalne przyprawy to tajemnica jej smaku i aromatu. Produkt wpisany na Listę Produktów Tradycyjnych oraz posiadająca unijny znak Chronione Oznaczenie Geograficzne, laureat wielu konkursów.", "url": "https://www.tatry.pl/aktualnosci/3104.html?page=2", "category": "małopolskie", "sub_category": "Mięso świeże oraz produkty mięsne", "phrase": "Szynka podstolego"}