{"meta_description": "Szynka podstolego to tradycyjna szynka ze świeżego mięsa, z zadniej nogi wieprzowej. Wytwarza się ją w podkrakowskich Podstolicach", "title": "Szynka podstolego", "content": "Podstolice to miejscowość położona nieopodal Krakowa. Jej początki sięgają XIII wieku i związane są nierozłącznie z urzędem urzędnika pocztowego – Podstolego, którego mieszkańcy Podstolic stanowili personel pomocniczy. Stąd też wywodzi się nazwa miejscowości oraz pochodzi słynna szynka podstolego. Rzeźnictwo i masarstwo Podstolicach ma swoją wielowiekową tradycję. Związaną z uwarunkowaniami geograficznymi. Na pagórkowatym terenie trudno było o rozległe gospodarstwa rolne przynoszące znaczący dochód. Umiejętności wytwarzania dobrych i smacznych wędlin rozpowszechniały się na tym terenie poprzez związki rodzinne oraz przekazywanie receptury z pokolenia na pokolenie. Mieszkańcy Podstolic w drugiej połowie XIX wieku określani byli jako „handlarze świńmi”. Zwierzęta te były sprzedawane lokalnym rzeźnikom a wyroby trafiały głównie na krakowski rynek. Szynkę robi się ze świeżego mięsa, z zadniej nogi wieprzowej. Dzieli się ją na trzy części: zrazówkę, krzyżówkę i biodrówkę. Następnie mięso podawane jest marynowaniu w przygotowanym wcześniej wywarze ziołowym. Po marynowaniu szynkę obwiązuje się sznurkiem lub wkłada do specjalnej siatki. Kolejnym etapem jest wędzenie, które trwa aż do uzyskania odpowiedniej barwy. Czas wędzenia uzależniony jest od czynników pogodowych – wiatru, mrozu, wilgoci, a także od stopnia zawilgocenia drewna (używa się drewna olchowego, bukowego lub owocowego). Na koniec szynkę parzy się w gorącej wodzie. Na walory smakowe, zapachowe oraz na trwałość szynki podstolego wpływa niezmieniona od lat metoda produkcji oraz nieużywanie konserwantów. Średnio z jednego tucznika można otrzymać 10 – 15 kg szynki. Gotowa szynka waży od 0,5 do 2 kg i ma około 10-15 cm wysokości. Jej konsystencja jest dość ścisła, lekko soczysta, krucha. Szynka ma kolor od różowego do ciemnobrązowego, na przekroju jest jasnoróżowa z występującym szaro-zielonym oczkiem wewnątrz.", "url": "https://niezwyklamalopolska.pl/szynka-podstolego/", "category": "małopolskie", "sub_category": "Mięso świeże oraz produkty mięsne", "phrase": "Szynka podstolego"}