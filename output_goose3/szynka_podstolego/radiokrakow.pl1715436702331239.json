{"meta_description": "", "title": "Szynka podstolego", "content": "\"Szynka z nogą\" to prawdziwy rarytas. Swoją nazwę bierze od podkrakowskiej miejscowości Podstolice. Historia Podstolic sięga XIII w., historia wytwarzania tam wędlin - co najmniej XIX w., chociaż niepisane historie są jeszcze starsze. Tradycję przekazywano z pokolenia na pokolenie. Gospodarze z Podstolic sprzedawali ją w Krakowie, gdzie uchodziła za nadzwyczajny rarytas. Była kupowana na specjalne okazje.        Mięso wieprzowe (zrazówka, krzyżówka i biodrówka) marynuje się w ziołach, a następnie obwiązuje szczelnie i wędzi w dymie olchowym lub owocowym, aż nabierze odpowiedniej barwy. Na koniec parzy się je we wrzątku. Szynka podstolego waży od 4 do 9 kg. Jest krucha i lekko wilgotna. Ma zapach wędzonego i mięsa wieprzowego z posmakiem ziół.    Szynkę podstolego można kupić u producenta, w firmie \"Gawor Wędliny\" w Podstolicach.    Partnerem Projektu jest Województwo Małopolskie", "url": "https://www.radiokrakow.pl/galerie/szynka-podstolego", "category": "małopolskie", "sub_category": "Mięso świeże oraz produkty mięsne", "phrase": "Szynka podstolego"}