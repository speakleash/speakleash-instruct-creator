{"meta_description": "Niedzielna (17 grudnia) miejska wigilia 2023 w Kolbuszowej po raz kolejny zgromadziła tłumy mieszkańców. Było śpiewanie kolęd, łamanie się opłatkiem i kosztowanie świątecznych potraw. Jan Zuba, burmistrz Kolbuszowej, złożył naszym Czytelnikom specjalne życzenia. - Kolbuszowa - wiadomości, informacje, wydarzenia", "title": "Tłumy mieszkańców na miejskiej wigilii 2023 w Kolbuszowej. Kolędy, świąteczne potrawy i łamanie się opłatkiem [ZDJĘCIA - WIDEO] - Kolbuszowa - wiadomości, informacje, wydarzenia", "content": "Tłumy mieszkańców na miejskiej wigilii 2023 w Kolbuszowej. Kolędy, świąteczne potrawy i łamanie się opłatkiem [ZDJĘCIA - WIDEO] Niedzielna (17 grudnia) miejska wigilia 2023 w Kolbuszowej po raz kolejny zgromadziła tłumy mieszkańców. Było śpiewanie kolęd, łamanie się opłatkiem i kosztowanie świątecznych potraw. Jan Zuba, burmistrz Kolbuszowej, złożył naszym Czytelnikom specjalne życzenia. Tegoroczna miejska wigilia w Kolbuszowej odbyła się tydzień przed Bożym Narodzeniem, w niedzielę 17 grudnia. Wydarzenie było skierowane dla wszystkich mieszkańców, a w szczególności do osób samotnych i potrzebujących. Tradycyjnie nie zabrakło kolęd, świątecznych potraw i łamania się opłatkiem. - Miejmy w znaku pustego miejsca przy naszym stole wigilijnym pamięć właśnie o tych, którzy odeszli, ale też i o tych, którzy nie mają domu, o tych, którzy w jakiś sposób tułają się ciągle i mogą znaleźć sobie miejsca na ziemi - Opłatki są znakiem eulogii, takiego chleba, który w pierwszych wiekach roznoszony był do tych, którzy nie mogli wziąć udziału w liturgii. Niech ten chleb przełamany, dzielony z innymi, będzie wyrazem naszej życzliwości, dobroci, miłości, naszego serca. Niech on nas przemienia wewnętrznie. Na wigilijne spotkanie lokalne koła gospodyń wiejskich pieczołowicie przygotowały świąteczne potrawy. Były pierogi ruskie i z kapustą, gołąbki, weryńska pamuła, rybka w kilku postaciach, bigos, łazanki czy barszcz czerwony. Nie zabrakło także przedstawicieli kolbuszowskich władz. - Bardzo się cieszę, że możemy po raz kolejny jako wspólnota przeżywać radość płynącą ze świąt Bożego Narodzenia. Świąt, które niosą za sobą nadzieję, ale jest to także czas, kiedy nikt nie powinien czuć się samotny, opuszczony. To właśnie dzisiaj chcemy pokazać, że jesteśmy wspólnotą, że pamiętamy o wszystkich - mówił podczas przemówienia Jan Zuba, burmistrz Kolbuszowej, dziękując jednocześnie wszystkim wolontariuszom, którzy nie tylko włączali się w szlachetną paczkę, ale przez cały rok wspierali potrzebujących oraz harcerzom, którzy przekazali betlejemskie światełko pokoju. - Po raz dziesiąty gromadzimy się na kolbuszowskim Rynku, aby wspólnie, razem z mieszkańcami, zaśpiewać kolędy i w obecności księdza dziekana podzielić się opłatkiem. Dzisiaj w kościele jest niedziela radosna. Spędźmy ten czas w radości, pokoju, z ciepłymi słowami dla naszych bliskich, dla naszych sąsiadów, również dla tych, z którymi czasem mieliśmy pod górkę. Na pewno są z nami dzisiaj ludzie, którzy za tydzień w niedzielę spędzą ten czas samotnie, bez rodziny, bez dzieci. Również łączmy się z nimi - powiedział z kolei Zbigniew Chmielowiec, poseł na Sejm RP z Kolbuszowej. - Wszystkim mieszkańcom naszej gminy chcę przekazać najlepsze życzenia od samorządu gminy Kolbuszowa. Życzę radosnych, ciepłych, pogodnych świąt spędzonych przy świątecznej stole, w rodzinnym gronie. Życzę, aby nadchodzący rok był pełen optymizmu, aby spełniały się wszystkie plany, nadzieje i marzenia Zarejestruj się w serwisie, aby korzystać z rozszerzonych możliwości portalu m.in. czytać ekskluzywne materiały PREMIUM dostępne tylko dla zalogowanych użytkowników i prowadzić dyskusję na portalowym forum i aby Twoje komentarze były wyróżnione. Nie masz konta? ZAREJESTRUJ SIĘ Zapomniałeś hasła? ODZYSKAJ JE", "url": "https://korsokolbuszowskie.pl/wiadomosci/tlumy-mieszkancow-na-miejskiej-wigilii-2023-w-kolbuszowej-koledy-swiateczne-potrawy-i-lamanie-sie-oplatkiem-zdjecia-wideo/AdaOztGMbBNQzYbAAlYU", "category": "podkarpackie", "sub_category": "Gotowe dania i potrawy", "phrase": "Pamuła weryńska"}