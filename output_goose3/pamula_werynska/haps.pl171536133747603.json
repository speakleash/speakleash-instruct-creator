{"meta_description": "", "title": "Chociaż budzi kontrowersje, od pokoleń jest w tradycyjnym menu. Pamuła, czyli słodko-wytrawna zupa", "content": "Dla fanów nietypowych połączeń polecamy dokładną analizę staropolskiej kuchni. Jak się okazuje, by spróbować czegoś zupełnie nowego i kontrowersyjnego nie trzeba jechać do Francji na ślimaki czy żabie udka, a wystarczy sięgnąć po babciny przepiśnik i przygotować pamułę, czyli zupę, która łączy dwa przeciwne smaki. W polskiej kuchni możemy znaleźć wiele smacznych kąsków. W porze obiadowej królują mięsiwa, dania jarskie, placki czy ziemniaczane rarytasy. Nie brakuje też obłędnych kolorów, aromatów i wybitnych bulionów. Nudą byłoby jednak przygotowywać cały czas klasyki, które po jakimś czasie wcale nie wywołują kulinarnego dreszczyku emocji. Warto zatem sięgnąć do korzeni i zaczerpnąć inspirację wprost z kuchni naszych przodków. Idealnym przykładem jest owocowa zupa pamuła, która poza słodyczą, szokuje także wytrawnymi dodatkami. Pamuła może dla wielu z nas nie kojarzy się z absolutnie niczym. Starszyzna lub szczęśliwi domownicy, którzy podtrzymują nadal polską tradycję, mogą jednak znać nawet jej smak czy dość kontrowersyjny przepis. Nie jest to bowiem danie nudne, a tym bardziej zwyczajne - to owocowa zupa, która serwowana jest z mięsną wkładką i nierzadko okrasą. Rarytas wpisany na listę produktów tradycyjnych jest szczegółowo opisany na rządowej stronie gov.pl. Jak możemy przeczytać w jednym z fragmentów: • Zacznij od umycia i wydrylowania owoców. Wypestkowane śliwki zalej litrem wody, bez dodatków wstaw na palniku i gotuj na niewielkim ogniu, aż zaczną się ładnie rozpadać. • W tym czasie podgardle pokrój w kosteczkę i podsmażaj na suchej patelni, aż wytopi się tłuszczyk, a mięso zrumieni się na złoty kolor. • Obierz ziemniaki, pokrój na mniejsze kawałki i gotuj w osolonej wodzie do miękkości. • Połącz mąkę z niewielką ilością wody, gdy produkty się połączą, dodaj je do zupy. • Zupę dokładnie mieszaj w momencie zagęszczania, po czym zahartuj śmietaną i dopraw do smaku cukrem i solą. • Tak przygotowaną zupę serwuj z ugotowanymi ziemniakami okraszonymi tłuszczykiem ze skwarkami. Smacznego!", "url": "https://haps.pl/Haps/7,167251,30004423,pamula-czyli-chlopska-zupa-ktora-laczy-dwa-kontrowersyjne.html", "category": "podkarpackie", "sub_category": "Gotowe dania i potrawy", "phrase": "Pamuła weryńska"}