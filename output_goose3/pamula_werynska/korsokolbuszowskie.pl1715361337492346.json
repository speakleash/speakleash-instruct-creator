{"meta_description": "Było to pierwsze, w takim gronie, spotkanie gospodyń z powiatu kolbuszowskiego. - Kolbuszowa - wiadomości, informacje, wydarzenia", "title": "50 Kół Gospodyń Wiejskich zjechało do Kolbuszowej Górnej - Kolbuszowa - wiadomości, informacje, wydarzenia", "content": "Było to pierwsze, w takim gronie, spotkanie gospodyń z powiatu kolbuszowskiego. - Spotkanie miało na celu podsumowanie działalności członkiń Kół Gospodyń Wiejskich z terenu naszego powiatu - mówi Marta Tendera, przewodnicząca KGW gminy Kolbuszowa. Zorganizowano je końcem lutego. Panie miały okazję nie tylko porozmawiać i podzielić się swoimi doświadczeniami w prowadzeniu koła, ale również spróbować potraw wpisanych na Listę Produktów Tradycyjnych. Były to: kapusta ziemniaczana z Kolbuszowej Górnej oraz pamuła weryńska z Weryni. O tej tradycyjnej żywności opowiadała podczas spotkania Janina Olszowy. Na stołach pojawiły się pierogi (kilka rodzajów), a także chrust, oponki i pączki, przygotowane przez panie z KGW z terenu gminy Kolbuszowa. Tego wieczoru nie zabrakło również popisów na scenie - dla publiczności wystąpiły Jarzębinki z Weryni. kgwOrganizacja tego wydarzenia była możliwa dzięki wsparciu finansowemu z Urzędu Marszałkowskiego w Rzeszowie oraz kolbuszowskiego starostwa. Zarejestruj się w serwisie, aby korzystać z rozszerzonych możliwości portalu m.in. czytać ekskluzywne materiały PREMIUM dostępne tylko dla zalogowanych użytkowników i prowadzić dyskusję na portalowym forum i aby Twoje komentarze były wyróżnione. Nie masz konta? ZAREJESTRUJ SIĘ Zapomniałeś hasła? ODZYSKAJ JE", "url": "https://korsokolbuszowskie.pl/wiadomosci/50-kol-gospodyn-wiejskich-zjechalo-do-kolbuszowej-gornej/HXpDrA1EHty105LafGGl", "category": "podkarpackie", "sub_category": "Gotowe dania i potrawy", "phrase": "Pamuła weryńska"}