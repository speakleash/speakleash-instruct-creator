{"meta_description": "Pamuła niektórym może kojarzyć z popularnym w Małopolsce nazwiskiem. Skojarzenie to jest całkiem trafne, ponieważ pamuła występowała głównie na terenie Galicji", "title": "Poznajcie przepis na staropolską zupę. Połowa z was krzyknie z zachwytu, a druga - puknie się w głowę", "content": "Zaskoczyć was może np. zupa owocowa - podawana na ciepło lub na zimno. Taka zupa kojarzy się z deserem lub budyniem. Z pewnością będzie smakować dzieciom, a seniorom przypomni wakacje u ich własnej babci. Soczyste sezonowe owoce aż proszą się o włożenie do garnka i przetworzenie, kiedy już znudzą wam się przetwory, wykorzystajcie je właśnie na zupę. Jeśli zupa owocowa kojarzy wam się wyłącznie z wigilijną zupą z suszonych owoców, macie sporo do nadrobienia Wypróbujcie inne letnie odmiany tego dania. To świetna, letnia potrawa, która łączy obiad i deser w jedno. Miłośnikom słodkich smaków na pewno zasmakuje truskawkowo-porzeczkowa zupa z makaronem. Innym owocowym klasykiem jest zupa wiśniowa z cukrem i cynamonem - zagęszczona mąką ziemniaczaną, będzie prawie jak deser. Jeśli zupa owocowa w takiej formie was nie przekonuje, zwróćcie uwagę na leguminę. Zwykle jest ona podawana na deser. W wersji zapiekanej lub z kaszą manną ugotowaną jak polenta (którą da się pokroić nożem) i w połączeniu z sosem jagodowym będzie świetna również na leniwy letni obiad. Sceptycy być może polubią zupę owocową w wersji wytrawnej. Istnieją owoce, które rewelacyjnie łączą się z mięsem, np. borówki, morele, brzoskwinie, żurawina czy śliwki. Zupa śliwkowa z dodatkiem mięsa (pamuła) zasmakuje tym, którzy lubią w kuchni leśne, wyraziste smaki. Co to jest pamuła? Pamuła niektórym może kojarzyć z popularnym w Małopolsce nazwiskiem. Skojarzenie to jest całkiem trafne, ponieważ pamuła występowała głównie na terenie dawnej Galicji - do której należała właśnie m.in. Małopolska i część Podkarpacia. Jest to zupa owocowa podawana z dodatkiem mięsa. Została ona wyróżniona na liście produktów tradycyjnych w województwie podkarpackim jako pamuła weryńska. Tam przygotowywana była z suszonych owoców. Nazwa zupy wywodzi się z łaciny, od słowa famulus, które oznacza biedaka i parobka. • Umyjcie śliwki i usuńcie z nich pestki. Zalejcie je wodą i wstawcie na niewielki gaz. Gotujcie na niewielkim ogniu, aż zaczną się lekko rozpadać. • W międzyczasie pokrójcie mięso w drobną kostkę i podsmażcie na patelni, aż wytopi się tłuszcz. Mięso powinno się zezłocić. • Obierzcie i pokrójcie ziemniaki, gotujcie do miękkości w osolonej wodzie. • Wymieszajcie mąkę z niewielką ilością wody na gładką miksturę, dodajcie ją do zupy i wymieszajcie- dzięki temu będzie bardziej zawiesista. • Zahartujcie zupę śmietaną - wybierzcie chochelką porcję, wymieszajcie ją ze śmietaną i wlejcie do garnka z zupą. Doprawcie ją solą i cukrem. • Pamuła najlepiej smakuje z ugotowanymi ziemniakami okraszonymi skwarkami. Ugotowane ziemniaki w kawałkach możecie też wrzucić do garnka z zupą.", "url": "https://www.przyslijprzepis.pl/artykul/poznajcie-przepis-na-staropolska-zupe-polowa-z-was-krzyknie-z-zachwytu-a-druga-puknie-sie-w-glowe", "category": "podkarpackie", "sub_category": "Gotowe dania i potrawy", "phrase": "Pamuła weryńska"}