{"meta_description": "", "title": "PONADREGIONALNA PAMUŁA", "content": "Zupy owocowe. Mają tyle samo zwolenników, co przeciwników. Ci drudzy uważają, że zupa musi być wytrawna, a nie słodka. Przyznam, że do niedawna należałem do tego grona. Zmieniło się to, gdy zacząłem sam gotować regionalne potrawy. Odpowiednie doprawienie, dodatki i końcowy smak. Podawane z makaronem, lanymi kluskami, ziemniakami. Nasza kuchnia jest pełna takich zup. Mazowiecka truskawkowa, kujawska śliwkowa, łowicka gruszkowa, lubelska jabłkowa czy wiśniowa, podlaska jagodowa czy brzadowa z Pomorza. To niektóre przykłady, owocowych zup. Często podawane na wigilijne stoły. Czasem w okresie letnim, jako orzeźwiające danie. Przygotowywane ze świeżych lub suszonych owoców. Często zaprawiane śmietaną lub mlekiem. W naszej kuchni jest jeszcze jedna zupa. Bardzo wyjątkowa w smaku i zdecydowanie na jesienny sezon. Zapraszam na południe Polski. Polska stoi śliwkami i jabłkami. To nasz skarb narodowy, więc nie dziwne, że wykorzystujemy te owoce w wielu potrawach. W kuchni Podkarpacia, Małopolski czy ziemi świętokrzyskiej, znajdziecie kolejną zupę owocową. Przygotowywana ze śliwek węgierek. Wersji jest wiele. Jedni mieszają śliwki świeże z suszonymi. Inni tylko z wykorzystaniem suszonych, a jeszcze inni, dodają jabłka. Ta zupa to Pamuła lub famuła. Najbardziej znana na Podkarpaciu. Bogata w smak śliwek, korzennych przypraw z dodatkiem niewielkiej ilości soli. Podawana z lanymi kluskami lub makaronem. Często podawana z ziemniakami z okrasą. Często pojawia się na wigilijnym stole. Znana Gliniku Zaborowskim, gdzie przygotowywana jest z suszonych śliwek i jabłek. Zagęszczona mąką i zabielona śmietanką. Podawana z ziemniakami. Inna znana Pamuła, to weryńska, jako typowa potrawa lasowiacka. Początkowo była robiona z dzikich, przydrożnych gruszek. Z czasem zaczęto dodawać jabłka i śliwki. Określana często, jako zupa z suszek. Owoce moczono w zimnej wodzie, gotowano, a następnie przecierano przez sita. Dziś tą funkcję spełniają blendery. Czas śliwkowy powoli się kończy, ale suszone mamy cały rok – do garnka włożyć śliwki i pokrojone, obrane jabłko oraz cynamon i cukier  – wlać wodę. Gotować na małym ogniu przez 30 minut  – całość dokładnie zmiksować  – mąkę wymieszać ze śmietanką i ½ szklanką zupy. Wlać do garnka i zagotować  – dodać sól  – podawać z ziemniakami, lanymi kluskami, makaronem", "url": "https://weganon.pl/ponadregionalna-pamula/", "category": "podkarpackie", "sub_category": "Gotowe dania i potrawy", "phrase": "Pamuła weryńska"}