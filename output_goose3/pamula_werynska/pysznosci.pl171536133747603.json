{"meta_description": "Tą genialną zupą zajadaliśmy się na wakacjach u babci. Teraz mało kto o niej pamięta, a szkoda, bo naprawdę jest wyjątk…", "title": "Taką zupę robiła moja babcia. Wszyscy zajadali się nią ze smakiem", "content": "Taką zupę robiła moja babcia. Wszyscy zajadali się nią ze smakiem Taką zupę robiła moja babcia. Wszyscy zajadali się nią ze smakiem Tą genialną zupą zajadaliśmy się na wakacjach u babci. Teraz mało kto o niej pamięta, a szkoda, bo naprawdę jest wyjątkowa. I to z kilku powodów. Jeśli lubisz zupy i nie wyobrażasz sobie dnia bez dwudaniowego obiadu, koniecznie uwzględnij w swoim menu genialną zupę z przeszłości. Na pewno jadłeś ją nie raz u swojej babci podczas wakacji. Zupa owocowa, bo to niej mowa, była nie lada gratką. Pamiętam, że za każdym razem prosiłam moją babcię o dokładkę. Tak bardzo mi smakowała. Co ciekawe, po wielu latach dowiedziałam się, że choć zupa owocowa jest znana i lubiana w całej Polsce to, to genialne danie ma ścisły związek z Podkarpaciem, gdzie się urodziłam i wychowałam. W naszych stronach na taką zupę mówi się pamuła. Można zrobić ją na bazie przeróżnych owoców — od jabłek, po śliwki, wiśnie, jagody i gruszki. I z tego co wyczytałam na oficjalnej stronie gov.pl, kiedyś na terenie Galicji robiono ją z suszonych owoców. Taki przepis pod nazwą Pamuła Weryńska został nawet wpisany w 2018 roku na listę produktów tradycyjnych w kategorii \"Gotowe dania i potrawy w województwie podkarpackim\". Zupa pamuła stanie się hitem w każdym domu. Po prostu palce lizać! Krok 1. Pracę nad owocową zupą należy rozpocząć od przygotowania śliwek. Najpierw dzielę je na pół, po czym pozbywam się pestek ze wszystkich owoców. Na koniec owoce lądują w garnku na palniku, gdzie gotuję je do miękkości. Krok 2. Ugotowane owoce wyjmuję, po czym przecieram je przez sitko bezpośrednio nad garnkiem z gotująca się mieszanką. Pomocna na tym etapie jest zwykła łyżka stołowa, dzięki której cały proces przebiega dużo szybciej i sprawniej. Krok 3. Wywar z garnka doprawiam do smaku przy pomocy cukru. Na koniec w osobnej szklance łączę kilka łyżek zupy z garnka ze śmietaną. Dopiero po dokładnym wymieszaniu składników, powstały miks może trafić do wywaru. I zupa jest już zabielona.", "url": "https://pysznosci.pl/taka-zupe-robila-moja-babcia-wszyscy-zajadali-sie-nia-ze-smakiem,7016849243659168a", "category": "podkarpackie", "sub_category": "Gotowe dania i potrawy", "phrase": "Pamuła weryńska"}