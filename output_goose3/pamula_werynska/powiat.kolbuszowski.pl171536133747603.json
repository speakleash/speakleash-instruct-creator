{"meta_description": "", "title": "Gmina Kolbuszowa / Przepisy / Smaki powiatu / Kolbuszowa", "content": "Danuta Tylutka  Zarębki    TORT Z WĄTRÓBKI  Składniki: ½ kg wątróbki wieprzowej lub drobiowej, 3-4 jajka, 1 szklanka mąki, 1 szklanka mleka, 1-2 cebule, 3 łyżki oleju, sól, pieprz, czosnek  Wykonanie: Surową wątróbkę i cebulę zemleć w maszynce do mięsa. Do wątróbki dodać mąkę, mleko, jajka i olej. Dodać sól i pieprz do smaku. Masa powinna mieć gęstość taka jak na naleśniki i usmażyć placki średniej wielkości. Każdy naleśnik smarować rozgniecionym czosnkiem i majonezem i układać jeden na drugim i uformować tort. Wierzch i boki posmarować majonezem i ozdobić jajkiem startym na tarce o dużych oczkach (np. na wierzchu żółtko a po bokach białko). Tort robi się na dzień przed podaniem. Jest bardzo efektowny i doskonały jako dodatek do czerwonego barszczu.    PIEROŻKI Z WĄTROBIANĄ  Składniki: 1 kg mąki, 2 kg wątrobianej, 2-3 żółtka, 2-4 cebule, 2-3 łyżki tartej bułki, mleko, sól i pieprz  Wykonanie: z mąki i jaj wyrobić ciasto jak na pierogi. Cebule podsmażyć, dodać sól, pieprz, bułkę tartą i wymieszać z wątrobianą. Lepić niewielkie pierożki, gotować i podawać z czerwonym barszczem.    WAFLE PRZEKŁADANE MIĘSEM  Składniki: 1 wafel, 1 kg mielonego mięsa, 3 jajka, 2 cebule, sól, pieprz, mąka, olej do smażenia  Wykonanie: Mięso mielone wyrobić tak jak na kiełbasę. Dodać sól, pieprz i pokrojoną w kostkę cebulę. Tak wyrobioną masą smarować wafle i układać jeden na drugim aż do wyczerpania składników. Pokroić wafel w kostkę i każdy kawałek zamoczyć w jajku i obtoczyć w bułce i usmażyć na rozgrzanym oleju. Podawać jako przekąskę albo dodatek do czystych zup.    ZIEMNIAKI NADZIEWANE MIĘSEM  Składniki: 30 dag mięsa mielonego, 20 sztuk średniej wielkości ziemniaków, 2 ząbki czosnku, 2 jajka, przyprawa do ziemniaków, sól, pieprz, olej, 1 łyżka bułki tartej  Wykonanie: Ziemniaki oskrobać i wydrążyć nożykiem otwory. Mięso wyrobić tak, jak na kotlety mielone. Otwory z ziemniakach napełnić mięsem mielonym i ułożyć jeden obok drugiego na blasze. Posypać przyprawą do ziemniaków i lekko polać olejem. Piec w piekarniku około 40-60 minut w 180 stopniach.    KOTLETY Z WĄTRÓBKI NA PARZE  Składniki: 45 dag wątróbki drobiowej, 15 dag bułki tartej, 1 jajko, 5 dag cebuli, 1 płaska łyżeczka soli, szczypta pieprzu, 1 mały pęczek pietruszki  Wykonanie: Cebulę i pietruszkę pokroić, dodać wątróbkę, jajko i bułkę tartą. To wszystko zemleć lub zmiksować na jednolita masę. Formować kotlety i gotować na parze około 20 minut. Podawać z sosem pieczarkowym.", "url": "http://www.powiat.kolbuszowski.pl/smaki-powiatu/przepisy/gmina-kolbuszowa/", "category": "podkarpackie", "sub_category": "Gotowe dania i potrawy", "phrase": "Pamuła weryńska"}