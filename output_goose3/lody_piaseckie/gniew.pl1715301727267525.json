{"meta_description": "Miasto i Gmina Gniew", "title": "Czerwiec | Miasto i Gmina Gniew", "content": "Ogłaszamy wyniki konkursu Granty na Kulturę organizowanego przez Gminny Ośrodek Kultury w Gniewie pod patronatem Burmistrza Miasta i Gminy Gniew Macieja Czarneckiego. Mamy nadzieję, że nasza pomoc będzie stanowiła znaczne wsparcie dla organizacji i grup nieformalnych w realizacji inicjatyw kulturalnych w tych szczególnych czasach. Wszystkich beneficjentów konkursu w celu ustalenia szczegółów zapraszamy do tymczasowej siedziby Gminny Ośrodek Kultury w Gniewie przy Placu Grunwaldzkim 45. W ten weekend zapraszamy na spotkania z artystami, które odbędą się w kościele św. Mikołaja w Gniewie. W sobotę 20 czerwca można będzie poznać Michała Jackowskiego, artystę rzeźbiarza, autora figur z brązu – Misia Maciusia i Wiewiórki Walentynki. W niedzielę 21 czerwca zapraszamy na spotkanie autorskie z pisarką Hanną Cygler, która opowie o swojej nowej książce. Więcej informacji w rozwinięciu. Zapraszamy na spotkanie z Michałem Jackowskim. Artysta rzeźbiarz z Białegostoku to wspaniały twórca, którego dzieła są znane wszystkim mieszkańcom naszego miasta. To on stworzył figury z brązu bliskie szczególnie najmłodszym gniewiakom – Misia Maciusia i Wiewiórkę Walentynkę.  Spotkanie z nim odbędzie się w sobotę 20 czerwca w kościele św. Mikołaja w Gniewie. Godzina spotkania jeszcze nie jest znana – podamy ją w późniejszym terminie. Od ponad 15 lat w pracowni artystycznej Michała Jackowskiego powstają prace doceniane na całym świecie – prezentowane były na wystawach m.in. w Londynie, Zurychu, Miami, Luksemburgu i Rzymie, a podczas międzynarodowych festiwali były wielokrotnie nagradzane i wyróżniane. Postacie wykreowane przez proboszcza gniewskiej parafii Zbigniewa Rutkowskiego, a stworzone przez Michała Jackowskiego wpisane są już na stałe w wizerunek naszego miasta. Z tego zgranego duetu już niedługo zrobi się trio! To jeszcze tajemnica, ale wkrótce, odsłonięta zostanie kolejna figura… nie możemy się doczekać! Oczywiście trzecia postać również wyszła z pracowni Michała Jackowskiego. Zbroja Misia to powielone serca, a i na piersi Wiewiórki Walentynki widać serduszko. Ciekawe, czy serca trójki przyjaciół zabiją w tym samym rytmie? Następnego dnia, w niedzielę 21 czerwca o godz. 16:00 zapraszamy również do kościoła św. Mikołaja na spotkanie autorskie z pisarką Hanną Cygler. Autorka opowie o swojej najnowszej książce pt. „Po cudze pieniądze”, której premiera odbędzie się 30 czerwca 2020 r., jednak dla mieszkańców naszego miasta będzie dostępna kilka dni przed premierą. Pisarka przyznaje, że Gniew jest dla niej wyjątkowym miastem, które już wielokrotnie odwiedzała.  W tym samym czasie można będzie także zapoznać się z bogatą ofertą wydawnictwa Rebis i uzupełnić swoją domową biblioteczkę o nowe, ciekawe pozycje książkowe w specjalnych cenach.  Plakat wydarzenia dostępny jest w plikach do pobrania pod wpisem. Powieść „Po cudze pieniądze” to ostatnia część trylogii powieściowej autorstwa Hanny Cygler. Dwa pierwsze tomy cyklu to „W cudzym domu” wydany w 2013 roku oraz „Za cudze grzechy” (2016 r.). Fabuła powieści osadzona jest u progu XX stulecia, kiedy to radość ze zmian, nowych odkryć i wynalazków miesza się niepewnością jutra. Poprzednie spotkanie z Hanną Cygler odbyło się dwa lata temu w czerwcu. Ponad setka miłośników literatury zgromadziła się w kościele, by poznać znaną pisarkę i posłuchać o jej najnowszej powieści. Gośćmi wydarzenia były też koleżanki autorki, również pisarki.  Bohaterka powieści „Tylko kochanka” autorstwa Hanny Cygler została przedstawiona jako mieszkanka naszego miasteczka, która po wielu latach za granicą powraca w rodzinne strony. Kamień obrazujący tę książkę został wmurowany w Ogrodzie Historii. Organizatorem spotkań jest parafia pw. św. Mikołaja w Gniewie. Zapraszamy do udziału w obu wydarzeniach!", "url": "https://www.gniew.pl/1293,czerwiec", "category": "lubelskie", "sub_category": "Sery i inne produkty mleczne", "phrase": "Lody piaseckie"}