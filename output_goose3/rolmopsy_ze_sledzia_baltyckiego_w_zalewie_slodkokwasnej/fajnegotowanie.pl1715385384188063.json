{"meta_description": "Jak podawać śledzie? Poznajcie najciekawsze przepisy na śledzie. Wyjaśniamy, jak przygotować wyśmienite sałatki śledziowe oraz inne dania ze śledziami w roli głównej.", "title": "Potrawy ze śledzi - zobacz wszystkie 118 przepisów", "content": "Śledzie na wiele sposobów - lista dań i przepisów na potrawy ze śledziami Śledzie kojarzą się głównie z potrawami postnymi na święta, jak śledzie w oleju, czy śledzie marynowane. Wódkę pije się pod śledzika. Najprostszy pomysł na potrawę ze śledzia, to kawałki matjasów z cebulką. Pyszne zawijane śledzie po kaszubsku świetnie sprawdzają się jako przekąska. Ale to nie jedyne smaczne potrawy, które można zrobić ze śledzi. Doradzamy dobre sposoby na przyrządzanie śledzi i przedstawiamy najlepsze przepisy na smaczne i szybkie dania ze śledzi. Dlaczego smaczne, słone śledzie są tak popularne w Polsce i w Europie W kuchni polskiej przepis na śledzika zajmuje poczesne miejsce. Śledzie występują w kuchni polskiej w najróżniejszych formach, jako przekąska świąteczna, jako sałatka śledziowa, jako różnego rodzaju przystawki, głównie świąteczne. Popularność potraw ze śledzi na święta wynika głównie ze zwyczajowego postu, kiedy to można jeść ryby. W tradycyjnej kuchni polskiej śledze jadało się także jako przystawkę do obiadu. Najczęściej przed obiadem, dla zaostrzenia apetytu, podawano śledzika z wódką. Połów śledzi znany był od najdawniejszych czasów. Jest łatwy i dość tani, dlatego też rybą tą żywiły się głównie biedne warstwy społeczne. Kiedy nauczono się konserwować ryby w soli, potrawy ze śledzi zaczęły docierać także w głąb lądu. W Europie Zachodniej połowy śledzi atlantyckich zbudowały dobrobyt Holandii. W Polsce śledzie jadano już w średniowieczu. Należały one do głównych potraw postnych, które jedli zarówno biedni jak i bogaci. Można je było długo przechowywać w soli, dlatego też ratowały ludzi przed głodem i pozwalały przetrwać zimę. Na przednówku jadano głównie żur i śledzie. Śledzie popularne były szczególnie w czasach PRL, kiedy to ryby były znacznie tańsze od mięsa. Na rynku pojawiały się wówczas różne rodzaje śledzi, jak uliki, mleczaki, czy śledzie pocztowe, które obecnie są bardzo rzadkie. Popularną przekąską był wtedy śledź po japońsku, danie raczej nie znane w Japonii. Przepis na śledzia po japońsku z czasów PRL polegał na zawinięciu jajka na twardo w płat śledzia. Śledzie w kuchni polskiej - dlaczego warto je jeść Śledzie goszczące na naszych stołach to morska ryba ławicowa, czyli śledź atlantycki. W Morzu Bałtyckim występuje jego odmiana, czyli śledź bałtycki. Śledzie były popularnym pokarmem od zamierzchłych czasów, głównie z powodu łatwości przechowywania w solance. Prócz wysokowartościowego białka, śledzie zawierają również jod i wapń oraz liczne składniki mineralne. Śledzie dobrze sprawdzają się w dietach odchudzających, gdyż zawarte w nich kwasy tłuszczowe wspierają przemianę materii, zaś potas usuwa nadmiar wody z organizmu. Najlepszy sposób na smaczne śledzie w kuchni Na rynku dostępne są różne formy śledzi, które w różny sposób wykorzystujemy w kuchni. Śledzie świeże są dość trudno dostępne dalej od morza, gdyż ryba szybko się psuje. Świeże śledzie nie są zbyt popularne, głównie z powodu dużej ilości ości. Nadają się do smażenia i pieczenia. Jakie rodzaje śledzi dostępne są na rynku: Śledzie solone to wypatroszone ryby, które zostały zakonserwowane w mocnej solance. Są one bardzo słone, dlatego nadają się do dalszej obróbki kulinarnej po wymoczeniu oraz usunięciu skóry i kręgosłupa. Śledzie solone są dobre do przekąsek, sałatek oraz do smażenia. Słone śledzie nie cieszą się zbyt dużą popularnością, gdyż do przyrządzenia ich potrzeba sporo pracy. Mają jednak swoich zwolenników, szczególnie że słone śledzie zawierają mniej konserwantów. Matiasy to bardzo popularne filety śledziowe bez skóry, które mają bardziej uniwersalne zastosowanie w kuchni. Nadają się na szybkie i łatwe potrawy, gdyż nie trzeba ich długo moczyć. Można je usmażyć w panierce. Głównie jednak stanowią dodatek do sałatek oraz przekąski w oliwie, w oleju, w śmietanie, czy w occie. Matiasy są mniej słone, gdyż zostały zakonserwowane w mniej stężonej solance. Można je moczyć krócej lub stosować bez moczenia. Matjasy dostępne są na wagę lub paczkowane. W przypadku śledzi paczkowanych, warto pamiętać, że mogą one zawierać konserwanty. Ponadto niektóre paczkowane śledzie są również konserwowane octem, co zmienia ich smak. Warto moczyć również matjasy, gdyż w ten sposób pozbędziemy się przynajmniej części konserwantów. Śledzie wędzone jemy z pieczywem. Nadają się również do sałatek czy past rybnych. Tradycyjne polskie potrawy świąteczne nie mogą obyć się bez śledzi. Śledzie królują zwłaszcza w czasie Wigilii Bożego Narodzenia, kiedy to jadamy potrawy bezmięsne. Najbardziej prosty i tradycyjny sposób serwowania śledzi na święta, to kawałki śledzia w oleju posypane drobno pokrojoną cebulą. Śledzie w oleju podaje się na półmisku, jako przystawkę przed głównymi daniami, dla zaostrzenia apetytu. Dobre śledzie w oleju z cebulką bardzo łatwo się robi i mogą stanowić idealną przekąskę, gdy pojawią się niespodziewani goście. Możemy jeść je na co dzień jako przekąskę lub na kanapce. Dobre śledzie w oleju warto zrobić co najmniej 12 godzin przed imprezą lub mieć stale w lodówce. Kawałki śledzi i cebulę pokrojoną w piórka lub drobne kawałki układamy warstwami w słoiku i zalewamy olejem. Tajemnicą dobrych śledzi w oleju z cebulką, jest sparzenie cebuli, dzięki czemu jest bardziej miękka i delikatna w smaku. Dobry pomysł stanowi wzbogacenie smaku śledzi w oleju, przy pomocy różnych przypraw. Co ciekawe, do śledzi pasują przyprawy słodkie i korzenne, jak miód, cynamon, przyprawy do piernika, jak również żurawina, jabłka czy rodzynki. Śledzie w oleju można przygotowywać na różne sposoby, przy pomocy różnych sosów. Dobry pomysł stanowi sos musztardowy, będący połączeniem musztardy, śmietany i przypraw. Śledzie w oleju z cebulką to klasyka przepisów świątecznych. Można je jednak urozmaicić na wiele sposobów, z różnymi dodatkami. Do śledzi świetnie pasuje jabłko, zielony groszek, jajko na twardo czy buraczki. Mocny smak śledzi złagodzi majonez lub sos tatarski. Pyszne i szybkie przekąski ze śledzi na co dzień Śledzie stanowią wspaniały pomysł na przekąski, zarówno świąteczne jak i na co dzień. Zaostrzają apetyt i świetnie smakują. Jeśli smak jest zbyt mocny lub zbyt słony, można zawsze złagodzić go majonezem. Dobry sposób na pyszną przekąskę stanowią śledzie po kaszubsku, które można kupić lub zrobić samemu. Sposobów na pyszne śledzie po kaszubsku jest kilka. Klasyczny przepis polega na zawinięciu roladek śledziowych z duszoną cebulą i ogórkiem kiszonym. Inny sposób to ułożenie kawałków śledzi w słoiku i zalaniu ich sosem. Tajemnicę śledzi po kaszubsku stanowi sos, który robimy z dodatkiem pomidorów, przypraw, cebuli, śliwek suszonych i ogórka kiszonego. Prosty przepis na przekąskę na imprezę lub do kolacji stanowią rolmopsy. Płaty śledzi matiasów lub śledzi marynowanych zawijamy z ogórkiem i cebulą i spinamy wykałaczką. Odstawiamy je na dzień w zalewie octowej z przyprawami, która nadaje śledziom pikantny smak. Łatwy i prosty pomysł na sałatkę ze śledzi Śledzie mają mocny słony lub octowy smak, dlatego też w sałatkach łagodzimy go dodatkami o łagodnym smaku, jak jajka na twardo, gotowane ziemniaki, buraki, cebula, zielony groszek, ogórek kiszony, jabłko, ananas itd. Do śledzi świetnie pasują przyprawy korzenne lub przyprawy do piernika. Do sałatki śledziowej najlepiej nadają się gęste sosy na bazie majonezu i śmietany. Sos możemy wzbogacić także musztardą. Z tymi dodatkami i sosami możemy stworzyć wiele sycących sałatek śledziowych na kolację, na imprezę lub na święta. Dobry pomysł na sałatkę śledziową stanowi dodatek cebuli, ziemniaków i buraków. Kombinacja ta tworzy popularną sałatkę, pod nazwą śledzie pod pierzynką. Doskonale smakuje sałatka śledziowa z jajkiem, jabłkiem i zielonym groszkiem.", "url": "https://fajnegotowanie.pl/przepisy/tagi/sledzie/", "category": "pomorskie", "sub_category": "Produkty rybołówstwa, w tym ryby", "phrase": "Rolmopsy ze śledzia bałtyckiego w zalewie słodko-kwaśnej"}