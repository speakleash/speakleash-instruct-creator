{"meta_description": "Produkt wpisany na listę produktów tradycyjnych w dniu 2005-10-04\nW kategorii Napoje\nW województwie woj. lubelskim", "title": "Miód Pitny Czwórniak - - Portal Gov.pl", "content": "Zróżnicowana zawartość alkoholu i cukru dla różnych typów miodów pitnych stanowi o ich specyficznych cechach organoleptycznych. Ponad tysiącletnia tradycja produkcji miodów pitnych w Polsce przyczyniła się do dużego ich zróżnicowania. Rozwój i udoskonalanie produkcji pozwoliły na wykształcenie wielu rodzajów miodów pitnych. Już u zarania dziejów polskiej państwowości można spotkać pierwsze wzmianki o ich produkcji. W 966 roku w zapisach hiszpańskiego dyplomaty, kupca i podróżnika Ibrahima Ibn Jakuba odnotowano, że „w kraju Mieszka I, obok żywności, mięsa, ziemi ornej obfituje miód, a słowińskie wina i upajające napoje zwą się miodami”. W Kronikach Galla Anonima, który opisywał dzieje Polski na przełomie XI i XII wieku, znajdują się także liczne wzmianki o produkcji miodów pitnych.", "url": "https://www.gov.pl/web/rolnictwo/miod-pitny-czworniak", "category": "lubelskie", "sub_category": "Napoje (alkoholowe i bezalkoholowe)", "phrase": "Miód pitny czwórniak"}