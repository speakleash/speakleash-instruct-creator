{"meta_description": "Szukasz wysokiej jakości miodu pitnego? Alkohole Fuks - miód pitny czwórniak najlepsza cena, sklep internetowy z miodem pitnym, szybka wysyłka", "title": "Miód pitny czwórniak - sklep Alkohole Fuks najlepsza cena", "content": "Miód pitny czwórniak to najbardziej delikatna propozycja z powszechnie znanych typów miodów pitnych. Odznacza się najniższym stężeniem alkoholu, które wynosi od 9 do 12 procent. Zawdzięcza to mniejszej zawartości miodu i krótszemu czasowi leżakowania, który zwykle nie przekracza roku. Czy to znaczy, że czwórniak jest gorszy od półtoraka, dwójniaka czy trójniaka? W żadnym wypadku! Jest po prostu inny – słabszy mocą, ale zdecydowanie łagodniejszy w smaku, co dla wielu osób będzie ogromną zaletą. Czwórniaka uzyskujemy w prosty sposób – dobieramy proporcje miodu i wody tak, aby na jedną miarę miodu dać trzy miary czystej wody. Zwykle oblicza się to w litrach i tego warto się trzymać, gdybyście próbowali kiedyś samodzielnie przygotować miód pitny czwórniak. Chociaż przy obecnej dostępności naprawdę dobrej jakości miodów pitnych w każdym rodzaju, samodzielne przygotowywanie tego napoju jest rzadko spotykane. Sytuacja miała się inaczej w dawnych czasach, ponieważ miody pitne były jednym z powszechniej spożywanych napojów nawet w czasach Piastów. W średniowiecznej Polsce czwórniaki i inne rodzaje miodu często towarzyszyły ówczesnym Polakom w codziennym życiu. Jednak to nie Polacy wymyślili ten napój, ponieważ wzmianki o nim można doszukać się nawet w czasach starożytnych, gdy to Rzymianie biesiadowali z miodem pitnym na równi z winem. Miód pitny czwórniak trafi w gusta każdego, kto lubi słodkie, naturalne alkohole. Jest w nim wyczuwalna przede wszystkim doskonała słodycz miodu okraszona delikatnym dodatkiem procentów. Często czwórniak jest ulubionym miodem pitnym kobiet, więc to może być dobry pomysł na prezent.", "url": "https://alkoholefuks.pl/pl/c/CZWORNIAK/2469", "category": "lubelskie", "sub_category": "Napoje (alkoholowe i bezalkoholowe)", "phrase": "Miód pitny czwórniak"}