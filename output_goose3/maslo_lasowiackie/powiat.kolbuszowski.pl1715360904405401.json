{"meta_description": "", "title": "Pnioki, krzoki i ptoki / Przepisy / Smaki powiatu / Kolbuszowa", "content": "ZAMIAST ZIEMNIAKÓW – przepis śp. Anny Augustyn z Kolbuszowej  Składniki: 1 kg ziemniaków, 1 dag drożdży, 1 jajko, 3 łyżki mąki, sól, pieprz, natka pietruszki, tłuszcz do smażenia    Wykonanie: Ziemniaki przemleć, dodać drożdże, jajko, mąkę, przyprawić solą i pieprzem oraz odrobiną natki pietruszki. Zagnieść ciasto, wyrobić niewielkie kulki i smażyć na rumiano w głębokim tłuszczu (jak pączki). Podawać do mięs z sosem.        SAŁATKA Z MARCHEWKI – przepis Państwa Chudzików    Składniki: Marchewka, cebula, ziele angielskie, sól, pieprz, liść laurowy, goździk, olej, sok z cytryny lub kwasek cytrynowy, cukier, cebula    Wykonanie: Umytą marchewkę ugotować w całości w osolonej wodzie z dodatkiem pieprzu, ziela i liścia laurowego. Następnie marchewką obrać i pokroić w plasterki, dodać pokrojoną w piórka sparzoną cebulę (można dodać również surową albo gotowaną), olej, sok z cytryny, trochę cukru, pieprz.        PLACKI JARSKIE – ZIEMNIACZANE – przepis Matyldy Rybki    Składniki: kilka placków ziemniaczanych, 10-20 dag pieczarek, cebula, po jednej papryce czerwonej i zielonej, pomidor, masło, pieprz, sól    Wykonanie: Na maśle podsmażyć pieczarki z cebulą, dodać pokrojoną paprykę i pomidora, doprawić solą i pieprzem. Usmażone warzywa nakładać na niezbyt grube placki i zwijać.      LEGUMINA BISZKOPTOWA – przepis Matyldy Rybki    Składniki: 4 jajka, 3 jabłka, cukier, 3 łyżki mąki, masło do smarowania, cukier z cynamonem do posypania    Wykonanie: Żółtka utrzeć z 4 łyżkami cukru do białości, a z białek ubić pianę. Żółtka wymieszać z mąką i delikatnie z pianą. Rondelek (wielkości małej tortownicy) dobrze wysmarować masłem, na dnie ułożyć pokrojone w plasterki jabłka, posypać cukrem i zalać ciastem. Upiec. Gotową leguminę posypać cukrem z cynamonem. Najlepiej smakuje na gorąco.        RURKI – przepis Matyldy Rybki    Składniki: 1 kg sera białego, 1 kg tłuszczu (½ kg margaryny i ½ masła), 1 kg mąki, powidło, cukier puder, cukier waniliowy    Wykonanie: Z sera, tłuszczu i mąki zagnieść ciasto, rozwałkować, wykrawać kwadraty, zwijać z powidłem i upiec na złoty kolor. Gotowe posypać cukrem pudrem wymieszanym z cukrem waniliowym.        CHRUST – przepis Matyldy Rybki    Składniki: 8 żółtek, 8 łyżek dobrej kwaśnej śmietany, ½ kg mąki, 1 łyżka octu, 1 cukier waniliowy, 60 dag smalcu do smażenia, cukier do posypania    Wykonanie: Z podanych składników na stolnicy długo wyrabiać ciasto. Wykrawać chrust i smażyć w głębokim tłuszczu. Posypać cukrem pudrem              RYBA „PO ŻYDOWSKU”, TZW. GAŁKI – przepis Stanisławy Margańskiej z Kolbuszowej, która przyszła z Dynowa    Składniki: Karp wielkości około 1 ½ kg (lub inna ryba słodkowodna), mała cebula, 3 jajka, bułka tarta, natka pietruszki. Wywar: 2 marchewki, 1 pietruszka, kawałek selera, 3 cebule, 3-4 ziarna ziela angielskiego, 2 liście laurowe, około 10 rodzynek, sól, pieprz, cukier    Wykonanie: Rybę odfiletować (oddzielić mięso od skóry i ości). Głowę bez oczu, i wszystkie części pozostałe po filetowaniu ugotować razem z pokrojonymi warzywami na bardzo wolnym ogniu. Doprawić, tak, żeby wywar miał słodkawy smak, przecedzić. Obrać mięso, które pozostało przy ościach i głowie i zmielić je razem z surową rybą, cebulą i dwoma ugotowanymi na twardo jajkami. Do powstałej masy dodać surowe jajko, sporo zielonej pietruszki, bułkę tartą i przyprawić solą, pieprzem i cukrem. Masa ma mieć taką konsystencję, żeby można było formować z niej małe pulpety (gałki). Gałki gotować w odcedzonym wywarze około 20 min (płyn powinien lekko „mrugać”, nie wolno gotować gwałtownie). Gałki można jeść na ciepło z dobrą bułką lub zrobić w galarecie: do wywaru dodać żelatyny, gałki ułożyć w głębokim półmisku lub szklanej salaterce, udekorować marchewką wyjęta z wywaru i zalać lekko tężejącą galaretą. Gdy ostygnie, zdjąć z wierzchu tłuszcz. Wywar i ryba maja mieć lekko słodkawy smak. Ważny jest tez pieprz, który nadaje połowę ostrości. Tak przygotowana ryba jest lekkostrawna i bezpieczna gdy nie ma ości.        SZARLOTKA (bardzo zdrowa)    Składniki: 4-6 jajek, ¾ szklanki szlachetnego cukru (brązowego z witaminami, ewentualnie fruktozy z owoców), 1 szklanka maki owsianej, 1 kubełek masła roślinnego (rozpuszczonego), 1 łyżka szafranu, ½ szklanki zmielonych migdałów lub płatków migdałowych, 2 łyżeczki proszku do pieczenia, 1 cukier z prawdziwą wanilią, 1 zapach pomarańczowy, 2 łyżki stołowe rodzynek namoczonych w koniaku i obsypanych mąka owsianą, przyprawa do strucli    Wykonanie: Z mąki, jajek, cukru, masła, z dodatkiem cukru waniliowego, proszku do pieczenia, szafranu i zapachu zagnieść ciasto, wyłożyć na dno natłuszczonej formy. Jabłka pokroić w ósemki, wyłożyć na wierch ciasta, dodać rodzynki, posypać przyprawą do strucli i migdałami. Upiec.      PLACEK „ŚLĄSKI” NAZYWANY W NASZYM DOMU PLACKIEM „CIOCI WINI” – przepis Stanisławy Margańskiej z Kolbuszowej, która przyszła z Dynowa      Składniki: 5 czubatych łyżek kakao, 4 jajka, 40 dag cukru pudru, 20 dag margaryny (np. „Palma”, lub „Bielska”), 20 dag mąki, 1 szklanka słodkiego mleka, 2 opakowania cynamonu, opakowanie proszku do pieczenia. Biszkopt: 8 jajek, ¾ szklanki suchego maku, ¾ szklanki pokruszonych biszkoptów, 3 czubate łyżki mąki, 1 szklanka cukru pudru, 1 ½ łyżeczki proszku do pieczenia. Masa czekoladowa: 3 jajka, niepełna szklanka cukru kryształu, kakao, 1 kostka masła, ½ kostki „Kasi”    Wykonanie: Margarynę utrzeć z cukrem na puszysta masę i wbijać po jednym jajku ciągle ucierając. Dodać mąkę wymieszana z proszkiem do pieczenia, cynamonem, kakao oraz mleko i utrzeć. Upiec dwa placki na blachach wysmarowanych tłuszczem i wyłożonych folią aluminiową lub papierem do pieczenia.  Mąkę na biszkopt wymieszać z suchym makiem. Ubić na sztywno pianę z białek, dodać cukier. Ciągle ubijając, dodawać po jednym żółtku. Na koniec dodać biszkopty oraz mąkę z makiem i proszkiem. Wymieszać. Upiec na blaszce takiej wielkości jak poprzednie placki. Można też upiec zwykły biszkopt, bez maku.  Całe jajka ubić na parze z cukrem. Do gorącej masy jajecznej wsypać kakao (według uznania). Masę wystudzić i połączyć z utartym na puch masłem i margaryną. Można też dodać trochę alkoholu.  Placki przełożyć masą czekoladową, tak aby biszkopt był w środku.      CIASTO Z ORZECHAMI– przepis Stanisławy Margańskiej z Kolbuszowej, która przyszła z Dynowa      Składniki: 40 dag mąki, 1 kostka margaryny „Palmy”, 2 łyżki cukru i 16 dag cukru, 1 cukier waniliowy, 2 pełne łyżeczki proszku do pieczenia, 1 łyżka octu, 4 jajka, powidło np. śliwkowe, 16-20 dag orzechów. Masa: 15 dag masła, ½ szklanki cukru pudru, 1 żółtko, troszkę olejku migdałowego lub arakowego. Polewa: 3 łyżki cukru, 2 łyżki kakao, 3 łyżki wody, ½ kostki margaryny    Wykonanie: Mąkę, margarynę, 2 łyżki cukru i proszek zsiekać, dodać cukier waniliowy, ocet i żółtka, zagnieść ciasto i podzielić na dwie części. Rozłożyć lub zetrzeć na grubej tarce (a następnie ugnieść i równomiernie rozprowadzić) na dwie średniej wielkości natłuszczone formy. Ciasto posmarować powidłem o lekko kwaśnym smaku. Ubić pianę z 2 białek z dodatkiem 8 dag cukru, delikatnie wymieszać z połową drobno posiekanych łuskanych orzechów i wyłożyć na powidło. To samo powtórzyć z drugim plackiem. Piec aż piana się zrumieni (40-45 min.). Placki skleić masą pianą do wewnątrz i polać polewą.        SZACHOWNICA    Składniki: 6 jajek, ½ kg mąki, 1 szklanka cukru, niepełna szklanka oleju, 1 szklanka wody gazowanej, 2 płaskie łyżki proszku do pieczenia, 1 cukier waniliowy, 4 łyżki kakao, czekolada    Wykonanie: Jajka ubić z cukrem i cukrem waniliowym na puszysta masę. Miksując połączyć z wodą, olejem, mąką i proszkiem do pieczenia. Masę podzielić na dwie równe części. Jedną wymieszać dokładnie z czterema łyżkami kakao a drugą z czterema łyżkami maki. Płaską prostokątną formę wyłożyć pergaminem. Wylewać w niej obok siebie na przemian paski jasnego i ciemnego ciasta. Piec około 30 min. w 180 stopniach. Po przestudzeniu placek przekroić wzdłuż na trzy placki. Czekoladę rozpuścić w kąpieli wodnej, posmarować nią wierzch placków i ułożyć je na sobie tak, żeby powstała szachownica. Boki i wierzch posmarować masą i oprószyć kokosem lub zmielonymi orzechami.        DROŻDŻOWA BABKA MARMURKOWA Z ZIEMNIAKAMI    Składniki: 3 dag drożdży, 45 dag mąki, 1 szklanka mleka, 4 żółtka, 15 dag cukru pudru, szczypta soli, 12 dag masła, 2 ziemniaki średniej wielkości, tłuszcz i mąka ziemniaczana do formy, cukier puder do posypania    Wykonanie: Drożdże rozdrobnić, wymieszać z łyżka mąki, odrobina letniego mleka i łyżeczka cukru. Zaczyn odstawić na kilka minut w ciepłe miejsce. Ugotowane w mundurkach wystudzone ziemniaki obrać i zetrzeć na tarce. Żółtka utarć z cukrem pudrem oraz masłem na gładka masę. Następnie dodać przygotowany zaczyn, resztę mąki i ziemniaki, a na koniec powoli, małymi porcjami wlewać letnie mleko. Wszystkie składniki wyrobić. Ciasto podzielić na dwie równe części. Do jednej wsypać kakao i wyrabiać tak długo, aż masa stanie się jednolicie ciemna. Obie porcje przykryć i odstawić w cieple miejsce. Wysmarowaną i wysypaną mąką ziemniaczana formie ułożyć ciemne ciasto a na nim jasne. Piec na złoty kolor w 175 stopniach około 50 min. Wyjąć z piekarnika i odstawić na kilka minut, a następnie wyjąć z formy i wystudzić. Gotowe posypać cukrem pudrem lub polukrować.        KRUCHY PLACEK Z RABARBAREM    Składniki: 2 szklanki mąki, 20 dag margaryny, 2 żółtka, 2-3 łyżki gęstej śmietany, ½ szklanki cukru pudru, 50 dag rabarbaru, 3 łyżki cukru, 2-3 łyżki bułki tartej, tłuszcz do formy, cukier puder do posypania    Wykonanie: Mąkę posiekać z margaryną, żółtkami i cukrem pudrem, dodać śmietanę i szczyptę soli i szybko wyrobić ciasto, schłodzić w lodówce. ¾ ciasta rozwałkować, włożyć na lekko natłuszczoną blachę. Piec w dobrze nagrzanym piekarniku około 20 min. do lekkiego zrumienienia. Rabarbar umyć, obrać, drobno poszatkować i rozgotować z jedną łyżką wody, a następnie odparować i posłodzić. Podpieczone ciasto posypać bułka tartą, posmarować rabarbarem i posypać bułką. Z pozostałego ciasta zrobić cienka paski i ułożyć z nich kratkę na rabarbarze. Piec około 20-30 min. w średnio nagrzanym piekarniku. Po upieczeniu posypać cukrem.      TORT FASOLOWY – przepis Barbary Kardyś     Składniki: 40 dag ugotowanej fasoli, 1 ½ szklanki cukru, olejek migdałowy, około ½ szklanki pszennej bułki tartej, 1 kopiasta łyżeczka proszku do pieczenia    Wykonanie: Żółtka utrzeć z cukrem. Fasolę przetrzeć przez sito i wymieszać z żółtkami. Następnie dodać pianę ubitą z białek, bułka tartą, proszek i olejek i szybko wymieszać. Tortownicę wysmarować tłuszczem i wysypać bułka tartą lub mielonymi biszkoptami. Piec 60 min. Przekroić i przełożyć masą kawową lub czekoladową, a wierzch polukrować.            GAŁUSZKI Z SZYNKĄ – przepis pani Marii Wolińskiej obecnie zamieszkałej w Przeworsku    Składniki: 5 ziemniaków średniej wielkości, ½ szklanki tartej bułki, 1 łyżka maki, 1 łyżka masła, 4 łyżki śmietany 12%, 1 jajko, 12 dag szynki, 3 łyżki mąki, sól i pieprz do smaku    Wykonanie: Ziemniaki ugotować w mundurkach, obrać i ugnieść albo zemleć w maszynce. Trata bułką podsmażyć na maśle, dodać śmietanę, rozkłócone jajo, posiekana szynkę, mąkę, sól i pieprz. Połączyć z masą ziemniaczaną i starannie wymieszać. Z powstałego ciasta zrobić na wysypanej mąką stolnicy wałeczek i pokroić go na równe kawałki, z których uformować kulki. Ułożyć na natłuszczonej olejem brytfannie i piec około 20 min. w 180 stopniach. Podawać z sosem i surówką.", "url": "http://www.powiat.kolbuszowski.pl/smaki-powiatu/przepisy/pnioki-krzoki-i-ptoki/", "category": "podkarpackie", "sub_category": "Oleje i tłuszcze (masło, margaryna itp.)", "phrase": "Masło lasowiackie "}