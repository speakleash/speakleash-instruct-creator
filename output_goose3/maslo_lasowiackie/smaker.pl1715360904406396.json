{"meta_description": "Lasowiackie kapuśniaczki to specjał podkarpackiej kuchni. Od tradycyjnych pasztecików z kapustą różnią się sposobem przygotowania. Lasowiackie", "title": "Lasowiackie kapuśniaczki cioci Pelci. Znikają z talerza, zanim zdążą ostygnąć", "content": "Do miski wkrusz świeże drożdże. Zasyp je cukrem. Wlej ciepłe mleko. Dodaj dwie łyżki mąki. Składniki wymieszaj. Zaczyn odstaw do wyrośnięcia na 10-15 minut. Pozostałą część mąki przesyp do miski. Wbij jedno całe jajko. Wsyp sól. Dodaj wyrośnięty zaczyn. Zacznij zagniatać ciasto. Po 2-3 minutach dodaj rozpuszczone masło. Ciasto wyrabiaj dłońmi przez około 15 minut (powinno być odpowiednio napowietrzone i elastyczne). Wyrobione ciasto pozostaw w misce, przykryj czystą ściereczką i odstaw na godzinę w ciepłe miejsce. Kiszoną kapustę odciśnij porządnie z zalewy, drobno poszatkuj i przełóż do rondelka. Do środka wlej pół litra wody. Dodaj cukier. Kapustę gotuj pod przykryciem przez około 15 minut. W tym czasie pokrój cebulę w drobną kostkę i podsmaż ją na rozgrzanej patelni ze smalcem przez około 1-2 minuty. Ugotowaną kapustę odciśnij i dorzuć na patelnię z cebulą. Składniki smaż przez około 10 minut do odparowania wody. Wyrośnięte ciasto drożdżowe przełóż na stolnicę oprószoną mąką. Rozwałkuj je na placek o grubości około 1 cm. Przy użyciu małej miseczki lub większej szklanki wytnij okrągłe placuszki. Nakładaj na nie ciepły farsz. Zlep dokładnie brzegi ciasta. Lasowiackie kapuśniaczki formuj na kształt okrągłych bułeczek. Następnie odstaw je na około 20 minut do ponownego wyrośnięcia.", "url": "https://smaker.pl/przepisy-przekaski/przepis-lasowiackie-kapusniaczki,1999168,smaker.html", "category": "podkarpackie", "sub_category": "Oleje i tłuszcze (masło, margaryna itp.)", "phrase": "Masło lasowiackie "}