{"meta_description": "Wydarzenia i informacje z życia Zespołu Szkół w Radomyślu nad Sanem", "title": "Zajęcia edukacyjne w Miejskim Domu Kultury w Stalowej Woli - \"Z Lasowiackiej Zagrody- Folklor Puszczy Sandomierskiej\". - Zespół Szkół w Radomyślu nad Sanem", "content": "21 lutego 2017r. uczniowie klasy I i klasy III Publicznej Szkoły Podstawowej w Radomyślu nad Sanem uczestniczyli w zajęciach edukacyjnych w Miejskim Domu Kultury w Stalowej Woli - \" Z Lasowiackiej Zagrody- Folklor Puszczy Sandomierskiej\". Podczas lekcji \"Wiejska potańcówka - folklor muzyczny\" dzieci zdobywały wiedzę na temat specyfiki muzyki lasowiackiej, używanych instrumentów muzycznych , rodzajów tańców i okoliczności , w których są one prezentowane. Nauczyły się podstawowych kroków tańca lasowiackiego \" Polka z kropką\". Dzięki temu uczniowie mogli lepiej zrozumieć znaczenie muzyki i tańca w życiu codziennym mieszkańców Puszczy Sandomierskiej. Po krótkiej przerwie uczniowie obu klas uczestniczyli w warsztatach \"Skarby z lasowiackiej zagrody - gospodarstwo domowe\". Dzieci dowiedziały się jakie produkty Lasowiacy samodzielnie wytwarzali w swoich zagrodach i skąd brali takie artykuły spożywcze. Poznały składniki diety lasowiackiej, nauczyły się je nazywać i rozróżniać oraz wytwarzać domowe, tradycyjne masło.", "url": "https://zsradomysl.szkolnastrona.pl/index.php?c=article&id=334", "category": "podkarpackie", "sub_category": "Oleje i tłuszcze (masło, margaryna itp.)", "phrase": "Masło lasowiackie "}