{"meta_description": "Wystawa prezentuje sylwetkę i prace artysty ludowego Jana Puka, przedstawiciela starszego pokolenia zanurzonego w tradycji i kulturze ludowej Lasowia...", "title": "Takie było lasowiackie życie... Dawna wieś w rzeźbie Jana Puka", "content": "Wystawa prezentuje sylwetkę i prace artysty ludowego Jana Puka, przedstawiciela starszego pokolenia zanurzonego w tradycji i kulturze ludowej Lasowiaków. Ekspozycja przybliża dawne życie w lasowiackiej wsi. Zarówno podczas lekcji muzealnych, warsztatów, jak i rodzinnych niedziel oraz innych planowanych wydarzeń będzie można poznać dawno zapomniane wiejskie rzemiosła, zobaczyć jak powstają powrozy czy też spróbować samodzielnego robienia masła. Muzealni edukatorzy przybliżą m.in. drogę, jaką pokonuje ziarno, by stać się bochenkiem chleba, ale też ciężką pracę na roli. Zwiedzający poznają również, jak ważna była na wsi samowystarczalność, a co za tym idzie umiejętności, wiedza oraz życie zgodne z naturą. Na wystawie prowadzimy angażujące uczniów lekcje, poruszając zagadnienia z zakresu przyrody, ekologii, lokalnej tradycji i zwyczajów. Jesteśmy też otwarci na propozycje nauczycieli – prowadzimy lekcje na tematy wcześniej zaproponowane. Jak to ze lnem było Zachęcamy szkoły do podjęcia całorocznej współpracy, w ramach której uczniowie będą mogli skorzystać z pakietu zajęć plastycznych, wycieczek i lekcji muzealnych we wszystkich obiektach naszego Muzeum z wykorzystaniem zniżek i ulg. Jak umówić się na zajęcia muzealne? Zajęcia mogą się odbywać od poniedziałku do piątku w godz. od 8.00 do 14.30. Czas trwania spotkań nie jest sztywno określony: od 45 min. do 90 min. Opiekun ma obowiązek pozostawać z grupą przez cały czas trwania zajęć! W przypadku rezygnacji z zamówionej lekcji prosimy o informację telefoniczną. Warsztaty – 4–10 zł (w zależności od użytych materiałów)", "url": "https://muzeum.stalowawola.pl/pl/edukacja/cykle-edukacyjne/item/3080-takie-by%C5%82o-lasowiackie-%C5%BCycie-dawna-wie%C5%9B-w-rze%C5%BAbie-jana-puka", "category": "podkarpackie", "sub_category": "Oleje i tłuszcze (masło, margaryna itp.)", "phrase": "Masło lasowiackie "}