{"meta_description": "", "title": "CHLEB ŻYTNI NA ZAKWASIE", "content": "Cykl felietonów upamiętniających Rok Lema chciałabym zamknąć symbolicznym wpisem o chlebie. Wyrabiany w różnego kształtu i wielkości bochny, zbożowy wypiek łączy w zasadzie większość krajów świata. W naszym kraju jest darzony szczególnym szacunkiem i jest jednym z najpopularniejszych produktów żywnościowych. Nic dziwnego, że pojawia się w literaturze u dwóch tegorocznych solenizantów Norwida i Lema. W Mojej Piosence Norwid pisze : „ Do kraju tego, gdzie kruszynę chleba Jest coś dla mnie ckliwego w tym fragmencie. Może dlatego, że babcia uczyła mnie by właśnie z takim szacunkiem traktować chleb? Lem w „Szpitalu Przemienienia opisuje taką sytuację: ” Kuląc się, wcisnął ręce do kieszeni i w prawej odkrył małe zawiniątko, — paczuszkę z chlebem, którą matka wetknęła mu, nim wyszedł z domu. Raptownie poczuł głód, wydobył chleb z kieszeni i odwinął cienki papier. Między kromkami różowiło się nieco szynki. Przybliżył chleb do ust, …. Z pajdką chleba w ręku pobrnął ku….” Urzeka mnie w twórczości Lema pewna równowaga pomiędzy tradycją oraz nowościami i wizjonerstwem co wyraźnie widać we fragmentach poświęconych kulinariom.  „Było dużo wrzącej kawy, śmietanka, wielkie bochny chleba, masło w osełkach, miód; jedzono w milczeniu….”  rozdział: Gość niespodziewany „Siedliśmy naprzeciw siebie, dziewczyna stuknęła dwoma palcami w metalową płytkę stolika, ze ściany wyskoczyła niklowa łapka, rzuciła przed każde z nas po małym talerzyku i dwoma błyskawicznymi ruchami cisnęła na oba po porcji białawej masy, która pieniąc się zbrązowiała i zastygła, a równocześnie pociemniał i sam talerzyk. Dziewczyna zwinęła go wówczas — nie był to wcale talerzyk — na kształt naleśnika i zaczęła jeść.  — Och — powiedziała pełnymi ustami — nic wiedziałam nawet, jaka jestem głodna!  Zrobiłem dokładnie jak ona. Bons nie był podobny w smaku do niczego, co kiedykolwiek jadłem. Trzeszczał pod zębami jak świeżo upieczona bułka, ale natychmiast rozsypywał się i rozpływał na języku; brunatna masa, która znajdowała się w środku, była ostro przyprawiona. Pomyślałem, że będę lubił bonsy.”  Powrót z gwiazd Mój przepis na chleb, taki prawdziwy, na zakwasie, który od kilkunastu lat piekę w każdy piątek. Wykonanie tego chleba nie jest trudne. Wierzcie mi. Potrzebny jest jedynie dobrze podkarmiony zakwas i dobre chęci . Przygotowanie jest czasochłonne, ale nie pracochłonne. A oto jak w domowej piekarni można wyczarować pyszny i zdrowy żytni chleb na zakwasie. wymieszać w misce, okryć ściereczką i zostawić na noc Wymieszać dokładnie, (odłożyć 1 zakwas wielkości bułeczki na następny raz). Foremki natłuścić i umieścić w nich masę chlebową. Umoczonymi dłońmi dokładnie wyrównać. Odłożyć w ciepłe miejsce przykryć ściereczką. Czekać aż wyrośnie- tempo uzależnione od temperatury. Kilka godzin. Gdy ciasto wyrośnie, nagrzać piekarnik do 150-170 stopni ( opcja pieczenie góra dół termoobieg nie wskazany ponieważ wysusza chleb) Do nagrzanego piekarnika włożyć chleb. Po 20 minutach nastawić piekarnik na 200 stopni i piec 40 minut. Po tym czasie wyjąć go z foremek i włożyć jeszcze na 10 minut do góry nogami, kładąc na folii aluminiowej, by dopiekła się skórka, która była w foremce. Po upieczeniu posmarować wierzch chleba wodą- chleb będzie się wtedy ładnie świecił. Chleb jest dobrze upieczony jeśli po wyciągnięciu z piekarnika „ puka „ od spodu. No i teraz najtrudniejsze- trzeba dać odpocząć chlebowi kilka godzin. Nie można od razu kroić bo nie jest na to gotowy. Musi wystygnąć i ochłonąć po piekielnych temperaturach pieca. Stanisław Lem był nie tylko wybitnym pisarzem, futurologiem, ale można śmiało powiedzieć był prorokiem nowoczesności, która raptem po 50 latach stała się codziennością. Jak już wspominałam w poprzednich odcinkach Lem był wielkim smakoszem, który przypisywał jedzeniu i sztuce kulinarnej wielkie znaczenie. Ten intelektualny gigant przewidział różne wynalazki z których dziś korzystamy jak np. internet czy smartfony. Już w latach 50-tych i 60-tych opisywał w swych książkach futurystyczne zjawiska kulinarne, które w XXI wieku stały się codziennością. Przewidział „ Food Art” oraz „ instafood” oraz rozwój kuchni molekularnej i wegańskiej. Życzę sobie i państwu abyśmy mogli spożywać jak najdłużej prawdziwe potrawy z naturalnych składników takich jak mój żytni chleb na zakwasie.", "url": "https://sok.com.pl/chleb-zytni-na-zakwasie/", "category": "podkarpackie", "sub_category": "Wyroby piekarnicze i cukiernicze", "phrase": "Chleb żytni na zakwasie z Ziemi Mieleckiej"}