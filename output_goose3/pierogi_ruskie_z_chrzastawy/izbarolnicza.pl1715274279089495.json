{"meta_description": "", "title": "Dolnośląska Izba Rolnicza » Jubileusz 60-lecia działalności Koła Gospodyń Wiejskich w Chrząstawie", "content": "Działalność koła wpisała się złotymi literami w historię gminy Czernica i z tego powodu przybyli liczni Goście, aby wspólnie z Paniami z Koła świętować Ich jubileusz. A byli to między innymi: Poseł na Sejm RP- Agnieszka Soin, Starosta Powiatu Wrocławskiego – Roman Potocki, Dyrektor DOR ARiMR- Magdalena Salińska, Dyrektor OR KRUS – Ewa Pawelec, Wiceprezes Dolnośląskiej Izby Rolniczej – Waldemar Jankowski, Wójt Gminy Czernica – Włodzimierz Chlebosz, Przewodniczący Rady Gminy Czernica- Leszek Kusiak, Wiceprzewodniczący Rady Gminy Czernica- Jarosław Jagielski, radni i sołtysi z terenu gminy oraz licznie przybyli mieszkańcy obu Chrząstaw. Wspominaliśmy największy sukces, a zarazem znak rozpoznawczy koła czyli chrząstawskie pierogi – pierogi ruskie z Chrząstawy zostały wpisane w dniu 21 października 2013 r. na listę produktów regionalnych Ministerstwa Rolnictwa i Rozwoju Wsi. Fakt ten był uhonorowaniem umiejętności kulinarnych Pań z Koła Gospodyń Wiejskich w Chrząstawie. Jeszcze raz składamy wszystkim Członkiniom Koła podziękowania, za wieloletnią społeczną działalność na rzecz wspólnoty Mieszkańców obu Chrząstaw i Gminy Czernica, starania włożone w integrację społeczności, dbałość o zachowanie rodzimej tradycji, rozwój kultury i promocję gminy.", "url": "https://izbarolnicza.pl/2022/06/02/jubileusz-60-lecia-dzialalnosci-kola-gospodyn-wiejskich-w-chrzastawie/", "category": "dolnośląskie", "sub_category": "Gotowe dania i potrawy", "phrase": "Pierogi ruskie z Chrząstawy"}