{"meta_description": "Tradycja przyrządzania pierogów z dodatkiem farszu ziemniaczano-serowego, zwanych potocznie ruskimi sięga jeszcze czasów powojennych. Również obecnie pierogi są bardzo popularnym daniem na dolnośląskich stołach.", "title": "Pierogi ruskie z Chrząstawy", "content": "Stałą częścią Magazynu Kocioł jest kuchnia dolnośląska. W bieżącym numerze postanowiłam podjąć się przygotowania jednego przepisu do tego działu. Gdy na liście produktów regionalnych zobaczyłam moje ukochane pierogi, wiedziałam, że muszę je przygotować. Tradycja przyrządzania pierogów z dodatkiem farszu ziemniaczano-serowego, zwanych potocznie ruskimi sięga jeszcze czasów powojennych. Przewieźli je osadnicy, którzy przybyli na Dolny Śląsk z Kresów południowo-wschodnich tuż po II wojnie światowej. Również obecnie pierogi są bardzo popularnym daniem na dolnośląskich stołach. Jednak za najsmaczniejsze uchodzą te z przepisu Koła Gospodyń w Chrząstawie, dlatego od 2013 roku wpisane są na listę produktów tradycyjnych przez Ministerstwo Rolnictwa i Rozwoju Wsi. • None woda + mleko (pół na pół, ilość zależna od tego ile zabierze mąka) Mąkę przesiewamy z solą. Wbijamy żółtka i stopniowo dolewamy wodę z mlekiem, mieszając składniki nożem lub łyżką. Na koniec dodajemy pokruszoną margarynę i zagniatamy rękoma, aż uzyskamy elastyczne i nielepiące się ciasto.     Ugotowane ziemniaki i ser przepuszczamy przez praskę. Boczek kroimy w kostkę i smażymy na patelni. Dodajemy drobno pokrojoną cebulę i szklimy. Mieszamy z ciepłymi ziemniakami oraz serem. Przyprawiamy do smaku solą i dwoma rodzajami pieprzu. Ciasto wałkujemy szklanką, wycinamy krążki. Nakładamy farsz i zlepiamy pierogi. Wrzucamy na posolony wrzątek, gotujemy 5-6 minut od momentu wypłynięcia, a następnie wyjmujemy łyżką cedzakową. Pierogi podajemy ze skwarkami z boczku i przyrumienioną cebulą.  Ten oraz inne smaczne przepisy z kuchni dolnośląskiej znajdziecie w czwartym numerze Magazynu Kocioł , który współtworzę z innymi blogerami kulinarnymi z Dolnego Śląska. Gorąco zachęcam Was do lektury! (wystarczy kliknąć w okładkę, aby przejść do czytania).", "url": "http://www.smakiempisany.pl/2015/03/pierogi-ruskie-z-chrzastawy.html", "category": "dolnośląskie", "sub_category": "Gotowe dania i potrawy", "phrase": "Pierogi ruskie z Chrząstawy"}