{"meta_description": "Dolny Śląsk słynie z tradycji kulinarnych, które przekazywane są z pokolenia na pokolenie. Potrawy z tego regionu zachwalają turyści z Polski i zagranicy. Jakie...", "title": "Te potrawy rozsławiły Dolny Śląsk. Ciasto drożdżowe i śląskie niebo to dopiero początek", "content": "Noc Muzeów 2024 we Wrocławiu. Te miejsca zrobiły na mnie wrażenie. Musisz je odwiedzić! Dolny Śląsk to region, który chętnie odwiedzają turyści z Polski i zagranicy, nie tylko ze względu na ogromną liczbę zabytków, wspaniałe szlaki turystyczne i inne atrakcje. Dolnośląskie przyciąga również wyśmienitą kuchnią. Kusi odwiedzających, m.in. żurkiem śląskim, bigosem wrocławskim, pierogami ruskimi, śląskim niebem, czy kluskami śląskimi. Najlepsze regionalne potrawy serwują restauracje należące do Europejskiej Sieci Dziedzictwa Kulturowego Dolnego Śląska. Z jakich potraw słynie Dolny Śląsk? Żurek śląski, karp milicki, a może karminadle? Nic nie daje tyle przyjemności, co podróże, podczas których poznajemy nie tylko kulturę danego miejsca, ale i smaki. To daje wtedy ogromną ekscytację, w końcu podróżujemy, by próbować czegoś nowego. Dolny Śląsk z pewnością jest miejscem, w którym poznamy wyjątkowy smak potraw. Bigos to idealna potrawa na zimowe dni. Historia tego wrocławskiego sięga aż XIX wieku. Bigos po wrocławsku w odróżnieniu od tradycyjnego przygotowuje się z czerwonej kapusty. Do tego dodaje się polędwicę wieprzową, kiełbasę i boczek. Dla smaku dodawane jest oczywiście czerwone wino, rodzynki i jabłka. To słynna potrawa kuchni śląskiej. Na talerzu królują kotlety mielone, smażone kulki z mięsa wieprzowego. Dodaje się do nich bułkę, jajka, gotowane jarzyny, grzyby, czy nawet zmielone śledzie. Można jeść je także na zimno, przekrojone na pół dodawane są do kanapek. Obłędny smak ma ciasto drożdżowe z cynamonową kruszonką – to słodki wypiek prosto z Dolnego Śląska, znany od wieków. W przygotowaniu tego deseru trzeba zastosować tradycyjny sposób, czyli dodać roztopione masło, mąkę i cukier waniliowy oraz dużą ilość cynamonu – wszystko zagnieść. Ciasto posypuje się kruszonką, a po upieczeniu można posypać cukrem pudrem. Podróżując po Dolnym Śląsku koniecznie trzeba spróbować specjału tutejszej kuchni – żurku śląskiego. Potrawa ta pochodzi z okolic Wrocławia. Idealna na zimowy czas zupa przyrządzana jest z zakwasu żytniego i podaje się ją z białą kiełbasą oraz jajkiem. W żurku znajdziemy też grzyby, czosnek, majeranek i śmietanę. Często podawany jest tu w wydrążonym chlebie. To danie znają wszyscy mieszkańcy regionu. Najważniejszym składnikiem tej potrawy jest gotowane, uwędzone lub peklowane mięso wieprzowe. Polewa je sosem z suszonych owoców. Tutaj owoce mogą być również świeże lub suszone, na talerzu znajdziemy gruszki, jabłka, czy śliwki. Istne śląskie niebo w gębie. Śląskie niebo wzbogacone jest też o kluski na parze. Popularne danie na w regionie ma swoich wielkich zwolenników. Związana jest z nim nawet legenda o szesnastowiecznej Bramie Kluskowej, która znajduje się we Wrocławiu na Ostrowie Tumskim. Potrawę przygotowuje się szybko i łatwo – z ugotowanych ziemniaków tworzone są kulki z dziurką. Do klusek pasują idealnie zrazy. Na Dolnym Śląsku znane są również pierogi z Chrząstawy. Nadzienie pierogów ruskich wzbogacane jest wędzonym boczkiem. Dodatkowo można je podawać z cebulką i skwarkami. Palce lizać! Na świątecznych stołach w całej Polsce w czasie Wigilii króluje karp. We Wrocławiu i okolicy słynny jest karp milicki, a to ze względu na pobliskie stawy milickie. Aby przygotować farsz, trzeba oczyścić z ości mięso, dodać bułkę moczoną wcześniej w mleku, natkę pietruszki i podsmażoną cebulkę. Wszystkie składniki trzeba wymieszać. Później za pomocą wilgotnej ścierki zawinąć w ściągniętą wcześniej skórę i zagotować w wywarze z warzyw. Te potrawy rozsławiły Dolny Śląsk. Ciasto drożdżowe i śląskie niebo to dopiero początek", "url": "https://wroclaw.eska.pl/te-potrawy-rozslawily-dolny-slask-ciasto-drozdzowe-i-slaskie-niebo-to-dopiero-poczatek-aa-u56h-U3vB-cqDs.html", "category": "dolnośląskie", "sub_category": "Gotowe dania i potrawy", "phrase": "Pierogi ruskie z Chrząstawy"}