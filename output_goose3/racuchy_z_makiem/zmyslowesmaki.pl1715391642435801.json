{"meta_description": "", "title": "Racuchy z makiem i cytryną", "content": "Moje córki uwielbiają muffiny z makiem więc wcale mnie nie zdziwiło, gdy ostatnio Sonia zapytana co chce na śniadanie bez namysłu rzuciła: „Racuchy” a po chwili dodała „a możesz zrobić takie piegowate?”. Poszperałam w szafka i znalazłam trochę maku więc po raz kolejny zostałam super bohaterką we własnej kuchni. A racuchy zniknęły błyskawicznie przy pomrukach zadowolenia wydawanych nie tylko przez maluchy… Do mleka dodajemy 2 łyżki soku z cytryny i odstawiamy na 5 minut aby lekko się zsiadło. W osobnym naczyniu mieszamy mąkę, proszek, cukier, sól i mak. Do mleka dodajemy roztopione masło, jajko i sok z cytryny. Wsypujemy składniki suche do mokrych i całość miksujemy do uzyskania gładkiej masy o konsystencji gęstej śmietany. Racuszki smażymy na rozgrzanym oleju na złoto, przewracając na drugą stronę gdy tylko pojawią się pęcherzyki powietrza.", "url": "http://zmyslowesmaki.pl/2016/05/12/racuchy-z-makiem-i-cytryna/", "category": "lubelskie", "sub_category": "Wyroby piekarnicze i cukiernicze", "phrase": "Racuchy z makiem"}