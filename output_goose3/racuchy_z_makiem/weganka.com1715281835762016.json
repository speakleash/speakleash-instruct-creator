{"meta_description": "Cytrynowo-makowe placuszki na mące owsianej.", "title": "Owsiane pancakes z makiem", "content": "A właściwie z makiem i skórką cytrynową. Ciężki tytuł do sformułowania, próbowałam kilku wersji i żadna nie przypadła mi do gustu, więc niech w opisie zostaną tylko z makiem :)Cytryna i mak to połączenie idealne, o czym przekonałam się wiele razy piekąc ciasta czy muffinki. W placuszkach - popularnych \"pankejkach\" to połączenie również się sprawdzi.Zachęcam Was do spróbowania, to wspaniały pomysł na śniadanie!I uprzedzając pytania, placuszki posypałam płatkami chabrowymi i ziarnami kakao :)1/2 szklanki płatków owsianych (50 g)1/2 szklanki mleka roślinnego1 mały dojrzały banan2 łyżeczki maku1 łyżeczka świeżo startej skórki z cytrynysok z 1/2 cytrynyPłatki owsiane zmiel w młynku do kawy lub blenderze. Powinny mieć konsystencję mąki.Do mąki z płatków owsianych dodaj mak, skórkę z cytryny oraz sok, mleko, rozgniecionego widelcem banana i całość wymieszaj.Patelnię przetrzyj ręcznikiem papierowym zanurzonym w oleju (np. kokosowym), dobrze rozgrzej patelnię i smaż placuszki przez kilka minut na każdej ze stron.Ułóż wieżę pankejkową i zajadaj z truskawkami :)", "url": "https://www.weganka.com/2016/06/owsiane-pancakes-z-makiem.html", "category": "lubelskie", "sub_category": "Wyroby piekarnicze i cukiernicze", "phrase": "Racuchy z makiem"}