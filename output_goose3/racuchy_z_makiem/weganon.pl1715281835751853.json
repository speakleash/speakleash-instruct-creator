{"meta_description": "", "title": "KĄKOLEWNICKIE WEGAŃSKIE RACUCHY Z MAKIEM", "content": "Racuchy to wspomnienie dzieciństwa. Puchate, drożdżowe, gorące, z mlekiem. Bez nadzienia lub z nadzieniem. Często z jabłkami. Posypane pudrem. Nie potrafię się nim oprzeć. Mogę wcinać bez opamiętania. Takie racuchy to jedne z naszych skarbów narodowych. Wiele z nich jest wpisana na Listę Produktów tradycyjnych. W kuchni lubelskiej, są dwa rodzaje racuchów nadziewanych. Jedne serem białym (wersja wegańska jest na blogu) i słodkim makiem z dodatkiem bakalii. Od kogo mamy ten przepis? Od gospodyń z miejscowości Kąkolewnica na Południu Podlasia. Receptura jest przedwojenna. Racuchy smażono na Wigilie i wszelkie inne święta. Zamożniejsi mieszkańcy smażyli je w każdą niedzielę. Przyjemnie aromatyczne placki drożdżowe, które wypełniano masą makową. Po usmażeniu obficie oprószane pudrem. Do przygotowania racuchów, gospodynie używały produktów z własnego gospodarstwa. Jedna z ważniejszych uwag, to dokładne zlepienie ciasta. Robi się to dwukrotnie. Przy zawinięciu nadzienia i po lekkim wyrośnięciu. W przeciwnym razie racuch podczas smażenia się otworzy i farsz wypłynie. – 2,5 szklanki mąki orkiszowej jasnej lub pszennej + 1 łyżka  – 25 g świeżych drożdży  – 4 łyżki dowolnego cukru  – 3/4 szklanki mleka sojowego lub innego  – olej rzepakowy lub inny do smażenia – mak zalać woda i gotować godzinę. Odcedzić na gęstym sitku. Zmielić 3 razy wraz z orzechami i rodzynkami. Dodać skórkę pomarańczową, syrop i ekstrakt migdałowy – mleko lekko podgrzać  – zrobić zaczyn z mleka, drożdży, cukru, 1 łyżki mąki. Dokładnie wymieszać. Szczelnie przykryć i odstawić w ciepłe miejsce na 20 minut  – po tym czasie dodać mąkę  – wyrabiać ciasto ręcznie nie krócej niż 10 minut lub maszynowo około 6-7 minut  – ciasto przełożyć do dużej miski, szczelnie przykryć i odstawić w ciepłe miejsce na godzinę  – ciasto ponownie wyrobić kilka chwil  – wałkować na grubość kilku mm, wycinać spore krążki, nakładać farsz i dokładnie zlepiać. Ponownie dokładnie zlepić tuż przed smażeniem  – smażyć na rozgrzanym tłuszczu na rumiano z obu stron  – odkładać na ręcznik papierowy do wystudzenia. Posypać pudrem", "url": "https://weganon.pl/kakolewnickie-weganskie-racuchy-z-makiem/", "category": "lubelskie", "sub_category": "Wyroby piekarnicze i cukiernicze", "phrase": "Racuchy z makiem"}