{"meta_description": "", "title": "KASZËBË - Wafle gdańskie - Geocaching Opencaching Polska", "content": "Wafle gdańskie wypiekane są w kształcie serc, koloru złotobrązowego, wielkości ok. 10 cm. Mają charakterystyczny waniliowy posmak. W tradycyjnej kuchni pomorskiej z wyrobów cukierniczych głównie wypiekano ciasta drożdżowe, popularnie zwane kuchami, ucierane babki oraz wafle, do wypieku których służyły specjalne żeliwne formy, zwane wafelnicami. „Na Pomorzu prawie w każdym domu znajdowały się ozdobne, ciężkie formy kowalskiej roboty do pieczenia wafli. Korzystano z nich chętnie właśnie zimową porą” (Z. Przybylak, „Tradycyjna kuchnia pomorsko-wielkopolska”, Poznań 2005). Wewnątrz żeliwnej formy znajdowały się wytłoczone ząbkowane foremki w kształcie serca. Niektóre z wafelnic posiadały odlany na zewnątrz przepis na wykonanie wafli. Przysmak ten wypiekano z ciasta przypominającego ciasto naleśnikowe, ale o bogatszym składzie. Na współrzędnych finałowych: (patrząc w kierunku, z którego idziesz (współrzędne startowe) prawa strona. Poziom niżej. Pojemnika nie widać - musisz sięgnąć.", "url": "https://opencaching.pl/viewcache.php?wp=OP835M", "category": "pomorskie", "sub_category": "Wyroby piekarnicze i cukiernicze", "phrase": "Wafle gdańskie"}