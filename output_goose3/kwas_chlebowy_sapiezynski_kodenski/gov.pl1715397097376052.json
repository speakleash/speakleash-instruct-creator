{"meta_description": "Produkt wpisany na listę produktów tradycyjnych w dniu 2009-08-03\nW kategorii Napoje\nW województwie woj. lubelskim", "title": "Kwas chlebowy sapieżyński kodeński - - Portal Gov.pl", "content": "Tradycja wyrobu kwasu chlebowego łączy się ściśle z przybyciem rodu Sapiehów na tereny Kodnia, kiedy to Jan Sapieha bierze w posiadanie dobra kodeńskie słynące z młynarstwa: „Władysław Jagiełło zostawszy królem Polski chcąc zjednać sobie członków najbliższej, a zwaśnionej rodziny podarował Kodeń jednemu ze swych przyrodnich braci – Sapieże. Okolice Kodnia należały wówczas do czterech braci Raszyców, którzy na Bugu posiadali swe dziedziczne młyny. Jan Sapieha upodobał sobie te strony i zakupił od Raszyców owe młyny i ich 24 wioski wraz z poddanymi chłopami” (Franciszek Jagiellak, Historia Kodnia wyd. drugie na prawach rękopisu, Kodeń n/Bugiem 1972). Wedle ludowego przekazu wtedy to po raz pierwszy właściwości i smak kwasu chlebowego opuściły wiejską chatę i zawitały na szlacheckich dworach jako niezawodne leki na dręczące po sutych ucztach dolegliwości. Nie znaczy to, że kwas stał się tylko napojem leczniczym, nadal był najlepszym napojem dla spragnionych żniwiarzy, o czym mówi ludowa przyśpiewka:", "url": "https://www.gov.pl/web/rolnictwo/kwas-chlebowy-sapiezynski-kodenski", "category": "lubelskie", "sub_category": "Napoje (alkoholowe i bezalkoholowe)", "phrase": "Kwas chlebowy sapieżyński kodeński"}