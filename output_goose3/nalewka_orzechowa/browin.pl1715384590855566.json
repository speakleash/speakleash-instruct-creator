{"meta_description": "", "title": "Nalewka orzechowa", "content": "* Uwaga! Orzechy najlepiej sprawdzą się, jeśli będą w fazie mlecznej dojrzałości. Faza ta następuje w momencie, gdy całe orzechy (łącznie z zieloną skórką) z łatwością dają się kroić nożem. W dodatku sam orzech jest jeszcze częściowo w postaci mleczka lub galaretowatej białej masy. Domowa nalewka orzechowa ma właściwości regeneracyjne. Ten prawdziwie męski trunek o mocy ok. 45%, charakteryzuje się ciemnobrązową barwą oraz przyjemnym gorzko-orzechowym smakiem. Sprawdź, jak w domowym zaciszu przygotować tę aromatyczną nalewkę, która cudownie reguluje trawienie po sytej, przaśnej biesiadzie. Poznaj naszą sekretną recepturę i zachwyć swoich bliskich smakiem idealnego domowego trunku! Orzechy pokrój na drobne kawałki, dodaj goździki oraz cynamon i zalej alkoholem. Tak przygotowany napój powinien leżakować około miesiąca. Po upływie tego czasu odsącz płyn. Orzechy, które odsączyłeś, zalej miodem i pozostaw na kolejny miesiąc. Co kilka dni intensywnie wstrząśnij powstałą miksturą. Nie wylewaj odsączonego płynu. Po 30 dniach połącz syrop z orzechów z odsączonym płynem i przelej do butelek. Pamiętaj, aby odsączyć orzechy. W przeciwnym wypadku nalewka będzie miała zbyt gorzki smak. Przygotowana w ten sposób orzechówka najlepiej smakuje po 3 miesiącach dojrzewania.", "url": "https://browin.pl/przepisnik/przepis/nalewka-orzechowa", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Nalewka orzechowa"}