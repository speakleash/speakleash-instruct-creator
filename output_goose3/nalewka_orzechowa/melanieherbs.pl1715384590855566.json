{"meta_description": "Orzechówka, czyli nalewka z zielonych orzechów włoskich, to nie tylko pomysł na nalewkę, ale przede wszystkim doskonałe remedium o właściwościach zdrowotnych. Dowied", "title": "Zbawienne właściwości orzechówki - - Zielarnia Melanie Herbs", "content": "Orzechówka, czyli nalewka z zielonych orzechów włoskich, to nie tylko pomysł na nalewkę, ale przede wszystkim doskonałe remedium o właściwościach zdrowotnych. Nalewka z orzechów włoskich jest wykorzystywana w leczeniu dolegliwości żołądkowych. Pomaga w leczeniu zaparć, zatrucia pokarmowego oraz wspomaga leczenie grypy żołądkowej. Wspomaga również leczenie biegunki, hemoroidów oraz zatrucia bakteriami gronkowca i paciorkowca. Istotnym faktem jest, iż drzewo orzecha produkuje juglon, aby trzymać z daleka od siebie inne rośliny i insekty. Już w tradycyjnym ziołolecznictwie zalecano rośliny zawierające juglon jako środek przeciwko grzybom. Bardzo mocno rozdrobnione łupiny orzecha używane są od pokoleń w różnych rodzajach medycyny ludowej, by leczyć infekcje spowodowane grzybami, bakteriami i wirusami. Ponieważ grzyby i drożdże też należą do tej grupy, analogicznie, znajdujące się w ludzkim organizmie nie rozwijają się w nim po zastosowaniu orzechówki. Juglon przeciwdziała zagrzybieniu organizmu! W użytku zewnętrznym orzech przeciwdziała wykwitom okrągłym, natomiast medycyna chińska stosuje tę substancję przeciwko tasiemcom. Inną ważną substancją, którą zawiera orzech, są taniny, które działają jak mechanizm obronny roślin przed zarazkami chorobotwórczymi, szkodnikami i przed wrogimi warunkami środowiskowymi. Działanie tych substancji przeciwko pasożytom zostało udowodnione naukowymi badaniami. Taniny opisywane są jako substancje antybakteryjne, skutecznie zapobiega zbyt wysokiemu ciśnieniu krwi, rakowi lub biegunce. Do nalewki orzechowej używa się zielonych orzechów włoskich, które zbiera się na początku lipca. Orzechy nie są większe niż piłeczka do ping-ponga. Zielone orzechy włoskie pod orzechówkę należy zbierać nie wcześniej niż pod koniec czerwca, a nie później niż po 14 lipca. (To bardzo orientacyjne daty, ponieważ każdy sezon wygląda trochę inaczej). W tym okresie orzech idealnie nadaje się jako środek na łagodzenie dolegliwości układu pokarmowego, szczególnie niestrawności, zgagi i biegunki. Ponadto gorycze pobudzają wydzielanie soków żołądkowych, co korzystnie wpływa na regulację pracy całego układu pokarmowego. Zaobserwowano, że zawarte w zielonych orzechach włoskich sterole roślinne skutecznie obniżają stężenie cholesterolu we krwi i zapobiegają odkładaniu się blaszki miażdżycowej w tętnicach, a garbniki wykazują silne działanie ściągające, czyli obkurczające naczynia krwionośne. Spożywanie orzechówki może zatem obniżyć ryzyko rozwoju miażdżycy i zawału serca. A także przyspieszyć usuwanie pasożytów z układu pokarmowego, gdyż zawarte są w niej roślinne substancje gorzkie i olejki eteryczne. Ten zdrowotny trunek obfituje również w kwas elagowy, czyli silny antyoksydant o właściwościach przeciwzapalnych i kwas alfa-linolenowy (ALA), który obniża ciśnienie tętnicze krwi oraz łagodzi stany zapalne organizmu. Podsumowując, orzechówkę ze względu na swoje zdrowotne właściwości zaleca się spożywać przy różnych dolegliwościach, do których należą: Zaleca się stosować orzechówkę w wyżej wymienionych dolegliwościach, ale także jako element profilaktyki zdrowotnej. Nalewka w swoim składzie zawiera alkohol, który korzystny wpływ na przenoszenie substancji czynnych z orzecha, jednak nie należy przekraczać ustalonej dawki leczniczej, która wynosi maksymalnie 20-40 kropel na czczo 1 -2 razy dziennie. Należy pamiętać, że orzechówka jest środkiem leczniczym i należy go przyjmować w ustalonych dawkach, gdyż jak zawsze dawka czyni truciznę!", "url": "https://melanieherbs.pl/_blog/61-Zbawienne_wlasciwosci_orzechowki.html", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Nalewka orzechowa"}