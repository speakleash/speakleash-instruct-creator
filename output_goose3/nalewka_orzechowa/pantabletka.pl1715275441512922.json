{"meta_description": "Mam dla Ciebie sprawdzony przepis na nalewkę z orzecha włoskiego - dokładniej to z zielonego orzecha włoskiego. To tradycyjny sposób na niestrwaność.", "title": "Nalewka z zielonego orzecha włoskiego - na żołądki i niestrawności! Prosty przepis", "content": "Nalewka z zielonego orzecha włoskiego – na żołądki i niestrawności! Prosty przepis Nalewka z orzecha włoskiego to jeden z najpopularniejszych, tradycyjnych „żołądkowych” przepisów – a przepis jest bardzo prosty i szybki w wykonaniu. Jedyna trudność to zebranie orzechów w odpowiednim czasie (kiedy są jeszcze miękkie, czyli czerwiec/lipiec). Orzechówkę stosuje się jako swoiste krople żołądkowe i tak sobie skojarz tę recepturę – nalewka z orzecha = domowe krople żołądkowe. Uwaga! Ten przepis zawiera %%% – będzie odpowiedni tylko dla osób pełnoletnich! Ja kroję orzechy w ćwiartki – ale można je pokroić w ósemki i nawet zmiażdżyć – dzięki temu „oddadzą” więcej soku. Naszym surowcem są zielone owoce orzecha (łac.: Juglandis recens fructus), czyli takie jeszcze nie stwardniałe orzechy włoskie*. Mam wrażenie, że każdy kojarzy ich charakterystyczny intensywny cierpko-gorzki smako-zapach. I fakt, że koszmarnie brudzą dłonie i ubranie. A mówiąc jeszcze prościej – chodzi o te zielone kulki, które rosną na orzechu, z których w okolicy października wypadają już orzechy włoskie w twardych łupinach 😉 • garbniki i gorycze – czyli te wszystkie gorzkie i ściągające substancje • to one odpowiadają za działanie żołądkowe i pobudzające trawienie • olejek eteryczny – tego zapachu nie da się pomylić z żadnym innym • do tego orzechy zawierają mnóstwo witamin z grupy B i mikroelementów, ale nie traktuj nalewki %%% jako źródła witamin – nalewkę pije się stricte w problemach żołądkowych – nie zachęcam do regularnego picia żadnego napoju zawierającego %%%. * jak poznać czy orzechy są jeszcze wystarczająco miękkie? Zabierz ze sobą nożyk – jeśli uda Ci się gładko przekroić niedojrzały orzech – to są idealne. Wersji tej nalewki jest kilka i prawdopodobnie każda jest ok i ma swoich zwolenników. Ja mam dwa sprawdzone przepisy – jeden tak prosty, że to aż dziwne. Drugi też prosty, ale smaczniejszy i bardziej uniwersalny. Przepis No. 1 na orzechówkę – wersja mega prosta i wytrawna Potrzebujesz słój z zakrętką, orzechy i %%%. Ta nalewka smakuje jak paliwo rakietowe, jest czarna jak piekło i żołądek przestaje boleć na sam jej zapach. Wersja dla twardzieli. • Potrzebujesz zakręcany słój – ja używam takich 3-5 litrowych typowo pod przetwory, ale sprawdzi się już zwykły 1 litrowy słój jak na kompot • Zbierz tyle orzechów, żeby wypełnić słój w 3/4 • orzechy muszą być zielone i miękkie podczas krojenia • ja zebrałem 1,5 kg orzechów i zajęły one połowę słoja o pojemności 5 l • Pokrój orzechy w ćwiartki lub ósemki (jak na zdjęciu wyżej) • Zapomnij o nastawie na jakieś 3 miesiące, po tym czasie zlej nalewkę i odstaw na kolejne 3-6 miesięcy. • tradycyjnie w razie potrzeby stosuje się 1 łyżeczkę do 3 x dziennie w sytuacjach żołądkowych albo niestrawnościach • jeśli stosujesz ją jako aperitif – to wypija się ją przed posiłkiem. • nalewkę rozpuszcza się w 1/2 szklanki wody i pije powoli i małymi łykami albo stosuje się dosłownie kilkanaście kropli na łyżeczce z cukrem. Przepis No. 2 na nalewkę z orzecha włoskiego na żołądek – wersja również prosta, ale słodsza i smaczniejsza To jest moja ulubiona wersja. Nalewka z tego przepisu wychodzi: • słodsza – bo na pierwszym etapie dodajemy trochę cukru, żeby wyciągnął jak najwięcej soku • zawiera mieszankę ziół korzennych – więc smak jest mrmrrrrmrmmmm – niesamowity, szeroki i niebowgębny (ale to lekarstwo, nie zapominajmy o tym) • działanie lepsze niż to z przepisu No. 1 – bo orzech został wzmocniony przyprawami. • Potrzebujesz zakręcany słój – ja używam takiego 5 litrowego typowo pod przetwory, ale sprawdzi się już zwykły 1 litrowy słój jak na kompot • Zbierz tyle orzechów, żeby wypełnić słój w 3/4 • ja zebrałem 1,5 kg orzechów i zajęły one połowę słoja o pojemności 5 l – może jeszcze dorzucę z 1 kg – zobaczę jak mnie natchnie. • Pokrój orzechy w ćwiartki lub ósemki (jak na zdjęciu wyżej) • (jeśli zbierzesz 1,5 kg orzechów – to zajmą one 1/2 słoja 5 litrowego). • Do słoja dołóż przyprawy korzenne (możesz dowolnie sterować tym składnikami, jeśli któregoś nie lubisz – odpuść) – proporcja na 1,5 kg: • spirala skórki z pomarańczy i cytryny x 2 (sama sparzona skórka, bez białej części). • Zasyp całość wsadu (pokrojone orzechy i przyprawy) 1 szklanką cukru (najlepszy jest brązowy – ze względu na smak) • dokładnie wymieszaj zawartość – chodzi nam o to, żeby cukier oblepił orzechy i wyciągnął ich sok • odstaw całość na noc lub nawet na 3-4 h w ciemne miejsce (trzeba pilnować, żeby nastaw nie sfermentował) • pożądanym efektem jest zbieranie się soku z orzechów na dnie słoika. • Orzechy zalej alkoholem – tak aby wszystkie przykryć: • Zapomnij o nastawie na jakieś 3 miesiące, po tym czasie zlej nalewkę i odstaw na kolejne 3-6 miesięcy • nalewka najlepsza jest po około 6-9 miesiącach od przygotowania • z racji obecności cukru – można ją pić bezpośrednio – jest łagodniejsza w smaku, ale ciągle to paliwo rakietowe • jako aperitif – 1 łyżeczka rozpuszczona w 1/2 szklanki wody przed posiłkiem. Nalewka nie nadaje się dla osób, które: • mają wrzody i przewlekłe problemy z żołądkiem i jelitami • nie nada się dla wrażliwców • jak każdy produkt może uczulić • jeśli masz wątpliwość – skonsultuj się z lekarzem i farmaceutą. Tego typu przetwory stosuje się doraźnie i krótkotrwale. Może szukasz więcej tradycyjnych i naturalnych sposobów i przepisów na zdrowie i odporność? Spodoba Ci się moja nowa książka „Zdrownik”. . Tutaj dowiesz się więcej. Tradycyjnie, zachęcam Cię do pochwalenia się Twoją realizacją. Będzie mi miło, jeśli oznaczysz mnie w poście, Stories albo jeśli po prostu podeślesz mi zdjęcie z Twoimi staraniami. Oznacz mnie jako @pantabletka #orzechowka #pantabletka 🙂", "url": "https://pantabletka.pl/nalewka-z-orzecha-wloskiego-na-zoladek-niestrawnosc-przepis/", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Nalewka orzechowa"}