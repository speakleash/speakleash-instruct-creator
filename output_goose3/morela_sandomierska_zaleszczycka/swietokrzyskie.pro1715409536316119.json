{"meta_description": "", "title": "Smacznie w skansenie w Tokarni", "content": "W Parku Etnograficznym w Tokarni po raz jedenasty podsumowano konkurs “Nasze Kulinarne Dziedzictwo – Smaki Regionów”. Stanęło do niego ponad 40 regionalnych potraw. Jury nagrodziło i wyróżniło kilkanaście z nich w kilku kategoriach. Wśród zwycięskich dań znalazła się między innymi Żurawina. Przetwory z niej przygotowała Monika Klimek z Koła Gospodyń Wiejskich z miejscowości Niwy w gminie Daleszyce. Jak powiedziała, jest to sezonowy owoc, który zbiera i przetwarza wielu mieszkańców. Z kolei innym zwycięskim produktem była morela sandomierska. Przetwory z przyrządzone z niej, czyli dżemy, kisiel oraz ciasto prezentowała Grażyna Borkowska z Pawłowa. Jej zdaniem, ważne jest, aby owoce tak przygotować, aby nie straciły wartościowych witamin i naturalnego koloru. Wśród innych zwycięskich produktów i potraw znalazły się chociażby Zawijaniec Stanowicki, Nalewka Królewska, Udziec Dworski, czy Masło Chmielnickie. Jury nominowało też dwie potrawy do nagrody krajowej perły, są to morela sandomierska-zaleszczycka oraz miętę pińczowską. Tymczasem Jacek Kowalczyk z Urzędu Marszałkowskiego powiedział, że regionalne potrawy można już kosztować w niektórych restauracjach w regionie. Jednak z każdym rokiem liczba miejsc, w których kupimy takie produkty będzie się zwiększać.", "url": "https://www.swietokrzyskie.pro/media/smacznie-w-skansenie-w-tokarni/", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Morela sandomierska zaleszczycka"}