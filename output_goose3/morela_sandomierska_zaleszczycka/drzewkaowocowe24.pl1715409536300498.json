{"meta_description": "Morela Zaleszczycka - Najwyższa jakość produktu ✪ Sadzonki prosto ze szkółki w najlepszej cenie ✪ Zamów online!", "title": "Morela Zaleszczycka | DrzewkaOwocowe24", "content": "Morela Zaleszczycka to odmiana polskiego pochodzenia, którą odznacza przede wszystkim duża plenność oraz mrozoodporność. Polecana jest na plantacje towarowe jak i do przydomowych ogrodów. Jest odmianą deserowo-przetwórczą. Morela Zaleszczycka rośnie silnie i tworzy szeroko- rozłożystą koronę. Dorasta do 3-5m. Kwitnie w kwietniu w postaci biało-różowawych kwiatów. Drzewo owocuje regularnie i obficie. Morela Zaleszczycka rodzi owoce średniej wielkości o kształcie jajowatym, lekko spłaszczone po bokach. Skórka jest żółto-pomarańczowa, nakrapiana niewielkim czerwonym rumieńcem. Pod skórką w tym samym kolorze średnio zwięzły, smaczny, soczysty i aromatyczny miąższ. Pestka łatwo oddzielająca się, nasiona gorzkie. Owoce smaczne do jedzenia na surowo jak również jako dodatek do ciast, deserów, tortów lub na kompoty. Morela Zaleszczycka to odmiana, której zbiór przypada na początek sierpnia. W warunkach pokojowych owoce mogą poleżeć kilka dni. Morela Zaleszczycka wyróżnia się wysoką mrozoodpornością w okresie zimowym. Odznacza się dobrą zdrowotnością. Jako odmiana samopylna morela Zaleszczycka nie wymaga zapylacza w sąsiedztwie, może rosnąć w pojedynkę. Z racji, iż morela odmiany Zaleszczycka jest odporna na zimowe mrozy może być sadzona w każdym rejonie kraju. Nie oznacza to, że dobrym miejscem dla niej będą zastoiska mrozowe. Stanowisko powinno być słoneczne i ciepłe. Nieodpowiednie są ziemie ciężkie i zlewne. Ważne by ziemia była próchniczna i żyzna, w przypadku słabej i lichej można zastosować obornik lub kompost. Przy sadzeniu pamiętać należy, aby miejsce szczepienia znajdowało się nad ziemią. Sadząc wiosną pamiętajmy o regularnym podlewaniu młodego drzewka. Bez względu na termin sadzenia- jesienią czy wiosną, zawsze przycinamy pierwszy raz drzewko na wiosnę. Morelę Zaleszczycką przycinamy wstępnie, aby lepiej się przyjęła. Boczne pędy skracamy o 1/3, a wierzchołek 40-50cm nad ostatnią gałązką. Odrosty od ziemi do 50-60cm usuwamy. Można i wyżej jeśli chcemy uzyskać wyższy pień. W przypadku jednopędowego drzewka należy go skrócić na wysokość 70-80cm, aby pobudzić sadzonkę do rozkrzewiania się. W późniejszych latach należy przeprowadzać cięcie prześwietlające oraz odmładzające. Najlepiej cięcie przeprowadzać w dzień pogodny i bezdeszczowy. Rany po cięciu zabezpieczamy maścią ogrodniczą lub farbą emulsyjną z dodatkiem fungicydów.", "url": "https://drzewkaowocowe24.pl/produkt/morela-zaleszczycka/", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Morela sandomierska zaleszczycka"}