{"meta_description": "", "title": "Szlak apetyczny", "content": "Okolice Sandomierza mają specyficzny mikroklimat, który pozwala na wyprodukowanie owoców sandomierskich o tak wyjątkowym smaku i zapachu. Na szlaku nie brakuje pysznych przysmaków z jabłkiem w roli głównej, a goście mogą zakosztować domowej kuchni opartej na regionalnych, tradycyjnych potrawach. Tu skosztujecie Państwo koprzywnickiego, tradycyjnego chleba, pieczonego na zakwasie, podpłomyków zanurzonych w miodzie, praznali czy szczodroków. Zachwycicie się z pewnością zalewajką, kwaszonkami, pierogami oraz innymi potrawami i wypiekami, przywołującymi wspomnienia beztroskich lat dzieciństwa. Odwiedzając „Spiżarnie Sandomierskiego Szlaku Jabłkowego”, każdy turysta znajdzie dla siebie coś pysznego, świeżego i co ważne - zdrowego. Dla „głodnych” wiedzy, oferujemy natomiast ciekawe konkursy, warsztaty, spotkania i szkolenia, zwieńczone ludową biesiadą. To tylko niektóre ze smacznych propozycji, które mamy do zaoferowania. Aby posmakować je wszystkie Drogi Turysto, koniecznie musisz się wybrać w podróż Szlakiem Apetycznym…", "url": "http://www.szlakjablkowy.pl/szlak-apetyczny.html", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Morela sandomierska zaleszczycka"}