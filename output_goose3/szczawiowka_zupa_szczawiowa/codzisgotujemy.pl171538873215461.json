{"meta_description": "Zupa szczawiowa z jajkiem i ziemniakami to prosty i pyszny pomysł na letni obiad. Lekko kwaskowata, z dodatkiem śmietany i ziemniaków, to dla mnie smak dzieciństwa.", "title": "Przepyszna zupa szczawiowa z jajkiem - zupa szczawiowa", "content": "Zupa szczawiowa z jajkiem kojarzy mi się z wakacjami u babci. Z rana szłyśmy z babcią na łąkę nad rzekę nazbierać szczaw, potem do ogródka po świeże warzywa. Razem myłyśmy i obierałyśmy młode ziemniaki, marchew, kroiłyśmy zioła… To są piękne wspomnienia sielskiego życia. Obecnie mieszkam w mieście (no dobra, w miasteczku), więc szczaw i inne warzywa posadziłam na działce. I choć łąka nad rzeką ma swój niezapomniany klimat, to razem z córką zrywamy ten szczaw i zabieramy młodziutkie warzywa z naszego ROD, a potem razem gotujemy z nich przepyszną zupę. Szczaw to roślina występująca dość powszechnie na łąkach, ale bez problemu można też kupić świeży w warzywniakach lub zawekowany w słoiku. Szczaw ma właściwości powstrzymujące biegunkę ze względu na wysoką zawartość garbników. Ma wysoką zawartość witaminy C oraz A, a także magnezu i manganu. Przez dużą ilość kwasu szczawiowego zaleca się spożywanie go w towarzystwie produktów zawierających wapń, takich jak kefir, śmietana, jajka. Zupa szczawiowa z poniższego przepisu zapewni nam odpowiedni bilans tych składników, a jej smak zostanie Wam długo w pamięci. Do przygotowania szczawiówki będą nam potrzebne: Przygotowanie zupy szczawiowej jest bardzo proste. Jajka należy ugotować na twardo. Jeśli używamy gotowego bulionu, nie musimy dodawać skrzydełek z kurczaka. Jeśli nie posiadamy gotowej bazy do zupy, należy ją przygotować – skrzydełka wrzucamy do wody i gotujemy na średnim ogniu przez około 15 minut. W tym czasie należy obrać i umyć warzywa: marchew, seler i pietruszkę. Seler kroimy w drobną kostkę, marchew, pietruszkę i pora w plasterki, wszystko dodajemy do zupy. Następnie dodajemy lubczyk, sól, pieprz i liść laurowy. Gotujemy około 20 minut. Ziemniaki należy obrać, pokroić w kostkę, dodać do zupy. Ugotowane jajka obrać, pokroić w kostkę, dodać do zupy. Gdy wszystkie warzywa będą miękkie, przygotowujemy szczaw. Należy go umyć, oczyścić z ogonków, drobno posiekać i dodać do garnka. Wlać śmietanę, doprawić do smaku solą i pieprzem, zagotować. Szczawiówkę można podawać z pieczywem, posypaną posiekaną natką pietruszki. Smacznego. Zupa szczawiowa jest propozycją na lekki, pyszny obiad, a jeśli szukasz przepisu na bardziej pożywny posiłek, polecam zupę gulaszową, a na deser tartę z rabarbarem. Będzie mi niezmiernie miło, jeśli zostawisz ocenę przepisu na szczawiówkę lub dodasz komentarz z opinią o przygotowanym daniu. Dla Ciebie to tylko chwila, dla mnie motywacja do działania i ulepszania swoich przepisów.", "url": "https://www.codzisgotujemy.pl/zupa-szczawiowa-z-jajkiem-prosty-przepis/", "category": "kujawsko-pomorskie", "sub_category": "Gotowe dania i potrawy", "phrase": "Szczawiówka (zupa szczawiowa)"}