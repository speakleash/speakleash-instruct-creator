{"meta_description": "Zupa szczawiowa, zwana również potocznie szczawiówką, to tradycja kuchni polskiej, która orzeźwia zmęczone upałem podniebienia. Ponieważ warzywo nie nadaje się do przechowywania, sezon na zupę szczawiową wypada latem. Właśnie dlatego zupa szczawiowa zyskała tytuł potrawy sezonowej.\r\n\r\nPrzepis na zupę szczawiową\r\n\r\nTradycyjna zupa szczawiowa jest kwaśna, choć ogrodowa odmiana szczawiu...", "title": "Zupa szczawiowa - najlepsze przepisy na zupę szczawiową", "content": "Zupa szczawiowa, zwana również potocznie szczawiówką, to tradycja kuchni polskiej, która orzeźwia zmęczone upałem podniebienia. Ponieważ warzywo nie nadaje się do przechowywania, sezon na zupę szczawiową wypada latem. Właśnie... Zupa szczawiowa, zwana również potocznie szczawiówką, to tradycja kuchni polskiej, która orzeźwia zmęczone upałem podniebienia. Ponieważ warzywo nie nadaje się do przechowywania, sezon na zupę szczawiową wypada latem. Właśnie dlatego zupa szczawiowa zyskała tytuł potrawy sezonowej. Tradycyjna zupa szczawiowa jest kwaśna, choć ogrodowa odmiana szczawiu nadaje jej bardziej delikatnego smaku. Szczaw należy wykorzystać szybko, gdyż jego liście nie nadają się do dłuższego przechowywania. Najpopularniejsza postać zupy to szczawiowa z jajkiem ugotowanym na twardo, znana również jako barszcz szczawiowy. Dlaczego barszcz? Ze względu na kwaśny smak. Przygotować ją można na bulionie lub w wersji bezmięsnej, z niewielkim użyciem tłuszczu w postaci masła i kwaśnej śmietany lub jogurtu do zabielenia. Opcjonalnie, oprócz jajka, do zupy dodać można twaróg i koperek bądź ziemniaki.  W upalne dni, szczawiówka najchętniej spożywana jest na zimno, w formie chłodnika. Jej gotowanie jest krótkie – umyty i pokrojony szczaw wrzuca się do osolonej wody i doprowadza do wrzenia, a następnie wyłącza i doprawia pieprzem. Po przestudzeniu i zabieleniu zupa jest gotowa do spożycia. Dodatkiem może być świeże pieczywo lub grzanki.  Poza sezonem sprawdzi się pasteryzowany szczawiowy koncentrat.", "url": "https://akademiasmaku.pl/przepisy/zupa-szczawiowa", "category": "kujawsko-pomorskie", "sub_category": "Gotowe dania i potrawy", "phrase": "Szczawiówka (zupa szczawiowa)"}