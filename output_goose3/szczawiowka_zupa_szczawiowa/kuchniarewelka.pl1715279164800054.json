{"meta_description": "", "title": "Zupa szczawiowa z jajkiem", "content": "Jest to moja ulubiona zupa, jako jedna z niewielu które jem. Jak już robię zupę, to właśnie szczawiową. Chyba się powtarzam. Ale tak, lubię szczawiową 😀 Słoiczki szczawiu dostaję od rodziny, długo postoją, więc robię z nich zupę kiedy mam ochotę. Pewnie w sklepie można kupić, ale nie wiem czy jest tak dobry, jak ten samemu zebrany. Ziemniaki obieram, myję, kroję w małe kawałeczki, wrzucam do garnka, wlewam jakoś ponad połowę garnka wody i wstawiam na palnik. Jak się już woda zacznie gotować to dodaję szczaw i marchewkę, mieszam. Wstawiam jajka do gotowania w oddzielnym garnuszku, można to zrobić na samym początku, niech już się gotują na twardo. Pod koniec gotowania zupy, łyżką nabieram do szklanki trochę tej zupy, a potem dodaję ok. 2-4 łyżki śmietany, zależy jak lubicie, mniej czy więcej. Mieszam dokładnie w tej szklance. Robię tak, by się grudki w zupie białe nie porobiły. Potem zawartość szklanki wlewam z powrotem do garnka i mieszam. Również pod koniec gotowania obrane i pokrojone w kawałeczki jajka na twardo wrzucam do zupy. Osobiście lubię więcej jajka w zupie, niektórzy dodają tylko jedno lub wcale. Ja sobie jeszcze dokrajam.", "url": "https://kuchniarewelka.pl/zupa-szczawiowa-z-jajkiem/", "category": "kujawsko-pomorskie", "sub_category": "Gotowe dania i potrawy", "phrase": "Szczawiówka (zupa szczawiowa)"}