{"meta_description": "", "title": "Zupa szczawiowa – Odczaruj Gary!", "content": "Zupa szczawiowa to smak wiosny, lata i domu rodzinnego. Uwielbiam zupę szczwiową, którą robi moja Mama. Obowiązkowo zupa zawsze była zabielana śmietaną i podawana z ugotowanym na twardo jajkiem. Szczaw jest świetnym dodatkiem do zup, sosów czy kanapek. Zawiera wiele witamin, żelazo, magnez, wapń, ale z jego spożyciem trzeba uważać, ponieważ ma w sobie kwas szczawiowy. Dziś zapraszam po przepis na pyszną domową szczawiówkę ;) Ugotowany wcześniej bulion wlewamy do garnka, dodajemy obrane i pokrojone w kawałki warzywa (marchewkę i pietruszkę). Trzymamy całość na małym gazie. Szpinak bardzo dokładnie płuczemy, kroimy na małe kawałki. Na patelni rozpuszczamy łyżkę masła, przesmażamy szczaw – kilka minut. Dodajemy szczaw do zupy, gotujemy całość kilka minut (5 do 10 minut). Do osobnej miski odlewamy chochlę zupy, dodajemy śmietanę, mieszamy całość i wlewamy do zupy. Opcjonalnie możemy dodać łyżkę/dwie mąki (w celu zagęszczenia zupy, ja pomijam). Zupę szczwiową doprawiamy do smaku solą pieprzem. Podajemy z ugotowanym na twardo jajkiem. Ja dodatkowo dodałam do zupy kawałki mięsa z bulionu.", "url": "https://odczarujgary.pl/zupa-szczawiowa/", "category": "kujawsko-pomorskie", "sub_category": "Gotowe dania i potrawy", "phrase": "Szczawiówka (zupa szczawiowa)"}