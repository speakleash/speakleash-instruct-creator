{"meta_description": "", "title": "Ser własnej roboty, cycki w śmietanie i tort malinowy, czyli inwencja kulinarna Beaty", "content": "Klag (lub inaczej podpuszczka) czyli wyciąg z żołądków cielęcych – można go kupić w zakładach mleczarskich lub w niektórych aptekach. Występuje też w formie proszku, który można kupić na bazarach. Mleko podgrzewamy w dużym garnku do temperatury ok. 50-55°. Dodajemy do mleka odrobinę klagu uprzednio rozpuszczonego w małej ilości wody. Po ścięciu się mleka tniemy ser łyżką na cztery, tak aby żętyca (czyli serwatka) mogła się wydostać na powierzchnię. Czekamy kilka minut i odcedzamy zawartość garnka przez gazę. Potrząsamy gazą kilka razy, tak żeby żętyca odciekła i wieszamy ser w gazie do całkowitego odsączenia. Podajemy z pomidorami, bazylią i oliwą. Piersi kroimy wzdłuż, obtaczamy w zupie cebulowej i lekko obsmażamy na oliwie. Musimy często zmieniać oliwę, ponieważ piersi szybko się przypalają. Usmażone piersi przekładamy do naczynia żaroodpornego, zalewamy śmietaną i posypujemy pokrojonym czosnkiem i poszatkowaną natką pietruszki. Wkładamy do rozgrzanego do ok. 180 stopni piekarnika i zapiekamy. Po wyjęciu na talerz posypujemy pokrojonym koperkiem. Podajemy z ryżem lub bułką. Sałatę lodową rwiemy na małe kawałki, można dodać pokrojone pomidory. Na koniec polewamy sosem czosnkowym, który przygotowujemy, mieszając ¾ szklanki oliwy z oliwek, ¼ szklanki przegotowanej wody. Sól, cukier, świeżo zmielony pieprz, czosnek i sok z cytryny do smaku. Oddzielamy żółtka od białek. Białka ubijamy na sztywno i stopniowo dodajemy cukier, cukier waniliowy i żółtka. Na koniec wsypujemy mąkę i lekko mieszamy. Wlewamy do tortownicy i wkładamy do piekarnika rozgrzanego do 180°. Pieczemy 30-40 minut. Po upieczeniu wyjmujemy z formy i dobrze nasączamy mlekiem i czystą wódką. Ucieramy masło z cukrem pudrem na gładką masę i dodajemy żółtka. Następnie wrzucamy po kilka malin ciągle ucierając. Uwaga! Dodajemy tylko po kilka malin, ponieważ jeśli dodamy za dużo, masa może się nam ściąć. Przekrojone ciasto przekładamy masą i dekorujemy malinami. Zalewamy galaretką w kolorze czerwonym i odstawiamy do lodówki.", "url": "https://tvn.pl/programy/ugotowani/przepisy/ser-wlasnej-roboty-cycki-w-smietanie-i-tort-malinowy-czyli-inwencja-kulinarna-beaty-ls6299191", "category": "śląskie", "sub_category": "Sery i inne produkty mleczne", "phrase": "Ser klagany"}