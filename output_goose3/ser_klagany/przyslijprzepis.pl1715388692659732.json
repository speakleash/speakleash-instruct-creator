{"meta_description": "Proces produkcji bundzu z mleka krowiego  w pierwszej fazie wygląda tak samo jak wytwarzanie oscypków. Zlane do „puciery” mleko „klaguje” się, czyli doprowadza", "title": "Domowy Bundz z mleka krowiego", "content": "Mleko wlać do dużego garnka dodać chlorek wapnia i podpuszczkę zamieszać( około 1 min), podgrzać do temperatury 35-36 stopni C. Mleko zdjąć z pieca ,a garnek przykryć i pozostawić na 30 min do utworzenia się skrzepu- w tym czasie nie mieszać. Wytworzony skrzep, należy pociąć ostrym nożem w kratkę – co 2- 3 cm i na ukos zagłębiając nóż w skrzepie. Przykrywamy i zostawiamy jeszcze na 30 min.   Duże sito wyłożyć pieluszką tetrową lub chustą serowarską i przekładać skrzep . Nie przelewać bezpośrednio z garnka , bo rozbiją się małe skrzepki. Co jakiś czas odlewać serwatkę (płyn który pozostaje z cedzenia) i poczekać chwilę, aż serek trochę odcieknie, żeby nam się wszystko zmieściło na sicie. Chyba że mamy wiaderko i na niego położymy durszlak, wtedy całość nam się zmieści w jednym naczyniu. Cały skrzep pozostawić do odcieknięcia na ok. 20 godz. Po pierwszej godzinie przewróć ser do góry nogami ściągając pieluchę. Co dwie godziny odwracaj ser, aby z obydwóch stron odbiła się faktura sita. Odwracanie jest równie ważne ze względu na konsystencję sera.Po upływie 20-24 godz ser zatop w solance zrobionej z wody i soli. Odwracaj ser w solance co 1 godzinę, wtedy właśnie powstają dziury w serze.Po 5 godzinach wyjmij ser i osusz na kratce kuchennej. Ser w tym momencie gotowy jest do spożycia.", "url": "https://www.przyslijprzepis.pl/przepis/domowy-bundz-z-mleka-krowiego-3", "category": "śląskie", "sub_category": "Sery i inne produkty mleczne", "phrase": "Ser klagany"}