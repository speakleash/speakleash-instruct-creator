{"meta_description": "", "title": "Skarby Górali - O łąckiej śliwowicy i serze klaganym", "content": "„Daje krzepę, krasi lica nasza łącka śliwowica” – to jeden z najbardziej rozpoznawalnych sloganów reklamowych, a jednocześnie etykieta produktu, który po dziś dzień nie doczekał się legalizacji. Śliwowica łącka to wysokoprocentowy napój alkoholowy wyrabiany na terenie gminy Łącko od wielu już lat. Mówi się o niej, że otwiera drzwi ministerialnych gabinetów. Procedura produkcji tego trunku, czyli tzw. pędzenie śliwowicy, przekazywana jest z pokolenia na pokolenie, co gwarantuje jego nieśmiertelność. W 1989 r. została uznana przez urząd konserwatora zabytków w Nowym Sączu za niematerialne dobro kultury, zaś w dniu 10 października 2005 wpisano ją na Listę Produktów Tradycyjnych w kategorii Napoje (alkoholowe i bezalkoholowe) prowadzoną przez Ministerstwo Rolnictwa i Rozwoju Wsi. Chociaż nadal jest produktem nielegalnym i o jej produkcji mówi się po cichu, mnie udało się namówić na rozmowę jednego z producentów, który z wiadomych względów zastrzegł sobie anonimowość.Od starszych ludzi, którzy uczą kolejne pokolenia. Popchnęła mnie do tego również własna ciekawość. Chcąc dobrze to robić, trzeba mieć wiedzę, i to dość dużą.Na dobrą śliwowicę trzeba kilku miesięcy. Począwszy od zasypania beczki, lub nawet wcześniej – od śliwki, która jest niezbędna do wyrobu tego trunku. Trzeba więc liczyć, że to jest czas prawie roku, obejmujący cały cykl od zakwitnięcia śliwy do zbioru, a potem od zasypania beczki, przez pędzenie i na koniec butelkowanie.Na pewno, ale z zastrzeżeniem, że ludzie którzy to robią, mieliby swoje naklejki. To byłoby bardzo przyjazne zarówno dla producentów, jak i kupujących, bo nie byłoby kombinowania, podrabiania, każdy odpowiadałby za swój produkt. Wiadomo przecież, że nikt drugi raz nie zaopatrzy się u kogoś, kto poczęstuje go niedobrym trunkiem. Takiego producenta już nikt nie zechce reklamować ani u niego kupować, jeśli będzie figurował pod swoim nazwiskiem na swojej etykiecie.Zdecydowanie nie jest to obojętne! Najlepiej sprawdzają się stara węgierka i dymaszka. Tylko że dymaszka ma bardzo mało intensywny zapach, więc dobrze jest ją pomieszać właśnie z węgierką. Dymaszka ma bardzo duży zasób cukru naturalnego i lepiej nadaje się do pędzenia, bo nie ma tam tych kwasów, ale za to brakuje jej aromatu. Dobrze jest je pomieszać pół na pół.Każdy, kto pędzi, ma swoje metody, każdy sposób jest inny. Można na przykład zasypać do beczki i trochę przetrzymać lub trzymać w takim miejscu, że okres dojrzewania do przerobu będzie inny. To bardzo ważne rzeczy. Starsi ludzie też uczyli, żeby po rosie nie zbierać, żeby nie płukać, nie dodawać cukru, nie dolewać wody. Bo niektórzy nawet dolewają wodę z chlorem, a wiadomo, że wtedy już śliwowica nie jest naturalna.Zawsze jest obawa, i wszyscy, którzy ją robią, na pewno się obawiają… Ale to jest tradycja. Myślę, że ona nie powinna zaginąć, a produkowanie w małych ilościach powinno być dozwolone. Żeby ludzie mogli podtrzymać tradycję. Żeby ona mogła przetrwać do tego momentu, aż cały proces produkcji jak i sama śliwowica będą legalne. Ważne jest również to, żeby ta produkcja nie przybrała dużej skali, bo wtedy już nie będzie to kulturotwórcze i na pewno nie będzie tak jak miało to wyglądać, stanie się za bardzo komercyjne.Myślę, że w tej chwili nie bardzo. Jeżeli ktoś ma swój własny sad ze śliwami, to tak, ale gdyby chciał kupić śliwę, to jest to nieopłacalne. Kiedy cena śliwy wynosi powyżej 1,50 zł lub 2 zł, to w ogóle nie ma o czym mówić, nie ma szans na zysk. Bardzo ważna rzeczą jest to, że nie z każdej śliwy zrobimy śliwowicę, np. pęknięta śliwa w końcowym efekcie daje 30-40% mniej trunku. Bzdurą jest, gdy ktoś mówi, że wystarczy cokolwiek pozbierać i wrzucić do beczki. Ładny produkt równa się ładny towar.Myślę że tak, a trzeba zauważyć, że u nas mikroklimat jest bardzo ważny, co widać na przykład po jabłkach. Skoro jest różnica między regionami, a nawet miejscowościami, które są oddalone o kilka kilometrów, to i pochodzący z nich produkt musi być inny. Na to, jakie są śliwki, bardzo wpływa gleba, dlatego ważne jest, jakim nawozem została podsypana lub podlana. Starsi powiadali, że najlepiej sprawdza się gnojówka, nawóz naturalny. Na takiej glebie rosną dobre owoce, a śliwowica z nich zrobiona ma swój aromat, tę niepowtarzalną moc.Myślę, że na południowych, ale śliwa nie potrzebuje dużo słońca. Bez niego jest tak samo smaczna, tylko musi dłużej dojrzewać. Stoki północne są też bardzo dobre, czego przykładem Jastrzębie, choć jest różnica w zbiorze między wystawą południową a północną. Jakość na północy jest czasem nawet lepsza, ponieważ ta śliwa dojrzewa wolniej, trzy tygodnie, nabierając specyficznych właściwości. Tak jak mówiłem wcześniej – śliwa nie potrzebuje dużo słonka. Dobrze robi jej niska temperatura, bo inaczej ją przypiecze i zaschnie, a wtedy nie ma tego cukru, który jest tak niezbędny w produkcji.Na pewno! Na pewno! Tak powinno być we wszystkich domach, w których pędzi się śliwowicę. Po pierwsze dlatego, że gdy mówimy o produkcji przydomowej, na własny użytek, jest to kulturotwórcze. Chodzi o to, by tę tradycję zachować, produkując tak jak dawniej, nie przez jakieś filtry, bo przez to wszystko się zatraca. Proces powinien być bardzo powolny, choć ludzie czasami myślą, że można to zrobić szybko. Nie! Do tego procesu trzeba czasu i cierpliwości, a wtedy ten produkt ma swoją moc i jakość.Tak, powinno się do tego dążyć. W krajach Unii Europejskiej są różne produkty, i nasza śliwowica produkowana w niewielkich ilościach nie powinna zagrażać większym przetwórniom. Możliwe jednak, że obawiają się jakości śliwowicy. Tego, że ten produkt może wyprzeć ich produkty. Tego się najbardziej obawiają – jakości! Klient wybiera alkohol, który chce pić. Jeżeli ktoś wyprodukuje dziadostwo, to nikt tego nie tknie. A gdyby śliwowica została zalegalizowana, gdyby ktoś za to odpowiadał, brał odpowiedzialność, podpisując się imieniem i nazwiskiem, czy może jakąś swoją specjalną etykietą, to podniósłby się standard produkcji. Bo człowieka można oszukać tylko raz.Inne firmy chronią swój znak, żeby nie podszywano się pod ich produkty i nie psuto opinii o ich marce. Tak samo chroniona powinna być łącka śliwowica, żeby inne gminy nie podpisywały się pod nią, bo to nasz produkt. Jeśli jest to śliwowica łącka, to powinno być wiadomo, że jest łącka, gdy jest to śliwowica łukowicka, to niech będzie napisane, że łukowicka. Nie tak, jak teraz, kiedy każda śliwowica jest podpisywana jako łącka, gdyż ta jest rozpoznawalna wszędzie. A przecież tylko tutaj, na naszym terenie, od lat wiedza o pędzeniu była przekazywana z pokolenia na pokolenie.Powinien. Z tego względu, że jest to niepowtarzalny proces, a dzięki temu śliwowica różni się smakiem. Dobrze byłoby to zachować, bo są to zwyczaje, które utarły się w ciągu lat pędzenia lub które przekazały osoby starsze. Przepisy czy rady, takie jak wspomniane wcześniej, na przykład żeby nie płukać, nie zbierać po rosie, bo wtedy ten produkt nie jest taki, jaki powinien być. I co ważne – śliwka ma być dojrzała, z charakterystycznym nalotem.Myślę, że jest, ale martwię się, że w związku z dużą liczbą podrabianych – może nie być. Śliwowica która ma 40-45% alkoholu jest do wyrzucenia. Łącka śliwowica musi mieć minimum 75%, bo dobry producent zbiera alkohol, kiedy ma minimum 65%. To jest próg, od którego alkohol można zebrać i butelkować. Lepiej wypić jeden kieliszek dobrego produktu niż cztery kieliszki byle jakiego.Dokładnie.", "url": "https://skarbygorali.pl/artykul/gorale-biali-2090516526", "category": "śląskie", "sub_category": "Sery i inne produkty mleczne", "phrase": "Ser klagany"}