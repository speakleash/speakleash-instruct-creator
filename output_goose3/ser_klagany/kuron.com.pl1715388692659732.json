{"meta_description": "Ser klagany / Bundz / Bryndza / Oscypek najlepszy sprawdzony, prosty przepis na to danie i nie wymagający dużego nakładu pracy! Kliknij i zobacz cały przepis!", "title": "Ser klagany / Bundz / Bryndza / Oscypek", "content": " • 10 l mleka owczego, ale może też być krowie lub mieszane Produkcja serów owczych jest związana z obyczajowością góralską i sięga okresu gospodarki szałaśniczej. Określenie klagać - oznacza zamieniać ser w bunc pod wpływem działania podpuszczki, tzw.: klogu. Mleko owcze „klagało się rynckóm”, czyli używając żwacza części znajdującej się przed żołądkiem młodych cieląt, ok. 4 tygodniowych, karmionych tylko mlekiem matki. Taki żwacz (inaczej ryncka) może przetrwać wysuszony. Dwie łyżki ususzonego żwacza zalewamy letnią wodą i odstawiamy na 12 godzin. Następnego dnia do świeżego mleka wlewamy wodę z ryncki, mieszamy i pozostawiamy na 1 godzinę do ścięcia. Potem powstały skrzep oddzielamy od serwatki, przekładamy do płóciennej serwetki i wyciskamy. Wieszamy, żeby serwatka wyciekła. W ten sposób z owczego mleka otrzymujemy bunc, twaróg o kremowym kolorze. Jeżeli bunc pozostawimy do leżakowania na tydzień, to otrzymamy bryndzę, którą mielimy, doprawiamy solą i masłem, a jeśli bryndzę włożymy do foremek i ugotujemy w słonej wodzie, a potem uwędzimy, to otrzymamy oscypek. Ser klagany z chlebem był jedną z potraw, jaką częstowano od rana, gości przybyłych na wesele.", "url": "https://kuron.com.pl/artykuly/przepisy/przekaski/ser-klagany-bundz-bryndza-oscypek/", "category": "śląskie", "sub_category": "Sery i inne produkty mleczne", "phrase": "Ser klagany"}