{"meta_description": "", "title": "Zalewajka świętokrzyska", "content": "Zalewajka – tradycyjna, wiejska zupa. Prosta i niezwykle smaczna od lat obecna w kuchni świętokrzyskich czarownic. Jest bardzo popularna nie tylko w regionie Gór Świętokrzyskich, ale chyba w całym kraju. Swoją popularność zawdzięcza prostocie składników i łatwości przygotowania. Najlepsza oczywiście na zakwasie przygotowanym samodzielnie w domu. • None Wszystkie warzywa obieramy. Ziemniaki kroimy w kostkę, a marchew w półplasterki. Ziemniaki zalewamy wodą tak, aby były przykryte. Dodajemy marchew, pokrojone grzyby, pietruszkę, selera, wodę z grzybów, liście laurowe i ziele angielskie. Gotujemy do momentu, aż ziemniaki i marchew będą miękkie. W tym czasie kiełbasę kroimy w półplasterki, a boczek w drobną kostkę. • None Na rozgrzaną patelnię wrzucamy boczek i kiełbasę i podsmażamy na średnim ogniu. Podsmażoną kiełbasę z boczkiem zdejmujemy na talerz, pozostawiając wytopiony tłuszcz na patelni. Na patelnię wrzucamy drobno posiekaną cebulę i podsmażamy, aż cebulka się zeszkli. Z ziemniaków wyjmujemy selera i pietruszkę. Dodajemy boczek, kiełbasę, cebulę, zakwas i przeciśnięty przez praskę czosnek. Doprawiamy do smaku przyprawami. Gotujemy około 10 minut. Pod koniec gotowania dodajemy śmietanę i roztarty w dłoniach majeranek. Jeśli wypróbowałaś/eś ten przepis zostaw, proszę komentarz i napisz, czy Ci smakowało. Na pewno pomoże to innym czytelnikom, a mi będzie bardzo miło! Przepis możesz również ocenić i dodać zdjęcie przygotowanego dania. Będę również bardzo wdzięczna, jeśli polubisz moją stronę na facebooku – każde polubienie sprawia mi radość i motywuje do dalszej pracy!", "url": "https://www.wedrowkipokuchni.com.pl/zalewajka-swietokrzyska/", "category": "świętokrzyskie", "sub_category": "Gotowe dania i potrawy", "phrase": "Zalewajka świętokrzyska"}