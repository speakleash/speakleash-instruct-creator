{"meta_description": "", "title": "Zalewajka świętokrzyska", "content": "Zupa ta jest bardzo popularna nie tylko w regionie Gór Świętokrzyskich, ale chyba w całym kraju. Zalewajka swoją popularność zawdzęcza prostocie składników i łatwości przygotowaia. Jej smak zawsze przypomina mi dzieciństwo i wakacje spędzane u babci na wsi. Najlepsza wychodziła na zakwasie przyrządzanym samodzielnie przez babcię, ja jednak sama nie pokusiłam się jeszcze na takie eksperymenty i korzystam żurku kupionego w zaprzyjaźnionym warzywniaku.    4-5 średnich ziemniaków 4 plastry boczku wędzonego surowego 3 szt białej kiełbasy 2 liście laurowe 4 ziarna ziela angielskiego 3 grzybki suszone 1 duża cebula 1 szkl żuru 2-3 ząbki czosnku 1/2 szkl śmietany 1/2 szkl mleka koper sól, pieprz jajko na twardo Kiełbasę i 2 plastry boczku zagotować z zielem, liściem laurowym i suszonymi grzybkami. Dodać ziemniaki pokrojone w kostkę i lekko posolić. Resztę boczku pokroić w drobną kostkę i zrumienić na patelni, dodać drobno pokrojoną cebulę. Kiedy ziemniaki będą miękkie wlać żurek, zetrzeć czosnek, dodać podsmażony boczek z cebulką i śmietanę połączoną z mlekiem. Wszystko doprawić solą i pieprzem. Na koniec wrzucić pokrojony drobno świeży koper. Podawać z jajkiem.", "url": "http://szczyptasmaku.blogspot.com/2008/10/zalewajka-witokrzyska.html", "category": "świętokrzyskie", "sub_category": "Gotowe dania i potrawy", "phrase": "Zalewajka świętokrzyska"}