{"meta_description": "", "title": "Zalewajka świętokrzyska", "content": "Wszystkie warzywa obieramy. Ziemniaki kroimy w kostkę, a marchew w półplasterki. Ziemniaki zalewamy wodą tak, aby były przykryte. Dodajemy marchew, pokrojone grzyby, pietruszkę, selera, wodę z grzybów, liście laurowe i ziele angielskie. Gotujemy do momentu, aż ziemniaki i marchew będą miękkie. W tym czasie kiełbasę kroimy w półplasterki, a boczek w drobną kostkę.  Na rozgrzaną patelnię wrzucamy boczek i kiełbasę i podsmażamy na średnim ogniu. Podsmażoną kiełbasę z boczkiem zdejmujemy na talerz, pozostawiając wytopiony tłuszcz na patelni. Na patelnię wrzucamy drobno posiekaną cebulę i podsmażamy, aż cebulka się zeszkli. Z ziemniaków wyjmujemy selera i pietruszkę. Dodajemy boczek, kiełbasę, cebulę, zakwas i przeciśnięty przez praskę czosnek. Doprawiamy do smaku przyprawami. Gotujemy około 10 minut. Pod koniec gotowania dodajemy śmietanę i roztarty w dłoniach majeranek.", "url": "https://wrzacakuchnia.pl/przepisy/zupy/zalewajka-swietokrzyska/", "category": "świętokrzyskie", "sub_category": "Gotowe dania i potrawy", "phrase": "Zalewajka świętokrzyska"}