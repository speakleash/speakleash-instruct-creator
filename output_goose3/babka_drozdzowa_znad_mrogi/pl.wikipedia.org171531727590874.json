{"meta_description": "", "title": "Baba wielkanocna – Wikipedia, wolna encyklopedia", "content": "Ciasto baby wielkanocnej przyrządzane jest z drożdży piekarskich lub piwnych rozczynionych ciepłym mlekiem i wymieszanych z mąką i cukrem oraz szczyptą soli. Taki rozczyn jest odstawiany do wyrośnięcia. Gdy wyrośnie, dodawane są jajka, mąka oraz rozmaite bakalie. Niekiedy ciasto zaparza się wrzącym mlekiem. Oryginalne baby wypiekano w karbowanych formach w kształcie ściętego stożka, a po upieczeniu oblewano je białym lub różowym lukrem[1]. Baby po raz pierwszy były pieczone w Rzeczypospolitej Obojga Narodów pod koniec XVII wieku. Za czasów Stanisława Augusta Poniatowskiego rozpowszechniły się w krajach europejskich, a szczególnie we Francji[1]. • Adam Setkowicz, Dziewczyna w stroju ludowym (pocztówka z lat 30. XX wieku, wyd. Polonia Kraków)", "url": "https://pl.wikipedia.org/wiki/Baba_wielkanocna", "category": "łódzkie", "sub_category": "Wyroby piekarnicze i cukiernicze", "phrase": "Babka drożdzowa znad Mrogi"}