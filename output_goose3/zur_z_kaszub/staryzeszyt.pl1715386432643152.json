{"meta_description": "Przepis na gęsty, pełen ziemniaków i innych warzyw oraz kiełbasy żurek dla całej rodziny", "title": "Żurek codzienny", "content": "Dlaczego codzienny? Bo w przeciwieństwie do żurku podawanego na Wielkanoc jest gęsty, pełen ziemniaków i innych warzyw oraz kiełbasy. Przygotowany na własnym zakwasie, pachnie czosnkiem i majerankiem, a pikanterii dodaje mu tarty chrzan. Ta wersja to forma jednogarnkowego, sycącego obiadu dla całej mojej rodziny, a wielkanocny to tylko wstęp do świątecznego śniadania. Przygotowując tą zupę stosuję pewien trick, zgodnie z zasadą mojej babci, że w kuchni nic nie może się zmarnować. Twarde skórki lub kawałki z chrząstkami z wędzonego boczku lub wędzonej słoniny odcinam. Jeśli nie zużywam ich od razu, to mrożę je i wykorzystuję potem do poprawienia smaku różnych zup np. krupniku, barszczu ukraińskiego, kartoflanki lub zwykłej ogórkowej czy żurku. 3-4 sztuki surowej białej kiełbasy,  porcja gotowej włoszczyzny,  3-4 średniej wielkości ziemniaki,  2 suszone grzybki,  1 cebula,  1,5 litra wody,  0,5 litra zakwasu na żurek,  2 liście laurowe,  4 ziarna ziela angielskiego,  4 ziarna pieprzu,  2 ząbki czosnku,  2 łyżeczki chrzanu,  2 łyżki suszonego majeranku,  1/2 łyżeczki soli,  ewentualnie dla smaku skórka z wędzonego boczku. Białą kiełbasę, suszone grzybki i skórki z boczku zalać wodą i zagotować. Gotować pod przykryciem na małym ogniu przez 25 minut. W tym czasie obrać marchew, pietruszkę, seler, cebulę i ziemniaki oraz czosnek. Seler i pietruszkę zetrzeć na dużych oczkach, ziemniaki pokroić w niedużą kostkę, marchewkę w talarki.  Z wywaru wyciągnąć kiełbasę, grzybki i resztki boczku. Dodać przygotowane warzywa, liście laurowe, ziele angielskie, pieprz i sól. Gotować, aż ziemniaki będą miękkie przez około 20 minut. Cebulę obrać, pokroić w kostkę. Na patelni rozgrzać olej i zrumienić na nim cebulę, dodać pod koniec gotowania do zupy. Kiełbasę pokroić w talarki i dodać do zupy. Do przygotowania zupy można użyć zakwasu ze sklepu. Ja wlewam go trochę mniej niż takiego zrobionego samodzielnie, około 3/4 butelki.", "url": "http://staryzeszyt.pl/2017/03/21/zurek-codzienny/", "category": "pomorskie", "sub_category": "Gotowe dania i potrawy", "phrase": "Żur z Kaszub"}