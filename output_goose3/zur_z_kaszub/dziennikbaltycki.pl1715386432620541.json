{"meta_description": "Żurek wielkanocny to żelazne danie na świątecznym stole, niezależnie od regionu Polski. Przepisy na żurek są bardzo różne. Zależy w jakim regionie kraju go przygotowujemy i od tego, jak się go robi w naszej rodzinie. Przepis na żurek jest bowiem często przekazywany z pokolenia na pokolenie. Sprawdźcie przepis na najlepszy żurek!", "title": "Przepis na żurek pomorski, z Kaszub i z południa Polski! Tradycyjne danie na wielkanocny stół! Żurek z jajkiem, na zakwasie", "content": "Przepis na żurek: składniki i przygotowanie [żur z Kaszub, żur pomorski, żur z południa Polski] Żurek wielkanocny to żelazne danie na świątecznym stole, niezależnie od regionu Polski. Przepisy na żurek są bardzo różne. Zależy w jakim regionie kraju go przygotowujemy i od tego, jak się go robi w naszej rodzinie. Przepis na żurek jest bowiem często przekazywany z pokolenia na pokolenie. Sprawdźcie przepis na najlepszy żurek! Zagęścić mąką, o ile trzeba, dodać śmietanę oraz chrzan, osolić, dodać pieprzu do smaku. Przyrumienić posiekaną cebulkę, dodać do zupy. Kiełbasę i połówki jajek włożyć do zupy, podgrzać. Na zakwas trzeba mieć 10 dag mąki żytniej, pół litra ciepłej przegotowanej wody, skórkę chleba razowego oraz dwa ząbki czosnku. Mąkę zalać ciepłą wodą, dodać skórkę chleba oraz czosnek, dobrze wymieszać, przykryć gazą i pozostawić w cieple na 3 dni. Najlepszy do tego jest garnek kamienny, ale może być emaliowany lub szklany słój. Składniki: „Podstawowym jadłem postnym chłopa kaszubskiego był dawniej przede wszystkim żur, a od końca XIX w. także śledź solony. Nie bez racji więc stare porzekadła głoszą „Chto jé żur, je mocny jak mur\" albo „Żur i slédz to są dwaj postny bracô\" (L. Malicki, „Rok obrzędowy na Kaszubach\"). Żur był tradycyjną potrawą spożywaną na Kaszubach w okresie Wielkiego Postu. Na Kaszubach Środkowych (dawny powiat kartuski) podczas Wielkiego Tygodnia przed Wielkanocą odbywało się tradycyjne „chowanie żuru\". Gromada chłopców z garnkiem żuru obchodziła we wsi domy śpiewając: „skończyło się twoje panowanie, bo żur się do ziemi się dostanie, święci się święcone\". Na zakończenie garnek z żurem rozbijano na plecach jednego z uczestników zabawy. Na Kaszubach żur kwaszono w specjalnych glinianych lub kamionkowych garnkach, nazywanych żurownikami. „W garnku kamiennym mieszano niecały litr wody letniej, garść mąki żytniej razowej, dużo czosnku, jeśli kto lubił, to bardzo dużo. Zakwas stawiano minimum na trzy dni\" (W. Niemiec, „Ò tim, jak przóde lat Kaszëbi warzële\"). Tak przygotowany żur wykorzystywano do przygotowania zupy lub dodawano go do rozmaitych potraw w celu uzyskania kwaśnego smaku. Przygotowanie: „Zupę przygotowywano w następujący sposób. W garnku gotowano litr wody, wsypywano dobre dwie garście pokrojonych w kostkę kartofli, świeże trzy ząbki czosnku oraz sól do smaku. Miękkie kartofle zalewano ukiszonym żurem, dodawano do smaku majeranek i pieprz. Na patelni zaś smażono okrasę zrobioną z jednej posiekanej cebuli, garści pokrojonego surowego boczku lub słoniny. Dodawano to do zupy. Należało jeszcze chwilę wszystko pogotować na wolnym ogniu, aby „smaki dobrze się przegryzły\". Była to bardzo lubiana zupa, pożywna, dobra z pajdą chleba, odpowiednia na obiad, a jak jeszcze zostało, to odgrzewano ją na kolację\" W. Niemiec, „Ò tim, jak przóde lat Kaszëbi warzële\" Żur z Kaszub na liście produktów tradycyjnych województwa pomorskiego od 9 grudnia 2014 r. (źródło: pomorskie.eu) Składniki: kości wędzone od schabu -1/2 kg marchew - 1 średnia szt. seler - 1/2 średniej szt. woda - ok. 2,5 l liść laurowy - 3 szt. ziele angielskie - 5-6 ziarnek gotowy zakwas na żurek - 1 butelka, ok. 350 ml śmietana kwaśna 18% - 300 ml sól, pieprz do smaku czosnek - 3 ząbki biała kiełbasa surowa - 1/2 kg jajka ugotowane na twardo makaron kolanka - 250 g Przygotowanie:  Makaron gotujemy według zaleceń na jego opakowaniu, a następnie hartujemy w zimnej wodzie. Do garnka z wodą wkładamy kości oraz obrane i pokrojone w kostkę warzywa, liście laurowe i ziele angielskie. Całość należy posolić i gotować, do momentu gdy mięso przy kości będzie miękkie. Kości wyciągamy i obieramy z nich mięso, następnie kroimy i ponownie dodajemy do naszego wywaru. Żurek łączymy ze śmietaną, hartujemy i dodajemy do całości. Białą kiełbasę musimy podsmażyć na patelni na złoty kolor, po czym przykryć ją pokrywą i poddusić. Pod koniec gotowania zupy dodać wyciśnięty czosnek. Zupę podajemy z ugotowanym na twardo jajkiem i makaronem kolanka. Daria Ładocha i jej przepis na żurek z makaronem ryżowym i białą kiełbasą", "url": "https://dziennikbaltycki.pl/przepis-na-zurek-pomorski-z-kaszub-i-z-poludnia-polski-tradycyjne-danie-na-wielkanocny-stol-zurek-z-jajkiem-na-zakwasie/ar/c17-13045402", "category": "pomorskie", "sub_category": "Gotowe dania i potrawy", "phrase": "Żur z Kaszub"}