{"meta_description": "To jest najprostszy przepis na śliwki w occie. Robi się je błyskawicznie. Dosłownie w kilka minut szykujesz zalewę oraz same śliwki. To nasz ulubiony przepis na śliwki w occie bez pestek, które są też słodkie.", "title": "Śliwki w occie", "content": "Najlepszy przepis na śliwki w occie ? Tak! Koniecznie sprawdź jak je zrobić. A potrzebujesz tylko kilka składników oraz chwilkę wolnego czasu. Spróbuj a wyjdą Ci cudownie pyszne śliwki w occie na słodko. Warto! Szklanka ma u mnie pojemność 250 ml.  Użyte słoiki: 4 sztuki o pojemności 370 ml każdy Kalorie policzone zostały na podstawie użytych przeze mnie składników. Jest to więc orientacyjna ilość kalorii, ponieważ możesz dodać odrobinę więcej lub miej cukru niż ja. Od razu zaznaczę, że jeśli bardzo lubisz smak cynamonu, to możesz dodać do zalewy płaską łyżeczkę cynamonu. Śliwki w occie są super pyszne. Śliwki w occie cudownie smakują jako zimny dodatek do mięs, wędlin oraz pasztetów i wędzonych serów. Zacznij od wybrania dobrych śliwek. Idealna będzie późna węgierka, ale tak naprawdę nada się każda odmiana, w której bez problemu odchodzi pestka. Mój przepis bazuje na jednym kilogramie śliwek. Możesz śmiało podwoić, czy nawet potroić ilość owoców. Pamiętaj jednak o tym, że potrzebujesz wówczas przygotować więcej słoików i zalewy. Śliwki umyj pod zimną i bieżącą wodą. Polecam nawet umieścić śliwki w dużej misce z zimną wodą i odrobiną sody oczyszczonej (mała łyżeczka). Po umyciu śliwek z lekkim roztworze przepłucz je raz jeszcze zimną wodą i usuń pestki oraz ogonki. Przygotuj też cztery czyste słoiki o pojemności 370 ml każdy. Możesz tez użyć innych pojemności słoików. Ważne by łącznie miały one minimum 1480 ml pojemności. Słoiki powinny być idealnie czyste, a najlepiej odparzone wrzątkiem. Tak samo zakrętki. Używaj tylko nieuszkodzonych słoików i zakrętek. Do każdego słoika daj tyle samo połówek śliwek. Ja mocno upycham śliwki w każdym słoiku. Przygotuj sobie zalewę. Do garnka wlej jedną szklankę wody. Wsyp 1,5 szklanki zwykłego cukru i wsyp łyżeczkę goździków. Zagotuj wodę z cukrem. Mieszaj ją do momentu, gdy cały cukier się rozpuści. Wlej jedną szklankę octu spirytusowego 10 % i ponownie doprowadź zalewę so wrzenia a następnie od razu wyłącz. Gorącą jeszcze zalewą wypełnij wszystkie słoiki ze śliwkami.Porada: Jeśli wolisz mniej słodkie śliwki, to daj o pół szklanki mniej cukru.Słoiki ze śliwkami w occie należy poddać pasteryzacji. Pasteryzacja na dwa sposoby. Wybierz ten, który bardziej Ci odpowiada: Jeśli śliwki zalewany były wrzątkiem, to dobrze zakręcone słoiki umieść w piekarniku nagrzanym do 110 stopni. Nie ustawiaj wyższej temperatury, by nie uszkodzić gumek w zakrętkach. Słoiki pasteryzuj do 20 minut. Zakrętka po naciśnięciu palcem powinna być wklęśnięta - nie powinna się odkształcać/odbijać. Jeśli śliwki zalewany były wodą letnią, to umieść je w zimnym piekarniku i dopiero zacznij nagrzewać piec do 110 stopni. Czas pasteryzacji odliczasz od nagrzania się piekarnika. 2. Pasteryzacja słoików w garnku z gotującą się wodą Na dnie szerokiego garnka umieść ściereczkę bawełnianą lub nową pieluchę tetrową. Słoiki ułóż jeden obok drugiego, ale tak, by nie stykały się ze sobą. Wlej wodę do maksymalnie 3/5 wysokości słoików. Ustaw średnią moc palnika i doprowadź wodę do wrzenia. Zmniejsz moc do małej i pasteryzuj tak słoiki przez około 20 minut.", "url": "https://aniagotuje.pl/przepis/sliwki-w-occie", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powiślańska śliwka w occie"}