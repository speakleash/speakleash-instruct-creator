{"meta_description": "Gminny Ośrodek Kultury w Kwidzynie, ul. Grudziądzka 30, 82-500 Kwidzyn, (55) 275-94-70.", "title": "Jesień pachnie śliwkami - galeria foto", "content": "Festyn \"Jesień ze Śliwką\" Stowarzyszenie Mieszkańców i Sympatyków Wsi Rakowiec już po raz 12 zorganizowało w Rakowcu imprezę poświęconą regionalnym produktom ze śliwki \"Jesień ze Śliwką\". Powiślańska śliwka w occie i ocet ze śliwki powiślańskiej to przetwory wpisane na europejską listę produktów regionalnych, które nie tylko doczekały się własnego święta, ale stały się też powodem do dumy dla mieszkańców Rakowca. Czas gościom imprezy umilały zespoły wokalne występujące na scenie m.in. \"Powiślanki\", \"Muzofanki\", \"Łobuziary\". Wystąpiły także zespoły mażoretek z Kwidzyna, prezentując ciekawe choreografie taneczne. Nie zabrakło także słodkich wypieków przygotowanych przez gospodynie ze Stowarzyszenia i oczywiście przetworów ze śliwki. Śliwka rządzi jesienią!", "url": "https://www.gokkwidzyn.pl/114-oferta/wydarzenia/287-jesien-pachnie-sliwkami-galeria-foto", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powiślańska śliwka w occie"}