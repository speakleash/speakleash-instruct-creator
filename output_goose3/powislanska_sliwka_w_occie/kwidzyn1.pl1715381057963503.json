{"meta_description": "POWIŚLE/RAKOWIEC. Powiślańską śliwkę w occie i nalewkę pigwową z Rakowca zamierza zarejestrować Koło Gospodyń Wiejskich w Rakowcu jako potrawę regiona...", "title": "Powiślańską śliwkę w occie - palce lizać i rejestrować", "content": "- Będziemy mogły sprzedawać nasz wyrób podczas różnego rodzaju targów. Oba produkty są zamknięte w słoikach, dlatego będzie można nimi kogoś obdarować. Inne regionalne potrawy, takie jak kluski pomorskie, muszą być konsumowane na miejscu. Mam więc nad nimi pewną przewagę. Naszą śliwką w occie gości biorących udział w naszych spotkaniach częstujemy już od dwóch lat. Będzie można skosztować ją także podczas imprezy, która odbędzie się 11 lipca w Rakowcu z okazji 10-lecia firmy „Ziarnpol”. Oczywiście będzie można spróbować też nalewki pigwowej - mówi Elżbieta Szczukowska z Koła Gospodyń Wiejskich i sołtys Rakowca.  Koło Gospodyń Wiejskich w Rakowcu zamierza przy świetlicy urządzić kuchnię, w której będą powstawały nie tylko nowe potrawy regionalnej kuchni, ale także inne produkty. Na liście potraw regionalnych w województwie pomorskim jest już ok. 80 potraw.  Mieszkańcy wsi postanowili nie tylko aktywnie działać na niwie kulinarnej. W sądzie trwa rejestracja Stowarzyszenia Mieszkańców i Miłośników Rakowca. Elżbieta Szczukowska ma nadzieję, że logo organizacji będzie widoczne 11 lipca, podczas plenerowej imprezy w Rakowcu", "url": "https://www.kwidzyn1.pl/artykul/541,powislanska-sliwke-w-occie-palce-lizac-i-rejestrowac", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powiślańska śliwka w occie"}