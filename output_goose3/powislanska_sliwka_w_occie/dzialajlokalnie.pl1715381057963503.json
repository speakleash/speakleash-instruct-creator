{"meta_description": "", "title": "Jesień ze śliwką 2016 r.", "content": "Głównym celem projektu jest zapoznanie mieszkańców Rakowca z certyfikatem na tradycyjny produkt regionalny, jakim jest „Powiślańska śliwka w occie”, która została wpisana na listę produktów. Projekt polega na szeregu działań mających na celu wypromowanie śliwki w occie. Zakładał przeprowadzenie warsztatów związanych ze zbiorem śliwki, jej przetworzeniem i pokazaniem mieszkańcom, w jaki sposób powstaje nasz produkt regionalny. Wolontariusze zbierali z sadów śródpolnych z najbliższej okolicy śliwki, a następnie przez 4 dni wspólnie przetwarzali je w celu uzyskania produktu finalnego. • Promocja „powiślańskiej śliwki w occie” jako produktu regionalnego, o którym słyszało może niewiele osób. • Promocja stowarzyszenia, które działa w tej miejscowości z korzyścią dla mieszkańców. • Przekazanie sobie nawzajem wiedzy na temat tradycji rodzinnych i kulturalnych naszego regionu. Odbiorcami projektu byli mieszkańcy Rakowca i okolicznych miejscowości, Koła Gospodyń wiejskich z terenu Gminy Kwidzyn, uczestnicy warsztatów terapii zajęciowej z Górek, z którymi współpracujemy od lat oraz przedstawiciele lokalnych firm, których od lat zapraszamy jako gości.", "url": "https://dzialajlokalnie.pl/projekty/jesien-ze-sliwka-2016-r/", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powiślańska śliwka w occie"}