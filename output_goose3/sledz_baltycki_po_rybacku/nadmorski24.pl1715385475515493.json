{"meta_description": "", "title": "Produkty regionalne z Pomorza pojadą na targi do Poznania", "content": "Śledź bałtycki po rybacku, brzad z Zaborów, żuławski olej rzepakowy tłoczony na zimno, likier domowy z płatków róż i zupa z dyni po chłopsku - to najlepsze wyroby i dania regionalne, które będą reprezentować województwo pomorskie podczas targów Polagra-Food w Poznaniu. Podczas V Pomorskiego Święta Produktu Tradycyjnego rozstrzygnięto wojewódzki etap 11. edycji konkursu Nasze Kulinarne Dziedzictwo „Smaki Regionów”. Impreza była doskonałą okazją do poznania i skosztowania znakomitych wyrobów żywnościowych o wysokiej jakości, wytwarzanych tradycyjnymi metodami. Producenci regionalnych potraw od 11 lat stają w szranki ogólnopolskiego konkursu, w którym nagrodą główną jest statuetka Perły. Jego organizatorem jest Polska Izba Produktu Regionalnego i Lokalnego. Wszystkie wytwory ludzkich rąk powstały wyłącznie z lokalnych surowców, gdyż tylko takie mogą zostać wpisane na listę produktów tradycyjnych województwa pomorskiego. Eliminacje wojewódzkie konkursu Nasze Kulinarne Dziedzictwo „Smaki Regionów” obejmują dwie kategorie - produkt i potrawa. Pomorscy fabrykanci zaprezentowali się także poza zmaganiami konkursowymi. Na niewielkich stoiskach królowały wyroby rodzinnych masarni, wypieki pań skupionych w kołach gospodyń, wiejskie pieczywo, wędzone ryby czy lokalne nalewki. Jury zdecydowało, że Pomorze w ogólnopolskim finale konkursu Nasze Kulinarne Dziedzictwo w Poznaniu na najlepsze wyroby i dania regionalne będzie reprezentować pięć wyrobów - śledź bałtycki po rybacku, brzad z Zaborów, żuławski olej rzepakowy tłoczony na zimno, likier domowy z płatków róż i zupa z dyni po chłopsku. Konkurs Nasze Kulinarne Dziedzictwo „Smaki Regionów” odbywa się od 2001 roku. Izabella Byszewska, wówczas redaktor naczelna tygodnika „Gospodyni”, wymyśliła „Smaki Regionów” jako sposób na promowanie polskich regionalnych i lokalnych produktów żywnościowych. Do pomocy włączyły się ośrodki doradztwa rolniczego z całego kraju. Obecnie konkurs jest dwuetapowy. W czasie finałów regionalnych jury wybiera zwycięzców w czterech kategoriach - produkt pochodzenia roślinnego, produkt pochodzenia zwierzęcego, napoje i produkty mieszane oraz najlepsze dania i potrawy regionalne i tradycyjne. Drugi etap konkursu to wybór dokonany przez krajową kapitułę spośród produktów nominowanych w regionach do prestiżowej nagrody Perła. • zupa z dyni po chłopsku (Magdalena Kostuch i Małgorzata Klimowicz z Chmielna) b) produkty i przetwory z ryb: 1. śledź w kwasie chlebowym (Halina Łuc ze Słajszewa, gm. Choczewo) wyróżnienia: - pasztet z gęsi pomorskiej (Katarzyna Zacharewicz ze Słajszewa, gm. Choczewo) - gęsina (Genowefa Kramek z Sasina, gm. Choczewo) • Dagmara Mazurek, Lidia Kuśnierz (Mermet, gm. Lubichowo) – za żurawinę z jabłkami oraz placki ziemniaczane z konfiturą mermecką • Halina Rogińska, Urszula Laskowska (Kaliska Kościerskie, gm. Kościerzyna) – za zupę rybną i lina w śmietanie • Magdalena Kostuch, Małgorzata Klimowicz (Chmielno) – za zupę z dyni po chłopsku i schab pod chłopska pierzyną • Bernadeta Puzdrowska, Natalia Paracka (Ostrzyce, gm. Somonino) – za sëszonkę i morënkę z patelni • Andrzej Ławniczak, Natalia Sawirska (Gdynia) – za zupę bursztynową i pierś z gęsi dębogórskiej duszoną w towarzystwie piure z bobu, podaną na pierzynce warzywno-owocowej", "url": "https://nadmorski24.pl/aktualnosci/3349-produkty-regionalne-z-pomorza-pojada-na-targi-do-poznania", "category": "pomorskie", "sub_category": "Produkty rybołówstwa, w tym ryby", "phrase": "Śledź bałtycki po rybacku"}