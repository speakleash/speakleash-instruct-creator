{"meta_description": "Śledzie szczególnie popularne stają się podczas ostatków i w okresie Wielkiego Postu. To tłuste ryby o dużej zawartości wielonienasyconych kwasów tłuszczowych (WNKT), w tym omega-3 i omega-6, które wzmacniają odporność, poprawiają stan skóry, wpierają mózg oraz zmniejszają ryzyko rozwoju miażdżycy i nadciśnienia tętniczego. Spożywanie śledzi dostarcza organizmowi witaminy D, która odpowiedzialna jest za mocne i zdrowe kości. Sprawdź, nasze przepisy na śledzia w śmietanie oraz rybny tatar.", "title": "Czy śledzie są zdrowe? Sprawdź wartości odżywcze i kaloryczność tych ryb. Wypróbuj proste przepisy na śledzie w śmietanie i tatar rybny", "content": "Śledź to ryba, która gości na polskich stołach od wielu, wielu lat. Jest zdrowa, smaczna i można ją serwować na wiele sposobów. Sprawdź, jaka to wartościowa ryba i jak smakuje jako przekąska. Śledzie szczególnie popularne stają się podczas ostatków i w okresie Wielkiego Postu. To tłuste ryby o dużej zawartości wielonienasyconych kwasów tłuszczowych (WNKT), w tym omega-3 i omega-6, które wzmacniają odporność, poprawiają stan skóry, wpierają mózg oraz zmniejszają ryzyko rozwoju miażdżycy i nadciśnienia tętniczego. Spożywanie śledzi dostarcza organizmowi witaminy D, która odpowiedzialna jest za mocne i zdrowe kości. Sprawdź, nasze przepisy na śledzia w śmietanie oraz rybny tatar. Śledź oceaniczny (Clupea harengus), inaczej nazywany atlantyckim lub pospolitym jest rybą morską, powszechnie występującą w oceanie Atlantyckim oraz Arktycznym. W Morzu Bałtyckim natomiast żyje podgatunek śledzia atlantyckiego – śledź bałtycki, zwany często sałaką. Śledzie żyją w ławicach i odżywiają się planktonem, czyli drobnymi skorupiakami i larwami ryb, unoszącymi się w toni wodnej. W poszukiwaniu pokarmu potrafią pokonywać bardzo duże odległości. Rocznie z Morza Bałtyckiego wyławia się ok. 213 tys. ton śledzia bałtyckiego. Śledzie stały się popularne jeszcze w czasach średniowiecza. Konserwowane w soli zachowywały swoją świeżość i smak przez wiele tygodni. Z czasem śledzie stały się najchętniej kupowaną rybą w naszym kraju. Statystyczny Polak zjada rocznie ok. 2,7 kg śledzi pod różną postacią. Mięso śledzia stosunkowo niskiej kaloryczności, ponieważ stugramowa porcja jest źródłem ok. 160 kcal. Energetyczność zależna jest przede wszystkim od użytych dodatków. Solony śledź w 100 g zawiera ok. 200 kcal, natomiast w takiej samej porcji, z dodatkiem oleju – ok. 300 kcal. Śledź należy do tłustych ryb, ponieważ w 100 g zawartych jest ok. 9 g tłuszczy. Mimo dużej ilości tego składnika nie powinno się rezygnować ze spożywania śledzi, ponieważ znaczną większość stanowią zdrowe nienasycone kwasy tłuszczowe omega-3 i omega-6. Kwasy omega-3 wykazują korzystne działanie na organizm, ponieważ mają właściwości przeciwzakrzepowe oraz wzmacniające odporność. Spożywanie ich z dietą zmniejsza ryzyko rozwoju niektórych chorób, w tym nadciśnienia tętniczego, miażdżycy, cukrzycy typu 2 oraz niektórych nowotworów. Śledź jest również dobrym źródłem białka, ponieważ w 100 g zawiera go ok. 18 g. Spożywanie tej ryby dostarczy organizmowi również niezbędnych składników mineralnych: Zawartość sodu będzie zależna od ilości soli dodanej do marynowania. Śledzie nie pochłaniają zbyt dużych ilości metali ciężkich, mogą więc być spożywane przez kobiety ciężarne oraz karmiące. Należy jednak zwracać szczególną uwagę na sposób przygotowania, najlepiej wybierać świeżą rybę i upiec ją w piekarniku. Jeszcze do niedawna zasoby śledzia w wodach Bałtyku były ogromne, jednak wzrost zainteresowania i konsumpcji spowodował przełowienie, czyli niebezpieczną granicę wyginięcia gatunku. Z tego powodu zaczęto wprowadzać zasady zrównoważonych połowów tak, aby powoli odnowić populację śledzi. Standard Zrównoważonego Rybołówstwa MSC służy do oceny rybołówstw pod kątem ich wpływu na dzikie populacje ryb, oddziaływania na ekosystem morski oraz sposobu zarządzania – czytamy w raporcie MSC. Śledź w kuchni gości pod wieloma postaciami. Szczególnie popularny jest marynowany z dodatkiem oleju i pokrojonej cebuli. Jednak jego zastosowanie jest znacznie szersze. Śledzia można wędzić oraz dodawać do różnego rodzaju sałatek. Bardzo lubianą formą podawania tej ryby są rolmopsy lub koreczki z dodatkiem świeżych warzyw. Natomiast rzadko śledź jest pieczony i podawany jako główne danie rybne, co może to wynikać z trudnej dostępności świeżego mięsa. Śledzia można również podawać ze śmietaną, olejem lub octem, sprawdzi się także jako rybny tatar. Dowiedz się więcej: Prosty przepis na świąteczne śledzie z jabłkiem Przygotowanie tatara ze śledzia nie wymaga specjalnych umiejętności. Przepis jest bardzo łatwy w wykonaniu. Podawany na świątecznym stole zachwyci niejedną osobę. Wszystkie składniki należy drobno posiekać i układać naprzemiennie w kieliszku. Następnie należy kieliszek odwrócić, aż tatar delikatnie wysunie się na talerz.", "url": "https://pruszczgdanski.naszemiasto.pl/czy-sledzie-sa-zdrowe-sprawdz-wartosci-odzywcze-i/ar/c14-8584591", "category": "pomorskie", "sub_category": "Produkty rybołówstwa, w tym ryby", "phrase": "Śledź bałtycki po rybacku"}