{"meta_description": "Kaszubski miodny kuch, czyli świąteczne ciasto prosto z Kaszub. Doskonałe na jesienną i zimową aurę", "title": "Kaszubski miodny kuch - świąteczne ciasto z Kaszub", "content": "Miodny kuch to ciasto tradycyjnie pieczone w okresie Bożego Narodzenia w regionie Kaszub. Słowo kuch to oczywiście naleciałość z języka niemieckiego, natomiast miodny sugeruje dodatek miodu. I chociaż nie jest on duży, uszlachetnia ciasto i nadaje mu świątecznego wymiaru. Co nietypowe w ciastach typowo bożonarodzeniowych, wypiek zawiera dodatek marchewki, która sprawia, że ciasto jest miękkie i wyjątkowo wilgotne. Cynamon i bakalie wprawiają w magiczną atmosferę nawet w listopadzie :-) Ciasto jest proste i nieskomplikowane. Przygotujecie je dosłownie w 15-20 minut, a resztę zrobi piekarnik. Świetnie pasuje do kubka gorącej kawy lub kakao. Dobrze się przechowuje, właściwie im dłużej poleży tym lepszego nabiera smaku. To nie jest wypiek, który należy zjeść zaraz po upieczeniu. Ciasto można posypać cukrem pudrem lub oblać lukrem, chociaż według mnie najlepiej smakuje z czekoladą. Nie tylko w okresie świątecznym, ale przez całą jesień i zimę, na poprawę humoru. • 3/4 szklanki posiekanych ulubionych bakalii (u mnie orzechy włoskie, żurawina i suszone śliwki) + odrobina do dekoracji Wszystkie składniki powinny być w temperaturze pokojowej. Piekarnik nagrzej do 180 stopni. Blaszkę keksówkę wysmaruj tłuszczem lub wyłóż papierem do pieczenia. Jajka ubij na puszystą pianę i stopniowo dodawaj cukier. Powinna powstać gęsta i puszysta masa. Wyłącz mikser i dodaj miód, delikatnie wymieszaj. Następnie na zmianę dodawaj mąkę z sodą i przyprawami oraz olej. Delikatnie mieszaj łyżką aż całośc ładnie się połączy. Na końcu dodaj startą marchewkę oraz bakalie. Wymieszaj i przełoż do przygotowanej blaszki. Włóż do pieca i piecz ok. 1 h czasu. W międzyczasie sprawdź gotowość ciasta wkładając długą wykałaczkę w środek ciasta. Jeżeli jest sucha, ciasto jest gotowe. Mokra – trzeba dopiec. Upieczone ciasto wyciągnij z piekarnika i ostudź. Ostudzone polej czekoladą rozpuszczoną w kąpieli wodnej ze śmietanką lub mlekiem (czekoladę oraz śmietankę/mleko umieść w misce, którą następnie umieść w garnku z wodą, dbając jednak o to by poziom wody nie dotykał miski z czekoladą). Ozdób bakaliami.", "url": "https://poproszedokladke.pl/2019/11/17/kaszubski-miodny-kuch-swiateczne-ciasto-z-kaszub/", "category": "pomorskie", "sub_category": "Wyroby piekarnicze i cukiernicze", "phrase": "Kaszubski kuch marchewny"}