{"meta_description": "Produkt wpisany na listę produktów tradycyjnych w dniu 2018-05-15\nW kategorii Produkty mleczne\nW województwie woj. lubelskim", "title": "Maślanka naturalna z Bychawy - - Portal Gov.pl", "content": "W zależności od naczynia, w którym się znajduje. Butelki plastikowe o masie 400 g, 1 kg, 5 kg lub w zależności od zapotrzebowania. Początki przetwarzania mleka miały miejsce już w starożytności. Początkowo krowy, owce i kozy były dostarczycielkami mleka i mięsa, a człowiek z czasem nauczył się produkować pierwsze wyroby mleczarskie. Przez całe wieki mleko i podstawowe wyroby takie jak ser, masło, maślanka, śmietana były wytwarzane w gospodarstwach wiejskich i zużywane głównie na potrzeby własne. Również na typowo rolniczych terenach Lubelszczyzny, w okolicach Bychawy, tamtejsza ludność trudniła się wytwarzaniem przetworów mleczarskich. Każda gospodyni posiadała specjalne naczynia i sprzęt do przechowywania mleka, pozyskiwania śmietanki oraz wyrobu masła i sera. W procesie produkcji masła, w efekcie oddzielenia się tłuszczu od zmaślanej śmietany jako produkt uboczny wydzielała się maślanka. Domowa maślanka, w której pływały często kawałeczki masła była prawdziwym przysmakiem, głównie w upalne dni. Najczęściej była wykorzystywana do picia zamiast mleka, używano jej również do robienia tak zwanych fajercarzy (placków pieczonych na blasze) do ciasta chlebowego, zabielania zup i sosów, spożywano ją z ziemniakami, kaszą lub pieczywem. Obecnie nie ma już tradycji własnoręcznego robienia masła w gospodarstwach, a maślankę można kupić tylko w sklepie, ale ta z Bychawy nadal wytwarzana jest według tradycyjnych metod i z tradycyjnych surowców.", "url": "https://www.gov.pl/web/rolnictwo/maslanka-naturalna-z-bychawy", "category": "lubelskie", "sub_category": "Sery i inne produkty mleczne", "phrase": "Śmietana z Bychawy"}