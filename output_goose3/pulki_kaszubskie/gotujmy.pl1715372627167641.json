{"meta_description": "Kaszubskie pulki ze śledziem. Przygotowanie: 1. Śledzie wkładamy do miski i zalewamy zimną wodą. Odkładamy na 10 minut. Jeśli... Sprawdź!", "title": "Przepis - Kaszubskie pulki ze śledziem przepis", "content": "Przygotowanie: 1. Śledzie wkładamy do miski i zalewamy zimną wodą. Odkładamy na 10 minut. Jeśli śledzie są bardzo słone, przytrzymaj je nawet około 20 – 30 minut. 2. Wylewamy wodę, odcedzamy i ponownie zalewamy wodą na następne około 10 minut. 3. Kroimy cebulę w pióra, jeżeli używamy szczypiorku kroimy nie za drobno. 4. Śledzie odcedzamy, lekko osuszamy. 5. Kroimy w dzwonki o szerokości ok. 1,5 – 2 cm (max). 6. Do miski wkładamy pokrojone śledzie, cebulę, wlewamy śmietanę. Przyprawiamy pieprzem i dodajemy listek laurowy. 7. Wszystko dokładni mieszamy i odstawiamy na około 2 h w temperaturze pokojowej. 8. Ziemniaki dokładnie myjemy, zalewamy zimną wodą, doprawiamy solą i gotujemy do miękkości. 9. Podajemy śledzie w towarzystwie kartofli w mundurkach. Smacznego!", "url": "https://gotujmy.pl/kaszubskie-pulki-ze-sledziem,przepisy-kuchnia-polska-przepis,238193.html", "category": "pomorskie", "sub_category": "Gotowe dania i potrawy", "phrase": "Pulki kaszubskie"}