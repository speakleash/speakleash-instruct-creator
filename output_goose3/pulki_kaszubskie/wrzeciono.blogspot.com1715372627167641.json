{"meta_description": "", "title": "Śledzie w śmietanie i pulki - kociewskie czy kaszubskie?", "content": "Po raz kolejny zrobiłam śledzie w śmietanie. Jako dziecko nie cierpiałam tego dania, ale jak wiadomo gusta się zmieniają, tym bardziej na stare late.Uwielbiam to danie, i nie tylko ja, w tych śledziach, które robię każdy się zakochuje.Zawsze wydawało mi się, że jest to przepis kaszubski, ale wiem, że na Kociewiu też takie jadają. Za to na południu Polski nigdzie nie spotkałam się ze śledziem w śmietanie z pulkami, czyli gotowanymi ziemniakami w łupinach.Przepis na to letnie danie jest bardzo prosty:Kroimy:cebulę, ogórek konserwowy, i śledzie - matjasy wypłukane i skropione cytryną. Dodajemy starte jabłka i bardzo dużo gęstej śmietany.Proporcje składników ustalamy wedle uznania. Jeśli lubimy cebulę, to dajmy nieco więcej. Ja w swojej śledziowej sałatce lubię dużo jabłka, dlatego trę 2-3 sztuki. Ważne, żeby wziąć jakieś mocno kwaśne.Do śledzi w śmietanie podajemy ugotowane w łupinach ziemniaki.", "url": "https://wrzeciono.blogspot.com/2012/07/sledzie-w-smietanie-i-pulki-kociewskie.html", "category": "pomorskie", "sub_category": "Gotowe dania i potrawy", "phrase": "Pulki kaszubskie"}