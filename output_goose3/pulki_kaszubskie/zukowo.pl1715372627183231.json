{"meta_description": "", "title": "Aktualności - Uczczono pamięć 66. Kaszubskiego Pułku Piechoty im. Marszałka Józefa Piłsudskiego - Gmina Żukowo", "content": "Od uroczystej Mszy św. w kościele WNMP w Żukowie rozpoczęły się obchody Dnia Pamięci o 66. Kaszubskim Pułku Piechoty im. Marszałka Józefa Piłsudskiego. Po niej zebrani przeszli pod pomnik Matki Boskiej Królowej Polski. Do modlitwy zaprosił ks. Krzysztof Sagan. Po nim głos zabrał Burmistrz Wojciech Kankowski. - Dziękuję Wam za to, że wspólnie pamiętamy o Bohaterach tej ziemi, którym należy się cześć i którym tę cześć oddajemy – mówił Burmistrz Wojciech Kankowski. – Przypominanie tych Bohaterów to przypominanie tego, że my Kaszubi jesteśmy dumną częścią naszej Ojczyzny. Chwilę później delegacje złożyły kwiaty pod pomnikiem Matki Boskiej Królowej Polski. Delegacja Gminy Żukowo złożyła również kwiaty pod tablicą upamiętniającą Mieszkańców gminy Żukowo zesłanych na Syberię i ofiary sowieckiej represji. Obchody uroczystości zakończyły się w Centrum Kultury Spichlerz, gdzie zainagurowano XIII edycję Festiwalu Filmów Kaszubskich. Tym razem zebrani mieli okazję obejrzeć film „Antoni Abraham. Trybun Kaszubów”.", "url": "https://www.zukowo.pl/Uczczono_pamiec_66_Kaszubskiego_Pulku_Piechoty_im_Marszalka_Jozefa_Pilsudskiego,10,7724", "category": "pomorskie", "sub_category": "Gotowe dania i potrawy", "phrase": "Pulki kaszubskie"}