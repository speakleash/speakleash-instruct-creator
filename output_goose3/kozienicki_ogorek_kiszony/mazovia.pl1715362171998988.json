{"meta_description": "Spośród 153 nadesłanych fotografii Komisja Konkursowa nagrodziła 21 zdjęć i przyznała 7 wyróżnień.", "title": "VII edycja Mazowieckiego Konkursu Fotografii Kulinarnej rozstrzygnięta - Witryna", "content": "Fotografowie i pasjonaci zdjęć rywalizowali w dwóch kategoriach. Tematem pierwszej z nich były produkty, potrawy lub napoje wpisane na Listę Produktów Tradycyjnych. Natomiast druga pozwalała autorom na dowolną interpretację produktów lub napoju nagrodzonego Laurem Marszałka Województwa Mazowieckiego. Spośród 153 nadesłanych fotografii Komisja Konkursowa nagrodziła 21 zdjęć i przyznała 7 wyróżnień. Nagrody rzeczowe zostały wręczone laureatom podczas uroczystej Gali 26 marca 2024 r. w Muzeum Sportu i Turystyki w Warszawie przy ul. Wybrzeże Gdyńskie 4 • Kaczka z jabłkami z chojnowskiego dworu - Marta Bukowska z Przasnysza • Pierogi z jagodami z Myszyńca - Aleksandra Grzebisz z miejscowości Kisielany Kuce • 3 Miejsce Kompot z jabłek z Radziwiłłowa - Izabela Wasiljew z Warszawy Wszyscy miłośnicy fotografii są zaproszeni do udziału w Mazowieckim Konkursie Fotografii Kulinarnej. Dziedzictwo kulinarne Mazowsza stanowi bogatą inspirację dla nadsyłanych zdjęć w tegorocznej odsłonie konkursu. Głównym celem konkursu jest upowszechnianie mody na fotografię kulinarną oraz zwiększenie świadomości w obszarze tradycyjnej kuchni mazowieckiej. Konkurs przyczynia się do promocji produktów regionalnych z naszego regionu. Nadchodzące święta mogą być doskonałym tłem do pracy twórczej i z pewnością źródłem wielu inspiracji. Pozostawiamy jednak dowolność w kwestii przedstawiania zdjęć i czekamy na państwa pomysły prezentujące w atrakcyjny sposób wyjątkowe Mazowieckie specjały. Do konkursu można nadsyłać zdjęcia w 2 kategoriach: • „Lista Produktów Tradycyjnych”, w której można zgłosić dowolną fotograficzną interpretację przedstawienia potrawy, produktu lub napoju wpisanego na Listę Produktów Tradycyjnych z regionu Mazowsza Wykaz produktów znajduje się w załączniku nr 3 do regulaminu; • „Produkty nagrodzone Laurem Marszałka Województwa Mazowieckiego”, w której można zgłosić dowolną fotograficzną interpretację przedstawienia produktu lub napoju nagrodzonego Laurem Marszałka Województwa Mazowieckiego. Wykaz produktów znajduje się w załączniku nr 4 do regulaminu. Zdjęcia wraz z wypełnionym formularzem konkursu można było przesłać drogą elektroniczną na adres fotografiakulinarna@mazovia.pl lub za pomocą elektronicznej skrzynki podawczej ePUAP: Szczegółowe informacje można uzyskać u pracowników Departamentu Rolnictwa i Rozwoju Obszarów Wiejskich pod numerem telefonu (22) 59-79-140.", "url": "https://mazovia.pl/pl/konkursy/mazowiecki-konkurs-fotografii-kulinarnej-1.html", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kozienicki ogórek kiszony"}