{"meta_description": "Jak się okazuje kiszonki można zrobić prawie ze wszystkiego. To dobrze, bo proces kiszenia daje możliwość nie tylko dłuższego przechowywania warzyw i...", "title": "Ile dobra płynie z kiszonek przekonaliśmy się dzisiaj w Stanisławicach", "content": "Jak się okazuje kiszonki można zrobić prawie ze wszystkiego. To dobrze, bo proces kiszenia daje możliwość nie tylko dłuższego przechowywania warzyw i owoców, ale nadaje też walory smakowe i ubogaca przetwory w prozdrowotne składniki. Kiszonkom poświęcone były dzisiejsze warsztaty w Stanisławicach w gminie Kozienice przygotowane przez Lokalną Grupę Działania \"Puszcza Kozienicka\" i Urząd Marszałkowski Województwa Mazowieckiego dla gospodyń wiejskich z powiatu kozienickiego. Powiat kozienicki słynie z kiszonych kapusty i ogórków. Wystarczy wspomnieć kozienickiego ogórka kiszonego, który został wpisany na listę produktów tradycyjnych ministerstwa rolnictwa. Co za tym idzie gospodynie wiejskie z powiatu kozienickiego o kiszeniu kapusty i ogórków wiedzą prawie wszystko. Jednak jak się okazuje, to tylko wierzchołek góry lodowej, ponieważ procesowi kiszenia możemy poddać prawie każdy owoc i warzywo. O tym jak to właściwie robić dla uzyskania najlepszych efektów mówił dzisiaj Jarosław Adamczyk. Warsztaty prowadzone były w niedużym gronie, a wzieło w nich udział 20 pań z KGW, jednak zainteresowanie było o wiele większe. Na listę rezerwową zapisało się drugie tyle gospodyń. Z tego powodu organizaotrzy, czyli LGD Puszcza Kozienicka i Urząd Marszałkowski zapowiadają, że będą starali się przeprowadzić podobne warsztaty raz jeszcze. O warsztatach, współpracy między LGD, a Urzędem Marszałkowskim oraz zbawiennym wpływem na nasze zdrowie kiszonych warzyw i owoców posłuchacie w naszej relacji:", "url": "https://radioplus.com.pl/region/59078-ile-dobra-plynie-z-kiszonek-przekonalismy-sie-dzisiaj-w-stanislawicach", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kozienicki ogórek kiszony"}