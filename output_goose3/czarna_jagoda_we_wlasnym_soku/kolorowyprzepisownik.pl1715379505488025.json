{"meta_description": "", "title": "Jagody w soku własnym - naturalny lek", "content": "Takie jagody w soku własnym, jako dzieciom, Mama zawsze podawała nam na ból brzuszka 🙂 ZAWSZE  pomagały, bo mają wiele zdrowotnych właściwości! Polecam, by każdy miał  je w swojej spiżarce, choćby 2-3 słoiczki. Szczególnie dzieciom warto podać lek z domowej, naturalnej apteczki niż syropy kupowane w aptece. Miałam zaczęty słoiczek, więc wykorzystałam takie jagódki jako dodatek do gofrów 🙂 pyyszne były! 🙂 Jagody dokładnie płuczemy z leśnych zanieczyszczeń, przebieramy i  wsypujemy do słoiczków. Do pełna, ale przed ostatnią porcją przesypujemy  cukrem, potem znów jagody i jeszcze trochę cukru. W sumie na 1 słoiczek o pojemności 190 g sypałam 3 łyżeczki cukru (ilość  należy dostosować do słodkości owoców i własnych upodobań) i wyszło moim zdaniem super. Słoiczki dokładnie zakręcamy (musi być suchy gwint i przykrywka) i ustawiamy w garnku ze ściereczką na dnie. Zalewamy wodą do wysokości 1 cm poniżej przykrywki i gotujemy około 35-40 minut, aby puściły sok, a cukier się rozpuścił.", "url": "https://kolorowyprzepisownik.pl/jagody-w-soku-wasnym-naturalny-lek/", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Czarna jagoda we własnym soku"}