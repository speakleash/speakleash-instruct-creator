{"meta_description": "Szynka tradycyjna z Potaśni powstaje z najlepszej części świnki złotnickiej w zakładach Nowicki Naturalnie. Najpierw mięso leży w zalewie pełnej aromatycznych przypraw, następnie wędzone jest dymem olchowym i starannie parzone. To sprawia, że szynka staje się szlachetna, soczysta i nabiera głębokiego aromatu", "title": "SZYNKA TRADYCYJNA Z POTAŚNI (ok. 0,8 kg)", "content": "CENA DOTYCZY 0,8 KG. KOŃCOWA WAGA, A CO ZA TYM IDZIE CENA, MOGĄ SIĘ RÓŻNIĆ OD PODANEJ. Szynka tradycyjna z Potaśni powstaje z najlepszej części świnki złotnickiej w zakładach Nowicki Naturalnie. Najpierw mięso leży w zalewie pełnej aromatycznych przypraw, następnie wędzone jest dymem olchowym i starannie parzone. To sprawia, że szynka staje się szlachetna, soczysta i nabiera głębokiego aromatu. Wyroby z wieprzowiny złotnickiej, pochodzące od Jacka Nowickiego wytwarzane są naturalnie. Nie zawierają ulepszaczy, barwników, aromatów, sztucznych białek, czy substancji, które poprawiają wiązanie wody. Konserwantem wyrobów jest sól, lub peklosól. Świnia złotnicka to jedyny gatunek świń w Polsce, który utrzymano w czystości rasy. Przekłada się to na wyjątkowy smak i aromat. Hodowane przyzagrodowo rosną własnym tempem i poruszają się bez skrępowania, dzięki czemu mięso ma specyficzną strukturę oraz układ tłuszczu śródtkankowego. Jacka Nowickiego znamy osobiście i wielokrotnie odwiedzaliśmy jego zakład. Sami często jemy jego produkty i polecamy je każdemu, kto lubuje się w tradycyjnych wędlinach. Wyrób bezglutenowy, certyfikowany przez Polskie Stowarzyszenie Osób z Celiakią i na Diecie Bezglutenowej. Nr licencji: PL-007-016", "url": "https://spizarniarydzynska.pl/szynka-z-potasni-0,8kg", "category": "lubuskie", "sub_category": "Mięso świeże oraz produkty mięsne", "phrase": "Szynka tradycyjna"}