{"meta_description": "Produkt wpisany na listę produktów tradycyjnych w dniu 2016-11-04 w kategorii Warzywa i owoce w woj. lubuskim.", "title": "Miodowa musztarda z dyni – pikantna i łagodna - - Portal Gov.pl", "content": "W zależności od naczynia, w jakim się znajduje. W zależności od naczynia, w jakim się znajduje, np. słoiczki po 200 ml. Szprotawa to malownicze miasto położone w południowej części województwa lubuskiego. Gmina ma charakter rolniczo-przemysłowy z dużymi kompleksami leśnymi wraz z cennymi rezerwatami przyrody. W okresie powojennym na tych terenach dostęp do żywności był bardzo ograniczony. Mieszkańcy w przydomowych ogrodach na własne potrzeby uprawiali podstawowe warzywa tj. marchew, buraki oraz dynię, z których przygotowywali różnorodne dania. Dynia to warzywo nie tylko smaczne, ale zawierające dużo mikroelementów i witamin. Ponadto jest warzywem uniwersalnym, z którego można komponować dania zarówno na słodko jak i na słono, łagodne lub pikantne. Częstą potrawą przygotowywaną z dyni była zupa, zaś spośród dodatków do różnych posiłków była miodowa musztarda z dyni. Pierwszym etapem przygotowania tej niezwykłej musztardy jest zapieczenie dyni wraz z papryką w piekarniku. Po ich upieczeniu warzywa zostają ugniecione z dodatkiem gorczycy, miodu i przypraw. Wszystko mieszane jest drewnianą łyżką. Tak przygotowana pasta doprawiana jest solą oraz pieprzem. „Musztarda służy mi nie tylko jako dodatek do wyrobów wędliniarskich, ale jako też smarowidło na kanapki” (Wywiad przeprowadzony z mieszkańcami gminy Szprotawa). Tradycyjna receptura oraz surowce pozyskiwane z terenu gminy Szprotawa wpisują się w wachlarz spuścizny kulinarnej regionu.", "url": "https://www.gov.pl/web/rolnictwo/miodowa-musztarda-z-dyni-pikantna-i-lagodna", "category": "lubuskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Miodowa musztarda z dyni - pikantna i łagodna"}