{"meta_description": "Próbowaliście już szprotawską musztardę miodową? Albo ziołomiód pokrzywowy? Utytułowana Pasieka Wędrowna DEBORA ze Szprotawy od lat podbija lubuskie podniebienia i zajmuje wysokie lokaty w konkursach. Pasiekę prowadzi i rozwija pan Jan Wróblewski.", "title": "Szprotawska musztarda miodowa | Ziołomiód pokrzywowy Ocet jabłkowo-miodowy", "content": "Albo ziołomiód pokrzywowy? Utytułowana Pasieka Wędrowna DEBORA ze Szprotawy od lat podbija lubuskie podniebienia i zajmuje wysokie lokaty w konkursach. Pasiekę prowadzi i rozwija pan Jan Wróblewski. I nie poprzestaje jedynie na miodach. Opracował, zarejestrował i promuje trzy produkty tradycyjne, oprócz już wspomnianych to jeszcze ocet jabłkowo-miodowy, wszystkie wciągnięte na Listę Produktów Tradycyjnych Ministra Rolnictwa i Rozwoju Wsi. Szprotawska musztarda miodowa z dyni występuje w dwóch wariantach smakowych – pikantna i łagodna. Kunszt mistrza i wysublimowany smak produktów przynoszą wyłącznie czołowe miejsca w konkursach Tradycyjne Lubuskie, Nasze Kulinarne Dziedzictwo – Smaki Regionów czy wielokrotne nominacje do konkursu Agro Polska. Miody pozyskiwane są z terenów czystych i ekologicznych, takich jak: Bory Dolnośląskie, Rezerwat Annabrzeskie Wąwozy, Rezerwat Buczyna Szprotawska. O dobroczynnych właściwościach miodu nie trzeba się tu rozpisywać. Pan Jan Wróblewski jest emerytowanym nauczycielem, muzykiem i działaczem społecznym. Jak sam wspomina, jego przygoda z pszczółkami miała początek na ogródkach działkowych, gdzie postawił pierwsze ule otrzymane w prezencie od kolegów pszczelarzy. Teraz ze swoimi wyrobami godnie promuje Szprotawę i województwo lubuskie na różnego rodzaju targach, delegacjach i świętach lokalnych. Pełną ofertę znajdziemy na stronie pasieki: www.pasieka-debora.pl, a w niej miody: rzepakowy, akacjowy, lipowy, gryczany, wielokwiatowy, wrzosowy, a także pyłek kwiatowy, propolis, świece z wosku pszczelego oraz wymienione na wstępie zarejestrowane produkty tradycyjne. Tel. 603 696 731. Wyroby pasieki to również dobry pomysł na upominek do degustacji. W Pasiecie DEBORA otrzymamy Lubuski Paszport Turystyczny, uprawniający do korzystania z rabatów u 25 innych partnerów projektu, w tym rabat 10% na wszystkie usługi Pałacu Wiechlice. W paszporcie tym wędrując po obiektach turystycznych zbiera się pieczątki, gdzie po zdobyciu połowy z listy można zwrócić się do organizatora o nagrodę i dyplom uznania. A kto zdobędzie komplet pieczątek, otrzyma ponadto specjalny medal. Jesteśmy dumni z działalności pana Jana Wróblewskiego. Jego produkty tradycyjne przyczyniły się do kulinarnej rozpoznawalności ziemi szprotawskiej – mówi Burmistrz Szprotawy Mirosław Gąsik. A co najważniejsze, że to słodka i zdrowa rozpoznawalność.", "url": "https://borynam.wixsite.com/zwiedzamyszprotawe/szprotawska-musztarda-miodowa", "category": "lubuskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Miodowa musztarda z dyni - pikantna i łagodna"}