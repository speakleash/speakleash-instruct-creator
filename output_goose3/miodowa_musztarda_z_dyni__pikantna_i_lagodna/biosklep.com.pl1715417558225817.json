{"meta_description": "Ekologiczna Musztarda • Sklep online ze zdrową żywnością. Internetowy sklep ekologiczny BioSklep.com.pl", "title": "Musztarda BIO • Duży wybór • BioSklep", "content": "Musztarda jest przyprawą znaną na całym świecie. Różne kraje i kultury mają swojej jej odmiany. Musztarda jest zimnym sosem o właściwościach prozdrowotnych. Możesz ją dodawać do bardzo wielu różnych dań. Już starożytni Rzymianie wiedzieli, że może mieć ona pozytywny wpływ na funkcjonowanie układu trawiennego i kondycję stawów. Domyślne Nazwa produktu od A do Z Nazwa produktu od Z do A Od najniższej ceny Od najwyższej ceny Co to jest musztarda? Najważniejszy składnik musztardy to gorczyca. Zalicza się ją do kapustowatych. Nasiona niektórych jej odmian wykorzystuje się właśnie do wytwarzania musztardy. Zarówno tej tradycyjnej, jak i ekologicznej. Najbardziej znanymi gatunkami gorczycy są: biała, brązowa (sarepska) i czarna. Warianty nasion gorczycy mogą się od siebie różnić smakiem oraz wartościami odżywczymi. Dlatego rodzaj musztardy ekologicznej oraz jej właściwości zależą przede wszystkim od wykorzystanych do jej produkcji nasion gorczycy. Musztarda była znana już w starożytności. Można było ją spotkać u Sumerów, Greków i Rzymian. Proces wytwarzana musztardy dzisiaj niewiele się zmienił. Jedynie trochę pod względem technologicznych. Do wyprodukowania 200 gramów musztardy potrzebne jest około 1000 nasion gorczycy. Jednak w musztardzie znajdują się też inne składniki. Najważniejsze z nich to: ocet (spirytusowy, winny, ocet jabłkowy), oleje, woda, pieprz, cukier, sól i inne przyprawy. Zależnie od rodzaju musztardy bio proporcje tych składników mogą ulegać modyfikacjom. Często stosowane do musztardy ekologicznej dodatki to: miód, chrzan, syrop klonowy, a nawet owoce. W sklepach możesz znaleźć musztardę z dodatkiem tak nietypowych składników, jak na przykład: żurawina, śliwki, czy whisky. Jednak nie są one aż tak popularne, jak klasyczne musztardy. Do musztardy ekologicznej w celu poprawienia jej smaku i koloru, niektórzy producenci dodają kurkumę oraz ryboflawinę, czyli witaminę B2. Musztarda ekologiczna jest produktem spożywczym wartościowym pod względem odżywczym i zdrowotnym. Jednak tradycyjne musztardy niestety często są naszpikowane substancjami konserwującymi i dodatkami smakowymi. Bardzo niekorzystny wpływ na zdrowie mogą mieć na przykład siarczyny. Mają one symbole E220 i E227. Dodaje się je po to, aby przedłużyć termin przydatności do spożycia musztardy. Do musztard często dodaje się również zagęstniki i barwniki. Jednym z nich jest tetrazyna, mająca symbol E102. Musztarda sama w sobie jest produktem dobrze zakonserwowanym. Wszystko za sprawą obecnych w niej gorczycy i octu. Dlatego nie ma sensu dodawanie do niej jeszcze sztucznych konserwantów i barwników. Musztarda ekologiczna, która nie zawiera żadnych konserwantów, ani sztucznych dodatków, może być przechowywana w lodówce nawet przez sześć miesięcy od otwarcia. Dlatego, jeżeli chcesz kupić wysokiej jakości musztardę, to zwróć uwagę na zawartość w niej gorczycy. Im więcej tej przyprawy, tym bardziej wartościowa i korzystna dla zdrowia, jest dana musztarda. Jednym z najpopularniejszych wariantów jest musztarda delikatesowa. Wyróżnia się ona kremową konsystencją i subtelnym smakiem. Możesz ją dodawać do mięs, kiełbas oraz smarować nią wędliny na kanapkach. Drugi rodzaj to musztarda francuska. Znajdują się w niej całe i niezmielone nasiona gorczycy. Ma ostry, wręcz octowy smak. Jej zapach również jest intensywny. Możesz ją stosować do smażenia i pieczenia. Kolejny trochę mniej popularny rodzaj to musztarda rosyjska. To jedna z najostrzejszych musztard na rynku. Powstaje ona na bazie czarnych ziaren gorczycy. Są one grubo mielone, co jeszcze zaostrza jej smak. Pasuje do bardzo wielu potraw. Jednak najbardziej jest odpowiednia do tych, z dodatkiem mięsa. Może być smażone, duszone lub pieczone. Musztarda dijon to faworyt szefów kuchni. Ma wytrawny smak i aromat. Dodaje się do niej białe wino zamiast octu. Ta musztarda jest chętnie wykorzystywana w kuchni francuskiej. Możesz łączyć ją z sosami, dressingami czy z pieczeniami. Bardzo znanym rodzajem jest eko musztarda sarepska. Jest trochę bardziej pikantna niż musztarda delikatesowa. Wytwarza się ją z gorczycy brązowej i białej. To jeden z bardziej uniwersalnych rodzajów musztard. Dla wielbicieli słodkich musztard polecamy musztardę kremską. Charakteryzuje się słodkawym zapachem i smakiem. Dodaje się do niej wyjątkowo drobno zmielone nasiona gorczycy. Ma wyjątkowo kremową i gęstą konsystencję, trochę podobną do majonezu. Świetnie komponuje się z wędlinami, serami i różnego rodzaju sałatkami. Natomiast musztarda chrzanowa jest wyjątkowa za sprawą dodatku tartego chrzanu. Jest piekąca w smaku. Ma również wyjątkowo intensywny zapach. Możesz ją łączyć z daniami mięsnymi, jajkami oraz z białą kiełbasą. … w średniowieczu istniał zawód musztardnika. Powstał on za sprawą papieża Jana XXII (1316-1334), który do takich czynności wyznaczył swojego bratanka. Od tamtego czasu każdy król i szlachcic musieli mieć swojego prywatnego musztardnika.", "url": "https://biosklep.com.pl/musztarda-ekologiczna", "category": "lubuskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Miodowa musztarda z dyni - pikantna i łagodna"}