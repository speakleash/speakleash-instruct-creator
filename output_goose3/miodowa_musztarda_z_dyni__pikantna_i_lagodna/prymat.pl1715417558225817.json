{"meta_description": "Musztarda miodowa Prymat powstała z połączenia delikatnej gorczycy białej ze słodyczą miodu. Duet tworzy niesamowity sos o łagodnym smaku,", "title": "Musztarda miodowa - ... i chcesz więcej!", "content": "Musztarda jest znana i ceniona już od czasów starożytnych. Pierwszy znany przepis na nią z czasów antycznego Rzymu zawiera wyłącznie podstawowe składniki, takie jak gorczyca i ocet. Jak większość drogich, luksusowych towarów, musztarda początkowo dostępna była wyłącznie dla ludzi majętnych. Pojawiała się na dworach szlacheckich i królewskich, gdzie robiła prawdziwą furorę (choć najpierw, z barku wiedzy, jedzona była jako… deser), by w końcu zawitać do wszystkich domów. W Polsce znana od okresu wojen napoleońskich, zaś w czasach PRL-u, jako jeden z jego symboli, obecna w każdym sklepie i w każdym domu, sprzedawana w słynnych musztardówkach. Tym, co Polacy dodali od siebie jest rodzime płynne złoto, czyli miód. To jeden z wyróżników naszej kuchni, towar, który nadal jest traktowany jako jeden z najbardziej wyjątkowych prezentów kulinarnych. Połączenie smaku słodkiego z wytrawnym czy pikantnym ma długą tradycję i wielu zwolenników. Dziś wybór wśród musztard jest zdecydowanie szerszy, a jedną z ciekawszych propozycji jest właśnie musztarda miodowa Prymat. To propozycja, która urzeknie nawet najbardziej wymagających smakoszy. Musztarda miodowa Prymat to produkt wyjątkowy – z jednej strony charakterystyczna ostrość musztardy w łagodnym wydaniu, z drugiej strony niebanalna słodycz miodu. Połączenie to sprawia, że musztarda miodowa ma szansę zyskać najwyższe uznanie nawet tych miłośników zimnych sosów, którzy nie gustują w ostrych przyprawach i dodatkach. Można ją serwować do dań mięsnych i wędlin oraz tworzyć na jej bazie pyszne sosy na ciepło i na zimno do zapiekanek, hamburgerów, deski serów i kompozycji świeżych warzyw. Musztarda miodowa Prymat podkreśli smak kremowych zup, a jesienne marynaty z jej udziałem nabiorą wyjątkowego smaku. Pasta jajeczna, śledzie, golonka czy roladki drobiowe to tylko kilka z wielu potraw, które wspaniale komponują się ze smakiem musztardy miodowej. A może warto pokusić się o stworzenie deseru z jej udziałem i powiedzeniu „musztarda po obiedzie” nadać nowe znaczenie?", "url": "https://prymat.pl/produkty/musztardy/musztarda-miodowa", "category": "lubuskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Miodowa musztarda z dyni - pikantna i łagodna"}