{"meta_description": "", "title": "Dokument bez tytułu", "content": "Powiat cieszyński rozciągający się wzdłuż południowej granicy województwa śląskiego, a zarazem granic Polski, w znacznej mierze pokrywa się z obszarem Śląska Cieszyńskiego. Historyczną i jednocześnie administracyjną stolicą regionu jest Cieszyn. Cieszyn należy do grona najstarszych miast na Śląsku. Według podania został założony w 810 r. przez trzech braci, słowiańskich książąt, którzy po długiej rozłące spotkali się w tej okolicy i na pamiątkę związanej z tym radości założyli osadę „Cieszyn”. Warto zaznaczyć, iż w tym roku Cieszyn obchodzi 1200-lecie legendarnego założenia Miasta. Z tej okazji organizowane jest wiele atrakcji Specyficzne dla powiatu jest zróżnicowane ukształtowanie terenu i wynikająca z tego faktu różnorodność charakteru poszczególnych jego części. Na południowym wschodzie wznoszą się Beskidy z zalesionymi stokami, a im dalej na północ tym teren robi się coraz bardziej płaski, aby w końcu przeobrazić się w krajobraz nizinny obfitujący w liczne akweny wodne ze Zbiornikiem Goczałkowickim na północnej granicy powiat Zachęcam Państwa do wizyty w zacisznej dolinie Dobki w Ustroniu, której nazewnictwo wzięło się od płynącego tamtędy potoku. Przepiękna leśna okolica, leży nieco na uboczu głównych arterii komunikacyjnych, mimo tego łatwo stąd pieszo dotrzeć do Wisły przez górę Bukową i Kamienny. Doliną wiedzie szlak turystyczny z Wisły- Obłaźca na Orłową. Warta odwiedzenia jest także dolina Leśnicy w Brennej. Dzięki szlakom turystycznym oraz terenom leśnym miejsce to jest atrakcyjne zarówno dla turystów, jak i spacerowiczów. Dolina Leśnicy cieszy się zainteresowaniem również za sprawą przystani wodnej z kajakami i rowerami wodnymi. Turyści pragnący spędzić w tym przepięknym zakątku kilka dni znajdą zakwaterowanie w kompleksie rekreacyjno – wypoczynkowym. Obie doliny, położone z dala od zatłoczonych kurortów, gwarantują spokój, relaks i udany wypoczynek. Można się tu zakochać w bajkowym krajobrazie – zieleni lasów i łąk, chłodnym dotyku wody górskich potoków, śpiewie ptaków… Powróci tutaj każdy, kto ceni sobie spokój, chce ukoić skołatane nerwy i zaczerpnąć sił. Specyfika regionu i jego wyjątkowość jest wynikiem przenikania się wielu różnorodnych czynników. Na dzisiejszy wizerunek cieszyńskiej ziemi ogromny wpływ mieli i mają jej mieszkańcy. Współistnienie wyznań religijnych, różnice wynikające z kultury związanej z regionem, złożony proces kształtowania się tożsamości narodowej oraz historyczne zmiany przynależności państwowej odcisnęły trwałe piętno na społeczeństwie Śląska Cieszyńskiego. Efektem podziału Śląska Cieszyńskiego pomiędzy Polskę i Czechosłowację stało się miasto Český Těšín. Historia tego miasta rozpoczyna się w 1920r. Wyznaczona granica przebiegała wzdłuż Olzy i w wyniku decyzji politycznych podzieliła miasto na dwie części. Przed 1920 r. Český Těšín był dzielnicą przemysłową Cieszyna o nazwie Saska Kępa. Do nielicznych zabytków miasta należą rynek z neorenesansowym ratuszem z I połowy XX wieku oraz klasycystyczny budynek muzeum z XIX wieku (ciekawe zbiory historyczne i etnografi czne poświęcone Śląskowi Cieszyńskiemu). Bogata historia, wyjątkowa kultura, różnorodność krajobrazu i lokalizacja tworzą całokształt zachęcający do bliższego poznania i zobaczenia wszystkiego z bliska. Spędzając czas na terenie Śląska Cieszyńskiego koniecznie należy spróbować tradycyjnych, regionalnych potraw. Kuchnię tego regionu charakteryzuje przede wszystkim różnorodność. W pierwszej kolejności wynika to z przeplatania się wielu tradycji kulinarnych. W jej potrawach odnaleźć można ślady kuchni śląskiej, wpływy kulinarne z obszaru Monarchii Austro-Węgierskiej, elementy kuchni pasterskiej beskidzkich górali oraz cieszyńskich chłopów. To właśnie prostota potraw cieszyńskiej wsi pozostaje do dzisiaj charakterystycznym wyznacznikiem tradycyjnych potraw serwowanych w regionalnych karczmach. Skromna codzienna dieta mieszkańców wsi dawnego Śląska Cieszyńskiego oparta na ziemniakach, roślinach strączkowych oraz kapuście dzisiaj ceniona jest przez smakoszy. Gotowana kiszona kapusta ze skwarkami, czasami z dodatkiem krupnioka lub mięsa. Zapiekanka z tartych ziemniaków, ryżu, w wersji współczesnej z kawałkami mięsa • Placki ziemniaczane z blachy ze szpyrkami lub wyrzoskami(ścinkami mięsa wieprzowego). Popularna potrawa kuchni czeskiej i słowackiej. Ciasto wyrabiane na bazie gotowanych ziemniaków lub bułki, podawane najczęściej z gulaszem mięsnym lub pieczona wieprzowiną. Przy odrobinie szczęścia można spróbować potraw związanych z poszczególnymi świętami: Gęsta, ścięta jajecznica z dodatkiem boczku i szczypiorku podawana na chlebie. Oczywiście należy posmakować produktów z mleka owczego. Szczególnie warto poszukać serów, bryndzy czy żętycy. Spośród produktów regionalnych dużą renomą cieszą się też miody, spośród których do najlepszych należą spadziowo-lipowy i rzepakowy. Trzeba pamiętać, że Śląsk Cieszyński słynie z bogatych tradycji pszczelarskich. Do dyspozycji turystów jest bardzo dobrze rozwinięta baza noclegowa (ponad 24 tys. miejsc noclegowych) do której zalicza się min. hotele, sanatoria, schroniska, pensjonaty oraz gospodarstwa agroturystyczne. Większość posiada strony internetowe lub zarejestrowana jest w bazach turystycznych łatwo znajdowalnych w wyszukiwarkach internetowych. • Jasienica, Gminny Ośrodek Kultury, ul. Międzyrzecka 159, 43-385 Jasienica, tel.: (+48) 33 815 22 31, www.jasienica.pl, godziny otwarcia: pn. – pt. 7-15; Osoba do kontaktu: Lubomira Zastawny (Urząd Gminy) tel: (+48) 33 815 24 51, Siedziba IT będzie mieścić się pod innymadresem niż wskazany powyżej", "url": "http://spcieszyn.nazwa.pl/turystyka/lato/slask.html", "category": "śląskie", "sub_category": "Gotowe dania i potrawy", "phrase": "Cieszyńska kiszona kapusta z zaprażką"}