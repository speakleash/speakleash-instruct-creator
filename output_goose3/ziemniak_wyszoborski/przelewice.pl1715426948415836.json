{"meta_description": "", "title": "Przelewice", "content": "Firma od lat produkuje wędliny. Do ich wyrobu stosuje tradycyjne metody, które sprawiają, że mają niepowtarzalny smak, zapach i wygląd. Ireneusz Jung był laureatem wielu konkursów kulinarnych, w tym Konkursu Kulinarnego \"Smaki Pojezierza\", w którym zajął pierwsze miejsce. Aktualnie trwa nabór zgłoszeń do tego konkursu. Jak widać, branie udziału w konkursach jest doskonałym początkiem promowania swoich wyrobów nie tylko w województwie zachodniopomorskim ale i w całej Polsce. Dzięki temu, Ireneusz Jung jedzie ze swoimi wędlinami w najbliższym czasie na Targi Polagra Food w Poznaniu. Z tego, co udało nam się ustalić, firma weźmie udział w tegorocznym konkursie kulinarnym \"Smaki Pojezierza\", którego finał odbędzie się 22 czerwca br. podczas Targów Inicjatyw Lokalnych i Awangardowych TILiA w Choszcznie. Zapowiada się zatem zacięta walka o pierwsze miejsce! Sieć Dziedzictwa Kulinarnego Pomorza Zachodniego powstaje w ramach ogólnoeuropejskiej inicjatywy Europejskiej Sieci Regionalnego Dziedzictwa Kulinarnego. Jej członkami mogą zostać zarejestrowane w województwie zachodniopomorskim przedsiębiorstwa, które promują i rozpowszechniają lokalną żywność. Mogą to być: producenci surowców, przetwórcy żywności, restauracje i punkty gastronomiczne, sklepy farmerskie, hurtownicy i sprzedawcy detaliczni. Posługiwanie się logo sieci jest równoznaczne z gwarancją jakości oferowanych produktów, a także stanowi promocję dla przedsiębiorstw zarówno w Polsce, jak i w całej Europie. Przetwórcy żywności powinni wytwarzać produkty oparte w znacznym stopniu na surowcach produkowanych na Pomorzu Zachodnim oraz opisać w szczegółach klientom, jak wspomniane produkty zostały wytworzone.    - Jesteśmy rodzinną firmą z Przelewic, istniejemy od 6 lat, mamy do zaoferowania kilka produktów wytwarzanych w sposób tradycyjny – mówił Ireneusz Jung, dodając, że receptury przekazywane są „z dziada, pradziada”. Magdalena Piekarz z Gospodarstwa Rolnego Sebastian Piekarz z Kamieńca (gm. Kołbaskowo) przybliżyła produkt, jakim są naturalne soki – obecnie mamy 9 produktów, wciąż wprowadzamy nowe. Nasze soki przygotowywane są bez konserwantów, bez cukru. Są to soki z jedno- i dwudniowym terminem przydatności do spożycia. Sprzedajemy 30 tys. butelek soku dziennie, a kiedyś było to tylko 300 sztuk – mówiła pani Magdalena.    Spotkanie było także okazją do podziękowania za wpisanie kolejnego produktu na Listę Produktów Tradycyjnych – za Ziemniak wyszoborski. Wnioskodawczynią była Teresa Trojanowska, Przewodnicząca Krajowego Stowarzyszenia Kobiet Wiejskich Koło w Wyszeborzu. Ziemniak wyszoborski jest produktem nr 26 z Pomorza Zachodniego na Liście Produktów Tradycyjnych Ministerstwa Rolnictwa i Rozwoju Wsi.", "url": "https://przelewice.pl/pliki/przelewice/archiwum/PRZELEWICE/STRONY/MENU/295.HTM", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ziemniak wyszoborski"}