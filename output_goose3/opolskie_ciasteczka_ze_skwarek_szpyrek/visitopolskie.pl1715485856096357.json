{"meta_description": "Restauracja Kamieniec to miejsce tworzone z pasją. Położoną w sercu Kamienia Śląskiego restaurację charakteryzuje klimatyczny wystrój z elementami z kamienia polnego. Kulinarnym wyróżnikiem restauracji są pierogi św. Jacka Odrowąża, Dominikanina, słynącego z karmienia ubogich pierogami. Osoba Świętego przyciąga do Kamienia Śląskiego turystów z Polski i zagranicy. Z okien restauracji widać wieżę kościoła św. Jacka, którego sanktuarium znajduje się nieopodal.", "title": "RESTAURACJA KAMIENIEC", "content": "Restauracja Kamieniec to miejsce tworzone z pasją. Położoną w sercu Kamienia Śląskiego restaurację charakteryzuje klimatyczny wystrój z elementami z kamienia polnego.  Kulinarnym wyróżnikiem restauracji są pierogi św. Jacka Odrowąża, Dominikanina, słynącego z karmienia ubogich pierogami. Osoba Świętego przyciąga do Kamienia Śląskiego turystów z Polski i zagranicy. Z okien restauracji widać wieżę kościoła św. Jacka, którego sanktuarium znajduje się nieopodal.   Restauracja w swojej karcie posiada szereg interesujących propozycji dań o wieloletniej tradycji, jak np. opolskie ciasteczka ze szpyrek (skwarek). Główną specjalnością Szefa kuchni jest jednak golonko św. Jacka, będące najczęściej zamawianym daniem.  Restauracja dysponuje pięknym ogrodem oraz kilkoma różnymi pięknie urządzonymi salami: drewnianą, lustrzaną, czy bankietową.  W restauracji można zjeść zarówno pyszny obiad w gronie rodzinnym, romantyczną kolację, a także zorganizować spotkanie biznesowe oraz ważne wydarzenie z dopracowaniem najdrobniejszych szczegółów.   Restauracja świadczy również usługi cateringowe oraz oferuje sprzedaż lokalnych przetworów, np. w formie upominków, które pięknie wyeksponowane są na zabytkowych kredensach stanowiących piękne wyposażenie restauracji.", "url": "https://www.visitopolskie.pl/strona/planuj/1039-restauracja-kamieniec", "category": "opolskie", "sub_category": "Wyroby piekarnicze i cukiernicze", "phrase": "Opolskie ciasteczka ze skwarek (szpyrek)"}