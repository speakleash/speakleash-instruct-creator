{"meta_description": "", "title": "Szlak Kulinarny Województwa Opolskiego \"Opolski Bifyj\"", "content": "Opolskie jest pyszne! Utworzony przez Opolską Regionalną Organizację Turystyczną Szlak Kulinarny „Opolski Bifyj” to fascynująca, pełna różnorodnych smaków podróż po województwie opolskim. Województwo Opolskie trzeba poznać od strony kuchni! Regionalne smakołyki śląskiej kuchni opolskiej są mi bardzo bliskie. Sama wychowałam się na śląsku, więc wiem co jest dobre! Szlak tworzą restaurację, które są prowadzone od pokoleń, jak i takie, które powstały niedawno. Zasada jest jedna- dania serwowane w tych miejscach muszą być przygotowywane zgodnie z tradycją śląska z wykorzystaniem produktów regionalnych. Pełną listę produktów tradycyjnych województwa opolskiego znajdziecie na stronie Ministerstwa i Rozwoju Wsi. Śląskie przysłowie „W antryju na bifyju stoi szolka tyju” – W przedpokoju na kredensie stoi filiżanka herbaty. Bifyj czyli charakterystyczny kredens, był podstawowym wyposażeniem kuchni śląskiej. W nim znajdowały się przysmaki i wszystkie potrzebne sprzęty kuchenne. Słowo wywodzi się od niemieckiego słowa Bufett. Więc bifyj to nic innego jak kuchenny bufet :). Restauracja serwuje dania tradycyjne z nowoczesnym podejściem. Menu zmienia się sezonowo, co pozwala gościom wciąż odkrywać nowe smaki kuchni śląskiej. Hotel położony nad samym Jeziorem Turawskim. Restauracja serwuje dania kuchni międzynarodowej, ale specjalizuje się w kuchni śląskiej. To magiczne miejsce. Restauracje prowadzą Elżbieta i Marian Oleksa z synem. Dzięki uprzejmości Pani Elżbiety poznałam smak niesamowitego karpia po Niemodlińsku. Tutaj w rejonie Niemodlina hodowane są najpyszniejsze karpie w Polsce. Tutaj też jest śląski szlak karpia. Restaurację prowadzą Rozwita i Berthold Miś. W śląskiej gwarze zdrobniale imię Konstanty brzmi właśnie „Śtantin”. Oddając hołd przodkowi Konstantynowi, który założył restaurację w roku 1860. W restauracji serwowane są dania kuchni śląskiej. Kosztowaliśmy niesamowitej szpajzy czyli śląski deser przygotowywany z jajek kurzych. Do ubitych białek dodaje się żółtka utarte z cukrem. Konsystencję utrzymuje żelatyna. Dodając różne składniki, np. sok z cytryny, kakao, galaretkę, otrzymuje się różne warstwy smakowe i kolorystyczne. Deser ozdabiany jest owocami lub kokosem. Szpyrki- ciastka ze skwarek. Ciasteczka ze szpyrek były jedną z wielu potraw wigilijnych. Po świniobiciu przed świętami Bożego Narodzenia ze słoniny robiono smalec. Smalec dłużej pozostawał świeży, jeśli był czysty, czyli bez szpyrek. Stąd też wzięła się konieczność przecedzania stopionej słoniny przez durszlak. Na durszlaku pozostawało to, co było w pewnym sensie niedobre, a czysty smalec przelewano do kamionki, w której mógł być przechowywany nawet przez pół roku. Aby nic się nie zmarnowało, mieszkańcy Śląska zaczęli wypiekać ciastka ze szpyrek. Zamek często określany jest jako „polski Disneyland” lub „bajkowy zamek”. Budowla ma 365 pomieszczeń i 99 wieżyczek i otacza ją ogromny, dwustu hektarowy park słynący z dębów, rododendronów i azalii (w maju i czerwcu odbywa się tu „Święto kwitnącej azalii”). W zamkowej restauracji serwowane są specjały regionalnej kuchni śląskiej i opolskiej, a także dania kuchni europejskiej. Koniecznie musicie spróbować żurku śląskiego, rolady śląskiej z kluskami w sosie pieczeniowym, delikatnej pieczeni ze schabu lub kotleta schabowym. Restauracja co sezon zmienia menu, więc to miejsce nigdy Wam się nie znudzi. W hotelu znajduje się Restauracja „Pasja”. Szef Kuchni Kamil Klekowski serwuje cudowne potrawy kuchni polskiej i międzynarodowej, używając najwyższej jakości regionalnych produktów. Dania choć tradycyjne, dzięki kunsztowi kucharza nabierają nowoczesną formę. Pałac w Pawłowicach należy do Państwa Godyla, którzy odrestaurowali Pałac i jest on obecnie hotelem Spa, który położony jest w cichej i cudownej okolicy. W pałacu serwuje się kuchnie śląską. Szczególnie śląskie kołocze. Pan Godyla jest właścicielem cukierni Kłos, która jako jedna z niewielu ma prawa do nazywania swoich ciasta z serem, makiem i jabłkami -śląskim kołoczem. Kołocz śląski może być z serem, makiem lub z jabłkami. Kiedyś ciasta te miały formę koła, stąd nazwa kołocz. Obecnie wypieka je się w formie prostokąta. Obowiązkowo posypka na cieście musi być kładziona, w postaci kawałeczków ciasta przylegających do siebie w jednolitym jasnym kolorze. Szlak Kulinarny Opolski Bifyj to niesamowite doznania smakowe i cudowna podróż po województwie opolskim, które zachwyca nie tylko swoją kuchnią, ale również swoimi krajobrazami i zabytkami. Jeżeli szukacie pomysłu na spędzenie wolnego czasu, odpocząć wśród lasów i zieleni, której tutaj jest pod dostatkiem, czy zwiedzić ciekawe miejsca lub zabytki, zapraszam Was na stronę VisitOpolskie.pl", "url": "https://kulinarnenawigacje.pl/szlak-kulinarny-wojewodztwa-opolskiego-opolski-bifyj/", "category": "opolskie", "sub_category": "Wyroby piekarnicze i cukiernicze", "phrase": "Opolskie ciasteczka ze skwarek (szpyrek)"}