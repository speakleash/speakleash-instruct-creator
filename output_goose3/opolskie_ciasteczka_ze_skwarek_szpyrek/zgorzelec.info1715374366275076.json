{"meta_description": "", "title": "Na tłusto – sprawdź online, gdzie zjesz najsmaczniej", "content": "Już jutro Tłusty Czwartek. Pączki znają wszyscy, ale czy słyszeliście o purclach, amoniaczkach czy całuskach pszczelowolskich? Te i wiele innych smakołyków znajdziecie na liście regionalnych i tradycyjnych produktów, dostępnej na naszym portalu DANE.gov.pl. Apetyt rośnie w miarę klikania! Już jutro Tłusty Czwartek. Pączki znają wszyscy, ale czy słyszeliście o purclach, amoniaczkach czy całuskach pszczelowolskich? Te i wiele innych smakołyków znajdziecie na liście regionalnych i tradycyjnych produktów, dostępnej na naszym portalu DANE.gov.pl. Apetyt rośnie w miarę klikania! Jak mówi przesąd - zjedzenie pączka w Tłusty Czwartek jest warunkiem powodzenia przez pozostałą część roku. Szczęście ważna sprawa, dlatego dla własnego dobra jutro liczenie kalorii trzeba odłożyć na bok. Słodka alternatywa  Jeśli „zwykłe” pączki już Wam się przejadły, warto poszukać słodkiej alternatywy. Czasu do Tłustego Czwartku coraz mniej, dlatego specjalnie dla Was przeklikaliśmy się przez listę regionalnych i tradycyjnych produktów, którą znajdziecie na DANE.gov.pl. A tam: dla każdego coś dobrego. Możecie szukać według województw lub kategorii. My, z okazji Tłustego Czwartku, przyjrzeliśmy się - oczywiście - kategorii „wyroby piekarnicze i cukiernicze”. Oto tylko część specjałów, które tam znaleźliśmy: • Grochowinki kociewskie – to przysmak z województwa pomorskiego. Swoją nazwę wzięły od wyglądu. Po usmażeniu przypominają… wysuszone strąki grochu lub fasoli. Ponoć różnią się od tradycyjnych faworków. Są od nich bardziej chrupiące i lekko drożdżowe w smaku. Wierzymy, niestety, tylko na słowo. • Śląski chrustek – na liście produktów tradycyjnych od 2011 r. Wyglądem przypominają tradycyjne faworki, a jak smakują? Ponoć słodko. Pachną ciastem francuskim i cukrem waniliowym. • Pączki żakowolskie z powidłami z antonówek – tutaj nic nie trzeba tłumaczyć. Każdy może sobie wyobrazić jak… smakują. Na liście znajdziecie też pączki lubuskie, świętokrzyskie pączki opatowskie, staropolskie pączki z Ostrowa Lubelskiego i… • Pùrcle kaszubskie – na liście od 2008 r. Wygląd: pulchne okrągłe pączki o brązowej skórce, kremowe wnętrze. Rozmiar: zależnie od potrzeb (!). Na tłusto Przed laty w Polsce objadano się pączkami nadziewanymi słoniną, boczkiem i mięsem. Myślicie, że te czasy minęły? Tak, jednak nie do końca. Województwa opolskie i łódzkie szczycą się m.in. ciasteczkami ze… skwarek. W Opolskiem to ciastka ze szpyrek, a w Łódzkiem – słoninki.   Jeśli zamiast pączków wolicie właśnie ciastka, to na naszej liście znaleźliśmy też m.in.: Jeśli na jedzenie ciastek szkoda Wam energii, Waszej uwadze polecamy Kretowinę, czyli ciasto biszkoptowe o smaku czekoladowym – przysmak z woj. opolskiego oraz tort z fasoli Piękny Jaś - spécialité de la maison z Podkarpacia. Mamy też Jeża z woj. opolskiego, czyli ciasto tortowe z masą kremową z czarnej porzeczki. Rzuciła nam się także w oczy… Pralina z Lublina. To ponoć wyjątkowe połączenie wysokiej jakości czekolady z kremową masą o różnych smakach lub z bardzo gęstym i wyrazistym nadzieniem owocowym. Jak podają źródła, historia pralin sięga XVII wieku. Gdybyście się zasłodzili, ale nie najedli, polecamy tort chlebowy z Korniakowa (woj. podkarpackie). Tysiące (nie tylko słodkich) danych  Moglibyśmy tak wymieniać długo… Na naszej liście na DANE.gov.pl znajdziecie w sumie ponad 1800 potraw z różnych zakątków kraju i z różnych kategorii. Sery i inne produkty mleczne, ryby, miody, napoje, a nawet oleje. A wszystko dobre, bo polskie! Przekąszając smakołyki możecie też poklikać i na DANE.gov.pl poszukać innych ciekawych informacji. Nasz portal oferuje wiele zbiorów m.in. z zakresu zdrowia, budżetu, pogody, czy turystyki. Każdy jest gotowy do pobrania i – co ważniejsze – ponownego, bezpłatnego wykorzystywania, również do celów komercyjnych. Portal zasilany jest danymi już z ponad 120 instytucji. Wciąż się rozwija i jest wzbogacany o nowe funkcjonalności. Źródło: Ministerstwo Cyfryzacji", "url": "https://www.zgorzelec.info/news/17974", "category": "opolskie", "sub_category": "Wyroby piekarnicze i cukiernicze", "phrase": "Opolskie ciasteczka ze skwarek (szpyrek)"}