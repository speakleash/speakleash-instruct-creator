{"meta_description": "Portal informacyjny Związku Powiatów Polskich - Serwis Główny - Styl życia - Tłusty Czwartek to wielka gratka dla wszystkich zwolenników słodkich wypieków,...", "title": "Nie wiesz gdzie zjeść najsmaczniejszego pączka? Sprawdź to on-line!", "content": "Tłusty Czwartek to wielka gratka dla wszystkich zwolenników słodkich wypieków, jakimi są pączki. Mają rozmaite kształty, rozmiary i nadzienie. Wiele z nich posiada też szczególny, regionalny dodatek. Gdzie je znaleźć? Na pomoc przychodzi portal DANE.gov.pl. Przesąd głosi, że zjedzenie pączka w Tłusty Czwartek jest gwarancją szczęścia i powodzenia. Aby nie pozbawiać się możliwości na szczęśliwe życie i by dopełnić tradycji, Ministerstwo Cyfryzacji zaprasza do odwiedzenia strony z listą regionalnych i tradycyjnych produktów, którą znaleźć można na: https://dane.gov.pl/ Na stronie znaleźć można prawdziwe regionalne perełki w kategorii wyroby piekarnicze i cukiernicze. Wśród nich znajdują się: • Grochowinki kociewskie – to przysmak z województwa pomorskiego. Swoją nazwę wzięły od wyglądu. Po usmażeniu przypominają… wysuszone strąki grochu lub fasoli. Ponoć różnią się od tradycyjnych faworków. Są od nich bardziej chrupiące i lekko drożdżowe w smaku. • Śląski chrustek – na liście produktów tradycyjnych od 2011 r. Wyglądem przypominają tradycyjne faworki, a jak smakują? Ponoć słodko. Pachną ciastem francuskim i cukrem waniliowym. • Pączki żakowolskie z powidłami z antonówek – tutaj nic nie trzeba tłumaczyć. Każdy może sobie wyobrazić jak… smakują. Na liście znajdziecie też pączki lubuskie, świętokrzyskie pączki opatowskie, staropolskie pączki z Ostrowa Lubelskiego i… • Pùrcle kaszubskie – na liście od 2008 r. Wygląd: pulchne okrągłe pączki o brązowej skórce, kremowe wnętrze. Rozmiar: zależnie od potrzeb (!). Poszczególne regiony Polski słyną z rozmaitych rodzajów pączków. Województwa opolskie i łódzkie szczycą się m.in. ciasteczkami ze… skwarek. W Opolskiem to ciastka ze szpyrek, a w Łódzkiem – słoninki. Dane województwa szczycą się również własnymi, wyjątkowymi ciasteczkami. Są to: DANE.gov.pl to jednak nie tylko doskonały przewodnik po kulinarnych specjałach. Na stronie znaleźć można dane m.in. z zakresu zdrowia, budżetu, pogody, czy turystyki. Portal zasilany jest danymi już z ponad 120 instytucji. Wciąż się rozwija i jest wzbogacany o nowe funkcjonalności.", "url": "https://wartowiedziec.pl/serwis-glowny/styl-zycia/54090-nie-wiesz-gdzie-zjesc-najsmaczniejszego-paczka-sprawdz-to-on-line", "category": "opolskie", "sub_category": "Wyroby piekarnicze i cukiernicze", "phrase": "Opolskie ciasteczka ze skwarek (szpyrek)"}