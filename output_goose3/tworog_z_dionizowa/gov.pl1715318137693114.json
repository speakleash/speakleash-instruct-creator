{"meta_description": "W dniu 27 sierpnia 2018 roku na Listę Produktów Tradycyjnych zostały wpisane w kategorii: Sery i inne produkty mleczne „Zsiadłe mleko z Dionizowa” (woj. łódzkie).", "title": "Zsiadłe mleko z Dionizowa - - Portal Gov.pl", "content": "Przyjmuje kształt naczynia, w którym się znajduje. Dionizów to niewielka miejscowość leżąca nieopodal Zduńskiej Woli na terenie województwa łódzkiego. Hodowano na tym terenie znaczne ilości krów. Nie obawiano się głodu kiedy w gospodarstwie była dojna krowa. Oznaczało to dostatek mleka, zarówno słodkiego, jak i kwaśnego. Z mleka wytwarzano sery, śmietanę oraz mleko zsiadłe. Zsiadłe mleko robiono zazwyczaj z mleka surowego zbieranego. Wykorzystywano je do obiadu, jedzono z ziemniakami, kaszą gryczaną lub ze świeżymi ogórkami. Spożywano je również jako napój podczas upałów lub w czasie żniw. „Mleko słodkie je się z kluskami i kaszą, kwaśne z chlebem i kartoflami, a w czasie upałów samo.” (T. Sobczak „Konsumpcja żywnościowa chłopska w Królestwie Polskim w 2 połowie XIX i w początkach XX wieku”, 1976).", "url": "https://www.gov.pl/web/rolnictwo/zsiadle-mleko-z-dionizowa", "category": "łódzkie", "sub_category": "Sery i inne produkty mleczne", "phrase": "Tworóg z Dionizowa"}