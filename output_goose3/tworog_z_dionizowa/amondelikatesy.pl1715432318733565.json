{"meta_description": "", "title": "Twaróg Półtłusty Klinek Klimeko", "content": "Tradycyjny tworóg półtłusty Klimeko jest wytwarzany z mleka pasteryzowanego i czystych kultur bakterii. Smakiem i kształtem nawiązuje do rękodzieł naszych babć. Ręcznie wylewany w chusty serowarskie. Idealny do kanapek i sałatek. Od 2018 roku tworóg półtłusty z Dionizowa wpisany jest na Listę Produktów Tradycyjnych prowadzoną przez Ministra Rolnictwa i Rozwoju Wsi. Klimeko to mała firma rodzinna przetwarzająca mleko od 1995 roku. Produkujemy wysokiej jakości, ekologiczne przetwory mleczne w oparciu o tradycyjne receptury i naturalne metody wytwarzania – rękodzieło.  W produkcji naszych wyrobów nie stosujemy żadnych tzw. dodatków do żywności, to znaczy stabilizatorów, konserwantów, zagęszczaczy, skrobi. Nie dodajemy też mleka w proszku, barwników, aromatów, witamin. Do naszych śmietan i jogurtu 2% dodajemy Bifidobakterie, a do jogurtu naturalnego 9% dodajemy bakterie L.casei. Ekologiczne przetwory mleczne to nasza duma, bo cenimy naturalność smaku, powrót do tradycji i prostotę wytwarzania. Dbamy o wysoki poziom naszych wyrobów poprzez dobór najwyższej jakości surowców i wysoką higienę produkcyjną. Dzięki dbałości o cały proces produkcyjny i zaangażowanie wszystkich pracowników, nasze wysiłki zostały wyróżnione Nagrodą Gospodarczą Wojewody Łódzkiego 2019.", "url": "https://amondelikatesy.pl/nabialklimeko/131-Twarog_Poltlusty_Klinek_Klimeko-5912345678901.html", "category": "łódzkie", "sub_category": "Sery i inne produkty mleczne", "phrase": "Tworóg z Dionizowa"}