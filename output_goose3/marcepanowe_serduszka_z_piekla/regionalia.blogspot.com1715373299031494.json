{"meta_description": "", "title": "Marcepanowe serduszka (PRZEPIS!)", "content": "Jeśli masz w domu ziemniaki i parę innych składników, możesz zrobić pyszne, słodkie, uroczo wyglądające ciasteczka. Ich pełna nazwa, widoczna na liście produktów tradycyjnych, to \"marcepanowe serduszka z Piekła\", ale nie odnosi się do tego, jak bardzo są kuszące (choć są!), ale do miejsca ich pochodzenia - miejscowości Piekło w powiecie sztumskim. Przepis jest w jednej z tamtejszych rodzin już od 1888 roku!Ciasteczka mają tę zaletę, że są niedrogie w przygotowaniu - kiedy nie było innych słodyczy, ziemniaki zmieszane z cukrem i aromatyczną wodą różaną dobrze je zastępowały. Przygotowywało się je na święta - więc z powodzeniem można je wykonać na Wielkanoc.25 dkg ziemniaków ugotowanych i zmielonych, 1 kg cukru pudru, kieliszek wody różanej, olejek migdałowy, tłuszczUgotować ziemniaki w mundurkach, obrać, zmielić przez maszynkę. Zmielone ziemniaki, część cukru pudru, wodę różana, olejek migdałowy, trochę tłuszczu włożyć do garnka. Gotować (mieszając) do gęstości. Wystudzoną masę wyłożyć na stolnicę i dosypać cukier puder do gęstości, wyrobić ciasto jak do kopytek. Rozwałkować do grubości ok. 1 cm i wyrzynać serduszka specjalna foremką. Przypalać brzegi serduszek, a środki dekorować dowolnie.(przepis za wrp.pl", "url": "http://regionalia.blogspot.com/2012/04/marcepanowe-serduszka-przepis.html", "category": "pomorskie", "sub_category": "Wyroby piekarnicze i cukiernicze", "phrase": "Marcepanowe serduszka z Piekła"}