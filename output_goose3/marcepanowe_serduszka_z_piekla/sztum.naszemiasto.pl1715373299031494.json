{"meta_description": "Wielka Konfraternia Zacnego Jadła, Napitku i Rękodzieła organizuje w najbliższy wtorek warsztaty piekarskie w Piekle. Poprowadzi je Barbara Wichrowska, sołtys Piekła. Mowa będzie przede wszystkim o domowym wypieku chleba.", "title": "Piekarskie warsztaty w Piekle", "content": "Jak twierdzi Witold Cyranowicz, kanclerz Konfraterni, coraz więcej ludzi piecze chleb w domu, narzekając na pogarszającą się jakość chleba \"kupnego\", produkowanego przemysłowymi metodami, z dodatkiem rozmaitych polepszaczy. Domowe wypieki są wykonywane według rozmaitych receptur. Warsztaty stanowią okazję do wymiany tych przepisów, podzielenia się doświadczeniami. Początek warsztatów w Piekle o godz. 17. Barbara Wichrowska może się pochwalić certyfikatem produktu regionalnego dla piekieleckich serduszek marcepanowych, wyrabia też znakomitą piekielecką kiełbasę z czarną gorczycą, która oczekuje na wpis na listę produktów regionalnych.", "url": "https://sztum.naszemiasto.pl/piekarskie-warsztaty-w-piekle/ar/c8-764852", "category": "pomorskie", "sub_category": "Wyroby piekarnicze i cukiernicze", "phrase": "Marcepanowe serduszka z Piekła"}