{"meta_description": "", "title": "Galicyjska wisienka, kołacz jurajski, parzybroda, mięsiwa, fileciki karpiowe, owsiane ciasteczka i miody to najlepsze smaki półfinału 10. Małopolskiego Festiwalu Smaku – Urząd Miasta Oświęcim | Oświęcim – Miasto Pokoju", "content": "10. Małopolski Festiwal Smaku okazał się bardzo udany. A wszystko za sprawą wystawców z powiatów: oświęcimskiego, chrzanowskiego i olkuskiego, którzy przez całą niedzielę kusili znakomitymi wyrobami. Festiwal przyciągnął tłumy ludzi, którzy przybyli na oświęcimski rynek, by próbować tradycyjnych wyrobów: kaszanki, pasztetów, smalcu i chleba na zakwasie. Atrakcją były warsztaty kulinarne z kuchmistrzami reprezentowanymi przez Krzysztofa Gawlika członka światowej organizacji szefów kuchni (WACS-World Association of Chefs Societies oraz RM Gastro), a także mistrzów kuchni Stowarzyszenia Małopolskich Kucharzy i Cukierników. Nie zabrakło także pokazów kulinarnych w wykonaniu gwiazd m.in. Macieja Koźlakowskiego finalisty I edycji programu Masterchef (TVN) oraz szefów kuchni topowych oświęcimskich restauracji. Goście Festiwalu pod okiem profesjonalistów przygotowali wspólnie chrzanówkę na wędzonce oraz zupę ze słodkiej kapusty z Gdowa. W Oświęcimiu swój kunszt zaprezentował Sebastian Schrom z restauracji La Rossa, a także kucharze z Restauracji Europa. Do wspólnego gotowania przyłączyli się również marszałek Marek Sowa oraz pełniący funkcję prezydenta Oświęcimia Janusz Chwierut. Samorządowcy wraz z blogerami kulinarnymi oraz profesjonalnymi kucharzami przygotowali tradycyjną zupę „sekulotkę”. 10. Małopolski Festiwal Smaku okazał się bardzo udany. A wszystko za sprawą wystawców z powiatów: oświęcimskiego, chrzanowskiego i olkuskiego, którzy przez całą niedzielę kusili znakomitymi wyrobami. Festiwal przyciągnął tłumy ludzi, którzy przybyli na oświęcimski rynek, by próbować tradycyjnych wyrobów: kaszanki, pasztetów, smalcu i chleba na zakwasie. Atrakcją były warsztaty kulinarne z kuchmistrzami reprezentowanymi przez Krzysztofa Gawlika członka światowej organizacji szefów kuchni (WACS-World Association of Chefs Societies oraz RM Gastro), a także mistrzów kuchni Stowarzyszenia Małopolskich Kucharzy i Cukierników. Nie zabrakło także pokazów kulinarnych w wykonaniu gwiazd m.in. Macieja Koźlakowskiego finalisty I edycji programu Masterchef (TVN) oraz szefów kuchni topowych oświęcimskich restauracji. Goście Festiwalu pod okiem profesjonalistów przygotowali wspólnie chrzanówkę na wędzonce oraz zupę ze słodkiej kapusty z Gdowa. W Oświęcimiu swój kunszt zaprezentował Sebastian Schrom z restauracji La Rossa, a także kucharze z Restauracji Europa. Do wspólnego gotowania przyłączyli się również marszałek Marek Sowa oraz pełniący funkcję prezydenta Oświęcimia Janusz Chwierut. Samorządowcy wraz z blogerami kulinarnymi oraz profesjonalnymi kucharzami przygotowali tradycyjną zupę „sekulotkę”. Półfinał Festiwalu, to także okazja do wyłonienia najlepszych producentów żywności z Oświęcimia i okolic. W kategorii „Ekologiczne Przysmaki” zwyciężyło Gospodarstwo Ekologiczne Roberta Tracza, producenta galicyjskiej wisienki zalanej jurajskim czarem pustyni. Najlepszym „Tradycyjnym Specjałem” okazał się kołacz jurajski P.P.U.H. Patrycji & Pawła Zofii Rydzyk, a „Smakołykiem z Legendą” mięsiwo z pieca ZPHU „ELIMEX” Jacka Pabisa. Smak „jak u mamy” najlepiej oddała parzybroda autorstwa KGW w Mirowie. Twórcy mięsiwa z pieca z Zakładu Jacka Pabisa odebrali Grand Prix przyznane przez festiwalowe jury. II miejsce trafiło do Pracowni Cukierniczej S.C. A.L.A. Piskorka za ciastka owsiane z orzechami i rodzynkami, a III miejsce do Pasieki nad Wisłą Zygmunta Kurzaka za miód wielokwiatowy. Przyznano również wyróżnienie dla Stowarzyszenia Dolina Karpia oraz firmy FRANK-BUD Franciszka Sałaciaka za fileciki karpiowe w pomidorach. Swoje typy wskazało także jury dziennikarskie obradujące wespół z profesjonalistami. Wyróżnienie od mediów powędrowało do Zakładu Mięsnego Edmunda Barczyka za szynkę z kopytkiem. Nagrody w imieniu władz Małopolski wręczyli: Marek Sowa – marszałek Województwa Małopolskiego oraz Janusz Chwierut – pełniący funkcję prezydenta Oświęcimia. W imprezie wzięła udział także Magdalena Grabowska – szefowa marketingu i PR Delikatesów Alma (Partnera Strategicznego Małopolskiego Festiwalu Smaku).", "url": "https://oswiecim.pl/galicyjska-wisienka-kolacz-jurajski-parzybroda-miesiwa-fileciki-karpiowe-owsiane-ciasteczka-i-miody-to-najlepsze-smaki-polfinalu-10-malopolskiego-festiwalu-smaku/4862/", "category": "małopolskie", "sub_category": "Mięso świeże oraz produkty mięsne", "phrase": "Fileciki karpiowe w pomidorach"}