{"meta_description": "Produkty regionalne to towary, o których można powiedzieć, że mają „znane pochodzenie”. Konsumenci cenią je na całym świecie bardziej niż ekologiczne.", "title": "Produkty regionalne i tradycyjne cenniejsze niż ekologiczne", "content": "Produkty regionalne to coś, o czym można powiedzieć, że ma „znane pochodzenie”. Konsumenci na całym świecie cenią taki towar. Ostatnie badania rynku w Szwajcarii pokazują, że tamtejsi konsumenci przedkładają produkty regionalne i tradycyjne nawet nad ekologiczne. Produkty regionalne charakteryzuje jakość znacząco wyższa w porównaniu do przeciętnych wyrobów z tej kategorii. Cały proces jego przygotowywania, wytwarzania i przetwarzania oraz prezentacji odbywa się tam, skąd pochodzi dany produkt, w określonym regionie. Wśród produktów regionalnych i tradycyjnych można też znaleźć liczne wyroby z owoców. Konsumenci płacą więcej za produkty regionalne niż za ekologiczne Badanie „Regionalprodukte 2022” (Produkty regionalne 2022), wykonały htp St. Gallen i LINK, we współpracy z Zurich School of Economics. Zbadały one, dlaczego Szwajcarzy tak chętnie sięgają po produkty regionalne i jaki potencjał jeszcze tkwi w tych towarach. Od 2017 r. sytuacja produktów regionalnych zaczęła się poprawiać. Bardzo pozytywnie postrzega je 37% społeczeństwa, podczas gdy pięć lat temu było to zaledwie 24%. Dwóch na pięciu Szwajcarów kupuje produkty regionalne praktycznie podczas każdych zakupów. W 2017 r. robił to tylko jeden na czterech. Jak wynika z badania, produkty regionalne wyraźnie wyszły ze swojej niszowej egzystencji — nawet produkty ekologiczne cieszą się mniejszym popytem. Ponadto wyniki pokazują, że po produkt regionalny chętniej sięgają kobiety, konsumenci starsi, konsumenci z niemieckojęzycznej części Szwajcarii oraz osoby o wysokich dochodach. Produkty regionalne są oceniane wyżej niż produkty konwencjonalne i ekologiczne w obszarach stowarzyszeniowych „atrakcyjność”, „zrównoważony rozwój i sprawiedliwość” oraz „społeczny”. Jedynie w obszarze „ekologia” produkty regionalne i ekologiczne są na równi. Polska ma również swoje typowe produkty regionalne i tradycyjne. A wśród nich znaleźć można także liczne wyroby z owoców. Poniżej przedstawimy kilka przykładów. Wiele z powyższych wyrobów znajduje się w Rejestrze Chronionych Nazw Pochodzenia i Chronionych Oznaczeń Geograficznych. Reasumując, produkt regionalny pozwala wyróżnić się wśród podobnych innych wyrobów oferowanych przez rynek. Dobrze rozpoznawalny produkt pozwala wypromować cały region. Przy tym skorzystają nie tylko wytwórcy produktów regionalnych, ale m.in. branża turystyczna. Czytaj też:  Małe przetwórstwo i RHD – nabór wniosków wydłużony do stycznia  Ocet jabłkowy z jabłek przemysłowych – czy może być z tego pieniądz?", "url": "https://www.agrofakt.pl/produkty-regionalne-i-tradycyjne-wartosciowsze-niz-ekologiczne/", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka żniwówki"}