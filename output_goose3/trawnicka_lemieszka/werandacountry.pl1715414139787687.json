{"meta_description": "<p>\r\n\tGENEZA: Prażucha w staropolszczyźnie \"lemieszka\" to staropolska potrawa często nazywana kluskami, a obecnie charakterystyczna dla regionalnej kuchni wiejskiej Lubelszczyzny. Nazwa pochodzi od wyprażania mąki. DLACZEGO LEMIECHA? Moja babcia z Kielecczyzny osiedliła się w wyniku przesiedleń po II wojnie światowej na Żuławach. Na Żuławy przyjechały też osoby z Lubelszczyzny, być może od nich babcia wzięła przepis i go nieco zmodyfikowała? POTRAWA: To szybka i smaczna potrawa ziemniaczana dla miłośników swojskiego, wiejskiego jadła</p>", "title": "Lemiecha (Prażucha Ziemniaczane, Lemieszka, Psiocha)", "content": "GENEZA: Prażucha w staropolszczyźnie \"lemieszka\" to staropolska potrawa często nazywana kluskami, a obecnie charakterystyczna dla regionalnej kuchni wiejskiej Lubelszczyzny. Nazwa pochodzi od wyprażania mąki. DLACZEGO LEMIECHA? Moja babcia z Kielecczyzny osiedliła się w wyniku przesiedleń po II wojnie światowej na Żuławach. Na Żuławy przyjechały też osoby z Lubelszczyzny, być może od nich babcia wzięła przepis i go nieco zmodyfikowała? POTRAWA: To szybka i smaczna potrawa ziemniaczana dla miłośników swojskiego, wiejskiego jadła Ziemniaki obieramy i gotujemy w osolonej wodzie. Gdy się ugotują odcedzamy je tak, by zostało jeszcze trochę wody. Po czym ugniatamy trochę okrągłym tłuczkiem ziemniaki i dodajemy kilka łyżek mąki. Wszystko praktycznie robimy \"na oko\", aby konsystencja ziemniaków była nieco klejąca i ciągnąca się. Powstaje nam papka ziemniaczana. Podsmażamy na oleju kiełbasę pociętą w kostkę i dodajemy cebulę, aby mogła zeszklić się na oleju. Na koniec wrzucamy podsmażoną cebulę i kiełbasę do naczynia z ziemniaczaną papką i wszystko razem mieszamy. Lemiechę można jeść samą lub jako uzupełnienie innych potraw.", "url": "https://www.werandacountry.pl/przepisy/dania-glowne/lemiecha-prazucha-ziemniaczane-lemieszka-psiocha", "category": "lubelskie", "sub_category": "Gotowe dania i potrawy", "phrase": "Trawnicka lemieszka"}