{"meta_description": "W dniu 22 lutego 2024 r. na Listę Produktów Tradycyjnych została wpisana w kategorii: gotowe dania i potrawy: „Trawnicka lemieszka”.", "title": "Trawnicka lemieszka - - Portal Gov.pl", "content": "W zależności od wielkości naczynia, w którym się znajduje Barwa żółta w jaśniejszym lub ciemniejszym odcieniu, w zależności od gatunku ziemniaków; brązowe kawałki boczku Lemieszka to danie z ziemniaków pochodzące z Lubelszczyzny, wywodzące się z czasów, które nie obfitowały w liczne dobrodziejstwa, a ziemniaki i kapusta istniały w domowym jadłospisie jako podstawowe składniki codziennej diety. Pierwszym etapem przygotowania trawnickiej lemieszki jest ugotowanie ziemniaków, do których pod koniec gotowania dodaje się mąkę pszenną odlewając uprzednio większą część wody. Następnie ziemniaki razem z mąką i pozostałą wodą gotuje się chwilę aż do momentu, kiedy mąka straci smak surowości. Po odparowaniu powstałą masę ugniata się tłuczkiem do ziemniaków. Tak przygotowaną trawnicką lemieszkę wykłada się łyżką na talerz i okrasza się smażonym boczkiem i cebulą. Mieszkańcy Trawnik wspominają, że lemieszka smakowała najlepiej na przednówku, kiedy to w spiżarni kończyły się zapasy. Proste dania zapowiadały nadchodzący post.", "url": "https://www.gov.pl/web/rolnictwo/trawnicka-lemieszka", "category": "lubelskie", "sub_category": "Gotowe dania i potrawy", "phrase": "Trawnicka lemieszka"}