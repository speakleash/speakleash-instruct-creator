{"meta_description": "Proste danie z Lubelszczyzny. Gotowała je moja babcia, mama i czasami Ja też gotuję, chociaż w dobie wiecznego odchudzania i diet to troszke wysokokaloryczne da", "title": "Kulasza - Lemieszka", "content": "Ziemniaki obrać i ugotować z solą na bardzo miękko. Wodę odcedzić do osobnego naczynia, wlać z powrotem do ziemniaków ok 2 szkl. Można troszkę mniej , ale w razie czego dolejemy później. Dodać mąkę i wstawić na mały ogień pod przykryciem, na ok 5 min. Zdjąć i miąć tak długo i energicznie aż powstanie kleiste puree. Słoninę skroić na drobną kosteczkę, włożyć na patelnię i przyrumienić, dodać cebulę i kiedy się zeszkli dodać śmietanę. Zagotować. Doprawić solą i pieprzem, można dodać szczypiorku.     Podawać kładąc na talerzu kopczyk i łyżką robimy w nim dołek taki do samego dna dość spory wielkości jabłka . Do dołka wlewamy sos.     Jemy od środka tak by każdy kęs był umoczony w sosie.       Kulaszę mozna też odgrzewać. Robi się z niej spore placki wielkości kotleta, panieruje w bułce tartej i smaży na tłuszczu. Mozna podawać ze śmietaną lub zsiadłym mlekiem.", "url": "https://www.przyslijprzepis.pl/przepis/kulasza-lemieszka-4", "category": "lubelskie", "sub_category": "Gotowe dania i potrawy", "phrase": "Trawnicka lemieszka"}