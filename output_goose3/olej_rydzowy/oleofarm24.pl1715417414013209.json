{"meta_description": "Sklep internetowy Oleofarm24 to wartościowy bank wiedzy. Interesuje Cię takie zagadnienie jak Olej rydzowy – właściwości zdrowotne? Kliknij i dowiedz się więcej.", "title": "Olej rydzowy – właściwości zdrowotne", "content": "Olej rydzowy, znany również jako olej z nasion lnianki, to produkt, który wraca do łask po latach zapomnienia. Lnianka siewna (Camelina sativa) jest jedną z najstarszych roślin oleistych uprawianych w Europie. Występuje ona pod wieloma nazwami, takimi jak rydz, ryżyk, lennica czy lnicznik. Od jednego z jej przydomków pochodzi nazwa oleju rydzowego, produkowanego z nasion tej rośliny. Ciekawostką jest, że to właśnie od lnianki wzięło się powiedzenie „lepszy rydz niż nic” – w ubogich wiejskich domach wykorzystywano bowiem olej rydzowy jako zamiennik tłuszczu zwierzęcego. Dziś zupełnie zmieniło się podejście do tego oleju i sięgamy po niego w trosce o swoje zdrowie. Czym wyróżnia się olej rydzowy i jakie są jego właściwości? Ze względu na duże zainteresowanie produktami zawierającymi niezbędne nienasycone kwasy tłuszczowe (NNKT) olej rydzowy powrócił na nasze stoły. Znajdziemy w nim bowiem cenne dla zdrowia kwasy omega-3 i omega-6, które stanowią 90% wszystkich składników oleju. Jako jeden z nielicznych olejów zawiera też 20% kwasu eikozenowego i ponad 40% kwasu alfa-linolenowego. Olej rydzowy stanowi również bogate źródło witaminy E – w 100 g oleju znajduje się jej ponad 6 razy więcej niż wynosi dzienne zapotrzebowanie dorosłej osoby na ten związek. W oleju z lnianki nie brakuje również witaminy A i witamin z grupy B oraz steroli roślinnych. W związku z tym, że kwasy NNKT nie są wytwarzane w organizmie człowieka, powinny być dostarczane wraz z dietą. Bogatym źródłem nienasyconych kwasów tłuszczowych jest właśnie olej rydzowy, który ma liczne właściwości lecznicze. Zawarte w nim nienasycone kwasy tłuszczowe wspierają układ krążenia, zapobiegają miażdżycy, udarom mózgu i zawałom serca. Spożywanie oleju z lnianki wspomaga również pracę układu odpornościowego, dlatego warto włączyć go do diety przed rozpoczęciem sezonu jesienno-zimowego. Olej rydzowy wspiera także redukcję „złego” cholesterolu i trójglicerydów, obniża ciśnienie krwi oraz poprawia samopoczucie, pamięć i koncentrację. Olej rydzowy chroni również przed działaniem wolnych rodników, a tym samym spowalnia procesy starzenia i zmniejsza ryzyko wystąpienia nowotworów. Dieta bogata w kwasy omega-3 jest szczególnie zalecana osobom cierpiącym na cukrzycę, miażdżycę, reumatoidalne zapalenie stawów, atopowe zapalenie skóry, łuszczycę, Hashimoto i zesztywniające zapalenie stawów kręgosłupa. Ze względu na wysoką zawartość witaminy E olej z lnianki ma właściwości łagodzące i regenerujące, dlatego znajduje zastosowanie w pielęgnacji włosów, skóry i paznokci. Olej rydzowy z lnianki można stosować zarówno w kuchni, jak i w kosmetyce. Regularne spożywanie oleju rydzowego ma korzystny wpływ na stan skóry, włosów i paznokci, lecz nic nie stoi na przeszkodzie, by wykorzystywać go również zewnętrznie, na przykład do domowych maseczek. Olej rydzowy w kuchni jest szczególnie ceniony za swój charakterystyczny, wyrazisty smak – lekko gorzkawy, korzenny, cebulowy. Aby czerpać korzyści prozdrowotne z oleju rydzowego, należy stosować go zgodnie z przeznaczeniem. Olej z lnianki spożywamy zawsze w postaci na zimno i unikamy dodawania go do potraw o temperaturze przekraczającej 40°C. Można go dolewać do sałatek, pieczywa, potraw serwowanych na zimno, koktajli warzywnych, sosów, białych serów oraz dań rybnych i mięsnych. Już jedna łyżka oleju rydzowego włączona do codziennej diety może przyczynić się do poprawy zdrowia. Olej z lnianki w kosmetyce jest najczęściej stosowany do olejowania suchych, zniszczonych i łamliwych włosów. Olej rydzowy ma korzystny wpływ na włosy – zmniejsza łamliwość końcówek i dodaje kosmykom blasku. Działa on również bardzo dobrze na skórę, likwidując stany zapalne, podrażnienia i zmiany trądzikowe. Olej z lnianki wykazuje właściwości łagodzące i regenerujące, dlatego przyspiesza gojenie się ran i łagodzi wszelkiego rodzaju podrażnienia. Warto mieć go przy sobie również na urlopie, gdyż koi poparzoną słońcem skórę. Wybierając olej rydzowy z lnianki, należy zwrócić szczególną uwagę na to, by był tłoczony na zimno. Proces tłoczenia na zimno pozwala na zachowanie cennych właściwości oleju. Dobrej jakości olej z lnianki powinien być również wyprodukowany z dojrzałych nasion (złocistych lub ciemnordzawych), które są bogate w kwasy omega. Tłoczony na zimno olej rydzowy Oleofarm wyróżnia się wysoką zawartością nienasyconych kwasów tłuszczowych, a przy tym doskonale sprawdza się zarówno w kuchni, jak i w kosmetyce. Nasz olej z lnianki produkujemy wyłącznie z dojrzałych nasion, dlatego w jego składzie nie brakuje cennych kwasów NNKT. Może być stosowany jako składnik potraw, maści leczniczych czy odżywczych maseczek. Jest to produkt polski, bogaty w witaminy A, B i E, który warto wprowadzić do codziennej diety i pielęgnacji.", "url": "https://www.oleofarm24.pl/Olej-rydzowy-wlasciwosci-zdrowotne-blog-pol-1678708782.html", "category": "wielkopolskie", "sub_category": "Oleje i tłuszcze (masło, margaryna itp.)", "phrase": "Olej rydzowy"}