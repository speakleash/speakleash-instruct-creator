{"meta_description": "Jednym z wyrobów, który zdecydowanie zasługuje na naszą uwagę, jest olej rydzowy. Czym charakteryzuje się taki zimnotłoczony tłuszcz i do czego możemy go wykorzystać? Sprawdź!", "title": "Do czego wykorzystać olej rydzowy i jakie są jego właściwości?", "content": "Na polskim rynku znajdziemy wiele różnych rodzajów olejów roślinnych. Przede wszystkim dzielą się one na tłuszcze rafinowane oraz nierafinowane. Dla naszego zdrowia zdecydowanie lepszym wyborem są tłuszcze tłoczone na zimno, czyli nierafinowane. Posiadają bowiem zdecydowanie więcej substancji odżywczych oraz właściwości niż ich poddawane działaniu wysokiej temperatury odpowiedniki. Jednym z wyrobów, który zdecydowanie zasługuje na naszą uwagę, jest olej rydzowy. Czym charakteryzuje się taki zimnotłoczony tłuszcz i do czego możemy go wykorzystać? Sprawdź! Olej rydzowy – co to za tłuszcz? Olej rydzowy, mimo swojej nazwy, wcale nie jest pozyskiwany z popularnych grzybów leśnych. Produkt ten wytwarza się z nasion lnianki siewnej, czyli rośliny zaliczanej do grupy kapustowatych. Rośnie ona na terenie Polski i ma bardzo niskie wymagania glebowe. Znajdziemy ją zatem niemalże w każdym, nawet najmniej sprzyjającym roślinom środowisku. Lnianka znana jest od wieków, a jej największe rodzime plantacje znajdziemy na terenie Wielkopolski. To właśnie to województwo słynie z produkcji oleju rydzowego. Nie oznacza to jednak, że tylko na tym obszarze powstają tłocznie. Małe i nieco większe zakłady produkcyjne znajdziemy bowiem na terenie całej Polski. Olej rydzowy może przyjmować barwę złocistą, złocistozieloną bądź brunatną. Cechuje się lekko cebulowym lub orzechowym smakiem. Czynniki te zależą jednak od tego, jakiego rodzaju lnianki siewnej użyto do wytłoczenia tłuszczu. Olej rydzowy niegdyś był bardzo ceniony, by następnie nieco stracić na popularności. Obecnie po raz kolejny wraca do łask i gości w coraz większej liczbie gospodarstw domowych. Osoby, które jeszcze nie spotkały się z takim rodzajem tłuszczu, powinny wiedzieć, że jest on niezwykle cenny dla naszego zdrowia. Przede wszystkim składa się w niemalże 90% z niezbędnych nienasyconych kwasów tłuszczowych, które należy regularnie dostarczać do organizmu. Sami nie jesteśmy bowiem w stanie wyprodukować tych jakże ważnych składników odżywczych. Poza kwasami omega 3 oraz 6, w oleju rydzowym znajdziemy witaminy z grupy B, A oraz E. Podczas jego regularnego spożywania oraz stosowania możemy zauważyć zdecydowaną poprawę zdrowia i wyglądu. Tłuszcz pozyskiwany z lnianki siewnej to produkt, dzięki któremu jesteśmy w stanie wspomóc nasz organizm od środka oraz wystrzec się wielu uporczywych dolegliwości. Jego cenne właściwości doceniane były na licznych dworach szlacheckich. Dlaczego jednak obecnie powinniśmy pamiętać o oleju rydzowym? Olej rydzowy to bogate źródło witaminy A. Substancja ta ceniona jest przede wszystkim za właściwości wpływające pozytywnie na nasz wzrok. Sprawia ona bowiem, że fotoreceptory znajdujące się w siatkówce oka pracują zdecydowanie lepiej. Dzięki temu widzimy wyraźnie zarówno za dnia, jak i w ciągu nocy. Po taki rodzaj tłuszczu powinny zatem sięgać głównie osoby, których oczy narażone są na liczne uszkodzenia. Duża ilość witamin oraz kwasów omega wpływa również pozytywnie na naszą odporność. Wystarczy, że każdego dnia będziemy spożywać małą łyżeczkę tego rodzaju tłuszczu. Już po kilku tygodniach zauważymy, że nasz organizm jest mniej podatny na przeziębienia czy infekcje. Warto zatem mieć ten fakt na uwadze szczególnie w okresie jesienno-zimowym i jeszcze latem rozpocząć naturalną suplementację wspomagającą odporność. Olej rydzowy to także naturalny suplement wspomagający pracę wątroby. Warto zatem sięgać po niego szczególnie wtedy, gdy zmagamy się licznymi problemami związanymi z tym organem. Tłuszcz idealnie usuwa zalegające w organizmie toksyny, a także stymuluje i reguluje procesy wytwarzania żółci. Spożywając olej rydzowy, warto pamiętać o jego wpływie na ciśnienie tętnicze. Tłuszcz ten bowiem je obniża. Powinny zatem sięgać po niego osoby, które zmagają się z nadciśnieniem. W przypadku bardzo niskiego ciśnienia należy natomiast zachować szczególną ostrożność, a nawet poradzić się lekarza, czy produkt ten będzie dla nas bezpieczny Witaminy oraz kwasy zawarte w oleju rydzowym obniżają poziom złego cholesterolu we krwi. Fakt ten został udowodniony naukowo. Zagadnieniem tym oraz wpływie tłuszczu z lnianki siewnej zajęli się jakiś czas temu specjaliści z Instytutu Żywności i Żywienia w Warszawie. W badaniu wzięły udział osoby, u których zanotowano zdecydowanie zbyt wysokie stężenie złego cholesterolu we krwi. Po dwóch tygodniach regularnego stosowania oleju okazało się, że u większości z nich wartość ta spadła o ponad 10 procent. Warto zatem pamiętać o tłuszczu rydzowym, gdy wyniki naszych badań nie napawają nas oraz lekarzy zbyt dużym optymizmem. Olej rydzowy powinniśmy docenić również ze względu na zdolność do regulowania poziomu cukru we krwi. Regularnie sięgając po ten rodzaj tłuszczu, możemy zatem zadbać o swoje lepsze samopoczucie oraz uchronić się przed wystąpieniem cukrzycy. Pamiętajmy jednak, że najlepsze efekty osiągniemy wtedy, gdy wykluczymy z diety również wszelkie produkty, które mogą prowadzić do rozwoju tej choroby. Spore ilości witaminy E zawartej w oleju rydzowym wpływają pozytywnie na nasz układ krążenia. Regularne spożywanie tłuszczu może zatem ochronić nas przed zawałem czy udarem. Produkt ten sprawia bowiem, że krwinki czerwone rozpadają się w odpowiednim momencie, minimalizując tym samym ryzyko pojawienia się zakrzepów. Witaminy z grupy B odpowiadają przede wszystkim za nasze zdrowie oraz dobre samopoczucie. Znajdziemy je właśnie w oleju rydzowym, dlatego dodając go do dań czy spożywając solo, możemy liczyć na to, że zawsze będziemy czuć się pełni sił, a zły humor odejdzie w niepamięć. W oleju rydzowym nie brak również lecytyny. Ta w połączeniu z witaminą B sprawia, że nasz mózg może prawidłowo funkcjonować, a koncentracja zdecydowanie się zwiększa. O wiele łatwiej jest nam zatem przyswajać nową wiedzę czy skupić się na najważniejszych zadaniach. Tłuszcz ten polecany jest więc każdej osobie, która na co dzień nie może pozwolić sobie na chociażby małe rozkojarzenie. Witamina E od lat uznawana jest za “witaminę młodości”. W oleju rydzowym nie brak tego składnika, dlatego włączając go do swojej diety, możemy być pewni, że poprawimy tym samym wygląd naszej skóry, włosów oraz paznokci. Co ciekawe, możemy stosować tłuszcz zarówno od środka, jak i od zewnątrz. Zastanawiasz się, czy naturalny olej może odmłodzić Twoją skórę? Sprawdź nasz artykuł \"Olej i jego właściwości przeciwzmarszczkowe - czy to możliwe?\" Olej rydzowy posiada właściwości łagodzące. Spożywając go, możemy liczyć na szybszą regenerację ran, natomiast aplikując bezpośrednio na skórę, sprawimy, że staną się one mniej uporczywe. Tłuszcz nadaje się również na oparzenia przeciwsłoneczne oraz wszelkiego rodzaju zmiany skórne. Olej wytwarzany z nasion lnianki siewnej jest powszechnie stosowany również jako preparat chroniący nas przed kleszczami. Warto jednak pamiętać, by mieszanką tłuszczu oraz wody nie spryskiwać swojego ciała, a miejsca, w których mogą występować kleszcze, np. przydomowe drzewka i ogródki. Na wszelkich powierzchniach, na których został rozpylony środek, powstaje niewidzialna lepka powłoczka, która uniemożliwia kleszczom przemieszczanie się oraz rozmnażanie. Posiadając ogród czy balkon, warto zatem raz na jakiś czas pamiętać o tym naturalnym sposobie na niebezpieczne dla naszego zdrowia pajęczaki. Cenne właściwości oleju rydzowego zostaną zachowane jedynie wtedy, gdy nie będziemy podgrzewać tłuszczu. Najlepiej zatem dodawać go do sałatek, pieczywa czy jako dodatek do wszelkiego rodzaju dipów. Oryginalny smak sprawia, że tłuszcz wspaniale komponuje się z sałatą, ogórkiem, pomidorem, a także kozim serem, ziemniakami oraz kaszą. Przygotowując poszczególne dania, pamiętajmy jednak, że olej ten może zdecydowanie zmienić ich smak. Warto oczywiście nieco z nim poeksperymentować, jednak miejmy na uwadze fakt, że jest to wyrób o bardzo intensywnym smaku oraz aromacie. Jeśli zależy nam na przygotowaniu tradycyjnych dań, do których dawniej obowiązkowo należało dodać olej rydzowy, musimy pamiętać o śledziach oraz maczance do chleba. Produkty z tego artykułu zamówisz tutaj Olej rydzowy znajduje szerokie zastosowanie również w kosmetyce. Jak możemy go używać? Przede wszystkim warto: • None smarować nim rany, oparzenia, odleżyny czy uporczywe, ciężko gojące się zmiany skórne, • None używać go do ujędrniającego masażu twarzy oraz całego ciała, • None dodawać go do ulubionych kremów czy preparatów drogeryjnych, wzmacniając tym samym ich działanie, Podczas aplikacji oleju rydzowego na skórę bądź włosy należy pamiętać o obserwowaniu reakcji naskórka oraz kosmyków. W niektórych przypadkach tłuszcz ten może bowiem okazać się zbyt “ciężki”. Kilka cennych wskazówek i porad na temat oleju rydzowego Znając już wszystkie najważniejsze właściwości oleju rydzowego oraz jego zastosowanie, warto pamiętać o kilku bardzo istotnych zasadach dotyczących stosowania tego rodzaju tłuszczu. Przede wszystkim spożywajmy go jedynie na zimno. Dodatkowo przechowujmy olej w ciemnej szklanej butelce, najlepiej w lodówce ustawionej na chłodzenie w okolicach 4-10 stopni Celsjusza. Produkt zimnotłoczony jest przydatny do spożycia najczęściej do sześciu miesięcy od dnia wytłoczenia, jednak szczegółowe informacje, w tym datę ważności, znajdziemy na jego opakowaniu. Jako ciekawostkę warto natomiast zapamiętać, że powiedzenie “lepszy rydz niż nic” odnosi się do tego rodzaju oleju, a konkretniej do lnianki siewnej, z której jest wytwarzany, a nie do leśnego grzyba. Dlaczego? Roślina oleista, tak jak już wcześniej zostało wspomniane, rośnie w nawet najcięższych warunkach glebowych. Stąd właśnie wzięło się to jakże popularne powiedzonko.", "url": "https://www.olejznatury.pl/do-czego-wykorzystac-olej-rydzowy-i-jakie-sa-jego-wlasciwosci", "category": "wielkopolskie", "sub_category": "Oleje i tłuszcze (masło, margaryna itp.)", "phrase": "Olej rydzowy"}