{"meta_description": "Olej rydzowy to bardzo zdrowy tłuszcz, który powstaje w trakcie tłoczenia nasion lnicznika siewnego. Kolorem tej oleistej rośliny jest dość charakterystyczny brąz.", "title": "Medpak", "content": "Olej rydzowy to bardzo zdrowy tłuszcz, który powstaje w trakcie tłoczenia nasion lnicznika siewnego. Kolorem tej oleistej rośliny jest dość charakterystyczny brąz. Jak jednak wygląda olej rydzowy? Wbrew pozorom nie jest brązowy, a nieco złocisty, niekiedy wpadający w zielono-złocistą barwę, czy też czerwonobrunatną. Kolor jest zależny przede wszystkim od tego, na jakim podłożu hodowana jest roślina. Co jeszcze warto wiedzieć na jego temat? Nienasycone kwasy tłuszczowe, jakie znajdują się w oleju rydzowym? Każdy z nas po spojrzeniu na skład oleju rydzowego, będzie wiedział jakie korzyści dla naszego zdrowia jest w stanie nam zapewnić. Dlaczego? Przede wszystkim dlatego, że aż do 90 procent wszystkich tłuszczów, jakie znajdują się w oleju z lnianki to oczywiście nienasycone kwasy tłuszczowe. Co więcej, ponad połowa z nich to tak zwane wielonienasycone kwasy tłuszczowe omega-6 czy omega-3. Z kolei 35 procent to jednonienasycone kwasy tłuszczowe, takie jak kwas oleinowy, erukowy czy eikozenowy. W związku z tym kwasy tłuszczowe nasycone to około 8-10 procent tłuszczów, z jakimi spotkamy się w oleju z lnianki. Czym to skutkuje? Oczywiście tym, że olej rydzowy ma bardzo pozytywny wpływ na nasze zdrowie. Wszyscy wiemy, że wielonienasycone kwasy tłuszczowe są po prostu konieczne do prawidłowego funkcjonowania organizmu. W przypadku, gdy będziemy się borykali z ich niedoborem, możemy mieć problemu z pamięcią, czy też koncentracją. Ponadto, wpływają one także na nasze samopoczucie, a w skrajnych wypadkach nawet do depresji. Osoby, które chcą zadbać o prawidłowy poziom cholesterolu w swoim organizmie, powinny zainteresować się olejem rydzowym. Jak mówią specjaliście z Instytutu Żywności i Żywienia w Warszawie, produkt ten znacznie redukuje ilość cholesterolu LDL. Testy były przeprowadzane na osobach borykających się z hipercholesterolemią. To schorzenie, które objawia się sporym stężeniem cholesterolu w osoczu krwi. Uczestnicy badania zobowiązani byli do przyjmowania oleju rydzowego przez 14 dni, po czym poziom cholesterolu został zredukowany o 12 procent. Wszyscy już wiemy, że olej rydzowy cechuje się wieloma pozytywnymi właściwościami, jednak będzie dla nas korzystny tylko i wyłącznie wtedy, kiedy będziemy go stosowali bez podgrzewania. Co to oznacza? Oczywiście to, że będzie on świetnym dodatkiem do kanapek czy sałatek, jednak w kuchni należy unikać jego pieczenia, smażenia, czy też gotowania. Jego smak, jak i aromat to spore zalety, dlatego świetnie współgra z ogórkiem, zieloną sałatą, cebulą, czy też pomidorem. Stanowi również bardzo ciekawą propozycję wraz z twarogiem, kozim serem, kaszą, czy ziemniakami. Nie możemy również nie wspomnieć o oleju rydzowym, jako dodatku do śledzia. Jakiś czas temu przepisy te były bardzo popularne, a obecnie wracają do łask. W związku z tym amatorzy nieco tradycyjnych smaków mogą śmiało próbować takiego rozwiązania. Co więcej, olej rydzowy to także bardzo dobra baza do zdrowej marynaty, a także dodatek wielu zup. Dlaczego? Przede wszystkim dlatego, że charakteryzuje się on bardzo interesującym smakiem, z tego względu warto dodawać go do potraw, które potrzebują trochę mocnego akcentu. Olej rydzowy, jako środek do pielęgnacji skóry i włosów Olej z lnianki siewnej możemy również stosować jako środek zewnętrzny. To bardzo dobre rozwiązanie, jeśli chcemy przyśpieszyć gojenie oparzeń, owrzodzeń, odleżyn, a także niewielkich ran. W związku z tym naprawdę warto mieć go w swojej domowej apteczce. Co więcej, ten zdrowy tłuszcz to także bardzo dobry wybór, jeśli chodzi o pielęgnację zdrowej skóry. Kto powinien po niego sięgać? Przede wszystkim osoby, które chcą zadbać o młody, a co ważniejsze, zdrowy wygląd. Olej rydzowy bardzo dobrze wpływa na jędrność skóry, a także ją uelastycznia, wygładza oraz zmiękcza. Jak go stosować? Z pewnością jednym z dobrych sposobów jest zastosowanie maseczki algowej. Innym rozwiązaniem jest także dodatnie kilku kropel oleju do naszego kremu. Takie działanie sprawi, że będzie się on znacznie lepiej wchłaniał. Nie możemy nie wspomnieć, że olej rydzowy sprawdza się również jako środek do pielęgnacji włosów. Należy nakładać go od ich połowy lub tylko i wyłącznie na same końcówki. Po kilkudziesięciu minutach jedyne co musimy zrobić to zmyć go za pomocą delikatnego szamponu. Oleju rydzowego nie musimy spożywać w dużych ilościach, aby zapewniał nam swoje zdrowotne właściwości. Wiele specjalistów zaleca tylko i wyłącznie jedną łyżeczkę każdego dnia na czczo. Taka ilość w pełni wystarcza, aby pokryć całe dobowe zapotrzebowanie na konieczne dla naszego zdrowia nienasycone kwasy tłuszczowe. Kiedy zamierzamy wykorzystywać olej rydzowy do zewnętrznych zastosowań, należy to robić wedle własnego uznania. Uważać powinny jednak osoby, których cera jest skłonna do wszelkich reakcji alergicznych. Nie należy go również stosować zaraz pod oczami, gdyż skóra w tamtym miejscu jest bardzo delikatna. Poza tym możemy go swobodnie wykorzystywać jako samodzielny środek, a także dodawać do kupowanych kosmetyków.", "url": "https://medpak.com.pl/blog/poradniki/olej-rydzowy-wlasciwosci-i-zastosowanie", "category": "wielkopolskie", "sub_category": "Oleje i tłuszcze (masło, margaryna itp.)", "phrase": "Olej rydzowy"}