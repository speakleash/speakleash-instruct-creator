{"meta_description": "Olej rydzowy Niwki ceniony jest za smak i właściowości. Jego cena jest atrakcyjna. Olej z lnianki (rydzowy) tłoczony na zimno zamówisz online. Sprawdź.", "title": "Olej rydzowy - tłoczony na zimno, olej z lnianki - cena, właściwości, opinie", "content": "Olej rydzowy (inaczej olej z lnicznika siewnego, olej z lnianki, olej kamelinowy) w dzisiejszych czasach jest dość małoznany, choć jeszcze kilkadziesiąt lat temu królował na polskich stołach. Niewiele mówi się o tym, że stanowił on część kulinarnej polskiej tradycji. Zapomniano o nim w połowie XX wieku, gdy zastąpiony został m.in. olejem rzepakowym i słonecznikowym. Obecnie powoli powraca do łask ze względu na unikalne właściwości odżywcze. Olej rydzowy (z lnianki) tłoczony na zimno to produkt w 100% naturalny, który powstaje z możliwie najlepszego produktu bazowego. Lnianka siewna (Camelina sativa L.) to jedna z najstarszych uprawnych roślin oleistych. Pojawiła się na obszarze Polski co najmniej 3000 lat temu i była uprawiana jako roślina oleista. Zwano ją różnie, m.in. rydz (przysłowie „lepszy rydz niż nic” dotyczy właśnie tej rośliny: w ubogim wiejskim domu, gdzie brakowało tłuszczu zwierzęcego, wykorzystywano olej rydzowy), a także ryżyk, lnicznik czy lennica.  Lnianka jest rośliną jednoroczną, jarą lub ozimą. Dobrze rośnie na glebach ubogich, piaszczystych i zdegradowanych, gdzie inne rośliny oleiste byłyby niemożliwe lub trudne w uprawie. Olej rydzowy (olej z lnianki) jest klarowny i przejrzysty. Ma barwę złocistą, złocisto-zieloną lub czerwonobrunatną w zależności od tego, czy został otrzymany z lnianki jarej lub ozimej. Posiada charakterystyczny smak i aromat: lekko korzenny, określany także jako posmak cebuli i gorczycy lub orzechowy z nutą goryczy.  Olej z lnianki (olej rydzowy) może być stosowany tylko „na zimno”. Nie zaleca się, aby był ogrzewany. Z tego względu zastosowanie znajduje głównie w sosach sałatkowych lub do smarowania pieczywa. Ze względu na lekko korzenny posmak znakomicie nadaje się do wszelkich warzywnych sałatek i surówek, a także do śledzi w oleju, kasz i białego sera. Jego smak dobrze komponuje się z potrawami, do których dodajemy cebulę i czosnek. Olej rydzowy tłoczony jest na zimno, co pozwala zachować wszystkie cenne składniki produktu bazowego. Na żadnym etapie wytwarzania nie jest poddawany rafinacji ani nie zawiera dodatków chemicznych czy konserwantów. Termin przydatności do spożycia oleju rydzowego (oleju z lnianki) Niwki to 6 miesięcy. Olej rydzowy (z lnianki) tłoczony na zimno należy przechowywać w zacienionym, chłodnym miejscu (np. w lodówce). Olej rydzowy (z lnianki) tłoczymy na zimno w małych partiach pod zamówienia. Wytłaczamy małe ilości, ale regularnie co daje gwarancję świeżości. Cena oleju tłoczonego na zimno kształtowana jest na podstawie ceny surowca oraz jego wydajności (oleistości). Te dwa czynniki mają największy wpływ na jej wysokość. Wysyłkę zakupionego towaru realizujemy od poniedziałku do czwartku (po zaksięgowaniu wpłaty). Olej z rydzowy (z lnianki) tłoczymy metodą na zimno w Olejarni Niwki, Niwki 181, 26-700 Zwoleń.", "url": "https://niwki.pl/produkt/olej-rydzowy/", "category": "wielkopolskie", "sub_category": "Oleje i tłuszcze (masło, margaryna itp.)", "phrase": "Olej rydzowy"}