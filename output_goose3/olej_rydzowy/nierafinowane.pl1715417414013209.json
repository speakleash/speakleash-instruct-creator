{"meta_description": "nierafinowane.pl ➤ Olej Rydzowy z Lnianki - zimnotłoczony, nieoczyszczony Ol'Vita - 250 ml w atrakcyjnej Cenie ✔️ Profesjonalne doradztwo ✔️ Darmowa dostawa od 250 zł ⭐ Kup!", "title": "Olej Rydzowy z Lnianki - zimnotłoczony, nieoczyszczony Ol'Vita - 250 ml | Dobra Cena | Sklep Online - nierafinowane.pl", "content": "Wytłaczany z nasion lnicznika siewnego olej zajmuje drugie miejsce (zaraz po oleju lnianym) wśród olejów z wysoką zawartością kwasów omega 3. Charakteryzuje się jednak dłuższą datą przydatności do spożycia – dzieje się tak ze względu na wysoką zawartość naturalnej witaminy E (74,3 mg / 100 g) oraz związków fenolowych - obie te substancje wpływają na przedłużenie trwałości oleju rydzowego do 5-6 miesięcy. Lnicznik siewny to roślina o wielu nazwach, najpopularniejsze z nich to: lnianka i rydz, ale spotkać można także takie określenia jak: rydzyk, ryżyk, lennica czy judra. Olej z lnianki posiada długą tradycję na polskich stołach i teraz - po okresie zapomnienia spowodowanym wyparciem przez rzepak - ponownie wraca do łask. Nic w tym dziwnego ponieważ olej rydzowy to bogactwo antyutleniaczy, substancji odżywczych oraz nienasyconych kwasów tłuszczowych. Poza witaminą E zawiera w swoim składzie również witaminę A, witaminy z grupy B oraz mikro i makroelementy oraz lecytyny. Jedna 10 g łyżka tego oleju pokrywa 62% dziennego zalecanego spożycia tej witaminy, dla osoby dorosłej. Do prozdrowotnych właściwości oleju z lnianki zalicza się: • regulację poziomu lipidów i cholesterolu we krwi normalizację poziomu cukru we krwi; • wspomaganie układu krążenia poprzez wzmacnianie ścian naczyń krwionośnych, ochronę czerwonych krwinek przed przedwczesnym rozpadem, oraz tworzeniem się zakrzepów; Olej z lnianki posiada charakterystyczny, lekko orzechowy smak – w moim subiektywnym odczuciu mieści się pomiędzy pomiędzy smakiem oleju lnianego, a rzepakowego. Nadaje się wyłącznie do dań na zimno (sałatek, surówek, twarogu, śledzi). Po otwarciu należy przechowywać go w lodówce.  Dawka lecznicza (wg Dr. Różańskiego) to 5 - 10 g 2 razy dziennie, najlepiej przed jedzeniem.", "url": "https://www.nierafinowane.pl/olej-rydzowy-z-lnianki/62-olej-rydzowy-z-lnianki-zimnotloczony-nieoczyszczony-olvita.html", "category": "wielkopolskie", "sub_category": "Oleje i tłuszcze (masło, margaryna itp.)", "phrase": "Olej rydzowy"}