{"meta_description": "Olej rydzowy (z lnianki siewnej) nierafinowany, tłoczony na zimno. Spożywczy i kosmetyczny, 500 ml.\r\nINCI: Camelina Sativa Seed Oil", "title": "Olej z lnianki (rydzowy) 500 ml nierafinowany", "content": "Czysty olej rydzowy (z nasion lnianki siewnej), tłoczony na zimno i nierafinowany. Jest równie dobry jak olej z konopi, lecz o wyższej trwałości. Rydzowy to doskonały olej do naturalnych kosmetyków i pielęgnacji włosów. Zmniejsza objawy alergii, łagodzi stany zapalne i zmniejsza obrzęki. Jest jeszcze mało znany i rozpowszechniony w zastosowaniach kosmetycznych, ale zdecydowanie wart rozpropagowania! Lnianka siewna (lnicznik siewny, rydzyk), Camelina sativa, rośnie dziko w naturze i często występuje jako chwast w zbożach lub innych uprawach. Jest również bardzo starą rośliną uprawną, która w Europie była uprawiana jako roślina oleista co najmniej już 3 tysiące lat temu. Z nasion tłoczony jest olej, który potocznie nazywany jest olejem rydzowym. Wyglądem i właściwościami przypomina olej lniany ale w przeciwieństwie do oleju lnianego jest olejem o dużej trwałości, odpornym na jełczenie. Wysoka odporność oleju rydzowego wynika z dużej zawartości przeciwutleniaczy w postaci tokoferoli i związków fenolowych. Jakkolwiek w kosmetyce mało popularny - rydzyk ma bardzo cenne właściwości, to olej o doskonałym działaniu pielęgnacyjnym. Ma właściwości przeciwzapalne, przyspiesza gojenie ran, podrażnień, oparzeń, łagodzi objawy chorób skóry, takich jak atopowe zapalenie skóry (AZS), wypryski, dermatozy, pokrzywki, alergie. Jest doskonałym wyborem dla kosmetyków naturalnych, w szczególności do pielęgnacji skóry twarzy. Stanowi wyśmienitą odżywkę do pielęgnacji włosów i skóry głowy. Pomaga pozbyć się suchości skóry, świądu, łupieżu. Może być użyty do masażu. Znaczna ilość witaminy E i nienasyconych kwasów tłuszczowych sprawia, że skóra staje się zdrowsza, gładsza i lepiej nawilżona. Miejscowo może być stosowany nawet w przypadku reumatyzmu i zapalenia stawów. Pomaga zmniejszyć ból, stan zapalny, zmniejsza opuchliznę i poprawia ruchomość stawów. Doskonale sprawdza się w połączeniu z rozmaitymi olejkami eterycznymi o charakterze przeciwzapalnym. Olej rydzowy jest olejem jadalnym i ma długą tradycję używania w kuchni, zwłaszcza w Wielkopolsce. Nadaje się do smażenia lepiej niż oliwa z oliwek czy nawet olej rzepakowy. Doskonale uzupełnia pieczywo i sałatki. Ma wysokie walory prozdrowotne, podobne do oleju konopnego i może być używany zamiast niego. Obniża poziom trójglicerydów i normalizuje cukier we krwi. Działa ochronnie na wątrobę, nerki, trzustkę, serce, naczynia krwionośne. Ma korzystny wpływ na mózg, system nerwowy i oczy. Opóźnia starzenie się tkanek i układów. Może chronić przed chorobami zwyrodnieniowymi, w tym otępieniem, chorobą Alzheimera, chorobami oczu (np. zwyrodnienie plamki żółtej). Łagodzi objawy artretyzmu, reumatyzmu i alergii.", "url": "https://sklep.hajduczeknaturalnie.pl/oleje-kosmetyczne/554-Olej-z-lnianki-rydzowy--500-ml-nierafinowany.html", "category": "wielkopolskie", "sub_category": "Oleje i tłuszcze (masło, margaryna itp.)", "phrase": "Olej rydzowy"}