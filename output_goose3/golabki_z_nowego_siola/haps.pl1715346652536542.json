{"meta_description": "", "title": "Gołąbki według babcinego przepisu rodem z Podhala. Tu króluje prostota, smak i idealne proporcje", "content": "Wśród kultowych, polskich dań nie sposób pominąć gołąbków, czyli kapuścianych zawijasów hojnie wypełnionych farszem. W klasycznej wersji smakują obłędnie, jednak warto je odrobinę podrasować i przede wszystkim włożyć w nie dużo miłości. Przepis babci z Podhala jest pod tym względem wyjątkowy - jednocześnie banalnie prosty i znakomity w najdrobniejszym szczególe. Gołąbki rodem z Podhala, czyli klasyka z przepisu babci Zdecydowanym numerem jeden w okresie letnim jest oczywiście kapusta, a jak kapusta to i domowej roboty gołąbki! Znakomite zawijasy to klasyka kuchni polskiej, i chociaż istnieje wiele wersji tego dania, to właśnie to podstawowe smakuje najlepiej. Poznaj zatem przepis rodem z Podhala, który kusi piękną prezencją, zapachem i swojskimi składnikami. Gołąbki to przede wszystkim odpowiednio przygotowane liście kapusty. Zieloną główkę można sparzyć wkładając je do wrzątku, podgrzewając w mikrofali czy odrywając pojedyncze liście, które następnie zanurzamy we wrzątku. Na drugim miejscu jest farsz - podstawą jest mięso mielone, najlepiej łopatka wieprzowa. Nie może zabraknąć też ryżu, podsmażonej cebulki i przypraw. Trzeci etap to zawijanie, a później wystarczy wszystko ładnie dusić w bulionie, a następnie zaserwować z kremowym sosem pomidorowym. Więcej smacznych przepisów znajdziesz na stronie głównej Gazeta.pl. • Kapustę pozbaw zewnętrznych liści. Główkę włóż do gotującej się, osolonej wody. W ten sposób sparzysz liście. Po kilku minutach wyciągnij warzywo, ostudź, a następnie delikatnie ściągaj liść po liściu. • Każdy liść pozbaw twardego nerwu. Układaj je jeden na drugim. • Teraz pora na przygotowanie farszu. Na początku pokrój drobno cebulę i podsmaż ją na złoty kolor. • Do dużej miski przełóż zmielone mięso, ugotowany ryż, podsmażoną cebulkę, sól, pieprz, przeciśnięty przez praskę czosnek, posiekaną natkę i bułkę tartą. Farsz dokładnie wyrabiaj dłonią, ważny by mięso ładnie się napowietrzyło, dzięki temu będzie o niebo lepsze. • Porcję farszu nałóż na liść kapusty. Boki złóż do środka i ciasno zwijaj gołąbka, podobnie jak wygląda to przy robieniu krokietów. Czynność kontynuuj do wyczerpania farszu. • Gołąbki przełóż do garnka, którego dno wyłożone jest liśćmi kapusty. Całość zalej bulionem połączonym z passatą lub przecierem i ziołami. Gotuj na małym ogniu przez około 1,5 godziny - pod przykryciem. Smacznego!", "url": "https://haps.pl/Haps/7,167251,29901240,takich-golabkow-nie-zrobi-ani-gessler-ani-maklowicz-babcina.html", "category": "podkarpackie", "sub_category": "Gotowe dania i potrawy", "phrase": "Gołąbki z Nowego Sioła"}