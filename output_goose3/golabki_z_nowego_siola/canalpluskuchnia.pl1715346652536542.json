{"meta_description": "Gołąbki z ryżem i mięsem w sosie pomidorowym to popularne danie obiadowe. Farsz można przyrządzić także bez mięsa: z kaszy gryczanej i pieczarek.", "title": "Przepisy na gołąbki mięsne, wegetariańskie i wegańskie- Kuchnia+ - CANAL+ KUCHNIA", "content": "Farsz do gołąbków najczęściej przygotowuje się z mięsa, cebuli i ryżu. Warzywna wersja potrawy obejmuje kaszę gryczaną oraz pieczarki lub grzyby. Przyprawy niezbędne do nadzienia to majeranek, sól i pieprz. Gołąbki zawija się w liście kapusty, np. młodej lub włoskiej, i gotuje lub zapieka w piekarniku. Gołąbki z ryżem i mięsem w sosie pomidorowym Tradycyjne gołąbki przygotowuje się z mięsa i ryżu oraz podaje z sosem pomidorowym. Najlepiej wybrać wieprzowinę i połączyć ją z cebulą, ugotowanym ryżem i przyprawić solą oraz pieprzem. Następnie z masy należy uformować podłużne kotleciki, po czym ugotować kapustę. Gołąbki zawija się w liście kapusty. Kolejny krok to ułożenie pozostałych liści na dnie garnka i ugotowanie gołąbków w warzywnym lub mięsnym bulionie. Sos do dania przygotowuje się z przecieru pomidorowego, przyprawionego pieprzem, solą, papryką, tymiankiem i oregano. Następnie można zagęścić go śmietaną, po czym gotować razem z gołąbkami przez 10 minut. Gołąbki ziemniaczane to bardziej sycąca, bezmięsna wersja potrawy. Do farszu dodaje się starte na tarce ziemniaki i cebulę, a także jajo, kaszę mannę, pieprz, sól i majeranek. Kolejno należy ugotować kapustę i zawinąć w nią nadzienie, po czym ułożyć w brytfance wyłożonej liśćmi kapusty i dusić przez 30 minut, np. w sosie śmietanowym. Gołąbki z kaszą gryczaną i pieczarkami lub suszonymi grzybami są kolejną wariacją na temat dania zawijanego w liście kapusty. Farsz przygotowuje się, łącząc cebulę, czosnek, pieczarki lub inne grzyby. Do nich dodaje się ugotowaną kaszę, a także jajko. Najlepiej pasujące przyprawy to: sos sojowy, majeranek, sól oraz pieprz. Gołąbki z piekarnika bez zawijania to łatwiejsza i szybsza w przygotowaniu wersja tej pysznej potrawy. Aby ją przyrządzić, należy zetrzeć kapustę na tarce, zblanszować i połączyć z cebulą, mięsem, surowym ryżem oraz jajkami. Farsz doprawia się pieprzem i solą, a następnie formuje z niego kotleciki i podsmaża je na patelni. Kolejny krok to polanie gołąbków sosem pomidorowym i wstawienie ich do piekarnika nagrzanego do 175 stopni na około godzinę.", "url": "https://www.canalpluskuchnia.pl/przepisy/typ:golabki", "category": "podkarpackie", "sub_category": "Gotowe dania i potrawy", "phrase": "Gołąbki z Nowego Sioła"}