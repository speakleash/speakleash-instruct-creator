{"meta_description": "Skarby Natury to rodzinne gospodarstwo ekologiczne, w których uprawiane są rośliny oleiste, motylkowe, zbożowe i zioła. Pozyskane zbiory gospodarze przetwarzają na zdrowe, ekologiczne produkty, które zostały docenione w wielu prestiżowych konkursach.", "title": "Rodzinne Gospodarstwo Ekologiczne Skarby Natury z Zabłocia", "content": "Skarby Natury to rodzinne gospodarstwo ekologiczne, w których uprawiane są rośliny oleiste, motylkowe, zbożowe i zioła. Pozyskane zbiory gospodarze przetwarzają na zdrowe, ekologiczne produkty, które zostały docenione w wielu prestiżowych konkursach. Właściciele zapraszają na pokazy z degustacją, a także na warsztaty tematyczne pozwalające zdobyć wiedzę z zakresu biologii i ekologii oraz poznać właściwości zdrowotne i odżywcze uprawianych roślin. Podczas zwiedzania części skansenowej gospodarstwa, goście mogą tłoczyć olej za pomocą urządzeń tradycyjnych, a następnie wykonywać własne kompozycje smakowe. Oferowane produkty to oleje tłoczone na zimno z różnych gatunków roślin, mąki pełnoziarniste ze zbóż pradawnych wpisane na Listę Produktów Tradycyjnych, a także kasze, lędźwian oraz poduszki z łuską gryki czy orkiszu. Sprzedaż prowadzona jest bezpośrednio w gospodarstwie w godz. 9:00 - 18:00 (weekendy po uzgodnieniu. A także na Kiermaszach Produktów Lokalnych, lub wysyłkowo przez e-mail: Ten adres pocztowy jest chroniony przed spamowaniem. Aby go zobaczyć, konieczne jest włączenie w przeglądarce obsługi JavaScript.", "url": "https://www.kraina.org.pl/kultura/produkty-regionalne/miejsce/rodzinne-gospodarstwo-ekologiczne-skarby-natury-z-zablocia", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Pełnoziarniste mąki z Zabłocia "}