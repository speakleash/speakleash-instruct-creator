{"meta_description": "Szukasz kwater agroturystycznych? A może jesteś ciekaw jakie atrakcje znajdują się w okolicy? Odwiedź nas i sprawdź", "title": "Agroturystyka - rekomendowane kwatery i noclegi agroturystyczne", "content": "Jesteśmy certyfikowanym Rodzinnym Gospodarstwem Ekologicznym. Uprawiamy bardzo wiele gatunków roślin. W tym pradawne jak: samopsza, płaskurka, krzyc, rydz czy ledźwian. Pozyskane z nich nasiona przetwarzamy na pełnoziarniste mąki, kasze oraz tłoczone na zimno oleje. Sprzedajemy je bezpośrednio w przydomowym sklepiku. Nasze gospodarstwo to nie tylko uprawa ziemi, przetwórstwo i sprzedaż produktów. Jesteśmy gospodarstwem ekoturystycznym. Jako jedno z gospodarstw zrzeszonych w ogólnopolskiej Sieci Zagród Edukacyjnych oferujemy ciekawe zajęcia edukacyjno-poznawcze dla małych i dużych turystów Oferta turystyczna Skarby Natury z Zabłocia 2023 1. Zwiedzanie, degustacja  - prezentacja gospodarstwa ekologicznego, olejarni lub kaszarni połączona z degustacją oleju zwiedzanie części skansenowej gospodarstwa (dawny wyrób kasz, mąki i oleju), prezentacja roślin uprawianych ekologicznie w gospodarstwie oraz metod zbioru i przerobu roślin oleistych i zbożowych. Możliwość zakupu produktów z gospodarstwa: oleje tłoczone na zimno, mąki pełnoziarniste, kasze. 2. Pokazy, zwiedzanie, degustacja - prezentacja olejarni połączona z pokazem tłoczenia oleju, robienia mąki na żarnach kamiennych, kaszy, młynkowanie nasion i degustacja, zwiedzanie części skansenowej gospodarstwa (dawny wyrób kasz, mąki i oleju), prezentacja roślin uprawianych ekologicznie w gospodarstwie oraz metod zbioru i przerobu roślin oleistych i zbożowych. Możliwość zakupu produktów z gospodarstwa: oleje tłoczone na zimno, mąki pełnoziarniste, kasze. 3. Pokazy, zwiedzanie, degustacja , warsztaty - prezentacja olejarni połączona z pokazem tłoczenia oleju i jego degustacją, zwiedzanie części skansenowej gospodarstwa (dawny wyrób kasz, mąki i oleju), prezentacja roślin uprawianych ekologicznie w gospodarstwie oraz metod zbioru i przerobu roślin oleistych i zbożowych warsztaty (np. olejarskie – samodzielne sporządzanie oleju ziołowego(tylko dorośli)oraz dla wszystkich grup wiekowych ziarenkowy zawrót głowy – sporządzanie kompozycji z różnokolorowych nasion, warsztaty przyrodnicze – sporządzanie zielnika z roślin uprawnych i chwastów).  Możliwość zakupu produktów z gospodarstwa: oleje tłoczone na zimno, mąki pełnoziarniste, kasze. Możliwość skorzystania z ogniska i ogrodzonego placu zabaw (udostępnienie chust animacyjnych. Program merytoryczny ofert warsztatowych a. Warsztaty olejarskie  Poznanie z poszczególnych gatunków roślin oleistych uprawianych ekologicznie i nasionami jako surowcem olejarskim. Zapoznanie ze sposobami tłoczenia oleju dawniej (skansen)i dziś (olejarnia). Samodzielne tłoczenie oleju na zimno. Sporządzenie oleju smakowego z dodatkami ziół i przypraw. Rola poszczególnych rodzajów olejów tłoczonych na zimno w żywieniu, własności zdrowotne. Degustacja olejów. Uczestnik zabiera ze sobą na pamiątkę buteleczkę sporządzonego własnoręcznie oleju smakowego .  b. Warsztaty „Kolorowy ziarenkowy zawrót głowy”   Praca w gospodarstwie ekologicznym - przedstawienie specyfiki upraw. Rośliny, kłosy, ziarna i nasiona. Poznawanie rodzajów roślin i dawnych gatunków np. samopsza, płaskurka, krzyca, rydz, lędźwian i wiele innych. Mielenie mąki , robienie kasz dawniej i dziś. Krótka historia, opowieści skansenowe. Stworzenie wyjątkowej kolorowej kompozycji nasion w szklanym (opcjonalnie plastikowym) pojemniczku . Uczestnik zabiera ze sobą na pamiątkę własnoręcznie wykonaną kompozycję.  c. Warsztaty przyrodnicze „Niezłe ziółko”  Przyroda, otaczający świat, naturalny rytm życia zgodny z porami roku i porami dnia. Rośliny uprawne i wskaźnikowe w gospodarstwie ekologicznym. Niepotrzebne chwasty czy pożyteczne zioła? Co „mówią” nam rośliny. Specyfika gospodarstwa ekologicznego. Zasady prowadzenia upraw. Wpływ produktów ekologicznych na zdrowie. Zegar kwiatowy – pory dnia i godziny określane za pomocą dobowej fazy roślin. Własnoręczne wykonanie ekologicznego zielnika, który zabieramy ze sobą na pamiątkę. Zapraszamy do zapoznania się z pełną ofertą: https://www.skarbynatury-zablocie.pl/index.html", "url": "https://agroturystyka.pl/atrakcje/62", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Pełnoziarniste mąki z Zabłocia "}