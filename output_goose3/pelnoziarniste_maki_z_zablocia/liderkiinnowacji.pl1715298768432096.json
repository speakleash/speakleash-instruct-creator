{"meta_description": "", "title": "Jolanta Pecio – Liderki Innowacji", "content": "Liderka lokalna. Animatorka społeczności lokalnej - Statuetka Animatorki roku 2011. Uczestniczka IV edycji programu Liderzy PAFW. Obecnie wraz mężem prowadzi Rodzinne Gospodarstwo Skarby Natury z Zabłocia. W gospodarstwie uprawiane są dawne gatunki reliktowych zbóż (samopsza, płaskurka, krzyca, orkisz) oraz proso, gryka i wiele roślin oleistych. Wszystkie uprawiane w gospodarstwie rośliny w ramach RHD przetwarzane są na oleje tłoczone na zimno, mąki pełnoziarniste czy kasze. Wytwarzane produkty są wyjątkowe co znalazło swoje odzwierciedlenie nie tylko wśród klientów , ale również podczas wielu konkursów o zasięgu wojewódzkim i ogólnopolskim. Produkty zostały wielokrotnie nagradzane w tym najbardziej prestiżową nagrodą Perła. Pierwszą z nich w 2017 roku za Oleje z Zabłocia, drugą w 2021 roku za Niepaloną Kaszę Gryczaną z Zabłocia i trzecią we wrześniu 2023 roku za Pełnoziarniste Mąki z Zabłocia. Pełnoziarniste Mąki z Zabłocia wpisane są również na Listę Produktów Tradycyjnych a kolejne produkty oczekują na wpis. Skarby Natury z Zabłocia to również Zagroda Edukacyjna, i miniskansen tematyczny, gdzie prowadzone są prezentacje, pokazy i warsztaty dla małych i dużych turystów. Obecnie dużym zainteresowaniem cieszą się warsztaty kulinarno-olejarskie dla KGW.", "url": "https://liderkiinnowacji.pl/liderki/jolanta-pecio/", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Pełnoziarniste mąki z Zabłocia "}