{"meta_description": "", "title": "Proziaki", "content": "Trafiłam na nie przypadkiem w internecie. Nie miałam wcześniej pojęcia, że można w tak łatwy sposób przygotować pieczywo na patelni w kilka minut i to bez dodatku tłuszczu. Brzmi fajnie no nie? ;) Bułeczki wypiekane są z mąki pszennej, z dodatkiem sody (stąd nazwa) oraz kefiru (maślanki, kwaśnego mleka). W kilku przepisach znalazłam również jajko, ale ja go nie użyłam. Zapewne nic nie przebije tych oryginalnych podkarpackich wypieków, ale myślę, że nasze próby stworzenia idealnego odpowiednika powiodły się :) 1. Do miski przesiewamy mąkę. Dodajemy sodę i sól, a następnie wlewamy kefir (lub inne) i mieszamy dokładnie łyżką. Ciasto ma być zwarte i nie powinno się mocno kleić, dlatego możliwe, że będzie potrzebne dodawanie jeszcze mąki. Chodzi o to, aby dało się je łatwo rozwałkować. Wyrabiamy ciasto ręką, a następnie odstawiamy na około 20 minut.  Oprószone mąką proziaki wrzucamy na rozgrzaną patelnie (bez dodatku tłuszczu) i smażymy po kilka minut z dwóch stron aż do zrumienienia. Dajmy im chwilkę, aby nie były surowe w środku ;) Najlepsze są świeżutkie, ale na drugi dzień również były dobre (przechowywałam je w foliowej reklamówce). Podajemy z tym co lubimy - mogą to być zarówno wytrawne, jak i słodkie dodatki.", "url": "https://www.bizneswomanwkuchni.pl/2015/09/proziaki.html", "category": "kujawsko-pomorskie", "sub_category": "Inne produkty", "phrase": "Placki z ciasta kluskowego pieczone na fajerkach"}