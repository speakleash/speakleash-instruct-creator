{"meta_description": "", "title": "Tradycyjne przepisy na ,,małe co nieco” | Województwo Kujawsko-Pomorskie", "content": "Zachęcamy do przyrządzenia potraw z Kujaw i Pomorza, wpisanych na ogólnopolską Listę Produktów Tradycyjnych. Wiele z tych przysmaków można przyrządzić we własnym domu, używając ogólnodostępnych produktów lub wykorzystując rośliny z pól czy łąk. -Produkty, które reprezentują województwo na ministerialnej Liście Produktów Tradycyjnych to część bogatego i wciąż żywego dziedzictwa kulinarnego Kujaw i Pomorza. To kuchnia naszych mam i babć, to smaki, które pamięta się całe życie. Wiele z nich możemy przygotować we własnym domu – mówi marszałek Piotr Całbecki. Na ogólnopolskiej ministerialnej Liście Produktów Tradycyjnych znajduje się już ponad 80 wyrobów i potraw z naszego regionu. Produkty z Kujawsko-Pomorskiego wpisane na listę . Przepisy z naszej Listy Produktów Tradycyjnych na placki, ciasteczka i racuchy: • Amoniaczki-drobne ciasteczka z posypką cukrową – zgłoszone przez gospodynię z Kaniewa (gmina Bądkowo, powiat aleksandrowski), • Placki na sodzie– zgłoszone przez gospodynię z Łowiczka, gmina Bądkowo (powiat aleksandrowski), • Placki z ciasta kluskowego pieczone na fajerkach – zgłoszone przez Renatę Dzik, Koło Gospodyń Wiejskich w Bronisławiu, gmina Dobre (powiat radziejowski),", "url": "https://kujawsko-pomorskie.pl/aktualnosci/tradycyjne-przepisy-na-male-co-nieco/", "category": "kujawsko-pomorskie", "sub_category": "Inne produkty", "phrase": "Placki z ciasta kluskowego pieczone na fajerkach"}