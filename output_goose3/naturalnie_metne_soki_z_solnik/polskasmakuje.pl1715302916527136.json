{"meta_description": "", "title": "Słoneczny Sad Gospodarstwo Rolne Marek Szron", "content": "Gospodarstwo sadownicze „Sad Solniki” powstało w 1995 roku na bazie byłego PGR w Kożuchowie. Powierzchnia upraw drzew owocowych wynosi 180 hektarów, dominują nasadzenia drzew jabłoni, których jest 170 hektarów. Pozostałe to uprawa m.in. wiśni, śliw oraz czereśni. Gospodarstwo posiada certyfikację GlobalGAP. Sad wymaga ciągłych zmian polegających na nasadzeniu coraz to nowszych, ciekawszych odmian o optymalnym wybarwieniu, jędrnym i smacznym miąższu. Dzięki tym cechom jabłka nadają się do handlu na rynku krajowym oraz na export, trafiając na półki sklepów i supermarketów. W 2012 roku gospodarstwo rozszerzyło swoją ofertę o naturalne soki 100%. W specjalnie przygotowanej tłoczni produkowane są soki 100%, sprzedawane pod marką Słoneczny Sad. Soki nie zawierają żadnych dodatków: cukru, wody czy konserwantów. Są to soki 100% tłoczone wyłącznie z owoców i warzyw wykorzystywanych do produkcji. Sad Solniki jest gospodarstwem, w którym niezwykle ważną rolę odgrywają wartości rodzinne. Pierwszych nasadzeń sadu dokonywał senior rodu – Stanisław, który zarządzał nim za czasów PGR aż do przejęcia kierownictwa przez syna Marka. Dziś w pracę w gospodarstwie zaangażowane jest kolejne pokolenie, co czyni firmę prawdziwie rodzinną.", "url": "https://www.polskasmakuje.pl/author/kontakt20/", "category": "lubuskie", "sub_category": "Napoje (alkoholowe i bezalkoholowe)", "phrase": "Naturalnie mętne soki z Solnik"}