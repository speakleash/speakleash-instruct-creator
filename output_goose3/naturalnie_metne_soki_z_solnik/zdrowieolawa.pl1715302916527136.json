{"meta_description": "", "title": "Świeże soki – przepisy – \"ZDROWIE\"", "content": "Najlepszym sposobem dostarczenia organizmowi witamin  i mikroelementów jest spożycie świeżych warzyw i owoców.  Innym sposobem to picie soków, które zaspakajają pragnienie, są niekiedy lepiej tolerowane oraz wspomagają nas w leczeniu niektórych schorzeń czy objawów chorobowych. Picie soków jest ponadto przydatnym sposobem oczyszczania i alkalizowania organizmu.  Są one szczególnie przydatne wówczas, gdy kłopoty trawienne uniemożliwiają jedzenie całych owoców i warzyw. Soki najlepiej wypijać na godzinę przed posiłkiem (obiadem) lub zjedzeniem całych owoców lub warzyw. Najzdrowsze i najsmaczniejsze są soki mętne, robione ze świeżych owoców oraz warzyw i spożywane zaraz po ich przygotowaniu (soki jednodniowe).  Starajmy się do soków nie dodawać cukru i słodzików. To nie potrzebny „balast” dla naszych jelit. Może też powodować nadmierną fermentację czy zagazowanie jelit. Soki praktycznie mogą pić wszyscy chyba, że brak jest tolerancji na konkretny produkt spożywczy.  Do przygotowania soków warto mieć sokowirówkę lub inne urządzenia do wyciskania soków, a także mikser. Pomoże on nam rozdrobnić dodatki do soków: orzechy, migdały, sezam lub słonecznik. Często dodajemy do napoju sok z cytryny, a czasem można dosłodzić litr soku miodem lub syropem klonowym (płaską łyżkę).  Najpierw przygotowujemy sok z owoców i warzyw w sokowirówce.  Potem możemy go zmiksować z dodatkami: sok z cytryny, zmielone nasiona, miód,woda itp. Soki z jednego produktu można przygotowywać między innymi z: grejpfruta, Jabłek, pomarańcz, kapusty, marchwi. Wykorzystuje się je do uzupełnienia terapii (patrz poniżej). 1. Jabłka i marchew w równych ilościach, można też dodać ananas oraz zmielone 2-3 orzechy włoskie lub łyżeczkę nasion słonecznika. 2. Grejpfrut, dwie pomarańcze, kostki lodu, natka pietruszki.Przygotowany sok owocowy podawać z kostkami lodu i natką pietruszki. 3. 2-3 brzoskwinie, 20 dekagramów truskawek, banan, sok  z połowy cytryny. Są to miękkie owoce, zatem można je wszystkie zmiksować i dodać przygotowany sok z cytryny. Pić zaraz po przyrządzeniu! Truskawki można zastąpić jagodami lub arbuzem. 4. 20 dekagramów winogron, dwie pomarańcze, kostka lodu, świeża mięta. Obrane z gałązki grona można rozdrobnić i przetrzeć na sicie, dodajemy przygotowany sok pomarańczowy i mieszamy.  Podajemy z kostką lodu, Warto przystroić plasterkiem cytryny i listkami mięty. Uwaga- sok pomarańczowy można zastąpić sokiem z cytryny  z miodem. 5. Sok z marchwi, selera i pietruszki w proporcji 3/2/1 zaleca się szczególnie chorym na cukrzycę. Stosujemy ok. 2 tygodnie pół szklanki dziennie. 6. 2. 2-3 Marchwie, pół dużego buraka ćwikłowego, sok z cytryny, woda. Przygotowany sok uzupełniamy wodą w proporcji 2:1 (sok/woda) oraz doprawiamy sokiem z cytryny. Dobrze dodać płaską łyżeczkę oleju lub zmiażdżone nasiona słonecznika. 7. dwie marchwie, dwa pomidory, pół selera, jabłko, pół szklanki wody, ewentualnie łyżeczka posiekanej natki pietruszki. Przygotuj sok z umytych i obranych warzyw oraz jabłka, dodaj wodę. Przed podaniem sok posyp natką. Soki warto zawsze pić. Są one szczególnie zalecane przy pojawieniu się objawów chorobowych. Mogą to być: nalot na języku, kwaśny lub nieprzyjemny oddech, zaburzenia gastryczne, w tym wzdęcia czy zaparcia, bóle i sztywność stawów, kaszel, wypadanie włosów, łamliwość paznokci, wypryski na skórze, brak koncentracji, obniżenie libido i wiele innych. Możemy też podjąć kurację sokami w zaostrzeniu chorób przewlekłych, które zostały  u nas wcześniej zdiagnozowane. Najważniejsze jest jednak to byśmy nie zapominali o regularnym spożywaniu warzyw i owoców.", "url": "http://www.zdrowieolawa.pl/warto-wiedziec/zywienie-dieta/swieze-soki-przepisy/", "category": "lubuskie", "sub_category": "Napoje (alkoholowe i bezalkoholowe)", "phrase": "Naturalnie mętne soki z Solnik"}