{"meta_description": "Na początek wigilijna zupa z suszonych śliwek, a później kaczka nadziewana po kujawsku z kością i pączki ziemniaczano-dyniowe, a do tego wino domowe z Kujaw. Co powiecie na takie regionalne menu?", "title": "Produkty tradycyjne z Kujawsko-Pomorskiego na świąteczny stół", "content": "Poszukujecie czegoś nowego, ale sprawdzonego na świąteczny stół? Chcecie zaskoczyć gości ciekawym daniem? Proponujemy potrawy z Listy Produktów Tradycyjnych Ministerstwa Rolnictwa i Rozwoju Wsi, dania charakterystyczne dla województwa kujawsko-pomorskiego. Będzie regionalnie, z tradycją. Zaczniemy oczywiście od zup. Z listy wybieramy wigilijną zupę z suszonych śliwek (na Kujawach przygotowywana tylko w wigilię), która na wykazie produktów tradycyjnych znalazła się 2 lata temu i zupę śledziową, nazywaną też rosopitą. Podawano ją z ziemniakami. Jest znana i podawana na wigilijną kolację głównie w okolicach Bądkowa, Włocławka, Radziejowa, Lubrańca, Izbicy Kujawskiej. Przeczytaj też: Pieczone pierożki z kapustą i grzybami. Przepis na świąteczny stół [zdjęcia] Kiedy już rozgrzejemy żołądki, czas na coś konkretnego. Wyobrażacie sobie wigilię bez grochu z kapustą? No właśnie. To danie również trafiło na Listę Produktów Tradycyjnych. Oba składniki mają specjalne znaczenia w ludowych wierzeniach. Groch chroni przed chorobami, a kapusta zapewnia dostatek.", "url": "https://pomorska.pl/produkty-tradycyjne-z-kujawskopomorskiego-na-swiateczny-stol/ar/6458824", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Wino domowe z Kujaw"}