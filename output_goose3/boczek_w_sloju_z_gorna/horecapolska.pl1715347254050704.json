{"meta_description": "Już 5 września świętować będziemy Międzynarodowy Dzień Bekonu. Wysokokaloryczny i tłusty przysmak znany jest od wieków, a w Polsce oficjalnie zarejest", "title": "5 września - Międzynarodowy Dzień Bekonu • Blog Horeca Polska", "content": "Już 5 września świętować będziemy Międzynarodowy Dzień Bekonu. Wysokokaloryczny i tłusty przysmak znany jest od wieków, a w Polsce oficjalnie zarejestrowanych jest 25 potraw i przetworów z boczku jako “produkty tradycyjne”. Na listę wpisano między innymi: Boczek wiejski z Proszówek, Boczek tradycyjny z Czernichowa czy Boczek w słoju z Górna. Od lat w Polsce toczy się spór czy bekon i boczek to zamienna nazwa, czy może to dwa różne kawałki mięsa z zupełnie innej części wieprzowiny. Zwolennicy tej drugiej teorii przekonują, że bekon to górna partia boku wieprzowego, a boczek jego dolna część. Dzięki temu dwa rodzaje mięsa różnią się między sobą m.in. zawartością tłuszczu. Jedno jest pewne: bez względu czy nazwiemy go bekonem czy boczkiem, smakuje wyśmienicie! Boczek najczęściej możemy spotkać w formie surowej, parzonej lub gotowanej, a także wędzonej. W tej ostatniej postaci chętnie dorzucany jest do zup (m.in. żurku, kapuśniaku), w formie surowej może wzbogacić smak i konsystencję kiełbasy. Bekon zazwyczaj krojony jest w bardzo cienkie plasterki, które idealnie dają się smażyć na chrupko. Bekon znany jest nam przede wszystkim z angielskich śniadań, kiedy to chrupkie plastry boczku i jajko sadzone dopełnione jest tradycyjnymi dodatkami: parówkami, white pudding (kiełbaska podobna do naszej polskiej pasztetowej), black pudding (niejednokrotnie mylony z kaszanką), fasolki w sosie pomidorowym oraz okazjonalnie dodatków pomidorów i grzybów. Do tego nieodłącznie tost z masłem. Brzmi smacznie? Przygotuj angielskie śniadanie na Międzynarodowy Dzień Bekonu! Do wysmażenia chrupiącego bekonu przyda się solidna patelnia. W naszej ofercie możesz wybrać ceramiczną, teflonową, grillową, nierdzewną lub żeliwną:", "url": "https://horecapolska.pl/pl/n/2018/08/5-wrzesnia-Miedzynarodowy-Dzien-Bekonu/28", "category": "podkarpackie", "sub_category": "Mięso świeże oraz produkty mięsne", "phrase": "Boczek w słoju z Górna"}