{"meta_description": "Kiełbasa wiejska pieczona jest jedną z najbardziej poszukiwanych przez smakoszy kiełbas renomowanej firmy Smak z Górna.", "title": "Nasze Dobre Podkarpackie", "content": "Kiełbasa wiejska pieczona jest jedną z najbardziej poszukiwanych przez smakoszy kiełbas renomowanej firmy Smak z Górna. - Ta kiełbasa należy do naszych bardzo udanych produktów, cenionych przez klientów za walory smakowe. Wyrabia się ją ze średnio rozdrobnionego mięsa wieprzowego o wysokiej jakości. W połączeniu z naturalnymi przyprawami typu pieprz, czy czosnek wyróżnia się także niepowtarzalnym smakiem i zapachem – ocenia Teresa Pietrzyk, dyrektor do spraw handlu w Górnie. Kiełbasa ta jest tradycyjnie wędzona a potem pieczona i dzięki temu osiąga te walory oraz cechy zewnętrzne, które pozwalają zaspokoić gusta najbardziej wymagających klientów. Wiejska pieczona należy do najbardziej cenionych przez klientów wyrobów firmy Smak Górno. Warto dodać, że kiełbasa ta została wpisana na listę Produktów Tradycyjnych prowadzoną przez Ministerstwo Rolnictwa i Rozwoju Wsi Produkty te charakteryzują się tym, że są wytwarzane za pomocą metod i receptur niezmienianych, co najmniej od 25 lat. - Kiełbasę wiejską pieczoną sprzedajemy często luzem, pakowaną w papier, bez Mapu, w pojemnikach, gdyż niektórzy klienci chcą ją tak właśnie odbierać ze względu na przepyszny i smakowity zapach tego produktu , który zachęca klienta do zakupu– dodaje pani dyrektor. Wiejską pieczoną można nabyć w sklepach PSS Społem na terenie Rzeszowa. Oczywiście, obok wielu innych wyrobów Smak Górno, jak kiełbasy suchej pieczonej i suchej drobiowej oraz głogowskiej, z których to wyrobów od lat słynie zakład z Górna. Wyroby te są dostępne również w dużych sieciach handlowych jak Tesco: w Rzeszowie, Lublinie, Stalowej Woli, w sieci sklepów: Frac, Specjał, Jedynka, w sieci sklepów PSS na terenie całego woj. podkarpackiego i nie tylko oraz wielu sklepach patronackich, GS-owskich i w mniejszych prywatnych placówkach handlowych na terenie województw: podkarpackiego, małopolskiego, lubelskiego i świętokrzyskiego. Wyroby Smak-Górno można również kupić w sklepie firmowym przy zakładzie. – Nie brakuje naszych stałych klientów, którzy chętnie przyjeżdżają do Górna, aby na miejscu, u producenta nabyć świeży towar – mówi pani Teresa. Jeśli chodzi o surowiec do produkcji zakład bazuje na dostawach od rolników z terenu woj. podkarpackiego oraz woj. Lubelskiego, a wiec z terenów czystych ekologicznych. Smak Górno prowadzi ubój wieprzowy, rozbiór wieprzowy i wołowy oraz produkcję szerokiej gamy wyrobów typu: kiełbasy, szynki, wędzonki, wyroby podrobowe, garmażeryjne. Dostarcza też na rynek dania gotowe jak kotleciki i zraziki oraz produkty typu pieczenie i wyroby w słojach, w tym bardzo smaczną kiełbasiankę. Zdolność produkcyjna zakładu to około 15 ton dziennie. Oprócz kiełbasy wiejskiej na liście Produktów Tradycyjnych resortu rolnictwa znajduje się jeszcze 7 innych wyrobów z Górna. Są to: schab tradycyjny, szynka tradycyjna, boczek pieczony, kiełbasa sucha pieczona, studzienina, kiełbasianka i golonka w słoju. - A w kolejce do przyznania tytułu Produktu Tradycyjnego czekają już dwa następne nasze wyroby: pasztet domowy i boczek w słoju z Górna – wylicza pani dyrektor. Za swe wyroby firma Smak Górno była wielokrotnie wyróżniana prestiżowymi nagrodami. Firma ma 13 tytułów Agro-Polska”, tytuł przedsiębiorstwa Fair Play, Jej wyroby zdobywały także nagrody w poprzednich edycjach konkursu „Nasze Dobre Podkarpackie”. - Cały czas pracujemy nad nowymi wyrobami i wprowadzamy je systematycznie na rynek. A wszystko po to, żeby nasz klient był zadowolony i chętnie kupował produkty ze znakiem firmowym Smak Górno Najważniejsza jest jakość naszych wyrobów – podkreśla pani Teresa. Firma stara się docierać ze swymi wyrobami bezpośrednio do klientów i wręcz unika różnych pośredników. Dlatego nie dostarcza towarów do hurtowni. Handlowcy, którzy biorą towar z Górna, szybko wykładają go na sklepową ladę. Zakład zapewnia codziennie świeże dostawy wszystkich wyrobów.", "url": "https://nowiny24.pl/nasze-dobre-podkarpackie/ar/c3-10323284", "category": "podkarpackie", "sub_category": "Mięso świeże oraz produkty mięsne", "phrase": "Boczek w słoju z Górna"}