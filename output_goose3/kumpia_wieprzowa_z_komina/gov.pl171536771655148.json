{"meta_description": "Produkt wpisany na listę produktów tradycyjnych w dniu 2005-12-06 w kategorii Produkty mięsne w woj. podlaskim.", "title": "Kumpia wieprzowa „z komina” - - Portal Gov.pl", "content": "W całości wygląda jak naturalny wyręb wieprzowy – łopatka, spłaszczona, owalna część mięsa z kością Spłaszczony owalny kawałek mięsa z kością. Na przekroju zarysowana marmurkowatość z widocznym żywoczerwonym zabarwieniem mięsa porozdzielanego cienkimi warstwami tkanki łącznej i tłuszczowej, nadającej dodatkową soczystość i smak każdemu kawałkowi odcinanej łopatki Podczas gryzienia konsystencja kęsa jest lekko sprężysta, po ususzeniu nad kuchnią kumpia wieprzowa obsycha i staje się twardsza Smak ujawnia się podczas żucia kęsa i jest charakterystyczny dla mięsa obsuszonego, w zależności od ilości dodanych przypraw pikantny i słonawy Kumpia wieprzowa to produkt łatwy do wykonania w warunkach domowych. Jej przygotowanie do spożycia było możliwe również w warunkach polowych. Zabrana do koszyka wraz z razowym chlebem mogła stanowić podstawowy posiłek drwala, żniwiarza i oracza. Wytwarzanie kumpii sięga czasów udomowienia świni. W starożytności wieprzowinę podawano jako nieodzowną potrawę na ucztach (Grecja, Rzym). W okresie średniowiecza chów trzody był powszechnie znany i miał najczęściej półdziki charakter. Pod koniec ubiegłego wieku największymi na świecie eksporterami mięsa wieprzowego były Dania i Polska. Produkty poubojowe ze względu na wysoką wartość odżywczą mają szerokie zastosowanie jako świeże mięso lub służą do wyrobu nietrwałych i trwałych wędlin. Metoda wykorzystywana do solenia mięsa została opisana w wydanej w latach 30. książce pt. „Kuchnia Polska”.", "url": "https://www.gov.pl/web/rolnictwo/kumpia-wieprzowa-z-komina", "category": "podlaskie", "sub_category": "Mięso świeże oraz produkty mięsne", "phrase": "Kumpia wieprzowa „z komina”"}