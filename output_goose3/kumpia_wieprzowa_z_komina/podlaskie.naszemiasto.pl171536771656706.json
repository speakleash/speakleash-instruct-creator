{"meta_description": "26 sierpnia odbył się finał X edycji konkursu „Nasze kulinarne dziedzictwo - smaki regionów\" na najlepszy regionalny i lokalny produkt żywnościowy. Organizatorami przedsięwzięcia są Marszałek Województwa Podlaskiego, Podlaski Ośrodek Doradztwa Rolniczego w Szepietowie oraz Polska Izba Produktu Regionalnego i Lokalnego.", "title": "Rozstrzygnięto X edycję konkursu &quot;Nasze kulinarne dziedzictwo - smaki regionów&quot;", "content": "Nominacje do Nagrody Preła Stuliściec - Śintalapis Dariusz i Aldona Szupszyńscy Korowaj Weselny Natalia Fiedorczuk Listkowiec Elwira Bogdanowicz Przecier z żurawiny surowej Krystyna Czarnecka Celem przedsięwzięcia jest wyłonienie najciekawszych produktów tradycyjnych, które zmierzą się na ogólnopolskim finale podczas targów Polagra FOOD w Poznaniu. Kulinarne dziedzictwo jest jednym z walorów naszego regionu, które chcemy wykorzystać jako atut rozwojowy. Mamy nadzieję, że z Państwa udziałem uda nam się uratować przed zapomnieniem kolejne perełki kuchni województwa podlaskiego które dołączą do grona takich produktów jak Ogórek Herbowy z Kruszewa, Ser Koryciński, Ser z Wiżajn, Kumpia Wieprzowa z Komina, Lipiec Białowieski czy też Mrowisko. Historia i dorobek konkursu Pierwsza edycja konkursu „Nasze Kulinarne Dziedzictwo” odbyła się w 2000 roku. Na przestrzeni lat, dzięki tej inicjatywie udało się uratować od zapomnienia i wypromować wiele ciekawych produktów. Część z nich została zarejestrowana na Liście Produktów Tradycyjnych. Kilku laureatów konkursu podjęło się rejestracji produktów w oparciu o europejski system nazw i oznaczeń geograficznych (Pierekaczewnik, Lipiec Białowieski, Ser Koryciński). 1. Ogórek herbowy z Kruszewa – Jolanta i Kazimierz Zagórscy (2003) 2. Koryciński ser żółty „swojski” – Krystyna Łukaszuk (2004) 3. Ser dojrzewający, Gr. Prod. Produktów Lokalnych z gm. Wiżajny i Rutka Tartak, (2005) 4. Kumpia wieprzowa – Andrzej Modzelewski (2006) 5. Mrowisko-kopiec. Biruta Zimnicka (2007) 6. Lipiec Białowieski. Anatol Filipczuk (2007) 7. Pierekaczewnik Dżenneta Bogdanowicz (2008) 8. „węgorz w sosie koperkowym” PU „Siergiejewiczówka” (2008) 9. Bliny litewskie Restauracja „Sodas” (2008) 10. Pasztet z sandacza z rakami – Tomasz Siergiejewicz (2009) Pogrubioną czcionką zaznaczono produkty, które zarejestrowano na Liście Produktów Tradycyjnych, podkreślono te, które podjęły starania o rejestrację w unijnym systemie nazw i oznaczeń geograficznych (tę procedurę na dzień dzisiejszy przeszedł wyłącznie PIEREKACZEWNIK – pierwszy w Polsce produkt na Liście Produktów Tradycyjnych). Zadania konkursu: Cel konkursu – obok głównego, jakim jest identyfikacja regionalnych produktów oraz ich promocja, istotnym stało się przygotowanie ich producentów do ubiegania się o ochronę, zgodną z ustawodawstwem unijnym. Ideą konkursu jest też zachęcanie mieszkańców obszarów wiejskich, zwłaszcza tych o niekorzystnych warunkach gospodarowania, do poszukiwania alternatywnych źródeł dochodu. Jednocześnie zachęcamy uczestników konkursu do rejestrowania swoich produktów na Liście Produktów Tradycyjnych. Przebieg konkursu: W czasie finału regionalnego wyłonieni zostaną laureaci produktów w czterech kategoriach: produktów pochodzenia roślinnego, zwierzęcego, napojów i mieszanych. Przedstawiciele Komisji Konkursowej dokonają również nominacji nagrodzonych produktów do nagrody „Perła 2010”. Do nominacji do nagrody „Perły\" na finałach regionalnych mogą również kandydować te produkty, które otrzymały I, II lub III nagrodę w poprzednich edycjach konkursu „Nasze Kulinarne Dziedzictwo\". Spośród nominowanych w finałach regionalnych produktów Kapituła Konkursowa dokona wyboru produktów odznaczonych statuetką „Perła 2010”. Ogólnopolski finał konkursu odbędzie się w trakcie targów „Polagra Food” w Poznaniu, gdzie Województwo Podlaskie planuje udział ze stoiskiem. Edycja jubileuszowa: Z uwagi, iż w bieżącym roku realizujemy X edycję konkursu, Marszałek Województwa Podlaskiego przewidział nagrody specjalne uczestnikom, którzy wnieśli największy wkład w „Nasze Kulinarne Dziedzictwo” na przestrzeni lat. Komisja konkursowa: W komisji bierze udział sześć osób: trzej przedstawiciele Polskiej Izby Produktu Regionalnego i Lokalnego (członkowie kapituły krajowej) oraz trzy osoby z województwa podlaskiego (etnograf z Białostockiego Muzeum Wsi w Osowiczach, przedstawiciel Marszałka Województwa Podlaskiego oraz Podlaskiego Ośrodka Doradztwa Rolniczego w Szepietowie). Komisja podejmuje decyzje na podstawie karty zgłoszeniowej, rozmów z producentem, jak też degustacji poszczególnych produktów.", "url": "https://podlaskie.naszemiasto.pl/rozstrzygnieto-x-edycje-konkursu-nasze-kulinarne/ar/c8-549556", "category": "podlaskie", "sub_category": "Mięso świeże oraz produkty mięsne", "phrase": "Kumpia wieprzowa „z komina”"}