{"meta_description": "Białostocki „pierekaczewnik” – tatarski pieróg został wpisany jako pierwszy w Polsce na Listę Produktów Tradycyjnych. \n„Pierekaczewnik” został wpisany z numerem 1 na listę Ministerstwa Rolnictwa, jako pierwszy i na razie jedynyw Polsce.", "title": "Pieróg z tradycją", "content": "Białostocki „pierekaczewnik” – tatarski pieróg został wpisany jako pierwszy w Polsce na Listę Produktów Tradycyjnych.  Białostocki „pierekaczewnik” – tatarski pieróg został wpisany jako pierwszy w Polsce na Listę Produktów Tradycyjnych.   „Pierekaczewnik” został wpisany z numerem 1 na listę Ministerstwa Rolnictwa, jako pierwszy i na razie jedynyw Polsce.   Pierekaczewnik był pierwszym spośród siedmiu zgłoszonych do zarejestrowania produktów, który miał szansę zostać wpisany na „Listę Produktów Tradycyjnych” MRiRW. Wniosek o zarejestrowanie tej tatarskiej potrawy złożyła do Urzędu Marszałkowskiego Dżenneta Bogdanowicz. Pierekaczewnik jest razem z innymi wytworami tej kuchni serwowany przez nią w gospodarstwie agroturystycznym w Kruszynianach. Do Urzędu Marszałkowskiego Województwa Podlaskiego wpłynęły również wnioski dotyczące sześciu innych produktów są to: ogórki narwiańskie, ogórki herbowe z Kruszewa, mirabelka (rodzaj nalewki alkoholowej), kumpia wieprzowa z komina oraz dwa rodzaje chleba. Na listę produktów tradycyjnych mogą zostać wpisane wyroby, których jakość lub wyjątkowe cechy i właściwości wynikają ze stosowania tradycyjnych metod od co najmniej ćwierćwiecza. W przeciwieństwie do unijnych rozwiązań ma ona służyć identyfikacji i promocji produktów, a nie ich ochronie.   Pierekaczewnik to specyficzny pieróg z różnym farszem (mięso, ser). To danie tradycyjne polskich Tatarów. Pierekaczewnik należy do grupy potraw świątecznych. Te tatarskie pierogi nadziewane są wołowiną lub gęsiną oraz serem. Podawane są na gorąco, jako drugie danie lub na zimno, poza porą obiadową.   Listę Produktów Tradycyjnych można znaleźć na stronach internetowych Ministerstwa Rolnictwa. W chwili obecnej znajduje się tam jednak tylko jeden produkt!   Przypomnijmy, że w edycji konkursu Podlaska Marka Roku zorganizowanym przez Urząd Marszałkowski Województwa Podlaskiego zajął II miejsce w kategorii SMAK ROKU 2004.   Sposób przyrządzenia   Składniki: 1 kg mąki, 1 kg wołowiny lub baraniny drobno pokrojonej, 4 drobno pokrojone cebule, sól, pieprz i papryka do smaku.   Sposób przygotowania: Z 1 kg mąki przygotować ciasto makaronowe, podzielić na 4 części, każdą część cienko rozwałkować. Płaty ciasta smarować roztopionym masłem, składając jeden na drugim. Na ostatnim płacie położyć farsz w/g upodobania - mięsny lub jarski z serem, zwinąć w kształt ślimaka i polać topionym masłem. Piec na rumiano, z nadzieniem mięsnym – ok. 2 godzin.  www.wrotapodlasia.pl", "url": "https://samorzad.pap.pl/kategoria/archiwum/pierog-z-tradycja", "category": "podlaskie", "sub_category": "Mięso świeże oraz produkty mięsne", "phrase": "Kumpia wieprzowa „z komina”"}