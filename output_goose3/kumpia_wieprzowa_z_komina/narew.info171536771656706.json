{"meta_description": "Pasztet z dzika, Ser owocowy „Oboliu Suris”, Wino gronowe domowe to tylko niektóre z nagrodzonych produktów tegorocznej edycji konkursu Nasze Kulinarn...", "title": "Nasze Kulinarne Dziedzictwo", "content": "Pasztet z dzika, Ser owocowy „Oboliu Suris”, Wino gronowe domowe to tylko niektóre z nagrodzonych produktów tegorocznej edycji konkursu Nasze Kulinarne Dziedzictwo. Ponad 120 produktów regionalnych można było podzwiać i smakować w Białymstoku w czwartek 22 sierpnia w czasie XIII edycji finału wojewódzkiego konkursu. Oczy i kubki smakowe gości i smakoszy cieszył i chleb razowy dla ducha oraz szynka sarnia Vice-Króla Władysława Gryki, palcówka z czosnkiem Anny Murza, kociołek cygański Wojciecha Januszkiewicza, oładzie Marianny Rogało, pieróg wigierski Teresy Biziewskiej czy pasztet z dzika babci Jadzi Małgorzaty Ostapowicz. – Cieszę się, że nasze regionalne produkty są tak licznie reprezentowane - mówił w czwartek Mieczysław Baszko, wicemarszałek woj. podlaskiego. - Jestem bardzo dumny, że w naszym regionie wytwarzane są tak wspaniałe produkty - najsmaczniejsze nie tylko w całym kraju, ale i Europie i na świecie. Jestem dumny, że tradycje i dziedzictwo Podlasia jest tak pięknie pokazywane poprzez stoły. Wasze produkty są rozpoznawalne już wszędzie. Jesteście godnymi reprezentantami naszego województwa. Z kolei wiemarszałek Walenty Korycki zauważył: – Patrząc na te stoły przypomniały mi się słowa wielkiego pisarza Paulo Coehllo: „Tradycja służy zachowaniu porządku świata. Jak tradycję zaniedbamy to skończy się świat\" - ale jak patrzę na te stoły to widać że koniec świata nam jeszcze nie grozi. 22 sierpnia, w kawiarni „Elida”odbyła się XIII edycja finału wojewódzkiego konkursu Nasze Kulinarne Dziedzictwo – Smaki Regionów. Organizatorem przedsięwzięcia jest Marszałek Województwa Podlaskiego, Polska Izba Produktu Regionalnego i Lokalnego oraz Podlaski Ośrodek Doradztwa Rolniczego w Szepietowie. Tradycyjnie celem przedsięwzięcia jest wyłonienie najciekawszych produktów tradycyjnych, które zmierzą się w ogólnopolskim finale podczas targów Polagra FOOD w Poznaniu. Kulinarne dziedzictwo jest jednym z walorów naszego regionu, który chcemy pielęgnować i wykorzystać jako atut rozwojowy. Mamy nadzieję, że uda nam się uratować przed zapomnieniem kolejne kulinarne perełki, które dołączą do zarejestrowanych  w województwie podlaskim produktów tradycyjnych takich jak, między innymi: Ogórek Herbowy z Kruszewa, Ser Koryciński, Ser z Wiżajn, Ser Narwiański, Sejneński Szczupak Faszerowany, Kumpia Wieprzowa z Komina, Kindziuk z Puńska, Kiszka Ziemniaczana, Chleb Żytni Wolski, Miód z Sejneńszczyzny, Lipiec Białowieski, Mrowisko czy też Makowiec z Ejszeryszek. W tym roku w konkursie bierze udział 78 wystawców. Lista nagrodzonych Podkategorie:  1. Produkty i przetwory mięsne  Pasztet z dzika – Małgorzata Ostapowicz Nagroda ARR - Boczek panierowany na sucho- Wioletta Sangar 2. Produkty i przetwory z ryb  Lin w śmietanie – Dorota Bernatowicz 1. Przetwory owocowe  Ser owocowy „Oboliu Suris” - Biruta Zimnicka Nagroda ARR Konfitura z owocu dzikiej róży - Mirosław Angielczyk 2. Przetwory warzywne  Ogórek kiszony z beczki - Grażyna Konopka 3. Produkty zbożowe  Chleb żytni na zakwasie - Ewa i Jan Czmiel 4. Wyroby cukiernicze  Pieróg wigierski Teresa - Biziewska IV. Inne produkty regionalne w szczególności łączące produkty roślinne ze zwierzęcymi (np. farsze).", "url": "https://www.narew.info/artykul/5258,nasze-kulinarne-dziedzictwo", "category": "podlaskie", "sub_category": "Mięso świeże oraz produkty mięsne", "phrase": "Kumpia wieprzowa „z komina”"}