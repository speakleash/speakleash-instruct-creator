{"meta_description": "Udział w takich konkursach to promocja regionu, ale przede wszystkim naszych kulinarnych tradycji. W Białymstoku w 12. edycji finału wojewódzkiego konkursu Nasze Kulinarne Dziedzictwo - Smaki Regionów wzięło udział ponad 70 wystawców.", "title": "Nalewka na pędach z sosny czy kiszona główka kapusty wśród najlepszych podlaskich smaków", "content": "Udział w takich konkursach to promocja regionu, ale przede wszystkim naszych kulinarnych tradycji. W Białymstoku w 12. edycji finału wojewódzkiego konkursu Nasze Kulinarne Dziedzictwo - Smaki Regionów wzięło udział ponad 70 wystawców. Przygotowali ponad 100 potraw - kulinarnych perełek Podlasia. Wszyscy zgodnie podkreślają, że udział w takich imprezach jest bardzo opłacalny.    Podlaskie produkty nagrodzono w kilku kategoriach: pochodzenia zwierzęcego, roślinnego, napoje i inne produkty regionalne, takie jak np. farsze.     Wygrały między innymi: kindziuk sokólski, nalewka na pędach z sosny czy kiszona główka kapusty.    Wyłonione najciekawsze produkty tradycyjne zmierzą się w ogólnopolskim finale podczas targów Polagra Food w Poznaniu.     Dołączą one do zarejestrowanych w województwie podlaskim produktów tradycyjnych, takich jak między innymi: Ogórek Herbowy z Kruszewa, Ser Koryciński, Ser z Wiżajn, Ser Narwiański, Sejneński Szczupak Faszerowany, Kumpia Wieprzowa z Komina, Kindziuk z Puńska, Kiszka Ziemniaczana, Chleb Żytni Wolski, Miód z Sejneńszczyzny, Lipiec Białowieski, Mrowisko czy też Makowiec z Ejszeryszek.    Zwycięzcy:    I. Produkty regionalne pochodzenia zwierzęcego     Podkategorie:     1. Produkty i przetwory mięsne - Łukasz Ancypo (kindziuk sokólski)  2. Produkty i przetwory z ryb - Urszula Grajewska (sielawa wędzona)  3. Produkty mleczne - Halina Raducha (klinek dąbrowski)      II. Produkty regionalne pochodzenia roślinnego     Podkategorie:     1. Przetwory owocowe - Joanna Dołżyńska (powidła z czarnych jagód)  2. Przetwory warzywne - Władysław Gryka (kapusta kiszona w główkach)  3. Produkty zbożowe - Ewa Dec (chleb żytni na zakwasie)  4. Wyroby cukiernicze - Regina Pik (ciasto Napoleon \"Napoleona\")    III. Napoje regionalne     Podkategorie:     1. Napoje bezalkoholowe - Joanna Jakubiuk (buza)  2. Napoje alkoholowe - Biruta Zimnicka (nalewka na pędach sosny)    (rr/kjs)    Zobacz też:  Co jest najsmaczniejsze w Podlaskiem? Znamy wyniki konkursu", "url": "https://www.radio.bialystok.pl/wiadomosci/index/id/85870", "category": "podlaskie", "sub_category": "Mięso świeże oraz produkty mięsne", "phrase": "Kumpia wieprzowa „z komina”"}