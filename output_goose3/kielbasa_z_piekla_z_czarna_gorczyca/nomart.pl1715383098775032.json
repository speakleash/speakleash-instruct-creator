{"meta_description": "", "title": "Kiełbaski podsuszane , świąteczne - z gorczycą i tłuczonym pieprzem. - Blog kulinarny", "content": "Kiełbaski podsuszane , świąteczne i tłuczonym pieprzem i czarną gorczycą. Dodałem do tytułu słowo „świąteczne” bo w moim domu w czasie świąt są rozwieszone jak ozdobne łańcuchy choinkowe. Wiszą rozpięte w okolicach kominka ciesząc oczy, rozsiewając aromat wędzonki i pobudzając apetyt. Świąteczni goście czerpią z tego dobra jako poczęstunek albo drobny świąteczny dar na wychodne… bo dzieła rąk własnych uważam za najzacniejszy upominek. Kiełbaski są dość intensywne w smaku by kontrastować z innym świątecznymi potrawami i słodkościami, ale podane w przepisie ilości przypraw to w mojej opinii ilość podstawowa i jest jeszcze sporo miejsca by powiększyć ilość gorczycy i pieprzu, a także czosnku. Tym samy chcę Was zachęcić do wymiany z bliskimi w świątecznym czasie drobnych upominków , które są dziełem rąk naszych, na nie wynikiem zakupu. Te upominki mogą być różne bo i talenty rożne mamy. Kiełbaski czy kiełbasy świąteczne są tylko przykładem. Warto z takich drobnych prezencików zrobić rodzinną tradycję. • sól – u mnie sól peklująca i sól zwykła 50/50 17 g /kg 170 g Na początku mielenie. Maszynkę uzbrajam w najdrobniejsze oczka i mielenie zaczynam od golonki. Jest ze skórą wiec mielę ją 2 razy. Przy okazji na kościach wyciętych z golonki nastawiam wywar – niech się gotuje, a ja wracam do mielenia. Na tych samych oczkach i już po jednym razie mielę wołowinę i podgardle. Czas się wziąć za główny składnik – u mnie wieprzowa łopatka. Wycinam co tłustsze fragmenty i mielę je na tych samych drobnych oczkach, a następnie dzielę mięso na 2 mniej więcej równe kupki. Na jednej mięso czyste – bez tłuszczu, a na drugim poprzerastane, Jeżeli już ma być którejś frakcji wiecej – to tej poprzerastanej. To co poprzerastane mielę na oczku 8 mm i resztę na szarpaku lub kroję nożem na kostkę 1 cm. Po zakończeniu mielenia czas na przyprawianie. Po dodaniu wszystkich przypraw mięso dokładnie wyrabiam, a w trakcie wyrabiania dodaję ostudzony wywar z kości. Dozuję w małych porcjach, ale docelowi dodam go około 1 litra. Czas wyrabiania? – do skutku, do czasu aż mięso będzie spójne i kleiste – czyli około 20-30 minut. Nadziewanie to kolejny etap. Jelita wieprzowe kaliber 28-30. Wybieram długie odcinki i napełniam dość ścisło bez skręcania. Po napełnieniu całego odcinka zawiązuję oba końce, na początku przywiązuję sznurek wędliniarski i następnie tworzę pętelkę, a w pętelkę wkładam kiełbasę. Co 10-15 cm pętelkę zaciskam, tworzę nową i ponownie przewlekam przez nią kiełbasę zaciskając pętelkę na kolejnym 10-15 cm odcinku. W ten sposób dzielę kiełbasę na odcinki jednocześnie wzmacniam sznurkiem . Odcinki kiełbasy nakłuwam w miejscach gdzie widoczne są pęcherze powietrza, a jak ich nie widać to profilaktyczne w 2-3 miejscach. Wieszam Wieszam w celu osadzenia i niewyschnięcia na około 3 godziny w temperaturze pokojowej. • Kiełbaski wkładam do zimnej wędzarni i nastawiam temperaturę 50 st C. Rozgrzewam wędzarnię wraz z kiełbaskami. 1 godzina Następnie 2-3 doby wiszą kiełbaski w temperaturze pokojowej i 5-7 dni w chłodnej spiżarni 10-12 st C. Po tym czasie są pięknie podsuszone i gotowe do spożycia. Oczywiście można próbować wcześniej.", "url": "https://nomart.pl/wordpress/kielbaski-podsuszane-swiateczne-z-gorczyca-i-tluczonym-pieprzem/", "category": "pomorskie", "sub_category": "Mięso świeże oraz produkty mięsne", "phrase": "Kiełbasa z Piekła z czarną gorczycą"}