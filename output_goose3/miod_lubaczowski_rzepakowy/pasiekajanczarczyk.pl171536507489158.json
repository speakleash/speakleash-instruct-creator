{"meta_description": "Rodzinna Pasieka Janczarczyk ➤ Miód Rzepakowy 2020r. ⭐ Od 20lat pozyskujemy miody dbając o ich najważniejsze właściwości ✔️ Sprawdź!", "title": "Miód Rzepakowy - sklep z miodem rzepakowym 2020 - Pasieka Janczarczyk", "content": "Miód rzepakowy to jeden z najjaśniejszych miodów. Według niektórych wprost nie ma on sobie równych. Wyjątkowy smak, mnogość właściwości, dobra przyswajalność przez organizm, a także atrakcyjna cena sprawiają, że miód rzepakowy jest ulubieńcem wielu osób. Nie mogło go zabraknąć także w ofercie naszej pasieki. Zapraszamy do naszego sklepu, jeśli chcesz kupić wysokiej jakości, prawdziwy miód z rzepaku lub inne, wyśmienite miody. A jeśli chcesz dowiedzieć się więcej na jego temat, koniecznie czytaj dalej! Jeśli choć raz jechałeś polską autostradą w okresie wiosenne, być może rzuciły Ci się w oczy ciągnące się aż po horyzont pola kanarkowożółtych kwiatów. To należący do rodziny kapustowatych rzepak. Jest on niezwykle wszechstronną rośliną: • odgrywa dużą rolę w pszczelarstwie - jest zapylany przez pszczoły i pozwala na produkcję doskonałego miodu rzepakowego; • słomę rzepakową wykorzystuje się jako opał, a także w produkcji płyt pilśniowych; • produkuje się z niej biodiesel; • pozwala na pozyskanie oleju rzepakowego, przetwarzanego na inne tłuszcze spożywcze np. margarynę, czy olej do smażenia. W czasie kwitnienia rzepaku pszczoły robotnice zbierają nektar, który przenoszą do ula. To właśnie tam dzieje się magia i nektar przetwarzany jest na smakowity miód z rzepaku, który może rozpieszczać Twoje kubki smakowe przez całą resztę roku. Dzięki niestrudzonej pracy pszczół możliwe jest zamknięcie wspomnienia o wiosennych dniach i polach żółtych kwiatów w niepozornych słoiczkach miodu. Jak już wspomnieliśmy, miód rzepakowy wyróżnia się na tle innych szeregiem właściwości, a także niepowtarzalnym smakiem. Przyjrzeliśmy się mu bliżej i w tym miejscu zebraliśmy jego cechy charakterystyczne. • Konsystencja - lekka, kremowa. Dzięki niej z łatwością rozsmarujesz go na kanapce, w dokładnie takiej ilości, jakiej chcesz. Warto wspomnieć, że doskonale rozpuszcza się w wodzie, dzięki temu będzie stanowić doskonały dodatek do prozdrowotnej herbaty Pamiętaj, aby miód dodawać do nieco ostudzonego napoju! Najlepsza temperatura herbaty to taka, w której możesz ją od razu pić bez oparzeń, gdyż miód zachowuje swoje prozdrowotne właściwości do około 40 stopni Celsjusza. • Barwa - bardzo jasna, niemalże biała, czasem szaro kremowa. To zdecydowanie cecha charakterystyczna tego miodu. Niektórzy twierdzą, że ze względu na swoją barwę oraz konsystencję miód z rzepaku przypomina nieco smalec. Warto wiedzieć, że w stanie płynnym jest on niemalże bezbarwny (ma bardzo jasny, słomkowy kolor). • Krystalizacja - w przypadku tego miodu następuje bardzo szybko, zdarza się nawet, że ma ona miejsce jeszcze w ulu - w plastrach. To proces całkowicie naturalny - dzieje się tak ze względu na dużą zawartość glukozy w stosunku do fruktozy. • Składniki odżywcze - w każdym słoiki znaleźć można mnogość cennych składników. Wśród nich wymienić można chociażby glukozę i fruktozę, aminokwasy, enzymy czy olejki eteryczne. • Właściwości prozdrowotne - miód rzepakowy jest bardzo dobrze przyswajany przez organizm, a co więcej pozytywnie na niego wpływa. Polecany jest w szczególności osobom, które cierpią z powodu chorób układu krwionośnego oraz serca, choć nie tylko im. • Smak - bardzo charakterystyczny. Według jednych łagodny, z kolei według innych nieco mdły, a nawet gorzkawy. Naszym zdaniem przepyszny, ale zachęcamy do organoleptycznego sprawdzenia. W naszym sklepie online kupisz miód rzepakowy w bardzo dobrej cenie! Jak sugerowaliśmy powyżej, miód z rzepaku to prawdziwy skarbiec składników odżywczych niezbędnych każdemu organizmowi. Co więcej, są one bardzo dobrze przyswajalne, co jeszcze bardziej przemawia na korzyść tego właśnie miodu. Spójrzmy na to, co można znaleźć w słoikach tego specjału: • witaminy z grupy B - mają korzystny wpływ na procesy metaboliczne, układ nerwowy, wspomagają odporność, dobrze wpływają na kondycję itp.; • witaminy z grupy K - mają wpływ na krzepliwość krwi; • witaminę C - przeciwutleniacz, wspomaga wiele układów organizmu i jest niezbędna do jego prawidłowego funkcjonowania; Wiele osób zastanawia się nad tym, czy miód z rzepaku można podawać dzieciom. Z pewnością będzie to ciekawe urozmaicenie ich diety, które może korzystnie wpłynąć na ich organizm (odsyłamy do akapitów o charakterystyce oraz na co stosować miód rzepakowy). Dzieci, które ukończyły pierwszy rok życia, mogą swobodnie jeść miód, także rzepakowy. Wielu specjalistów poleca go nie tylko ze względu na doskonałe właściwości wspierające odporność, ale także ze względu na łagodny smak. Wiesz już co to miód rzepakowy, skąd się bierze, jakie są jego cechy charakterystyczne, oraz co dobrego dla siebie możesz w nim znaleźć. Nadszedł czas na to, aby zastanowić się na co pomaga miód rzepakowy i kiedy warto po niego sięgać. Oczywiście zachęcamy do spożywania miodu każdego, ponieważ to płynne złoto jest prawdziwym darem natury dla człowieka. Poniżej przedstawiamy różnego rodzaju dolegliwości, przy których w szczególności warto sięgnąć właśnie po miód rzepakowy. Jest idealnym wzmocnieniem dla organizmu - miód rzepakowy ma dużą zawartość glukozy, a także innych cukrów prostych. Dzięki temu stanowi wprost idealną odżywkę regeneracyjną dla mięśni zmęczonego lub nawet wyczerpanego organizmu. Wzmacnia także osoby, które są osłabione po wysiłku psychicznym. Poleca się go osobom z chorobami serca, a także układu krwionośnego. Dzięki zawartości acetylocholiny, magnezu i potasu może on obniżać i regulować ciśnienie krwi, wzmacniać serce oraz siłę jego skurczów, sprawia także, że organ ten jest lepiej zaopatrywany w tlen i składniki odżywcze. Zapobiega także miażdżycy. To naturalny sposób wspomagający organizm podczas przeziębień oraz różnego rodzaju infekcji. Walczy z bakteriami odpowiedzialnymi za infekcje dróg oddechowych, łagodzi kaszel i pobudza do pracy układ odpornościowy. Wspiera także organizm podczas różnych chorób zapalnych oraz infekcji układu moczowego. Ma korzystny wpływ na układ trawienny. Między innymi zwiększa możliwości detoksykacyjne wątroby, wspomaga przemianę tłuszczów, a nawet zmniejsza odczyn zapalny, jaki może towarzyszyć wrzodom dwunastnicy i żołądka. Ponadto ma wpływ na wyrównywanie niedoborów potasu, usuwa zatrzymaną w tkankach wodę (przyczynę obrzęków), a nawet wykazuje pozytywny wpływ na gojenie się ran po oparzeniach. Z powyższych przykładów jasno wynika, że jest to produkt, który zdecydowanie warto włączyć do swojej diety. Oczywiście, aby czerpać jak najwięcej korzyści, sięgaj po biały miód rzepakowy, pochodzący ze sprawdzonych źródeł. Dzięki temu zyskasz pewność, że w Twoje ręce trafił wysokiej jakości, pełnowartościowy produkt. Naszej pasiece możesz w pełni zaufać! Nasze naturalne miody powstają z pasji, miłości oraz ciężkiej, pszczelej pracy. Zachęcamy do spożywania ich na surowo np. na kanapce lub z jogurtem naturalnym. Możesz także wykorzystać je jako składnik marynat lub sosów, a nawet dodać do herbaty. Wszystko dla zdrowia! Pamiętaj, że u nas kupisz miód rzepakowy w dobrej cenie.", "url": "https://pasiekajanczarczyk.pl/3-miod-rzepakowy", "category": "podkarpackie", "sub_category": "Miody", "phrase": "Miód lubaczowski rzepakowy"}