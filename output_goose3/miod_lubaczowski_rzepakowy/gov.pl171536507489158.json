{"meta_description": "Produkt wpisany na listę produktów tradycyjnych w dniu 2019-10-25 w kategorii Miody w woj. podkarpackim.", "title": "Lubaczowski miód rzepakowy - - Portal Gov.pl", "content": "W zależności od wielkości naczynia, w którym jest przechowywany W stanie płynnym jest prawie bezbarwny lub lekko słomkowy, niekiedy odcień zielony. Po skrystalizowaniu przyjmuje barwę biała lub szaro-kremową W smaku jest bardzo słodki, łagodny, nieco mdły i lekko gorzki, zapach bardzo delikatny Pszczelarstwo na ziemi lubaczowskiej w województwie podkarpackim rozwijało się już w XVII wieku. Otaczająca ziemię lubaczowską przyroda, duża lesistość powiatu i bogactwo łąk sprzyjały hodowli pszczół i produkcji wyjątkowego miodu. We wsiach Łukawice, Cewków, Ułazów czy Moszczanica budowano liczne ule kłodowe, które mieściły dwa roje. Po II wojnie światowej pszczelarstwo uprawiano w ulach skrzynkowych, a kłodowe zachowały się jako zabytki. Produkcja lubaczowskiego miodu rzepakowego związana jest przede wszystkim z popularnością upraw rzepaku na terenach Lubaczowa. Dawniej rzepak wykorzystywano głównie do produkcji olejów jadalnych. Był również cenioną rośliną pastewną. Obecnie rzepak uznawany jest za najbardziej miododajną roślinę. Występuje w formie jarej i ozimej. Nektar pobierany przez pszczoły w okresie kwitnienia rzepaku stanowi główny składnik miodów wiosennych, tzw. „majowych”. Zbiór miodu rzepakowego jest bardzo wydajny. W pasiekach przydomowych, tydzień pracy pszczół może przynieść od 10 do 20 kg miodu z jednego ula. W przypadku pasiek obwoźnych, gdzie ule umieszczane są wśród upraw rzepaku, pobiera się nawet do 40 kg miodu. Pozyskiwanie miodu obydwa się na terenach niezakłóconych przez niekorzystne wpływy dzielności przemysłowej. Warunki te mają wpływ na smak i wartości zdrowotne lubaczowskiego miody rzepakowego. Od 2006 roku na ziemi lubaczowskiej organizowana jest Wojewódzka Majówka Pszczelarska, podczas której odbywa się konkurs na najsmaczniejszy lubaczowski miód, a także tematyczne wykłady i prelekcje dotyczące walorów smakowych i leczniczych miodów.", "url": "https://www.gov.pl/web/rolnictwo/lubaczowski-miod-rzepakowy", "category": "podkarpackie", "sub_category": "Miody", "phrase": "Miód lubaczowski rzepakowy"}