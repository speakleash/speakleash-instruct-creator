{"meta_description": "", "title": "Miód rzepakowy 500 g - Nałęczów - Smaki Lubelszczyzny", "content": "To jeden z pierwszych miodów, które pszczoły przynoszą po zimie do pasieki. Pszczoły zbierają nektar z roślin rzepaku z okolic Nałęczowa w maju. Miód rzepakowy w stanie płynnym jest bezbarwny lub ma kolor słomkowy. Po skrystalizowaniu (kilka dni po miodobraniu) staje się biały lub kremowy. Miód rzepakowy jest miodem bardzo słodkim o silnym zapachu przypominającym kwitnący rzepak. Miód pochodzi z pasieki wędrownej, które są rozmieszczone pod Nałęczowem. Miód rozlewany jest w słoiki o pojemności: 0,5 kg oraz 0,25 kg, na których jest etykieta oraz banderola zabezpieczająca wskazująca pochodzenie miodu. Nałęczów (dawniej Nałęczów-Zdrój) – małe miasteczko uzdrowiskowe w Polsce. Położone w województwie lubelskim, w powiecie puławskim, siedziba gminy miejsko-wiejskiej Nałęczów, w granicach Kazimierskiego Parku Krajobrazowego, część trójkąta turystycznego: Puławy – Kazimierz Dolny – Nałęczów. Historycznie przynależał Małopolsce (początkowo w ziemi sandomierskiej, a następnie w ziemi lubelskiej). Wyjątkowa atmosfera uroczego miasteczka, dawnej „kolonii literackiej”, do dziś siedziby prężnych stowarzyszeń i miejsce pracy twórczej wielu artystów sprawia, że Nałęczów leczy nie tylko serce, ale i duszę.", "url": "https://smakilubelszczyzny.pl/miody-z-okolic-naleczowa/139-miod-rzepakowy-500-g-naleczow.html", "category": "podkarpackie", "sub_category": "Miody", "phrase": "Miód lubaczowski rzepakowy"}