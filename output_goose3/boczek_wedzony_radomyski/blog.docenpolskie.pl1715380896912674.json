{"meta_description": "", "title": "Kiełbasa wiejska „Dulcza” z godłem „Doceń polskie”", "content": "W lipcu 2008 roku Kiełbasa „Dulcza” została wpisana na Listę Produktów Tradycyjnych prowadzoną przez Ministerstwo Rolnictwa i Rozwoju Wsi. Z kolei w styczniu 2014 roku, a więc podczas niedawnej certyfikacji, wyrób ten zdobył certyfikat „Doceń polskie”. Kiełbasa wiejska „Dulcza” jest produkowana przez Zakład Przetwórstwa Mięsnego Kazimierz Mrozowski. Firma mieści się w Radomyślu Wielkim (woj. podkarpackie), lecz trzeba pamiętać, iż niegdyś był to teren Dulczy Małej. Właśnie od miejsca powstania swoją nazwę wzięła nagrodzona kiełbasa. Zakład Przetwórstwa Mięsnego został założony w 1991 roku, jednak rodzinne tradycje p. Kazimierza związane z produkcją wyrobów mięsnych sięgają czasów przedwojennych.  W asortymencie firmy z Podkarpacia znajdziemy m.in. Salceson swojski radomyski oraz Boczek wędzony radomyski. (wpisane na ministerialną listę produktów tradycyjnych), a także pasztet i kiszkę. Wszystkie są tworzone ręcznie, wg tradycyjnych receptur.", "url": "https://blog.docenpolskie.pl/kielbasa-wiejska-dulcza-z-godlem-docen-polskie/2014/02/10/", "category": "podkarpackie", "sub_category": "Mięso świeże oraz produkty mięsne", "phrase": "Boczek wędzony radomyski"}