{"meta_description": "", "title": "Kukiełki lisieckie", "content": "Kukiełka, czyli drożdżowa bułka pojawiła się w XV wieku wraz z nadaniem przywileju cechowi piekarskiemu w Krakowie przez Kazimierza Odnowiciela. Z czasem w Małopolsce nazywano tak różne rodzaje pieczywa. Na sądecczyźnie np. kukiełka była słodkim ciastem z rodzynkami, pecionym z drożdżowych warkoczy ciasta. Tylko w Krakowie i jego okolicach, kukiełką nazywano bułkę o podłużnym kształcie wypiekaną z ciasta chlebowego.      Obecnie tradycyjną metodę wypiekania kukiełek zachowali piekarze z Liszek. Proces wyrabiania ciasta jest czasochłonny. Od zrobienia zaczynu, do wyjęcia ciasta z pieca, zajmie ok. 8 godzin. By kukułka była dokładnie taka, jak nakazuje tradycyjna receptura konieczna jest \"zanka\" i \"przybierka\".    Przepis    Zaczyn przygotowuje się z mąki, wody i drożdży. Należy go dokładnie wymieszać, by powstała jednolita masa. Gdy ciasto wyrośnie, trzeba ponownie dolać do zaczynu wody i dosypać soli, tak, by ciasto miało twardą konsystencję. Z tak przygotowanego ciasta należy uformować kukiełki. Następnie należy posmarować je \"zanką\", tzw krochmalem. Przyrządza się go w następujący sposób: Do szkalnki zimnej wody dodać 2 łyżki mąki, wymieszać a następnie połączyć z wrzątkiem. Tak przygotowana \"zanka\" zalać zimną, który należy wcześniej przygotować dosypując do zimnej wody 2 łyżki stołowe mąki, a następnie zalać zimną wodą i dobrze zamieszać. Rozczyn zalać wrzątkiem i ponownie wymieszać. Zanka zapewni kukiełkom połysk i złotawy kolor. Na każdej kukiełce położyć \"przybierkę\", czyli drobne prostokąty wyrabiane z ciasta. Widać je na zdjęciach w naszej galerii. Dzięki \"przybierce\" kukiełki nie będą pękać podczas wypieku. Piec około 10, 15 minut w bardzo gorącym piekarniku.      Partnerem Projektu jest Województwo Małopolskie.", "url": "https://www.radiokrakow.pl/nasze-akcje/kukielki-lisieckie/", "category": "małopolskie", "sub_category": "Wyroby piekarnicze i cukiernicze", "phrase": "Kukiełka lisiecka"}