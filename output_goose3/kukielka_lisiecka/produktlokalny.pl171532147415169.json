{"meta_description": "", "title": "Marka lokalna Koszyk Lisiecki na Targu Pietruszkowym | Produkt Lokalny Małopolska", "content": "W najbliższą sobotę, od godz. 8.00 – 13.00 na Targu Pietruszkowym odbędzie się promocja marki lokalnej Koszyk Lisiecki. Projekt jest wspólną inicjatywą trzech stowarzyszeń – z Liszek, Czułowa i Ściejowic, które pragną ożywić, sięgającą co najmniej 200 lat, tradycję „grodzenia” koszyków wiklinowych, wyszywania ażurowych haftów, pieczenia chlebów, drożdżowych kołaczy i bułek zwanych kukiełkami. Wszystko to, i więcej jeszcze, pochodzi z tych samych terenów, co znana wszystkim Kiełbasa Lisiecka. W Czułowie jest mnóstwo sadów owocowych i ogrodów warzywnych. Latem rosną tutaj wspaniałe czereśnie, truskawki, agrest, maliny, porzeczka, pachnące brzoskwinie, borówka amerykańska, a także pomidory, marchew, ziemniaki. W Ściejowicach w XIX w. działała jedna z pierwszych na ziemiach polskich szkoła wikliniarstwa, która obecnie przeżywa swój renesans. Trzy miejscowości Ściejowice, Rączna i Jeziorzany do dziś stanowią tzw. zagłębie koszykarskie. Chcemy mieszkańcom aglomeracji krakowskiej przybliżyć owoce, historię i tradycję tej ziemi, która od lat zasilała Kraków i okolice doskonałym jedzeniem i towarami. Mamy wyroby autentyczne, zdrowe, na ile to tylko możliwe bez środków ochrony roślin, nawożone i przetwarzane metodami naturalnymi. Zbierane lub przygotowane w dniu odbioru, świeże, zdrowe i w dobrych cenach. Produkty, które są sprzedawane w Koszyku Lisieckim: • Przetwory: soki, dżemy i nalewki z naszych owoców. • Osoby zainteresowane zakupem zgłaszają się na listę mailingową pod adres: koszyk.lisiecki@gmail.com. • Dwa, trzy razy w tygodniu informacje o produktach wysyłamy do zainteresowanych osób. • Klienci pod adresem koszyk.lisiecki@gmail.com zamawiają towar do środy, wskazując na sposób odbioru. • Możliwe są różne miejsca odbioru: czwartek wieczorem w Kaszowie (gmina Liszki, przy drodze nr 780 w kierunku Oświęcimia) u jednego z naszych rolników lub w sobotę przed południem na Targu Pietruszkowym w Podgórzu. • Stołówki i restauracje zamawiające duże ilości są obsługiwane bezpośrednio przez rolników/producentów, którzy osobiście dowożą swój towar w zamówionym terminie. • Sprawdzamy, czy wszystkie towary są w danym momencie dostępne (np. owoców w pochmurne dni nie zbieramy) i potwierdzamy zamówienie. • Klienci podjeżdżają w wybrane miejsce, płacą za całość zamówienia i odbierają towar. Od przyszłego roku działać będzie sklep internetowy do obsługi sprzedaży towarów z Koszyka Lisieckiego.  W chwili obecnej przedsięwzięcie nie jest komercyjne, tzn. Stowarzyszenie nie pobiera opłat za promocję i organizację sprzedaży. Ceny są cenami rolników i producentów.", "url": "https://produktlokalny.pl/marka-lokalna-koszyk-lisiecki-na-targu-pietruszkowym/", "category": "małopolskie", "sub_category": "Wyroby piekarnicze i cukiernicze", "phrase": "Kukiełka lisiecka"}