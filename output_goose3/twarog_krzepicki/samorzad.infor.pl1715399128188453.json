{"meta_description": "W jednej miejscowości odbywa się święto chleba w innym ziemniaka. Są również miejscowości, które słyną z produkcji ceramiki, szkła, czy wyplatania wikliny. Robert Stępowski dla portalu MarketingMiejsca.com.pl przygotował zestawienie miast i gmin, które można nazwać stolicami swoich kategorii w poszczególnych regionach naszego kraju.", "title": "Z czego słyną polskie miasta?", "content": "W jednej miejscowości odbywa się święto chleba w innym ziemniaka. Są również miejscowości, które słyną z produkcji ceramiki, szkła, czy wyplatania wikliny. Robert Stępowski dla portalu MarketingMiejsca.com.pl przygotował zestawienie miast i gmin, które można nazwać stolicami swoich kategorii w poszczególnych regionach naszego kraju. Polska niejedną ma stolicę. Z czego słyną polskie miasta, miasteczka i gminy? Każdy region (województwo) to zbiór wielu, często zupełnie różnych powiatów, miast, miasteczek i gmin. Niekiedy, nawet te najmniejsze, przynajmniej choć na jeden dzień roku, potrafią stać się stolicą… Czego? – Królują konkretne warzywa lub owoce, albo tradycyjne specjały lokalnej kuchni – odpowiada Robert Stępowski, który dla portalu www.MarketingMiejsca.com.pl przygotował zestawienie miast i gmin słynących z... – W jednej miejscowości odbywa się święto chleba w innym ziemniaka, a jeszcze inne słynie z uprawy truskawki lub chrzanu. Są jednak również miejscowości, które słyną z produkcji ceramiki, szkła, czy wyplatania wikliny. Bez wątpienia większość z tych miejscowości zbudowało już swoją markę, oczywiście na swoją skalę – podkreśla Stępowski. Co znaczy markowe miejsce? – Przede wszystkim wyróżniające się i charakterystyczne. Takie, które od wielu lat bardzo konsekwentnie buduje tę swoją markę, wysuwając się na czołowe miejsce w swojej kategorii. Dba o swój wizerunek i zyskuje coraz większą liczbą „fanów”, a tym samym zarabia więcej niż sąsiednia wioska, czy gmina – odpowiada Robert Stępowski. Portal MarketingMiejsca.com.pl prezentuje zestawienie miast i gmin, które bez wątpienia można nazwać stolicami swoich kategorii w poszczególnych regionach naszego kraju. Bory Dolnośląskie słyną z miodu wrzosowego, który zaraz po bryndzy i oscypku został wpisany do unijnego systemu ochrony nazw produktów regionalnych jako Chronione Oznaczenie Geograficzne, a także na krajową Listę Produktów Tradycyjnych. Znanym i docenianym tradycyjnym produktem z Dolnego Śląska jest również karp – król milickich stawów. W jego hodowli używa się wyłącznie naturalnych pasz zbożowych. Ziemia Kłodzka jest nazywana „krainą pstrąga i lipienia” z racji licznego występowania tych gatunków ryb w krystalicznie czystych górskich rzekach i potokach Kotliny Kłodzkiej. Z bogactwa i długoletniej tradycji słyną również dolnośląskie sady, w których dominująca jest uprawa jabłoni. Z jabłek powstają wyjątkowej jakości soki. Szczególnie rozsławiony jest tłoczony sok jabłkowy z Lutyni. Kraina Wzgórz Trzebnickich słynie z cydru. Jabłecznik trzebnicki (cydr) to lekki napój alkoholowy, który powstaje w wyniku procesu fermentacji naturalnego soku jabłkowego. Przepis na jabłecznik trzebnicki został przywieziony na tereny Dolnego Śląska z Wileńszczyzny, zaś proces i metoda wytwarzania nie uległy zmianie na przestrzeni co najmniej 80 lat. Lubuskie – kraina winem płynąca,  Zabór – stolica Polskiego winiarstwa – największa winnica w Polsce i jedyna samorządowa, centrum winiarstwa,  Kostrzyn nad Odrą – festiwal muzyczny „Przystanek Woodstock”,  Świebodzin – Figura Jezusa Chrystusa Króla Wszechświata,  Kłopot – polska stolica bocianów,  Paradyż – stolica muzyki dawnej,  Przytoczna – stolica pomidora,  Międzyrzecz - największy skansen fortyfikacji,  Nietoperek – unikalny rezerwat nietoperzy,  Budachów – królestwo ruskiego pieroga,  Kargowa – stolica czekolady. Besiekiery – Turniej Rycerski (czerwiec),  Grabów – Święto Palanta (wtorek po Wielkim Poniedziałku),  Kutno – Święto Róży (wrzesień),  Zadzim – Święto Kwitnącej Jabłoni (maj),  Bolimów – Międzynarodowy Zlot Miłośników Rekonstrukcji Historycznej (rekonstrukcja ataku gazowego z 1915 r. – maj),  Skierniewice – Święto Kwiatów, Owoców i Warzyw (wrzesień),  Łęczyca – Międzynarodowy Turniej Rycerski (sierpień). Przytyk (Radomszczyzna) – papryka (papryka przytycka),  Grójec – jabłko grójeckie wpisane na Listę Produktów Tradycyjnych Mazowsza. Trafiło też do rejestru nazw chronionych Unii Europejskiej,  Załuski – truskawka (właściwie powiat płoński to kraina truskawek),  Radziwiłłów – kapłon staropolski, kogut,  Kadzidło – kultura kurpiowska,  Myszyniec – miodobranie,  Pułtusk – Wenecja Mazowsza,  Tarczyn – zagłębie owocowe,  Łyse – palma wielkanocna,  Żelazowa Wola – Fryderyk Chopin,  Liw, Radzymin, Mława – rekonstrukcje bitew. Przemyśl – miasto fajek i dzwonów,  Krosno – Miasto Szkła,  Jasło – stolica winiarstwa, siedziba imprezy „Winne Klimaty”,  Rudnik n.Sanem – stolica wikliniarstwa,  Ulanów – stolica flisactwa,  Medynia Głogowska – centrum garncarstwa (na warsztaty garncarskie przyjeżdżają ludzie z całej Polski),  Bolestraszyce k. Przemyśla – stolica derenia,  Narol – stolica nalewek,  Krzeszów – legendarne powidła krzeszowskie, siedziba imprezy „Powidlaki”,  Dwernik – siedziba Święta Jagody, bieszczadzka stolica jagód,  Markowa – kiełbasa markowska,  Pilzno – golonka pilzneńska,  Cieszanów – Cieszanów Rock Festiwal – Wschodnia Ściana Dźwięku. Supraśl - Monaster Zwiastowania Najświętszej Marii Panny, Muzeum Ikon, kiszka i babka ziemniaczana, borowina (uzdrowisko),  Augustów - Kanał Augustowski, Mistrzostwa Polski w Pływaniu na Byle Czym, stolica sportów wodnych, uzdrowisko,  Krasnogruda - Dworek Czesława Miłosza,  Białowieża - żubr, Białowieski Park Narodowy, carskie polowania,  Łomża - Hanka Bielicka, piwo,  Korycin - truskawka, sery podpuszczkowe,,  Wiżajny - sery podpuszczkowe,  Suwalszczyzna - sękacz, biegun zimna, ryby, mrowisko, klasztor wigierski,,  Osowiec - carska Twierdza Osowiec,  Goniądz - Bagna Biebrzańskie,  Lipsk - pisanki,  Kruszyniany - szlak tatarski, pierekaczewnik, cerkiew, cmentarz,  Bohoniki - szlak tatarski,  Grajewo - produkty mleczarskie,  Tykocin - synagoga, Biesiada Miodowa,  Bielsk Podlaski - szkoła ikonograficzna,  Czarna Wieś Kościelna - ginące zawody,  Hajnówka - Międzynarodowy Festiwal Hajnowskie Dni Muzyki Cerkiewnej, marcinek (ciasto), trasy nordic walking,  Pentowo - bociany,  Grabarka - Święta Góra Grabarka - (prawosławna Częstochowa),  Kruszewo - ogórki i kapusta kiszona,  Michałowo - grzyby,  Szelment - ośrodek narciarski,  Drohiczyn - góra zamkowa. gmina Chmielno- stolica truskawki kaszubskiej,  Wieś Swołowo- stolica gęsiny (rokrocznie odbywa się tam wydarzenie Gęsina na św. Marcina),  Karżniczka/ gmina Słupsk – stolica ziemniaka,  Powiśle - stolica śliwki. Poręba – porębskie prażonki,  Żywiec, Tychy – piwo,  Lelów – ciulim lelowski,  Siewierz – chleb siewierski, siewierska gęś pieczona, siewierska kaczka pieczona, żołądki z gęsi po siewierski, wątróbki z gęsi po siewierski, smalec z gęsi z Siewierza, borówka / brusznica z Siewierza,  Cieszyn – drobne ciasteczka cieszyńskie,  Żarki – chleb tatarczuch, żareckie obwarzanki odpustowe,  Herby – chleb herbski,  Ornontowice – kopa ornontowicka,  Krzepice – masło krzepickie, twaróg krzepicki,  Żywiec – pierniki żywieckie,  Skoczów – tatarczówka. Gmina Siedlec – organizator „Święta Świni” – zagłębie produkcji wieprzowiny,  Ostrzeszów – Ogólnopolski Festiwal Pasztetów i potraw z Gęsi – rejon wyróżniający się chowem i hodowlą gęsi,  Rokietnica – co roku impreza „Rokietnica zaprasza Wielkopolan na rumpuć” – rumpuć to gwarowa nazwa regionalnej zupy wielkopolskiej,  Międzychód – impreza plenerowa „Święto podgrzybka” – gmina na obszarze Puszczy Noteckiej słynąca z grzybnych lasów, głównie borów sosnowych,  Wierzbinek – gmina we wschodniej Wielkopolsce znana z uprawy wikliny i rękodzieła, organizator co roku Targów Wierzby i Wikliny SALIX,  Wielichowo – Święto Pieczarki – zagłębie produkcji pieczarek,  Poznań – 11 Listopad – rogal świętomarciński na Św. Marcina, posiada oznaczenie unijne Chronione Oznaczenie Geograficzne,  Kalisz – andruty kaliskie – wyrób cukierniczy charakterystyczny tylko i wyłącznie dla Kalisza, posiada oznaczenie unijne Chronione Oznaczenie Geograficzne,  Gmina Kotlin - organizator „Święta Pomidora” – gminy Kotlin oraz Pleszew zagłębiem produkcji pomidorów. Kalisz Pomorski – stolica ogórka (w lipcu nad Jeziorem Młyńskim „Ogórkowym” odbywa się Jarmark Ogórkowy, podczas którego zatapia się na rok beczki z ogórkami do kiszenia i wydobywa zatopione w roku poprzednim),  Niechorze – śledzie (na przełomie czerwca i lipca organizowane jest Święto Śledzia Bałtyckiego).  Trzebiatów – kasza (w sierpniu odbywa się Święto Kaszy),  Morzyczyn – dynia (we wrześniu odbywa się Jesienny Jarmark Wsi Zachodniopomorskiej „Złota Dynia\"),  Barlinek - uważany za stolicę nordic walkingu,  Wolin - stolica Wikingów.", "url": "https://samorzad.infor.pl/sektor/rozwoj_i_promocja/dobre_praktyki/735965,Z-czego-slyna-polskie-miasta.html", "category": "śląskie", "sub_category": "Sery i inne produkty mleczne", "phrase": "Twaróg krzepicki"}