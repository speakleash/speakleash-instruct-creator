{"meta_description": "", "title": "Gospodarstwo Agroturystyczne „Kalinówka”", "content": "to koronny produkt Gospodarstwa Agroturystycznego „Kalinówka” z Ostródy. Ów wyrób powstaje wg receptury przekazanej pani Dagmarze, właścicielce gospodarstwa, przez jej ojca. Po latach prób i błędów udało się odtworzyć smak, który tata p. Dagmary pamiętał z czasów dzieciństwa, gdy mieszkał za Bugiem.  – Włosi, czy Hiszpanie mówią, że jest bardziej aromatyczna od hiszpańskich Serrano, czy włoskich Prosciutto, to zapewne zapach dymu, którego szynki południowe nie znają. Naszym gościom serwujemy szynkę z gruszką, z grissini, z kozim serem, z melonem, ale najlepiej smakuje sama; pokrojona w przezroczyste plasterki – podkreśla p. Dagmara. Proces przygotowania Szynki Dylewskiej trwa ponad rok – wymaga nie tylko czasu, ale i stałego nadzoru. Najpierw leży w solance i mieszance ziół, następnie schnie, kolejnym etapem jej tworzenia jest przewędzanie zimnym dymem, aż wreszcie następuje jej dojrzewanie. Na ten produkt warto jednak czekać! Dowodem na to są nie tylko liczne nagrody zdobyte w konkursach kulinarnych, ale przede wszystkim – uznanie miłośników dobrego jedzenia, wśród nich są m.in. Maciej Nowak i Staszek Soyka. Warto dodać, że produkt ten został w 2010 roku wpisany na ministerialną Listę Produktów Tradycyjnych. O walorach Szynki Dylewskiej mogli przekonać się już widzowie programów emitowanych w telewizjach TVN TVR oraz TVP. Produktu z „Kalinówki” spróbują także eksperci programu „Doceń polskie” podczas najbliższego audytu. 10 lipca przekonamy się czy Szynka Dylewska Dojrzewająca zdobędzie certyfikat programu. Gospodarstwo Agroturystyczne „Kalinówka” bywa przez gości nazywana Toskanią na Mazurach. Ta „kraina slow food, slow time i slow life” jest położona w pobliżu Wzgórz Dylewskich. Miejsce zachwyca nie tylko mikroklimatem i krajobrazem, ale także wyborną kuchnią.  „Kalinówka” jest zaś od 2009 r. członkiem Europejskiej Sieci Regionalnego Dziedzictwa Kulinarnego. Jak czytamy na stronie internetowej gospodarstwa, jest to doskonałe miejsce dla „wariatów kulinarnych”, pragnących dowiedzieć się czegoś podczas warsztatów, czy weekendów tematycznych poświęconych gotowaniu. Na smakoszy, poza Szynką Dylewską, czeka m.in. wątróbka z pstrąga w zalewie pomidorowej (wg autorskiego przepisu p. Dagmary), ślimaki winniczki, które zwyciężyły w konkursie na Najlepszą Potrawę Warmii, Mazur i Powiśla na stołach Europy oraz wędzony pstrąg.", "url": "https://blog.docenpolskie.pl/tag/gospodarstwo-agroturystyczne-kalinowka/", "category": "warmińsko-mazurskie", "sub_category": "Mięso świeże oraz produkty mięsne", "phrase": "Szynka dylewska dojrzewająca"}