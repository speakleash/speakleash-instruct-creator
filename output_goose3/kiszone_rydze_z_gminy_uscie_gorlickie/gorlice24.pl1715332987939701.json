{"meta_description": "Kiszone rydze z&nbsp;Uścia Gorlickiego, łososiński sok tłoczony z&nbsp;jabłek, mi&oacute;d spadziowy z&nbsp;Beskidu Wyspowego, wolińskie śliwki w&nbsp;zalewie korzennej oraz wino z&nbsp;jabłek i&nbsp;płatk&oacute;w r&oacute;ży &ndash; to kolejni małopolscy kandydaci na ministerialną Listę Produkt&oacute;w Tradycyjnych, rekomendowani przez Małopolską Radę ds", "title": "Nowi kandydaci na listę produktów tradycyjnych", "content": "Prawdziwym specjałem, znanym od wielu dekad, są rydze kiszone, które nieustannie królują na świątecznych stołach, na przyjęciach, a także przy okazji tzw. wódeczki. Kiszone rydze z Uścia Gorlickiego, łososiński sok tłoczony z jabłek, miód spadziowy z Beskidu Wyspowego, wolińskie śliwki w zalewie korzennej oraz wino z jabłek i płatków róży – to kolejni małopolscy kandydaci na ministerialną Listę Produktów Tradycyjnych, rekomendowani przez Małopolską Radę ds. Produktów Tradycyjnych i Dziedzictwa Kulinarnego. Punktem wyjścia posiedzenia Małopolskiej Rady ds. Produktów Tradycyjnych i Dziedzictwa Kulinarnego było zaprezentowanie i zweryfikowanie kolejnych 5 regionalnych produktów tradycyjnych. Po szeregu pytań dotyczących historycznych korzeni wyrobu, tradycyjnej technologii oraz surowców wykorzystywanych do wytworzenia produktów wszystkie przedstawione wnioski zostały pozytywnie zaopiniowane przez członków Rady. Teraz decyzję o ich wpisaniu na Listę Produktów Tradycyjnych podejmie Ministerstwo Rolnictwa i Rozwoju Wsi. Lasy Beskidu Niskiego od wieków obfitowały w różne gatunki grzybów jadalnych, szczególnie rydzów. Teren Gminy Uście Gorlickie jest obszarem, na którym występują wyjątkowo obficie. Pierwsze pojawiają się już w lipcu lub sierpniu. Prawdziwe „żniwa” tego gatunku, przypadają na wrzesień, październik, a nawet listopad. Prawdziwym specjałem, znanym od wielu dekad, są rydze kiszone, które nieustannie królują na świątecznych stołach, na przyjęciach, a także przy okazji tzw. wódeczki. Przepis na nie przekazywany jest wśród mieszkańców z pokolenia na pokolenie. Ci, którzy umieją kisić rydze i robią to co roku, opowiadają ze kisić nauczyli się od mam, babek, miejscowych ludzi. A że kisiło się je w ich domach odkąd pamiętają, świadczy że to czynność powszechnie znana do wielu dziesiątków lat. W koloryt Beskidu Niskiego wpisane jest też doroczne wydarzenie - „Święto Rydza”, odbywające się na przełomie września i października w Wysowej – Zdroju. Wydarzenie to było trzykrotnie wyróżniane w plebiscycie „Wielkie Odkrywanie Małopolski”.", "url": "https://gorlice24.pl/pl/19_wiadomosci-z-regionu/657_uscie-gorlickie/5024_nowi-kandydaci-na-liste-produktow-tradycyjnych.html", "category": "małopolskie", "sub_category": "Inne produkty", "phrase": "Kiszone rydze z gminy Uście Gorlickie"}