{"meta_description": "Polskie szlaki kulinarne to wyjątkowe atrakcje, które pozwalają turystom poznać coś więcej niż tylko zabytki i krajobrazy regionu. Turystyka kulinarna kwitnie w naszym kraju, a dowodem na to są liczne trasy turystyczne, łączące najważniejsze punkty gastronomiczne polskich regionów. Do potentatów na rynku turystyki kulinarnej dołącza Lubelszczyzna. Zaplanowano tu już nowy szlak kulinarny – „Zasmakuj w Tradycji\".", "title": "Turystyka kulinarna, czyli podróż po Polsce tropami pyszności. Powstaje nowy szlak kulinarny Lubelszczyzny", "content": "Polskie szlaki kulinarne to wyjątkowe atrakcje, które pozwalają turystom poznać coś więcej niż tylko zabytki i krajobrazy regionu. Turystyka kulinarna kwitnie w naszym kraju, a dowodem na to są liczne trasy turystyczne, łączące najważniejsze punkty gastronomiczne polskich regionów. Do potentatów na rynku turystyki kulinarnej dołącza Lubelszczyzna. Zaplanowano tu już nowy szlak kulinarny – „Zasmakuj w Tradycji\". Lubelszczyzna może się obecnie pochwalić jedną trasą kulinarną: „Szlak smaków Krainy Lessowych Wąwozów” prowadzi turystów do obiektów gastronomicznych, serwujących dania regionalne zachodniej części lubelskiego. Jak się okazuje, do tej atrakcji dołączy kolejna. Przygotowania do wytyczenia nowego szlaku kulinarnego trwają, pierwsze spotkania wyznaczono na marzec. Znamy już nazwę atrakcji – „Zasmakuj w Tradycji”. Szlak będzie wytyczony przez powiaty: lubelski, biłgorajski, kraśnicki, krasnostawski i radzyński. Szlak „Zasmakuj w Tradycji” będzie prowadził do punktów gastronomicznych – restauracji, ale też agroturystyki czy sklepów – oferujących słynne regionalne potrawy Lubelszczyzny wysokiej jakości. To miejsca, w których turyści będą mogli spróbować lokalnych przysmaków Lubelszczyzny z gwarancją dbałości o tradycyjny proces przygotowania. Jakich potraw możemy się spodziewać? Na Liście Produktów Tradycyjnych Województwa Lubelskiego znajduje się ponad 200 pozycji. Wiele z nich to potrawy mięsne. Oto niektóre z regionalnych przysmaków Lubelszczyzny, opisanych w katalogu przygotowanym przez Urząd Marszałkowski w Lublinie: Cebularz lubelski to jeden z najpopularniejszych tradycyjnych przysmaków Lubelszczyzny.  Najpopularniejszą regionalną potrawą Lubelszczyzny jest zdecydowanie cebularz lubelski. To potrawa, którą jako pierwsi przedstawili światu Żydzi z lubelskiego Starego Miasta. Tradycyjne cebularze nadal dzisiaj formuje się na Lubelszczyźnie ręcznie. Na pewno będzie to punkt obowiązkowy na nowym szlaku kulinarnym. Za organizację nowego szlaku kulinarnego odpowiadają lokalne stowarzyszenia na Lubelszczyźnie – Kraina wokół Lublina, Zapiecek, Krasnystaw, Ziemia Biłgorajska oraz LGD Ziemi Kraśnickiej. Jednostki podpisały już umowę z Urzędem Marszałkowskim w Lublinie o współpracy nad projektem. W planach są filmy i publikacje promocyjne, udział w targach, pokazy i degustacje. Przede wszystkim jednak trwają spotkania z właścicielami obiektów, które chciałyby znaleźć się na trasie Lubelskiego Szlaku Kulinarnego. Nic dziwnego, że Lubelszczyzna planuje kolejny szlak kulinarny. Te atrakcje mają w Polsce duży potencjał turystyczny. Mapa naszego kraju to rozległa sieć szlaków kulinarnych z różnych regionów. Ze względu na wyjątkowe zróżnicowanie Polski i rozpiętość lokalnych potraw – od ryb na północy po oscypki na południu – turystyka kulinarna ma się tu bardzo dobrze. Sandomierski Szlak Winiarski, Małopolska Trasa Smakoszy, Szlak Oscypkowy czy Szlak Kaszubskiej Żurawiny to tylko niektóre ze smacznych polskich atrakcji.", "url": "https://lipno.naszemiasto.pl/turystyka-kulinarna-czyli-podroz-po-polsce-tropami/ar/c7-8691009", "category": "lubelskie", "sub_category": "Mięso świeże oraz produkty mięsne", "phrase": "Kiełbasa wieprzowa z Krzczonowa"}