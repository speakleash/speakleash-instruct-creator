{"meta_description": "Pikantna, pachnąca papryką, lekka i pyszna węgierska zupa rybna z papryką i sumem. Zapraszamy po przepis na zupę inspirowaną węgierską halászlé!", "title": "Węgierska zupa rybna z papryką i sumem", "content": "Jakiś czas temu miałam okazję zjeść halászlé, czyli węgierską zupę rybną, którą gotuje się na wywarze z ryb słodkowodnych. Zazwyczaj dodaje się do niej karpia i ta ryba stanowi bazę zupy. Uzupełnieniem może być zaś sum. Mięso tej ryby nie rozpada się w trakcie gotowania. W węgierskiej zupie rybnej dominuje smak papryki. Jeśli więc lubicie paprykę, to z pewnością ta zupa rybna przypadnie Wam do gustu. Postanowiłam przygotować swoją wersję węgierskiej zupy rybnej , inspirując się przepisem na halászlé. Zupę ugotowałam na wywarze warzywnym z dodatkiem świeżej papryki, cebuli i czosnku. Sum w połączeniu z papryką smakował rewelacyjnie!", "url": "https://www.winiary.pl/przepisy/wegierska-zupa-rybna-z-papryka-i-sumem-zwz/", "category": "lubelskie", "sub_category": "Gotowe dania i potrawy", "phrase": "Nadwiślańska zupa z suma"}