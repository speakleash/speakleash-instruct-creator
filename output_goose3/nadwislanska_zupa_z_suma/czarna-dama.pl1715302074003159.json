{"meta_description": "Czarna Dama to nie tylko restauracja. To miejsce spotkań z rodziną i przyjaciółmi! Organizujemy również imprezy okolicznościowe.", "title": "Czarna Dama - restauracja i apartamenty w Janowcu nad Wisłą", "content": "Organizacja urodzin w restauracji. Czy to ma sens? Zbliżają się urodziny! Tak! To już za kilka miesięcy a nawet tygodni! Osiemnastka dziecka, Twoja czterdziestka albo sześćdziesiątka mamy lub taty? I stajesz przed dylematem gdzie te urodziny zorganizować? W domu czy w restauracji? Tak naprawdę to ten wybór jest najważniejszy bo determinuje to, jak planowana impreza będzie wyglądać, czy się uda i czy Twoi goście wyjdą zadowoleni! Pozwól, że pomożemy Ci dokonać wyboru. Czy masz tyle miejsca w domu lub mieszkaniu aby zorganizować urodziny? Większość restauracji jest specjalnie projektowana tak aby było w niej kilka pomieszczeń, w których swobodnie może przybywać od kilkunastu do kilkudziesięciu osób. W Czarnej Damie bez problemu znajdziemy miejsce nawet dla 80 Twoich gości. Oczywiście jesteśmy w stanie przygotować bardziej kameralne urodziny na kilkanaście osób. Czy masz wystarczającą ilość talerzy i sztućców? To problem podobny do tego z miejscem w mieszkaniu. Wyobrażasz sobie restaurację, która ma zastawę tylko na 12 osób? No właśnie. A w dodatku, podczas przyjęcia urodzinowego wypadałoby wymienić gościom serwis co najmniej dwa a nawet trzy razy. Poza tym pewnie już myślisz kto to wszystko umyje… Zlecając organizację przyjęcia restauracji masz takie problemy z głowy. My dysponujemy dziesiątkami talerzy i setkami sztućców a brudna zastawa znika w odpowiednim momencie ze stołu i jest zastępowana czystą. Czy masz pomysł jak zamienić Twoje mieszkanie w salę bankietową? Urodziny to wyjątkowa okazja wymagająca odpowiedniej oprawy. Nasza restauracja jest klimatyzowana, komfortowa i wygodna. Standardem Czarnej Damy są nowoczesne wnętrza utrzymane w eleganckim i nienachalnym stylu. Na stołach białe lub czarne obrusy, serwety i złote dodatki. Poza tym możesz domówić dodatkowe dekoracje: ściankę na zdjęcia, kompozycje z balonów, bukiety na stoły lub zrealizować swoje własne aranżacyjne pomysły, na które możesz nie mieć miejsca u siebie w mieszkaniu. Kto zrobi zakupy, kto przygotuje dania i kto posprząta po urodzinach? Najpierw musisz wymyślić menu uwzględniając preferencje Twoich gości. Później zrobić zakupy. Po zakupach musisz znaleźć miejsce na ich przechowanie… Nadchodzi czas urodzin a Ty stajesz w kuchni i przygotowujesz przystawki, zupy i dania gorące. Oj! Zapomniałeś kupić makaronu! I te ciągłe wątpliwości czy na pewno wystarczy napojów, które kupiłeś? A teraz wyobraź sobie, że jedynym Twoim zmartwieniem jest wybranie dań z gotowej listy z oferty przyjęć okolicznościowych restauracji, której chcesz powierzyć organizację urodzin. I tyle. Oferowane przez nas dania są sprawdzone i pyszne! I my o niczym nie zapomnimy. Butelek z napojami też nie zabraknie a Ty zapłacisz tylko za te otwarte. Ile czasu chcesz spędzić z rodziną i znajomymi podczas Twoich urodzin? Czy będąc głównym organizatorem przyjęcia, szefem kuchni oraz kierownikiem sali i kelnerem w jednej osobie znajdziesz czas na rozmowy ze swoimi gośćmi? Na pewno z kilkoma z nich nie widziałeś się szmat czasu. Albo po prostu jesteś duszą towarzystwa i lubisz rozmawiać. A tu trzeba zaserwować kolejne danie lub przynieść więcej napojów! Organizując przyjęcie urodzinowe w restauracji te problemy znikają. Możesz w 100% poświęcić czas swoim gościom i bliskim bo przygotowaniem potraw i ich serwisem zajmie się profesjonalna obsługa. Czy organizując urodziny w domu na pewno masz wybór ile czasu będą trwały? Tak, to pytanie może być kontrowersyjne. Przyznaj jednak, że czasami zależy nam na tym żeby przyjęcie skończyło się o “ludzkiej porze”. Przecież musisz jeszcze posprzątać a na drugi dzień jakoś wyglądać. No właśnie. Profesjonalne restauracje oferują pakiety o zróżnicowanym czasie trwania organizowanych urodzin. W Czarnej Damie mamy imprezy 2, 4 i 8 godzinne. Tak jak widzisz bez problemu możesz zorganizować szybki, urodzinowy obiad a także urodzinową imprezę z tańcami, która skończy się po północy. Zaufaj profesjonalistom My na organizacji imprez po prostu się znamy! Urodziny na 12 osób, chrzciny na 30 czy wesela na 80 to dla nas bułka z masłem! Zrobiliśmy takich przyjęć mnóstwo! Mamy doświadczenie zarówno w kuchni jak i w obsłudze gości a przede wszystkim w komunikacji z Tobą – głównym organizatorem Twoich urodzin! Wszystko po to abyś Ty mógł się cieszyć przyjęciem i gośćmi, bez stresu, w przyjaznych i komfortowych warunkach. Opinie Zwróciliśmy się do Restauracji o możliwość organizacji 60 urodzin mojej mamy. To był strzał w 10! Przy okazji świętowaliśmy urodziny taty oraz 40 rocznicę ślubu rodziców. (…) Jedzenie było bardzo smaczne, duże porcje, pięknie podane. Jadło się również oczami! (…) Niebo w ustach! A tak dobrego deseru już dawno je jadłam. Brawo! Pięknie przygotowany stolik, zaopiekowanie się prezentami, tak aby były niespodzianką, pięknie podany tort (mega pyszny) no i obsługa. Wszystko to sprawiło, że to była piękna uroczystość. Bardzo dziękujemy i polecamy z całego serca. Jesteś jeszcze niezdecydowany? Potrzebujesz jeszcze więcej argumentów dlaczego warto zorganizować urodziny w restauracji Czarna Dama? Zapoznaj się z tymi 14 powodami a wszystkie wątpliwości miną! 14 powodów, dla których warto wybrać Czarną Damę To co? Organizacja urodzin w Czarnej Damie ma sens? Tak! Restauracja Czarna Dama to idealne miejsce na organizację Twoich urodzin. Teraz zostaje już tylko zarezerwować termin! Zapraszamy do kontaktu. Łukasz Skowyra, e-mail: biuro@czarna-dama.pl, telefon: 600 237 440 Galeria – Urodziny w Czarnej Damie Osiemnastka w Czarnej Damie. Trzydziestka w Czarnej Damie. Pięćdziesiąte urodziny w Czarnej Damie. Tort urodzinowy “Wszystkiego najlepszego” Czarna Dama. Tort urodzinowy “Sto lat” Czarna Dama. Read more... 14 powodów, dla których warto wybrać Restaurację Czarna Dama do organizacji przyjęcia okolicznościowego lub rodzinnej uroczystości. Przyjęcie okolicznościowe w Czarnej Damie? No pewnie! Planując ważne wydarzenie rodzinne lub okolicznościowe, takie jak: chrzciny, przyjęcie weselne, komunia, urodziny, rocznica czy stypa, wybór odpowiedniego miejsca do organizacji przyjęcia ma kluczowe znaczenie dla stworzenia wyjątkowej atmosfery i zapewnienia niezapomnianego wrażenia. Restauracja Czarna Dama w Janowcu to miejsce, któremu warto powierzyć organizację tych ważnych chwil z kilku powodów. Oto one. 1. Czarna Dama to wykwintne i sprawdzone menu. W Restauracji Czarna Dama zadbano o różnorodność potraw, które można wybrać w zależności od gustu i preferencji gości. Dostępne są zarówno opcje wegańskie i wegetariańskie jaki i bezglutenowe. Specjalne menu dla dzieci przypadnie do gustu nawet największemu niejadkowi. Zespół kucharzy zawsze przygotowuje potrawy z najlepszych, świeżych składników często pochodzących od lokalnych dostawców. Dzięki temu tworzą prawdziwe kulinarne doznania, które na długo zapadną w pamięci nawet najbardziej wymagających smakoszy. 2. Czarna Dama to profesjonalna obsługa. Zespół Restauracji Czarna Dama składa się z profesjonalistów z wieloletnim doświadczeniem. Menedżerowie, kucharze i obsługa kelnerska gotowi są zadbać o każdy detal podczas organizacji Twojego przyjęcia. Niezależnie od tego, czy jest to kameralne przyjęcie rodzinne czy większa uroczystość, wykwalifikowana obsługa restauracji gwarantuje wysoką jakość i pełen profesjonalizm. Oczywiście standardem jest zachowanie wszystkich procedur związanych z higieną i bezpieczeństwem sanitarnym. 3. Czarna Dama to malownicze widoki i historyczny urok. Restauracja Czarna Dama znajduje się w cichym i spokojnym Janowcu, otoczonym malowniczymi krajobrazami. Najatrakcyjniejszy z nich to oczywiście widok na Zamek. Janowiec to miejsce o bogatej, pełnej legend historii. To samo w sobie stanowi niewątpliwą atrakcję. Organizując przyjęcie w takim miejscu, wprowadzasz swoich gości w magiczny klimat, który doda wyjątkowości każdej okazji. 4. Czarna Dama to nowoczesne wnętrze. Restauracja Czarna Dama dysponuje nowoczesną, klimatyzowaną salą bankietową, w której w komfortowy sposób można przyjąć do 80 gości. Organizując bardziej kameralną uroczystość można skorzystać z piętra restauracji, które idealnie nadaje się na rodzinne obiady lub romantyczne, rocznicowe kolacje. Bez względu na to ilu gości planujesz na swoim przyjęciu, wnętrza Restauracji Czarna Dama gwarantują elegancką i niepowtarzalną atmosferę. Gwarantujemy, że Twoi goście przynajmniej na chwilę oderwą się od codzienności. 5. Czarna Dama to wspólne, bezstresowe chwile z rodziną i bliskimi. Decydując się na organizację przyjęcia w restauracji Czarna Dama, możesz skupić się na spędzeniu czasu z bliskimi, nie martwiąc się o organizacyjne detale. Całą odpowiedzialność za przygotowanie potraw, ich wygląd oraz serwis, a także sprzątanie po przyjęciu oddajesz w ręce obsługi Restauracji Czarna Dama. Profesjonalny zespół zadba o wszystko, dzięki czemu Ty i Twoi goście będziecie mogli cieszyć się chwilami radości i wspólną celebracją ważnego dla Was wydarzenia. 6. Czarna Dama to prestiż. Restauracja Czarna Dama to najlepsza restauracja w okolicach Puław i jedna z lepszych w województwie lubelskim. Dania restauracji są regularnie nagradzane w konkursach z cyklu “Nasze Kulinarne Dziedzictwo – Smaki Regionów” (Perła 2022, Nominacja do Perły 2023). W 2023 roku restauracja została przyjęta do grona najlepszych restauracji w Polsce i może szczycić się wyróżnieniem “Poland 100 Best Restaurants”. A najlepszą rekomendacją są zawsze zadowoleni klienci i goście. Ponad 1000 opinii ze średnią oceną 4,9 na 5 mówi same za siebie! 7. Czarna Dama to gwarancja pozytywnych wspomnień. Organizując przyjęcie w tak wyjątkowym miejscu jak Restauracja Czarna Dama w Janowcu tworzysz wspomnienia, które na długo zapadną w pamięci Twoich najbliższych oraz gości i uczestników imprezy. 8. Czarna Dama to restauracja przyjazna dzieciom. Organizując rodzinne przyjęcie nie możemy zapomnieć o naszych najmłodszych. Poza specjalnie przygotowanym menu dla dzieci, które obfituje w dania przez nie uwielbiane, w restauracji znajduje się też specjalnie przygotowany kącik zabaw. Dodatkowo przestrzeń przy restauracji ogrodzona jest płotem, który oddziela ją od ulicy. Gwarantuje to bezpieczeństwo zabaw na świeżym powietrzu podczas animacji, które można zamówić jako opcję do organizowanego przyjęcia. Możemy też zdradzić wam nasze plany. W sezonie 2024 planujemy zakup drewnianego placu zabaw 🙂 Będzie jeszcze więcej atrakcji i zabawy! 9. Czarna Dama to usługa kompleksowa: torty, dekoracje, muzyka. Jeśli Twoje planowane przyjęcie wymaga czegoś więcej niż tylko pyszne potrawy to powiedz nam to! Nasze usługi są kompleksowe. Sami przygotowujemy wyśmienite torty bazujące w 100% na naturalnych składnikach. Pomagamy w organizacji dodatkowych atrakcji dla dzieci. Dostarczamy też świeże bukiety kwiatów na stoły lub inne, dowolne dekoracje np.: kompozycje z balonów. Możemy pomóc w organizacji ścianki, na tle której zrobicie niezapomniane zdjęcia. Współpracujemy też z DJ’ami i grupami muzycznymi. 10. Czarna Dama to pomoc i elastyczność w organizacji. Zespół Restauracji Czarna Dama przygotował pod imprezy kilka sprawdzonych pakietów. Każdy o zróżnicowanym zakresie potraw. Można wybierać zaczynając od prostych, szybkich zestawów obiadowych przygotowanych pod dwugodzinne uroczystości a kończąc na kompletnych setach z kilkoma gorącymi daniami idealne nadającymi się na przyjęcia weselne. Zdecydowanie ułatwia to organizację wydarzenia. Jednak nie oznacza to, że zamykamy się w przygotowanych i sztywnych ramach. Jesteśmy otwarci na pomysły organizatorów i sami często wychodzimy z propozycjami np. dań sezonowych. 11. Czarna Dama to pokoje dla Twoich gości. Często zdarza się że zapraszasz na rodzinną uroczystość gości z daleka. Wtedy pojawia się pytanie gdzie ich wygodnie i komfortowo przenocować. W Czarnej Damie nie ma tego problemu! Dysponujemy czterema nowoczesnymi apartamentami, które w sumie mogą pomieścić do 16 osób. Wystarczy przy rezerwacji terminu imprezy zarezerwujesz potrzebne pokoje i problem z głowy. 12. Czarna Dama jest blisko. Do restauracji Czarna Dama jest blisko. Oto odległości od większych miast w promieniu godziny jazdy autem. Puławy – Janowiec: 14 km / 20 minut samochodem. Kazimierz Dolny – Janowiec: 5 km / 10 minut promem i samochodem. Zwoleń – Janowiec: 24 km / 25 minut samochodem. Lipsko – Janowiec: 30 km / 30 minut samochodem. Opole Lubelskie – Janowiec: 45 km / 55 minut samochodem. Radom – Janowiec: 55 km / 60 minut samochodem. Lublin – Janowiec: 70 km / 60 minut samochodem. 13. Czarna Dama to dostępne i bezpłatne parkingi. W bezpośredniej i bliskiej lokalizacji restauracji są trzy bezpłatne parkingi. Pierwszy tuż przy restauracji na 5 miejsc parkingowych. Drugi zaraz obok, przy pętli autobusowej na kolejne 10 samochodów. Trzeci, oddalony o około 50 metrów od restauracji, nowo otwarty bezpłatny parking miejski na ponad 100 aut! 14. Czarna Dama to usługi, na które Cię stać. Naszym gościom proponujemy kilka pakietów cenowych przygotowanych pod konkretny rodzaj przyjęcia, czas jego trwania i tym samym z różną ilością potraw. Zawsze jest to idealny stosunek ceny do jakości. A dzięki naszej elastyczności gwarantujemy, że bez problemu razem dobierzemy pakiet odpowiedni do Twojego budżetu i okazji, z której przygotowujesz swoje wymarzone przyjęcie. Rodzinna impreza w Czarnej Damie? Zarezerwuj termin już dziś! Restauracja Czarna Dama w Janowcu to idealne miejsce dla tych, którzy chcą uczcić ważne życiowe momenty w wyjątkowym stylu. Jeśli marzysz o organizacji niezapomnianego przyjęcia okolicznościowego lub rodzinnej uroczystości, ta restauracja oferuje wszystko, czego potrzebujesz, aby uczynić to wydarzenie wyjątkowym i niezapomnianym. Zapraszamy do zapoznania się z całą naszą ofertą i do kontaktu z nami w celu rezerwacji terminu i omówienia szczegółów Twojego przyjęcia lub imprezy. Oferta przyjęć i imprez okolicznościowych Zapraszamy do kontaktu. Łukasz Skowyra e-mail: biuro@czarna-dama.pl telefon: 600 237 440 Read more...", "url": "https://czarna-dama.pl/", "category": "lubelskie", "sub_category": "Gotowe dania i potrawy", "phrase": "Nadwiślańska zupa z suma"}