{"meta_description": "Przyrządź aromatyczny obiad prosto znad Jeziora Nezyderskiego - panońska zupa rybna czeka na spróbowanie! Przepis na zupę znajdziesz na austria.info.", "title": "Panońska zupa rybna - przepis: pikantna, z filetów | austria.info", "content": "Najpierw pęsetą kucharską starannie usunąć pozostałe ości z filetów rybnych na zupę, następnie pociąć mięso na drobne kawałki. Usunąć gniazda nasienne ze strąków papryki i – jeżeli chcemy, uczynić zupę rybną pikantną – także ze strąka peperoni i pociąć je w paski. Pokroić drobno cebulę i pociąć boczek w małą kostkę. Rozgrzać masło klarowane lub olej w garnku i niezbyt mocno przyrumienić na nim cebulkę z boczkiem. Dodać pokrojoną w paski paprykę i peperoni, wycisnąć na nie czosnek i wszystko razem przez ok. 15 do 20 min podgrzewać na małym ogniu, często mieszając i dolewając do przygotowywanej zupy rybnej po 1 – 2 łyżki wywaru rybnego lub bulionu warzywnego. Posypać mieloną papryką, dodać przecier pomidorowy i pokrojoną w kawałki rybę. Wszystko delikatnie wymieszać. Zalać resztą gorącego wywaru rybnego i przez kilka minut gotować rybę na wolnym ogniu. Wyjąć kawałki ryby i ułożyć w podgrzanych talerzach lub filiżankach. Zupę rybną z papryką doprawić solą i pieprzem. Można dodać, jeżeli mamy, mlecz z karpia i wszystko jeszcze krótko pogotować. Jeszcze raz przyprawić. Gotową zupę rybną z filetów wlać do naczyń z wyłożonymi kawałkami ryby. Udekorować zupę kleksem kwaśniej śmietany lub bitej śmietany i od razu podać.   Uwaga: Panońska zupa rybna nabierze zupełnie innego smaku, jeżeli przyrządzimy ją nie z papryką, tylko z pokrojoną w bardzo cienkie paseczki włoszczyzną. Jako dodatkowy aromat doskonale pasuje do tak przyrządzonej zupy rybnej burgenlandzki szafran.", "url": "https://www.austria.info/pl/informacje-ogolne/austriacka-kuchnia/austriackie-przepisy-kulinarne/panonska-zupa-rybna", "category": "lubelskie", "sub_category": "Gotowe dania i potrawy", "phrase": "Nadwiślańska zupa z suma"}