{"meta_description": "Węgierska zupa halaszle.", "title": "Zupa rybna halaszle", "content": "Sprawionym rybom odciąć głowy, ogony i płetwy, wyciąć kręgosłupy. Wszystko wrzucić do garnka. Dodać cebulę pokrojoną w ćwiartki, paprykę czerwoną i żółtą (oczyszczone i pokrojone na kawałki). Przyprawić solą, dodać liście laurowe. Zalać wodą, przykryć i gotować na wolnym ogniu przez minimum 1 godzinę. Następnie przecedzić przez sito. Filety rybne pokroić w dużą kostkę. Na oliwie zeszklić posiekaną cebulę. Przyprawić papryką słodką i ostrą, skarmelizować, lecz nie przypalić! Dorzucić pomidory oraz papryki – wszystko pokrojone w drobną kostkę. Wymieszać i przełożyć do sklarowanego wywaru rybnego. Gotować przez 10-15 minut. Przetrzeć przez sitko. Do zupy dodać pokrojone wcześniej kawałki suma, sandacza i karpia. Wszystko razem gotować, aż ryby zmiękną (około 10 minut). Na talerzu udekorować natką pietruszki. Podawać z cząstką cytryny.", "url": "https://smaker.pl/przepisy-sniadania/przepis-zupa-rybna-halaszle,184810,ewa-gotuje.html", "category": "lubelskie", "sub_category": "Gotowe dania i potrawy", "phrase": "Nadwiślańska zupa z suma"}