{"meta_description": "", "title": "Tradycyjne Kłodzkie Przysmaki - Pstrąg Kłodzki", "content": "Wcześniej na wspomnianą listę wpisano bowiem BEGLE wypiekane od dawna na Dolnym Śląsku. Zgodnie z tradycją wypiekane były w okresie wielkiego postu. Według starego ludowego zwyczaju młodzież wędrowała wtedy na Ziemi Kłodzkiej od domu do domu z gałązkami przystrojonymi kwiatami, niosąc przesłanie życia. Dziś podawane są gościom w Radochowie. Zapraszamy więc na begle do radochowskiego Skansenu ?Gottwaldówka? oraz do Izby Regionalnej przy Agroturystyce ?Skowronki?. Drugim tradycyjnym produktem jest CIASTO z KRUSZONKĄ najpopularniejszy wypiek w kłodzkim regionie. Tradycja jego wypieku pochodzi z XIX wieku a jego wyjątkowy smak opisał w wierszu ?Straselkucha? Herman Bauch /1856- 1924/. Wypiekane jest na wszelkie uroczystości rodzinne. Jego podstawowymi produktami jest mąka, mleko, tłuszcz, drożdże, cukier i jajka. W zimowej porze wzbogaca się ciasto o mak lub ser, natomiast w porze letniej o dostępne owoce. Przepis na ciasto dostępny jest m.in. w przedwojennej książce kucharskiej ?Grafschaft Glazer Kochbuch?. Jego smak posmakujemy m.in. w wspomnianej Agroturystyce ?Skowronki? w Radochowie. Należy też wspomnieć o ŚLĄSKIM NIEBIE. To plastry wędzonego schabu i boczku, polane sosem z suszonych owoców /jabłek, śliwek, moreli i gruszek/ podawane z kluskami gotowanymi na parze lub knedlami drożdżowymi w plastrach. Przygotowuje się go na święta i uroczystości rodzinne. Źródła podają, że pochodzi z Bystrzycy Kłodzkiej a przepis na jego przygotowanie odnajdujemy w wspomnianej już ?Książce kucharskiej Hrabstwa Kłodzkiego?. Z Dolnego Śląska /w tym i z Ziemi Kłodzkiej / na liście znajdziemy m.in. SUDECKI MIÓD GRYCZANY, DOLNOŚLĄSKI MIÓD RZEPAKOWY czy aroniowe produkty /np. ARONIOWA NALEWKA/ o których pisaliśmy ostatnio przy okazji odwiedzin w Jarkowie k/Lewina Kłodzkiego.", "url": "https://ziemia-klodzka.pl/lokalnie/klodzkie-artykuly/tradycyjne-klodzkie-przysmaki-pstrag-klodzki", "category": "dolnośląskie", "sub_category": "Produkty rybołówstwa, w tym ryby", "phrase": "Pstrąg kłodzki"}