{"meta_description": "Kapusta zasmażana świetnie pasuje do różnego rodzaju mięs. Ja zwykle podaję ją w towarzystwie ziemniaków. Jestem fanem tego dania, jem kapustę zasmażoną nawet na zimno", "title": "Kapusta zasmażana przepis z kapustą kiszoną", "content": "Kapusta zasmażana to jedna z moich ulubionych potraw. Najlepsza i niedościgniona jest w wykonaniu mojej babci, która kapustę zasmażaną przygotowuje bez pośpiechu, maltretując nozdrza rewelacyjnymi zapachami. Przepis, który przedstawiam opiera się kapuście kiszonej – bo taka moim zdaniem jest najlepsza. Nie widzę jednak przeszkód w zastosowaniu kapusty białej – dzięki temu otrzymasz po prostu potrawę o delikatniejszym i niezbyt kwaśnym smaku. Taka wersja przepisu na kapustę zasmażaną pojawi się na blogu innym razem. • None Siekam wedle uznania, tak żeby łatwiej było mieszać kapustę w garnku. • None Kapustę wrzucam do garnka, a następnie zalewam wrzątkiem w taki sposób, aby woda przykryła całą kapustę • None Do kapusty dodaję pół łyżeczki soli, miód, liść laurowy, kilka ziaren ziela angielskiego i podobną ilość zairem pieprzu • None Następnie doprowadzam całość do wrzenia, zmniejszam ogień i gotuję kilkadziesiąt minut, aż kapusta będzie miękka • None Na oliwie podsmażam drobno posiekaną drugą cebulę. Kiedy już ładnie się zarumieni dodaję łyżkę masła i dwie łyżki mąki. • None Cebulę z masłem i mąką zasmażam na złoty kolor, a kiedy zasmażka nabierze ładnego złotego koloru wlewam na patelnię chochelkę wody zaczerpniętej z gotującej się kapusty • None Zasmażkę mieszam pieczołowicie z wodą aż do uzyskania jednolitej konsystencji, a następnie dodaję zawartość patelni do gotującej się kapusty i całość starannie mieszam • None Na koniec przyprawiam kapustę do smaku solą i pieprzem Kapusta zasmażana świetnie pasuje do różnego rodzaju mięs. Ja zwykle podaję ją w towarzystwie ziemniaków. Jestem tak dużym fanem tego dania, że jem kapustę zasmażoną nawet na zimno, dodaję do kanapek, a nawet do pizzy!!! :-) Smakoszom mięsa polecam rozszerzyć przepis o pokrojony w drobną kostkę boczek. Przed przygotowaniem zasmażki podsmażam boczek na patelni. Kiedy wytopi się niego nieco tłuszczu dorzucam cebulę i smażę oba składniki aż się zarumienią. Następnie dodaję mąkę i dalej postępuję zgodnie z przedstawionym wyżej przepisem. Subskrybuj ➜ Nie przegap nowych filmów, zasubskrybuj mój kanał na YouTube", "url": "https://www.zajadam.pl/dobre-przepisy/zasmazana-kapusta", "category": "małopolskie", "sub_category": "Gotowe dania i potrawy", "phrase": "Kaszana – kiszka z kapustą zasmażaną"}