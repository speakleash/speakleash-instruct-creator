{"meta_description": "Kaszanka jest prostym wyrobem wędliniarskim, składającym się z kaszy z dodatkiem krwi oraz podrobów. Okazuje się jednak, ze ten niepozorny składnik możesz prosto przemienić w niebanalną ciepłą przekąskę. Kaszanka zapiekana z kapustą kiszoną i jabłkiem zawojuje każdą imprezą.Kaszanka wyśmienicie komponuje się zarówno z kapustą jak i z jabłkiem. A jeśli połączyć ze sobą wszystkie trzy składniki na raz? Rezultat przechodzi najśmielsze oczekiwania. Wszystkie składniki na pieczoną kaszankę najłatwiej jest upiec w jednej dużej formie. Jeśli jednak posiadasz odpowiednią ilość mniejszych naczyń żaroodpornych, możesz porcje kaszanki zapiekać w nich indywidualnie. Egzamin zdadzą też łódeczki uformowane z papieru do pieczenia. Podana w indywidualnych porcjach kaszanka będzie estetyczną i oryginalną propozycją na niezobowiązujące spotkanie czy imprezę.", "title": "Uwielbiasz kaszankę? Pieczona z obłędnym przysmakiem smakuje jak marzenie", "content": "Kaszanka zapiekana z kiszoną kapustą. Postawisz na stole i zrobisz furorę Kaszanka jest prostym wyrobem wędliniarskim, składającym się z kaszy z dodatkiem krwi oraz podrobów. Okazuje się jednak, ze ten niepozorny składnik możesz prosto przemienić w niebanalną ciepłą przekąskę. Kaszanka zapiekana z kapustą kiszoną i jabłkiem zawojuje każdą imprezą. Kaszanka wyśmienicie komponuje się zarówno z kapustą jak i z jabłkiem. A jeśli połączyć ze sobą wszystkie trzy składniki na raz? Rezultat przechodzi najśmielsze oczekiwania. Wszystkie składniki na pieczoną kaszankę najłatwiej jest upiec w jednej dużej formie. Jeśli jednak posiadasz odpowiednią ilość mniejszych naczyń żaroodpornych, możesz porcje kaszanki zapiekać w nich indywidualnie. Egzamin zdadzą też łódeczki uformowane z papieru do pieczenia. Podana w indywidualnych porcjach kaszanka będzie estetyczną i oryginalną propozycją na niezobowiązujące spotkanie czy imprezę. Przygotuj poszczególne składniki za zapiekaną kaszankę: cebulę obierz i pokrój w pióra. Kapustę kiszoną poszatkuj. Jabłko umyj, przekrój na pół i usuń gniazda nasienne. Pozostałą część pokrój w plasterki. Na patelni rozgrzej olej i zeszklij na nim cebulę. Następnie dodaj kapustę, oraz dopraw zawartość patelni solą, pieprzem i majerankiem. Duś warzywa do kaszanki przez ok. 15-20 minut. Na dnie formy do pieczenia rozłóż kapustę z cebulą i przyprawami. Na warzywa porozkładaj kaszankę. Na wierzchu połóż równomiernie plasterki jabłka. Jeśli przygotowujesz danie w indywidualnych naczyniach, porozkładaj w nich po równo poszczególne porcje składników. Piekarnik nagrzej do 190 stopni. Włóż naczynie z kaszanką i zapiekaj wszystko przez ok. 45 minut. Po upieczeniu podawaj kaszankę od razu. Z kaszanki zrobisz pyszne nadzienie do pierogów. Ten wyrób jest wyśmienitym dodatkiem do jajecznicy. • None Patent na idealny biszkopt. Znamy sekret cukierników, nie ma doskonalszych proporcji", "url": "https://smakosze.pl/kaszanka-zapiekana-z-kiszona-kapusta-przepis-md-120922", "category": "małopolskie", "sub_category": "Gotowe dania i potrawy", "phrase": "Kaszana – kiszka z kapustą zasmażaną"}