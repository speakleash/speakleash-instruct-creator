{"meta_description": "", "title": "Dziennik Łowiecki", "content": "Temat: Kaszanka + Kapusta ( ) Autor: Mortalcombat godzina: 07:49 Proszę o podanie jakiś przepisów na zrobienie swojskiej kaszanki z kapustą albo kapusty z kaszanką :-)) ,chodzi mi już o gotowe danie do jedzenia kaszanke i kapuste mam. Pozdrawiam. Autor: Hania godzina: 08:44 Ostatnio zostałam obdarzona przepisem na coś z kaszanki i kapusty. Nie wypróbowałam jeszcze bo o kaszankę przywiiozę dopiero w niedzielę :) Zostało to nazwane \"lasagnie po polsku\". Zasmażaną kapustę przekłada się kaszanką - kilka warstw-a następnie zapieka. Podobno pyszne. Autor: Driada godzina: 09:39 Albo zrób goląbki z kaszanką... Jeśli masz ochotę na coś pracochłonnego... Tylko dodaj więcej kaszy o raz cebulkę. Pozdrawiam. Autor: wosiu godzina: 09:59 Ja robię w bardzo prosty sposób. Kaszankę odgrzewam natomiast kiszoną kapustę smażę na smaluszku z dodatkiem pieprzu. Pozdrawiam DB Autor: hurra_qwer godzina: 11:37 Kaszanka wysmażona na chrupiąco (naturalne jelito, plastik bym wyrzucił) bez cebuli, kapustka na kilku skwarkach uduszona i zasmażona na lekko złoconej cebulce i ew nawet (smaczniej) leciutko przyzłocona/zbrązowiona w rondlu z pieprzem czarnym i ziołowym +listek bobkowy, ale nie przypalona. Ja jeszcze lubię do tego łagodną musztardę, nawet tą bawarską słodką z kamisa. No i chleb lub kartofelki. A poza tym kaszanka smakuje najlepiej gdy jest krupniokiem prosto z kotła. P.S. PIWO JASNE PEŁNE NIEZBĘDNE. Pozdrawiam z krainy krupnioków i żymloków. db Autor: Bartek79 godzina: 11:51 a może by tak \"Kapusta zasmażana z kaszanką i ziemniakami\" Składniki: Kapusta kwaszona i zasmażana: 60 dkg kapusty kwaszonej, cukier, 1 dkg tłuszczu, 0.5 dkg kminku, 4 dkg słoniny lub boczku, 5 dkg cebuli, 3 dkg mąki, sól. Kaszanka po poznańsku: 100 g kaszanki, 75 g wędzonego boczku, 1 cebula - drobno posiekana, 25 g smalcu do smażenia. Tłuczone ziemniaki: 70 dkg mącznych ziemniaków, 125 ml mleka pełnotłustego, 7.5 dkg masła, sól, gałka muszkatołowa. Sposób przyrządzenia: Kapusta kiszona i zasmażana: kapusty kiszonej bardzo kwaśnej nie płukać, najwyżej trochę odcisnąć przed gotowaniem. Odciśnięty kwas odstawić na bok. Jeśli kapusta jest grubo siatkowana, pokrajać, zalać niedużą ilością wrzącej wody, dodać cukier, tłuszcz, zagotować pod przykryciem. Następnie odkryć na chwilę, dodać kminek i dalej gotować ok. 40 - 50 min. na małym ogniu pod przykryciem. Słoninę lub boczek pokroić w drobną kostkę, stopić. Skwarki odsunąć na bok. patelni, na pozostałym tłuszczu zrumienić obraną i pokrojoną w kostkę cebulę, zmieszać z mąką, lekko zrumienić, rozprowadzić zimną wodą, zagotować. Połączyć z kapustą, jeśli potrzeba, osolić, dodać szczyptę cukru i trochę kwasu kapuścianego. Podawać z kaszanką po poznańsku i piure ziemniaczanym. Kaszanka po poznańsku: cebulę obrać, pokroić i podsmażyć na smalcu ok. 10 min. na wolnym ogniu. Kiedy jest lekko zeszklona, dodać do niej kaszankę i pokrojony boczek. Całość wymieszać i smażyć tak długo, aż kaszanka będzie miała chrupiącą skórkę. Tłuczone ziemniaki: obrane ziemniaki pokroić i gotować ok. 20 min. w osolonej wodzie, odcedzić i odparować. Do gorących ziemniaków dodać mleko przyprawione solą i gałką muszkatołową. Następnie przy użyciu tłuczka lub blendera rozdrobnić ziemniaki z zimnym masłem, aż będą miały jednolitą konsystencję. Kto woli rzadsze piure, niech doda jeszcze trochę mleka.    <<Powrót do dziennika <Poprzedni wątek Cały wątek w portalu", "url": "http://dziennik.lowiecki.pl/forum.php?f=14&t=8129&numer=565", "category": "małopolskie", "sub_category": "Gotowe dania i potrawy", "phrase": "Kaszana – kiszka z kapustą zasmażaną"}