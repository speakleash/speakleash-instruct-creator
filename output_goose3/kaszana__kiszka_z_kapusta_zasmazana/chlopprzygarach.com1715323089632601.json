{"meta_description": "Kaszanka z kapustą kiszoną to idealny pomysł na szybki obiad. Prosty i sprawdzony przepis na kaszankę z piekarnika z kapustą i cebulą. Polecam.", "title": "Kaszanka z kapustą", "content": "Kaszanka z kapustą to niezwykle kontrowersyjna potrawa. Przepis na nią nie jest jakiś wyszukany czy też wykwintny. W sumie jak można nazwać, kaszankę daniem wykwintnym :). Kaszanka z kapustą ilu ma zwolenników to i tylu przeciwników. Zaliczam się do tej pierwszej grupy ludzi i uwielbiam ją pod każdą postacią. A że sezonu grillowego jeszcze nie widać to postanowiłem zrobić kaszankę taką jak robie na grillu, ale z piekarnika. Zazwyczaj kaszanka z kapustą kiszoną jest robiona w sezonie grillowym, a że mamy taką pogodę i temperatury jak mamy to trzeba sobie jakoś radzić. Kaszanka pieczona w folii aluminiowej w piekarniku czy jest zdrowa? Ile ludzi tyle opinii, ale zagłębiłem się troszkę w temat i folia aluminiowa nie powinna mieć kontaktu z produktami kwaśnymi, takimi jak kiszona kapusta/ogórki czy też cytrusy. Aluminium przedostaje się w szczególności do tych produktów a później do naszego organizmu. A nadmiar aluminium odkłada się w nerkach i w późniejszych latach powoduje ciężkie choroby. Więc lepiej zapobiegać, a nie leczyć. To też moja kaszanka z kapustą kiszoną była zawinięta najpierw w papier do pieczenia, a następnie zawinięta dokładnie w folię aluminiową. Tobie polecam tak zrobić. Kaszanka z kapustą z piekarnika nie potrzebuje wielu przypraw. Dopraw ją do smaku solą, pieprzem, otartym majerankiem i dużą ilością cebuli. Możesz dodać trochę masła, aby nie była sucha. Piekarnik rozgrzej do ok 180-200 stopni. Kaszankę obierz z flaka, ja akurat miałem dwie. Ułożyłem je na papierze do pieczenia obok siebie , dzięki czemu między nimi powstało miejsce na kapustę kiszoną. Kaszankę delikatnie rozgnieć widelcem i nałóż kapustę, cebule posiekaj w piórka i ułóż ją na kapuście. Dopraw wszystkimi przyprawami, majeranek otrzyj w dłoniach, a na sam koniec po całej kaszance rozsmaruj masło. Zawiń kaszanki szczelnie papierem do pieczenia. Na blachę z piekarnika połóż folię aluminiową, a na nią zawiniętą w papier kaszankę i owiń ją mocno folią, tak aby nic ze środka się nie wydobywało podczas pieczenia. Po ok. 30 minutach sprawdź, czy cebula jest już miękka, jeżeli jest al dente to piecz jeszcze ok 10 minut. Tak zrobiona kaszanka z piekarnika smakuje równie dobrze jak i ta z grilla. Polecam używać kaszanek ze znanego źródła, a nie marketowych słabej jakości. Jeżeli Twoje podniebienie nie jest w stanie przełknąć ” polskiego kawioru ” to polecam Ci delikatnego kurczaka w cieście naleśnikowym. Smacznego! 🙂", "url": "https://chlopprzygarach.com/kaszanka-z-kapusta/", "category": "małopolskie", "sub_category": "Gotowe dania i potrawy", "phrase": "Kaszana – kiszka z kapustą zasmażaną"}