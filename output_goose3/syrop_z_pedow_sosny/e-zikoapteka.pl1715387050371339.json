{"meta_description": "Syrop z pędów sosny – właściwości lecznicze", "title": "Syrop z pędów sosny – właściwości lecznicze - Ziko Apteka", "content": "Sosna zwyczajna jest wiecznie zielonym drzewem z rodziny Pinaceae. Występuje powszechnie na terenie Europy, w tym w Polsce. Osiąga wysokość nawet do 40 metrów. Jest wykorzystywana głównie jako surowiec drzewny. Ale nie tylko. Od dawna znane są jej lecznicze właściwości. Surowcem zielarskim są młode pędy sosny, a także igliwie. Są one bogate w olejek eteryczny i inne substancje, które wykazują pozytywny wpływ na organizm człowieka. Preparaty można kupić w aptece lub przygotować samodzielnie w domu. Jednym z najpopularniejszych jest syrop z młodych pędów sosny. Syrop z pędów sosny sprawdza się przede wszystkim przy infekcjach górnych dróg oddechowych. Dzięki zawartym w nim substancjom wykazuje działanie wykrztuśne, napotne, przeciwzapalne, przeciwdrobnoustrojowe. Dlatego wskazania do stosowania syropu sosnowego to: Jednak nie jest to jedyne zastosowanie syropu z młodych pędów sosny. Preparat sprawdza się także jako wsparcie układu pokarmowego – szczególnie przy niestrawności, w stanach skurczowych dróg żółciowych oraz przy zaburzeniach wydzielania żółci. Sosna w połączeniu z innymi ziołami jest często stosowana również przy dolegliwościach ze strony układu moczowego, ponieważ wykazuje działanie moczopędne. Młode pędy i pączki sosny są cennym źródłem olejku eterycznego. Zawierają go około 0,4%. W jego skład wchodzą m.in. α-pinen, β-pinen, limonen i borneol. Oprócz tego znajdziemy w nich wiele innych dobroczynnych składników: Olejki eteryczne i inne substancje obecne w pędach sosny nadają im cennych właściwości. Syrop sosnowy ma działanie: Syrop z pędów sosny ma również działanie przeciwutleniające. Zawdzięcza to zawartym w nim flawonoidom. Eliminowanie wolnych rodników tlenowych jest niezwykle ważne dla organizmu. Zapobiega to występowaniu stresu oksydacyjnego, który uszkadza komórki, przyspiesza procesy starzenia się organizmu i sprzyja nowotworzeniu. Substancje gorczycowe obecne w syropie sosnowym wspierają układ pokarmowy. W niewielkich ilościach poprawiają apetyt. Natomiast olejek eteryczny działa żółciopędnie, co sprzyja trawieniu. Wiele mówi się również o tym, że syrop z sosny wspiera układ odpornościowy. Wszystko dzięki zawartej w nim witaminie C. W badaniach wykazano także, że stymulująco na układ immunologiczny działa olejek sosnowy. Dlatego syrop może być z powodzeniem zażywany w okresie obniżonej odporności i wzmożonej zachorowalności na grypę i przeziębienie. Wykonanie domowego syropu sosnowego nie jest trudne. Potrzebne są: Ilość składników z przepisu można zmodyfikować. Należy jednak pamiętać, że stosunek pędów sosny do cukru powinien wynosić 1:1. Pędy należy umyć pod bieżącą wodą i położyć na około godzinę na słońcu. Po tym czasie można pociąć je na 5-centymetrowe kawałki lub delikatnie stłuc drewnianym tłuczkiem. Następnie układać w słoiku na zmianę warstwę pędów i cukier. Pełny słoik należy zakręcić i odstawić na około 2–3 tygodnie. W pierwszych dniach zalecane jest, aby stał na słońcu, ponieważ przyspieszy to rozpuszczanie się cukru i wypuszczanie soków. Konieczne jest także codzienne otwieranie słoika i mieszanie jego zawartości. Syrop jest gotowy, kiedy sok w całości przykrywa pędy. Kolejnym krokiem jest przelanie go przez gazę do wyparzonych buteleczek lub słoiczków i zapasteryzowanie. Gotowy syrop należy przechowywać w lodówce. Zalecane jest, aby spożyć go w ciągu 6 miesięcy. Bardzo ważną kwestią jest to, jak zbierać pędy sosny na syrop. Na zbiory najlepiej wybrać się na początku maja. Ścinać można wyłącznie pędy boczne, o długości 7–12 centymetrów, które są miękkie i niezdrewniałe. Nie należy zbierać wszystkich pędów z jednej sosny, ponieważ w ten sposób można zaszkodzić drzewu. Pędy sosny mają cenne właściwości i zastosowanie. Syrop sosnowy sprawdza się doskonale w łagodzeniu dolegliwości ze strony górnych dróg oddechowych. Działa przeciwzapalnie, wykrztuśnie i przeciwdrobnoustrojowo. Można stosować go również przy dolegliwościach ze strony układu pokarmowego. Syrop jest prosty do wykonania w domu. Do jego przygotowania potrzebne są tylko pędy sosnowe, woda i cukier. Angelika Janowicz – absolwentka Uniwersytetu Medycznego im. Piastów Śląskich we Wrocławiu na kierunku pielęgniarstwo. Pisze o zdrowiu, ponieważ wie, jak ważna jest edukacja pacjenta. Wielbicielka podróży i kuchni greckiej.", "url": "https://www.e-zikoapteka.pl/artykuly/syrop-z-pedow-sosny-wlasciwosci-lecznicze.html", "category": "pomorskie", "sub_category": "Inne produkty ", "phrase": "Syrop z pędów sosny"}