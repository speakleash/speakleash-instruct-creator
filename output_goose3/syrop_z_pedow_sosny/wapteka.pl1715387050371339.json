{"meta_description": "Syrop z sosny to naturalne wsparcie organizmu przy przeziębieniu czy kaszlu, ale nie tylko. W medycynie tradycyjnej jest wykorzystywany od wieków jako remedium na różne dolegliwości.", "title": "Wzmocnij się od środka! Syrop z sosny - właściwości, dawkowanie i sprawdzony przepis", "content": "Wzmocnij się od środka! Syrop z sosny - właściwości, dawkowanie i sprawdzony przepis Syrop z sosny to naturalne wsparcie organizmu przy przeziębieniu czy kaszlu, ale nie tylko. W medycynie tradycyjnej jest wykorzystywany od wieków jako remedium na różne dolegliwości i wsparcie odporności. Warto wiedzieć, że można wykonać go samodzielnie, aby zawsze mieć pod ręką wyrób bogaty w wiele cennych składników. • jakie działanie ma syrop z pędów sosny, • jakie są przeciwwskazania do jego przyjmowania, Prozdrowotne wyróżniki sosny - jakie właściwości ma drzewo występujące w każdym regionie Polski? Z sosny zwyczajnej pozyskuje się wiele surowców, które następnie wykorzystuje się w lecznictwie. Pączki sosny oraz młode pędy są bogate w olejki eteryczne, a te z kolei zawierają limonen, borneol, alfa i beta-pinen, kwas askorbinowy oraz żywicę. Substancje te działają wykrztuśnie i mukolitycznie oraz pomagają w usuwaniu zalegającej wydzieliny. Olejek eteryczny, pozyskiwany z igieł sosny, działa antyseptycznie w obrębie jamy ustnej oraz gardła i często dodawany jest do syropów. Ponadto, wykazuje działanie rozkurczające. Z sosny pozyskuje się również olejek terpentynowy, który łagodnie rozgrzewa skórę i zwiększa jej przekrwienie. Sosna zwyczajna zawiera także kalafonię, którą wykorzystuje się w produkcji maści i plastrów, ponieważ wpływa na konsystencję produktu i poprawia jego przyczepność. Syrop z pędów sosny jest miksturą, która polecana jest do stosowania przy przeziębieniu i kaszlu. Wykazuje działanie wykrztuśne i przeciwbakteryjne. Zawiera olejki, które pomagają w leczeniu nieżytu górnych dróg oddechowych. Syrop z sosny jest bogaty w witaminę C i składniki mineralne, wzmacniające układ immunologiczny. To również cenne źródło flawonoidów, które działają antyoksydacyjnie i żywicy, poprawiającej odporność. Podobne właściwości i zastosowanie ma babka lancetowata, która również wykorzystywana jest do tworzenia syropów, uśmierzających kaszel u dzieci i nie tylko. Kaszel suchy czy mokry, czyli na jaki rodzaj kaszlu można stosować syrop z pędów sosny? Syrop z sosny na kaszel suchy czy mokry? Kaszel suchy o przewlekłym i uporczywym działaniu powinien być leczony preparatem, który zahamuje go, przez oddziaływanie na ośrodek kaszlu, który zlokalizowany jest w rdzeniu przedłużonym. Przy takim rodzaju kaszlu, skuteczne będą preparaty na bazie ziół (np. majeranku), a także syrop z pędów sosny. Jednak syrop sosnowy wykazuje również działanie wykrztuśne, czym charakteryzują się syropy na kaszel mokry. Składniki zawarte w takim preparacie upłynniają wydzielinę, dzięki czemu łatwiej można ją usunąć, wraz z kaszlem. Z tego względu, można stosować go zarówno w przypadku kaszlu suchego, jak i mokrego. Syrop z pędów sosny dla dzieci - od jakiego wieku można stosować ten naturalny lek? Podobnie jak w przypadku kobiet w ciąży oraz w czasie laktacji syrop z pędów sosny może być podawany dzieciom. To, od jakiego wieku można go stosować, najlepiej skonsultować z lekarzem. Tak, jak w przypadku np. syropu z cebuli nie ma badań, które określają minimalną granicę wiekową. A jak stosować ten preparat? Czy syrop z sosny na noc to dobry pomysł? Warto wiedzieć, że preparat można stosować przez cały rok. Dorośli oraz dzieci mogą raz dziennie dodawać łyżeczkę syropu do herbaty albo wody. W przypadku choroby, dorośli powinni stosować jedną łyżeczkę syropu 3 razy na dobę. Z kolei dzieci, do 3 łyżeczek mikstury w ciągu doby. Syrop z pędów sosny dla dzieci jest zatem w pełni bezpieczny. Syrop sosnowy to wyrób naturalny i nie ma zbyt wielu przeciwwskazań do jego stosowania. Nie jest jednak wskazany dla osób, które chorują na cukrzycę, insulinooporność czy zespół metaboliczny, gdyż zawiera sporą ilość cukrów prostych, pochodzących przede wszystkim z cukru, użytego do zasypania części sosny. Ponieważ wykazuje silne działanie wykrztuśne, stosowane syropu sosnowego, może pogarszać symptomy schorzeń, takich jak astma oskrzelowa i krztusiec, dlatego nie zaleca się stosowania go w przypadku ich występowania. W przypadku łagodnej astmy, niektórzy lekarze dopuszczają jego stosowanie. Bezwzględnym przeciwwskazaniem do przyjmowania syropu z sosny, jest alergia na olejki eteryczne sosny zwyczajnej. Jak zrobić syrop z sosny? Aby wykonać syrop z pędów sosny, wystarczą 3 rzeczy: litrowe słoiki, cukier oraz odrobina wody. Oczywiście można użyć także jednego słoika o pojemności kilku litrów, jednak bezpieczniej podzielić sok na kilka porcji. Jeśli w jednym słoiku pojawi się pleśń, nie będzie trzeba wyrzucać wszystkich. Jak zrobić syrop z pędów sosny? Instrukcja krok po kroku: • Następnie pokroić na małe kawałki, wielkości około centymetra. Alternatywą jest zgniecenie ich drewnianym tłuczkiem - przyspieszy to wypuszczanie soków. Można też położyć pędy na słońcu, a następnie przełożyć do słoja, • Jeśli zamiast pędów do dyspozycji są szyszki, należy pokroić je w plastry, • Kolejno należy wypełnić słoje warstwami, układając naprzemiennie cukier i pokrojone pędy. Każdą warstwę części sosny o grubości około 3 cm, należy posypać 4 łyżeczkami cukru. • Wypełnione słoiki trzeba dobrze zakręcić i postawić w nasłonecznionym miejscu na około 1-3 tygodnie. Jeżeli w tym czasie nie ma słońca lub jest go niewiele, miksturę należy trzymać do naciągnięcia przed dłuższy czas, • Po upływie tego czasu, powstały syrop należy przelać do innego, dokładnie wyparzonego słoiczka albo butelki. Dlaczego syrop z sosny fermentuje? Jak prawidłowo przechowywać syrop z sosny? Jak widać, wykonanie syropu z sosny jest bardzo proste. A jak właściwie przechowywać syrop z pędów sosny? Aby preparat zachował swoje lecznicze właściwości przez długi okres, trzeba przechowywać go w zacienionym i chłodnym miejscu. Przestrzeganie tego, wiąże się z gwarancją, że naturalny lek będzie skuteczny przed długi okres czasu. Syrop z pędów sosny może sfermentować. Dlaczego? Warto pamiętać o tym, aby pędy sosny zbierać w suchy i słoneczny dzień, najlepiej w środku dnia, aby pędy nie były mokre. Na wilgotnych częściach sosny może znajdować się pleśń albo jej zalążki, które rozwiną się w słojach i zepsują miksturę. Przyczyną fermentacji może być także zbyt mała ilość cukru, dlatego też warto dosypać go odrobinę więcej. Syropy to jedne z najbardziej skutecznych leków, jeśli chodzi o walkę z kaszlem i innymi dolegliwościami układu oddechowego. Syrop z pędów sosny to z pewnością dobry sposób na poprawę odporności i przyspieszenie powrotu do zdrowia w przypadku przeziębienia czy grypy. Nie tylko działa profilaktycznie, ale również niweluje objawy choroby. To jeden z domowych syropów na kaszel, które zawsze warto mieć pod ręką. Niniejszy artykuł nie jest poradą medyczną i ma charakter wyłącznie informacyjny.", "url": "https://www.wapteka.pl/blog/artykul/wzmocnij-sie-od-srodka-syrop-z-sosny-wlasciwosci-dawkowanie-i-sprawdzony-przepis", "category": "pomorskie", "sub_category": "Inne produkty ", "phrase": "Syrop z pędów sosny"}