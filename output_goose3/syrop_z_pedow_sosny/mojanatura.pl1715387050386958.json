{"meta_description": "syrop z pędów sosny, syrop sosnowy", "title": "Syrop z młodych pędów sosny jak samodzielnie zrobić i jak stosować.", "content": "Pewnie znacie kilka popularnych syropów z roślin, kwiatów, owoców. Dziś napiszemy o jednym typowo sezonowym z nich, który z powodzeniem może zostać przygotowany przez każdego, kto ma w pobliżu nieużytki, młodnik lub las sosnowy. Działa wykrztuśnie i przeciwbakteryjnie, likwiduje chrypkę, usprawnia oddychanie. Niezwykle przydatny także teraz, wiosną, bo choć sezon przeziębień już za nami, to na alergię już w pełni. Poza tym, gdy na zewnątrz coraz Czasu jest niewiele – pędy sosny można zrywać głównie na przełomie kwietnia i maja, gdy zą niezdrewniałe miękkie i zawierają dużo soku. Chyba że mamy opóźnioną wiosnę, to w niektórych rejonach Polski jeszcze na początku czerwca. Właśnie w maju, a właściwie w połowie mają one od 10 do 20 cm długości i są najlepsze do przyrządzenia z nich syropu (powinny być nie krótsze niż kciuk i najlepiej nie dłuższe niż palec wskazujący, ale niekoniecznie bezwzględnie trzeba się tego trzymać). Później nie będzie w nich już tyle soku. Syrop można robić z różnych gatunków sosny, choć różnią się one pomiędzy sobą istotnie składem chemicznym. Najczęściej oczywiście wykorzystuje się te dziko rosnące sosny , a w Polsce jest to Sosna pospolita , Sosna wejmutka, czy miejscowo też Sosna Banksa. KAŻDY KTO MA DUŻY OGRÓD MOŻE KSZTAŁTUJĄC SWOJE ROŚLINY WYKORZYSTAĆ PĘDY SOSEN ROSNĄCYCH W OGRODZIE. Zauważyłam jednak że na przykład często sadzona w ogrodach Sosna czarna posiada znacznie mniej soku niż Sosna pospolita. Tak więc najczęściej syrop z sosny robimy wykorzystując roczne przyrosty sosny pospolitej. Samo przygotowanie syropu jest banalnie proste i poradzi sobie z nim każdy. Chyba najważniejszy jest trafiony termin zbioru surowca, bo od jego jakości, a konkretnie zawartości soku z sosny zależy to jak nam pójdzie. Naprawdę warto, bo syrop z młodych pędów sosny nie tylko wspaniale działa na typowe schorzenia układu oddechowego, ale i ogólnie wzmacnia cały organizm. Jaki przepis na syrop z sosny jest najlepszy? Przepisów na syrop z młodych pędów jest mnóstwo – właściwie każdy ze znawców tematu ma swój. Ja jednak chciałabym zwrócić uwagę na kilka ważnych zasad dotyczących samodzielnego przygotowywania takiego syropu. Związane są one… z moją troską o naturę i zrównoważonym podejściem do czerpania z jej bogactwa. Chodzi mianowicie o to, że te zbierane młode pędy na syrop to roczny przyrost drzewa. Ujmując rzecz maksymalnie obrazowo: w miejscu zerwanego pędu nie wyrośnie w tym roku nowa gałązka, ale często w jego otoczeniu może powstać kilka przyszłorocznych pączków. Tę cechę wykorzystują osoby kształtujące drzewa nawet w kierunku Bonsai gdyż łatwo i celowo udaje się zagęszczać pokrój rośliny. Dlatego też absolutnie nie wolno nam zrywać pędów tylko z jednego drzewa. Starajmy się w równiej mierze wykorzystać kilka drzewek i co ważne, najlepiej zrywajmy pędy okalające ten najdłuższy i najgrubszy, środkowy pęd (przewodnik). Poza tym zrywamy tylko tyle, ile potrzeba nam na własne potrzeby. Przyrządzasz syrop tylko dla własnej rodziny ? Zbierz tyle czubków, by otrzymany z nich syrop wystarczył na jeden sezon. Nie zrywaj pędów „na zapas”, które potem miałbyś wyrzucić. Ile pędów zebrać w takim razie? Wiele zależy od indywidualnych potrzeb twojej rodziny, od tego, jak często chorujecie i czy zamierzacie pić syrop z sosny także profilaktycznie. Jeśli nigdy wcześniej nie robiliście syropu z pędów sosny, na próbę wystarczy nawet średniej wielkości słoik pędów i nieco mniejszy słoiczek cukru (w wariancie tradycyjnym). Jeśli potrzebujecie bardziej precyzyjnych danych, oto jeden z polecanych przepisów. 1 kg pędów sosny 800 g cukru I…? To wszystko – przechodzimy do wykonania. Zebranych pędów ani nie myjemy, ani nie obieramy – nie jest to konieczne, bo korzystaliście z drzew nienarażonych na zanieczyszczenia, prawda? (w przeciwnym razie przedsięwzięcie jest bez sensu, syrop ma przecież leczyć, a nie dostarczać toksyn). Łupinki pędów są bardzo cenne – zbierają się na nich żywice, które mają wiele właściwości leczniczych, w tym przeciwzapalnych, tak więc nie usuwajcie ich. Za przygotowanie syropu zabieramy się jak najszybciej po zebraniu pędów. Im dłużej bowiem leżą, tym więcej wody z nich odparowuje, a wraz z nią i olejki eteryczne. Przygotowujemy duży czysty słój. Ja używam takich słojów większych tj ok 4,6l z dużą zakrętką na 6. Umieszczamy w nim warstwami pędy i cukier (ostatnia warstwa to cukier). Każdą warstwę ugniatamy drewnianym tłuczkiem lub pięścią każdorazowo przed nasypaniem kolejnej. Na końcu dociskamy mocno całość. Ja osobiście do przyciśnięcia na samą górę kładę ciężki kawałek szkła taką Kosta Bodę czyli szklany odlewany świecznik do świeczek Tealight :-) Można użyć czegoś innego na przykład porcelanowego możdzierza, byle dało się tym obciążyć ułożone w słoju pędy. U mnie w domu takich szklanych i porcelanowych elementów jest dużo bo je kolekcjonuję. Słoik zakręcamy pokrywką (jednak niezbyt szczelnie), albo zakładamy na niego gęstą gazę/szmatkę i zawiązujemy gumką. Słoik odstawiamy w nasłonecznione miejsce, najlepiej parapet. Bardzo podobnie osobiście robię babcinym sposobem sok z malin i w jego przypadku stawiam wręcz na gorący parapet do słońca. Co kilka dni można dociskać zawartość słoja, by zwiększyć wydzielanie soku. Warto pilnować też aby sok przykrywał pędy i obserwować czy nie pojawia się ewentualna pleśń która mogłaby zniszczyć nasz nastaw. Syrop jest gotowy, gdy cukier się rozpuści, a substancja nabierze koloru herbaty. Trwa to mniej więcej 4 tygodnie. Wówczas dokładnie odciskamy pędy, a syrop przelewamy przez gazę. Teraz produkt możemy przelać do wyparzonych słoiczków i zakręcić. Konserwantem jest w nim poprostu cukier którego jak widać poszło sporo. Syrop przechowujemy standardowo w suchym, zaciemnionym i chłodnym miejscu. Jednak dobrze jest nasz syrop zapasteryzować co dodatkowo zabezpieczy go w przechowaniu. Ja osobiście tego nie robię gdyż dodaję jeszcze antyoksydant. To przepis tradycyjny. W zdrowszej wersji warto spróbować zastąpić cukier ksylitolem, ewentualnie miodem. Nie mam jednak doświadczenia z tymi substancjami w zastosowaniu do syropu z czubków sosny. Do przygotowania syropu można także wykorzystać spirytus, którym niewielką ilością zwilża się pędy przed nastawieniem syropu. Takie pędy należy wówczas odstawić na kilka godzin lub całą noc zamknięte w szczelnym słoju i dopiero po tym czasie ułożyć w słoju naprzemiennie z cukrem/ksylitolem. Alkohol można dodać także na sam wierzch słoja po zasypaniu pędów. Alkohol znacznie lepiej wyciąga z pędów niektóre substancje których nie wyekstrachuje cukier. Pamiętajcie jednak, że syrop ze spirytusem nawet niewielką ilością będzie się nadawał tylko dla dorosłych! Kolejną substancją jakiej możecie użyć do stabilizacji syropu jest wspomniany antyoksydant czyli witamina C - pospolity kwas l askorbinowy. Można dodać ją do cukru którym będziemy zasypywali pędy i wymieszać z nim nawet 30g witaminy C na 800g cukru/ kg pędów. Zapytacie może – po co alkohol w syropie z pędów sosny ?? Zgodnie ze sztuką fitoterapeutyczną wyciąga on z roślin te z substancji, które nie rozpuszczają się w wodzie, a często właśnie one są w nich najbardziej wartościowe. W tym przypadku tymi substancjami są to wspomniane OLEJKI ETERYCZNE, a dokładnie ich frakcje takie jak takie jak : pinen, borneol, limonen, kamfen, terpineol i kilka innych zawartych w sośnie. Występują w niej także bardzo istotne fitoterapeutycznie felandreny, fitosterole oraz kwasy fenolowe. Pomimo że większość osób robiących syrop z sosny używa do niego wspomnianych młodych pędów wegetatywnych, ja osobiście zazwyczaj sięgam po bardziej wartościowy surowiec jakim są męskie kwiatostany sosny (widoczne na głównym zdjęciu), bo ich wartość jako surowca zielarskiego jest najwyższa. Męskie kwiatostany sosny zawierają w sobie dodatkowo pyłek sosnowy znany z fitoterapii, a także posiadający wartości odżywcze. Postępuję z nimi jak z pędami sosny. Syrop podajemy bezpośrednio łyżeczką dzieciom do 3 łyżeczek dziennie jednak tylko syropu w którym nie użyliśmy alkoholu, a dorosłym do 3 łyżek stołowych dziennie. Możemy też dodawać syrop do herbaty zamiast substancji słodzącej. Oczywiście i syrop może mieć przeciwwskazania do stosowania . Są nimi zawarte w sośnie substancje eteryczne i lotne które mogą być podobnie jak na przykład produkty pszczele dla niektórych osób uczulające. No i oczywiście cukier w tradycyjnym syropie nie może być podawany osobom którym z tytułu insulinooporności i cukrzycy podawany być nie powinien.", "url": "https://mojanatura.pl/blog/syrop-z-mlodych-pedow-sosny-jak-samodzielnie-.html", "category": "pomorskie", "sub_category": "Inne produkty ", "phrase": "Syrop z pędów sosny"}