{"meta_description": "Syrop z młodych pędów sosny powstaje z młodych pędów sosny zbieranych w maju-czerwcu. Syrop z sosny to naturalny lek na kaszel, chrypkę, katar, przeziębienie, zapalenie i ból gardła, grypę, Sprawdź!", "title": "Syrop z pędów sosny: właściwości, przepis na syrop na kaszel", "content": "Spis treści: Kiedy zbierać pędy sosny?  Jak zbierać pędy sosny? Przepis na syrop z młodych pędów sosny Jak przechowywać syrop? Jak stosować syrop z młodych pędów sosny?  Syrop z młodych pędów sosny to doskonały, naturalny lek na kaszel, chrypkę, katar, przeziębienie, zapalenie i ból gardła, grypę, dreszcze czy ogólne osłabienie organizmu – czyli dolegliwości typowe dla jesienno-zimowego spadku odporności. Posiada właściwości wykrztuśne, odkażające i bakteriobójcze, dlatego uznawany jest za naturalny antybiotyk. Co więcej, zawiera duże ilości witaminy C, soli mineralnych, flawonoidów, węglowodanów i goryczy, które wpływają korzystnie na zdrowie i dobre samopoczucie - poprawiają odporność, dodają energii, a także działają przeciwzapalnie, przeciwutleniająco, kojąco oraz rozkurczająco. Skuteczność syropu zależy jednak od paru czynników takich jak np. pora zbiorów czy jakość pędów. Sporządzenie syropu z młodych pędów sosny jest dziecinnie proste, trzeba tylko przestrzegać pewnych zasad. Najważniejszą z nich jest pora zbiorów. Aby skutecznie leczyć jesienno-zimowe dolegliwości przy pomocy syropu z sosny, do lasu należy udać się na przełomie kwietnia i maja – w owym czasie pędy sosny zawierają najwięcej dobroczynnych składników. Właściwości lecznicze naturalnego leku z sosny zależą też od jakości użytych surowców. Sprawdź, jakie pędy zbierać i jak przyrządzić dobry, naturalny syrop na kaszel i przeziębienie w zaciszu własnego domu! Najlepiej zbierać miękkie, jasnozielone pędy o długości około 10 - 12 centymetrów, gdyż takie zawierają najwięcej soku. Dłuższe prezentują się co prawda okazale, ale w rzeczywistości nie kryją w sobie zbyt wielu drogocennych właściwości. Młode pędy powinny być obleczone brązową, lepką otoczką – to najlepszy znak, że w swoim wnętrzu kryją dużo soku. Ponieważ ślady po żywicy są niezwykle trudne do usunięcia, warto zabrać ze sobą rękawiczki i starą, zużytą odzież. Pamiętaj, aby nie ogałacać drzewa ze wszystkich szypułek, gdyż można je w ten sposób uszkodzić. Najlepiej wybierać najbardziej soczyste kawałki z kilku sosen, odcinając tylko i wyłącznie poboczne odrosty. Aby zrobić to umiejętnie i nie zniszczyć rośliny zaopatrz się w sekator, ewentualnie zabierz ze sobą bardzo ostry nóż. W czerwcu lepiej zbierać młode szyszki sosny, których zrywanie nie szkodzi w żaden sposób drzewu. Ich przygotowanie wygląda w zasadzie identycznie – przepis prezentujemy poniżej. Aby zrobić syrop z młodych pędów sosny, potrzebujemy tylko trzech rzeczy: • kilku 1-litrowych słoików (w zależności od tego, jak wiele pędów udało się zebrać), Można też użyć jednego, dużego słoika, jednak bezpieczniej jest podzielić miksturę na parę porcji - jeżeli zawartość jednego małego słoika spleśnieje, reszta przetrwa i nie zaprzepaścisz owoców całej swojej pracy. Masz już wszystko, co potrzebne do przygotowania syropu z sosny? Teraz wystarczy już tylko zastosować się do kilku prostych wskazówek! • Następnie pokrój w małe kawałki wielkości około jednego centymetra. Alternatywnie możesz je rozgnieść drewnianym tłuczkiem, co przyspieszy wypuszczanie soków, bądź zwyczajnie położyć pędy na słońcu na godzinę (aby wyszły z nich robaki), • Przełóż je do słoja. Jeżeli do dyspozycji masz szyszki, należy pokroić je w plastry. • Wypełnij słoje pokrojonymi kawałkami sosny i cukrem, tworząc naprzemienne warstwy. Każdą warstwę pędów bądź szyszek o grubości 3 centymetrów należy posypać 4 łyżeczkami cukru. Alternatywnie możesz zasypać surowce cukrem w proporcji 1:1 (1 kilogram pędów bądź szyszek + 1 kilogram cukru). Napełnione słoiki dokładnie zakręć i postaw w dobrze nasłonecznionym miejscu na okres około 1-3 tygodni. Jeżeli pogoda nie dopisuje, miksturę należy zostawić do naciągnięcia na dłuższy czas. Po upływie zalecanego czasu przelej powstały syrop do osobnego, starannie wyparzonego słoiczka – twój naturalny antybiotyk jest gotowy do użycia! Aby syrop z młodych pędów sosny zachował swoje lecznicze właściwości na długo, należy przechowywać go w chłodnym oraz zacienionym miejscu. Przestrzeganie tych reguł to gwarancja, że nasz naturalny lek będzie skuteczny nawet przez kilka lat! Syrop z młodych pędów sosny zazwyczaj wykorzystuje się do leczenia rozmaitych dolegliwości, ale można go również z dobrym skutkiem stosować profilaktycznie jako środek wzmacniający odporność. Wówczas wystarczy zażyć jedną łyżeczkę specyfiku dziennie. W razie choroby syrop z sosny dawkujemy w zależności od wieku pacjenta: 3 razy dziennie po jednej łyżeczce – gdy pacjentem jest dziecko. Syrop z młodych pędów sosny nie tylko przynosi ulgę w kaszlu dzięki zawartości olejku eterycznego i wspomaga leczenie wielu innych dolegliwości, ale też wzmacnia organizm – dlatego warto stosować go profilaktycznie każdego dnia. Ze względu na zawartość naturalnych składników jest całkowicie bezpieczny dla dzieci i kobiet w ciąży. Stosowanie syropu z sosny odradza się jedynie alergikom, astmatykom oraz osobom, które muszą kontrolować ilość cukru w diecie. W razie jakichkolwiek wątpliwości dotyczących stosowania syropu z młodych pędów sosny warto skonsultować się z lekarzem.", "url": "https://aptekazawiszy.pl/artykuly/syrop-z-mlodych-pedow-sosny-przepis-wlasciwosci-i-zastosowanie.html", "category": "pomorskie", "sub_category": "Inne produkty ", "phrase": "Syrop z pędów sosny"}