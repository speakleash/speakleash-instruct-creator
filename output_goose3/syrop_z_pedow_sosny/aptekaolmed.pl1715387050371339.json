{"meta_description": "Syrop z pędów sosny jest popularnym domowym remedium na przeziębienie. W naturalny sposób pomaga złagodzić nieprzyjemne dolegliwości. Gdzie kupić syrop z sosny? Jak przygotować go samodzielnie w domu?", "title": "Syrop z pędów sosny – właściwości zdrowotne syropu i olejku sosnowego", "content": "Młode pędy sosny są bogate w olejki eteryczne. Olejek sosnowy zawiera składniki aktywne, które wykazują różnorodne cenne właściwości lecznicze. Wśród tych związków znajduje się olejek eteryczny o charakterystycznym zapachu, który wpływa korzystnie na relaksację, nastrój oraz może działać uspokajająco, redukując stres. Ponadto, olejek sosnowy zawiera kwasy diterpenowe, które posiadają właściwości przeciwbakteryjne, przeciwwirusowe i przeciwzapalne. Te substancje pomagają w zwalczaniu infekcji oraz stanów zapalnych. Flawonoidy poza aktywnością przeciwzapalną działają rozkurczowo, przeciwutleniająco i moczopędnie. W olejku sosnowym występują także pochodne kwasu juniperowego i sabinowego, które mają działanie przeciwbakteryjne i przeciwwirusowe. Gorycze obecne w olejku wspomagają procesy trawienne i zwiększają apetyt. Dodatkowo zawarta w nim witamina C jest przeciwutleniaczem, który wspomaga odporność organizmu i chroni przed działaniem wolnych rodników. Olejek sosnowy wykazuje działanie moczopędne, napotne i wykrztuśnie, co ma zastosowanie w leczeniu różnych problemów układu moczowego i oddechowego. Olejek sosnowy może również wzmacniać układ odpornościowy. Często olejek sosnowy dodawany jest to inhalacji w celu poprawy funkcjonowania układu oddechowego podczas kataru. Syrop z sosny na kaszel i przeziębienie? Syrop z pędów sosny jest popularnym środkiem w medycynie naturalnej stosowanym jako wspomaganie leczenia kaszlu i przeziębienia ze względu na: Związek zawarty w sosnowych pędach, tzw. olejek eteryczny, działa wykrztuśnie, co oznacza, że pomaga rozrzedzić i usunąć zalegającą wydzielinę śluzową z dróg oddechowych. Olejek eteryczny w pędach sosny zawiera substancje o właściwościach przeciwbakteryjnych i przeciwwirusowych. Dzięki temu, syrop z pędów sosny może pomagać w zwalczaniu infekcji bakteryjnych i wirusowych, które często towarzyszą przeziębieniom oraz łagodzić objawy związane z nieżytem górnych dróg oddechowych. Regularne spożywanie syropu z pędów sosny może pomóc w wzmocnieniu układu odpornościowego. Substancje zawarte w syropie z pędów sosny mogą pomóc w łagodzeniu stanów zapalnych dróg oddechowych, co przyczynia się do zmniejszenia kaszlu i dyskomfortu związanego z przeziębieniem. Syrop z pędów sosny głównie jest stosowany przy dolegliwościach takich jak ból gardła, przeziębienie czy kaszel. Część osób stosuje go profilaktycznie przez cały rok, aby wspomóc pracę układu odpornościowego. Najczęstszy schemat dawkowania to 1 łyżeczka od 1 do 3 razy dziennie. Przeciwwskazania do spożywania syropu z sosny to uczulenie na olejki eteryczne sosny zwyczajnej, cukrzyca (syrop zawiera dużo cukru) oraz inne choroby, które wymagają ograniczenia przyjmowania cukrów prostych. Nie powinien być stosowany bez konsultacji lekarskiej przez osoby z chorobami dróg oddechowych (astma, POCHP), a także u kobiet ciężarnych, karmiących i dzieci poniżej 6 roku życia. W tych grupach osób konieczna jest konsultacja z lekarzem prowadzącym przed rozpoczęciem jego przyjmowania. Jak zrobić syrop z młodych pędów sosny? Przepis na syrop jest bardzo prosty, jednak wymaga sporo czasu. Młode pędy sosny do przygotowania syropu zbiera się na przełomie kwietnia i maja. Powinny być miękkie, niezdrewniałe, kawałki o długości od 7 do 15cm. Przy zbiorze należy pamiętać, by odcinać jedynie pędy poboczne, po kilka z jednego drzewa, tak aby mu nie zaszkodzić. Należy także uważać, aby nie pobrudzić się żywicą. Po zbiorze należy je położyć w nasłonecznionym miejscu na 1-2 godziny, aby wyszły z nich wszystkie insekty. Pędy można obrać w brązowych łusek, lecz nie jest to konieczne. Aby wykonać domowy syrop z pędów sosny, do rozbicia pędów przyda się drewniany tłuczek. Przekładając pędy do słoika należy je układać warstwowo, każdą z warstw posypując cukrem. Proporcja pędów do cukru powinna wynosić około 1:1. Należy pamiętać, aby górna warstwa pędów była dokładnie przykryta cukrem, aby uniknąć rozwinięcia się pleśni. Zakręcony słoik należy odstawić na 2-3 tygodnie. W trakcie tego czasu codziennie należy słoik odkręcić, przemieszać zawartość, \"ubić\" tłuczkiem i ponownie zakręcić. Po 2-3 tygodniach należy przecedzić powstały syrop przez gazę do wyparzonego słoika. Gotowy syrop należy przechowywać w lodówce. Nadaje się on do spożycia przez maksymalnie 6 miesięcy. Słoiki z syropem można również poddać krótkiej pasteryzacji i przechowywać w chłodnym miejscu lub lodówce. Aby zrobić syrop z sosny należy pędy sosny zbierać w odpowiednim czasie, a także mieć czas na tą całą procedurę. Na szczęście syrop dostępny jest także w aptekach. Nie jest drogim produktem, a mamy gwarancję poprawnego przygotowania i czystości mikrobiologicznej. Taki apteczny syrop również po otwarciu należy przechowywać w lodówce.", "url": "https://www.aptekaolmed.pl/blog/artykul/syrop-z-pedow-sosny-wlasciwosci-zdrowotne-syropu-i-olejku-sosnowego,580.html", "category": "pomorskie", "sub_category": "Inne produkty ", "phrase": "Syrop z pędów sosny"}