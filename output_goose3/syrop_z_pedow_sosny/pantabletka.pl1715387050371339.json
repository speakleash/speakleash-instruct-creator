{"meta_description": "Przepis na domowy SYROP z pędów sosny \"na kaszel i przeziębienia\"(i nalewkę z pędów sosny) - wszystko prosto opisałem na blogu sprawdź.", "title": "Syrop z sosny - prosty przepis na domowy syrop z sosny (i nalewkę)", "content": "Syrop z sosny – prosty przepis na domowy syrop z sosny (i nalewkę) Syrop z sosny to jeden z moich ulubionych domowych specyfików. Pomijając jego prozdrowotne właściwości (głównie na kaszel i przeziebienia), jego zapach kojarzy mi się po prostu z wakacjami, więc od razu czuję się zdrowszy. Przepis na ten syrop pini* jest banalnie prosty. Ale same pędy sosny są kapryśnym surowcem i wymagają trochę uwagi. Największą trudnością jest znalezienie czystego i legalnego stanowiska z odpowiednią ilością pędów sosny. No i trzeba jeszcze pamiętać, żeby te pędy zebrać – mamy na to czas przez cały maj. Najlepsze na syrop z pędów sosny będą pędy soczyste, ale zebrane w słoneczny dzień 🙂 Syrop z młodych pędów sosny, stosuje się wspomagająco przy kaszlu każdego rodzaju. I generalnie nada się podczas przeziębień i infekcji dróg oddechowych. Ponieważ – w bardzo dużym skrócie – substancje olejkowe po zjedzeniu są wydzielanie do pęcherzyków płucnych i tam mogą działać. Dlatego stosujemy go na kaszel. • Syrop z pędów sosny ma działanie lekko wykrztuśne, upłynniające flegmę, odkażające, bakteriobójcze, wspomagające leczenie infekcji górnych i dolnych dróg oddechowych. • olejek eteryczny – to najcenniejsza sprawa, dzięki niemu syrop z sosny działa na kaszel • gorycze – w niewielkich ilościach poprawiają apetyt, mają działanie kojące, a wręcz uspakajające • witaminę C – nie będę jej reklamował, bo to nie ona jest tutaj głównym bohaterem • sole mineralne – mają dobry wpływ na kości, a także normują gospodarkę wodną organizmu Może szukasz więcej tradycyjnych i naturalnych sposobów i przepisów na zdrowie i odporność? Spodoba Ci się moja nowa książka „Zdrownik”. Tutaj dowiesz się więcej. Co zebrać? Co jest surowcem? • zabierz ze sobą rękawiczki i jakieś gorsze ubranie, bo nie domyjesz później śladów po żywicy • potrzebujesz dowolną ilość młodych pędów sosny w odpowiednim rozmiarze • jeśli chcesz konkretów – to załóżmy, że 1 kg (z kilograma pędów nastawisz 5-litrowy słój) • odpowiednie do zbioru są pędy o długości 7-15 cm, miękkie i niezdrewniałe • zbieramy tylko poboczne pędy (ale nie wszystkie) – zostawiamy ten główny i kilka pobocznych – nie możemy zaszkodzić rosnącemu drzewu • pamiętaj, że za niszczenie drzew w lasach państwowych można dostać grzywnę 😉 • możesz też zrobić syrop z młodych szyszek – pojawiają się w okolicy czerwca, a ich ich zbiór nie szkodzi drzewu, ponieważ nie ogranicza jego wzrostu • młode pędy sosny połóż na godzinkę na słońcu, żeby wyszły z nich robaki i potem przełóż do słoja • możesz też je obrać z takich brązowych łusek, ale nie musisz, bo i tak będziesz na końcu syrop cedzić • zamiast pędów możesz użyć szyszek sosny • postępuj z nimi tak samo, jak z pędami, ale dodatkowo pokrój je w plastry (muszą być do tego miękkie) • Pędy w słoju zasyp cukrem(najlepiej brązowym)* w proporcji 1:1 • możesz albo użyć jednego dużego 5-litrowego słoika, albo kilku mniejszych • lepiej nastawić go (szczególnie za pierwszym razem) w mniejszych porcjach, bo wtedy, jeśli zawartość jednego słoju spleśnieje, to reszta wciąż będzie ok, a Ty się nie zniechęcisz • Odstaw do „naciągnięcia” na 2-3 tygodnie • przez pierwsze dni zostaw słój na słońcu, żeby cukier się rozpuścił, a później możesz przełożyć go w inne miejsce • ważne – syrop, który powstanie musi przykrywać w całości pędy, bo inaczej całość – w razie czego dosyp cukru (ułatwi ekstrakcję cennych składników i zabezpieczy przed pleśnieniem) • a jeśli robisz syrop tylko dla dorosłych, to możesz dolać od razu do nastawionego syropku około 3-5 łyżek spirytusu na litr – to zapobiegnie pleśnieniu i poprawi ekstrakcję 😉 • codziennie otwórz słój, wymieszaj od dołu i ubij pędy, aby wycisnąć z nich trochę więcej soku i całość przewietrz • potrząsaj też słojem, aby cukier się rozpuszczał • Przelej do słoików (wyparzonych) i całość zapasteryzuj • jeśli syrop jest dobrze zrobiony i ma wystarczająco dużo cukru to teoretycznie nie trzeba go pasteryzować, ja polecam • włóż słoiki do garnka z wodą (do 3/4 wysokości słoików) • na mały ogniu doprowadź do wrzenia i gotuj przez 30min • Gotowe :). Przechowuj w chłodnym miejscu (w lodówce do 6 miesięcy, dzięki dużej zawartości cukru).Pozostałe po odsączeniu syropu pędy – można wykorzystać do zrobienia zdrowotnej nalewki sosnowej – #sosnówka • taki syrop, dzięki dużej zawartości cukru powinien spokojnie „wytrzymać” do 6 miesięcy, przechowywany w lodówce • możesz też na na każde 250 ml gotowego syropu dodać łyżkę spirytusu 96% jako konserwantu – taki syrop przechowuje się jeszcze lepiej, ale to rozwiązanie tylko dla dorosłych 😉 • od 6. roku życia – 1-3 razy dziennie 1 łyżeczka, w razie potrzeby • None przed podaniem młodszym dzieciom, kobietom w ciąży i podczas laktacji oraz w razie jakichkolwiek wątpliwość – poradź się swojego lekarza Przeciwskazania – czyli kiedy nie stosować syropu z sosny: • syrop zawiera cukier, więc każdy stan, w którym musisz kontrolować ilość cukru w diecie jest przeciwskazaniem Sprawa jest tutaj bardzo prosta – pozostałość pędów lub szyszek sosny z resztkami syropu mają jeszcze mnóstwo olejku eterycznego, smaków i aromatów. Możemy to wykorzystać i nastawić pachnącą lasem nalewkę. Nie musisz się jakoś bardzo przykładać do zlania syropu i odciskania pędów sosny – syrop, który pozostanie w słoju wzbogaci smak 🙂 Podany przepis to proporcja na mniej więcej 1 kg pędów sosny (jak na zdjęciach wyżej), z którego otrzymamy ok. 1 l nalewki. • Pozostałość po zlaniu syropu z sosny zalej (jest kilka opcji mocowo-smakowych): • Opcjonalnie: do nastawionej nalewki możesz dodać sok z 1-2 cytryn albo przyprawy korzenne (ja tego raczej nie robię, ale można). • Całość odstaw na 1-4 tygodni w szczelnie zamkniętym szklanym słoju • co 2 dni skosztuj i oceń proporcje słodyczy do goryczki • w razie czego można do nastawionej nalewki dołożyć 1-2 łyżki miodu. • Po tym czasie przesącz nalewkę przez poczwórnie złożoną gazę jałową. • Odstaw w ciemnej butelce na kolejne 2-3 miesiące, aby całość się przegryzła. Pamiętaj że alkohol jest tylko dla dorosłych!!! Dlaczego w tym syropie jest tyle cukru i czy można go czymś zastąpić? Niestety nie da się go niczym zastąpić. Cukier wyciąga z pędów/szyszek sosny te wszystkie cenne składniki, a w dalszym etapie konserwuje całość i umożliwia nam przechowywanie syropu do zimy. Pamiętaj proszę, że tego typu specyfiki podaje się tylko w razie potrzeby. Nie jak słodycze i nie jako element codziennej diety. Jestem olbrzymim przeciwnikiem stosowania czystego cukru w diecie, ale nie mylmy wspomagania leczenia z dietą 🙂 Jak zwykle zachęcam Cię, żebyś pochwalił/a się swoimi wyrobami i staraniami. Nikt nie reklamuje tych domowych i ziołowych metod na różne dolegliwości, a nasz przykład jest najlepszą reklamą. Czytelnicy Pana Tabletki udowadniają, że się da! Oznacz mnie w zdjęciu na FB albo Insta, czy Pintereście jako @pantabletka i dodaj hastag #sosnówka #syropzsosny *Syrop pini, ponieważ sosna zwyczajna z łaciny nazywa się pini sylvestris. A tutaj masz link do mojego przepisu na: • None Syrop z cebuli w wersji, którą polubią wszyscy P.S. Wspomagająco na kaszel i suche gardło możesz wypróbować mój Kisiel lniany, #turkokiślem zwany. Może szukasz więcej tradycyjnych i naturalnych sposobów i przepisów na zdrowie i odporność? Spodoba Ci się moja nowa książka „Zdrownik”. Tutaj dowiesz się więcej.", "url": "https://pantabletka.pl/syrop-z-pedow-sosny-przepis/", "category": "pomorskie", "sub_category": "Inne produkty ", "phrase": "Syrop z pędów sosny"}