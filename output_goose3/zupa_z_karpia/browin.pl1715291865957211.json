{"meta_description": "", "title": "Ostra zupa rybna z karpia", "content": "Kociołek afrykański idealnie nadaje się do przygotowywania gulaszy, bigosów, a także innych pysznych potraw jednogarnkowych, także bezmięsnych. Jest jeszcze jeden rodzaj dań, których przygotowanie w kociołku jest warte polecenia, a do tego... banalnie proste! Mowa o zupach. A skoro mamy sezon zimowy - przygotowaliśmy dla Was przepis na zupę z karpia. Aromatyczną, rozgrzewającą i genialną w smaku. Przekonajcie się sami! Karpia umyj i wyfiletuj, a filety pokrój w kawałki i odłóż. Głów, skórek i grzbietów nie wyrzucaj - włóż je do kociołka napełnionego wodą i gotuj ok. 15 minut. Z powstałego wywaru usuń części ryby. Warzywa (oprócz papryki) oraz czosnek pokrój w kostkę lub plasterki i wrzuć do kociołka. Dodaj masło. Całość gotuj ok. 20 minut, aż warzywa staną się prawie miękkie. Po tym czasie dodaj paprykę, kawałki filetów karpia oraz pomidory z puszki, koncentrat i mleczko kokosowe. Dopraw do smaku, dodaj tymianek i gotuj kolejne 15 minut. Zupę podawaj z posiekaną natką pietruszki.", "url": "https://browin.pl/przepisnik/przepis/ostra-zupa-rybna-z-karpia", "category": "lubelskie", "sub_category": "Gotowe dania i potrawy", "phrase": "Zupa z karpia"}