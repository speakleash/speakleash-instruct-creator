{"meta_description": "Zupa rybna to jedno z dań, które w wielu domach gości na wigilijnym stole. To również bardzo ekonomiczna pozycja, bo ba…", "title": "Delikatny bulion z głów karpia to pyszny przepis na Wigilię. Nic się nie zmarnuje", "content": "Przepis Boże Narodzenie Delikatny bulion z głów karpia to pyszny przepis na Wigilię. Nic się nie zmarnuje Delikatny bulion z głów karpia to pyszny przepis na Wigilię. Nic się nie zmarnuje Zupa rybna to jedno z dań, które w wielu domach gości na wigilijnym stole. To również bardzo ekonomiczna pozycja, bo baza wywaru są głowy karpia, którego pozostałą część można wykorzystać i usmażyć w panierce lub upiec. Esencjonalny bulion będzie pysznym wstępem do świątecznego ucztowania. Zapomniany przez pozostałą część roku karp w grudniu zdecydowanie króluje wśród innych ryb. Na wigilijnym stole to pozycja niemal obowiązkowa, więc warto w pełni wykorzystać czas, gdy jest tak łatwo dostępny w sklepach. Na święta można przygotować z niego pyszną zupę rybną, która z powodzeniem może zastąpić barszcz. To danie w modnym ostatnio nurcie \"zero waste\", do którego wykorzystuje się głowy karpia, które najczęściej lądują w śmietniku. Dzięki temu przepisowi nic się nie zmarnuje, a pyszna i lekka zupa świetnie sprawdzi się na Święta. • Umyj głowy karpia i usuń oczy. Włóż je do garnka i zalej zimną wodą. • Dodaj ziele angielskie i liście laurowe. Gotuj na wolnym ogniu pod przykryciem przez ok. 20 minut. • Po tym czasie dodaj obrane i pokrojone w kostkę marchewki, pietruszkę, seler, por i cebulę. • Gotuj przez ok. 30 minut, aż warzywa będą miękkie. W razie potrzeby dolewaj wody, aby zupa nie wyparowała. • Wyjmij głowy ryb z zupy, tak aby pozostały w całości. • Dodaj sól, sok z cytryny i cukier do smaku. • Do szklanki lub pojemnika odlej odrobinę wywaru (ok.pół szklanki). Dodaj do niego mąkę i śmietanę i dokładnie wymieszaj, aby nie było grudek. • Powstałą mieszankę wlej do gotującej się zupy i dokładnie wymieszaj. • Dopraw zupę pieprzem do smaku. Jeśli chcesz, możesz dodać jeszcze odrobinę soli.", "url": "https://pysznosci.pl/delikatny-bulion-z-glow-karpia-to-pyszny-przepis-na-wigilie-nic-sie-nie-zmarnuje,6975521127213984a", "category": "lubelskie", "sub_category": "Gotowe dania i potrawy", "phrase": "Zupa z karpia"}