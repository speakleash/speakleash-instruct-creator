{"meta_description": "Typowo zupa rybna wigilijna wykonana na wywarze z głów i ogonów karpia. Bardzo dobry i sprawdzony przepis. Doskonałe danie tradycyjne. Wypróbuj!", "title": "Zupa rybna z karpia", "content": "Słodka, esencjonalna zupa rybna z karpia . Wywar z dodatkiem marchewki i kilku przypraw jest wyjątkowy. Warto chociaż raz ugotować taką zupę. Być może i Wam przypadnie do gustu. Sprawdź! Do garnka wlej 2 litry wody. Marchewki umyj i obierz, pietruszkę i pora pokrój na kilka części i również dodaj do zupy. Cebulę obierz i przekrój na pół. Warto opalić ją palnikiem lub przypiec na suchej patelni. Dodaj ziele i liście laurowe. Gotuj zupę pod przykryciem 30 minut licząc od momentu jej zagotowania. Po tym czasie dodaj umyte głowy i ogony karpi (oprócz skrzeli i oczu, które trzeba usunąć). Gotuj zupę jeszcze około 40 minut. Wszystkie składniki zupy odcedź. Zdejmij białe mięso z ryby, marchewkę pokrój drobniej. Reszty składników nie dodawaj ponownie do zupy. Na koniec dodaj sól i pieprz. Zupa smakuje bardzo dobrze z dodatkiem lanych klusek. Wszystkie składniki na kluski dobrze wymieszaj na gładkie ciasto i powoli wlewaj łyżką do lekko gotującej się zupy. Po chwili możesz ją już wyłączyć. Zupę można również zabielić śmietaną i dodaj poszatkowane, świeże zioła.", "url": "https://aniagotuje.pl/przepis/wigilijna-zupa-z-karpia", "category": "lubelskie", "sub_category": "Gotowe dania i potrawy", "phrase": "Zupa z karpia"}