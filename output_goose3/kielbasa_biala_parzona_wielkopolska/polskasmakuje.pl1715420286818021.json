{"meta_description": "", "title": "Kiełbasa biała parzona wielkopolska", "content": "Kiełbasa biała parzona wielkopolska to kiełbasa wyprodukowana z mięsa wieprzowego niepeklowanego z dodatkiem przypraw – majeranku, czosnku i pieprzu, w jelicie wieprzowym. Charakterystyczną cechą kiełbasy jest wyraźny smak majeranku. Kiełbasa biała parzona wielkopolska jest tradycyjną wędliną pochodzącą z regionu Wielkopolski, południowej części Kujaw i wschodniej części województwa lubuskiego. W związku z tym, iż kiełbasa ta jest historycznie powiązana z tradycją Wielkopolski, Komisja Europejska przyznała jej CHRONIONE OZNACZENIE GEOGRAFICZNE. Do produkcji kiełbasy białej parzonej wielkopolskiej uprawnione są tylko wybrane zakłady, które musiały poddać się szczegółowej kontroli w celu spełnienia szczegółowych wymagań produkcyjnych i recepturowych. W 2018r. do tego grona dołączyły Zakłady Mięsne Agro-Handel Sp. z o.o.", "url": "https://www.polskasmakuje.pl/produkt/kielbasa-biala-parzona-wielkopolska/", "category": "wielkopolskie", "sub_category": "Mięso świeże oraz produkty mięsne", "phrase": "Kiełbasa biała parzona wielkopolska"}