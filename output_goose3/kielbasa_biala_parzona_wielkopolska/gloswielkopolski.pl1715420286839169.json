{"meta_description": "Od 2017 roku kiełbasa biała parzona wielkopolska jest zarejestrowana jako produkt posiadający Chronione Oznaczenie Geograficzne. By dostać certyfikat unijny - trzeba spełnić szereg wymogów - ma być produkowana zgodnie z precyzyjnie opisaną recepturą i technologią na dokładnie określonym obszarze geograficznym kraju. Obecnie dziesięć firm z Wielkopolski może poszczycić się certyfikatem jakości.", "title": "Wielkanoc: Kiełbasa biała parzona wielkopolska z unijnym certyfikatem. Poznaj producentów [ZDJĘCIA, WIDEO]", "content": "Według dokumentu nadającego kiełbasie białej parzonej wielkopolskiej znak Chronionego Oznaczenia Geograficznego może być ona produkowana tylko na dokładnie określonym obszarze geograficznym: w Wielkopolsce oraz niektórych powiatach w Lubuskiem i Kujawsko-Pomorskim. Mięso powinno pochodzić z Polski, być świeże - 2-3 dni po uboju i mieć pewny kształt oraz kolor. Nie mniej ważne są przyprawy. Dozwolone do wykorzystania są takie jak sól warzona, pieprz świeżo mielony czarny, świeżo starty czosnek oraz majeranek. Ten ostatni jest znakiem rozpoznawalnym certyfikowanej kiełbasy. Zawartość majeranku powinna być nie mniejsza niż 300 gramów na 100 kg mięsa. Firmy pragnące produkować certyfikowaną kiełbasę białą parzoną wielkopolską muszą poddać się procedurze sprawdzającej: najpierw w Komisji Kontroli Produkcji przy Ogólnopolskim Cechu Rzeźników-Wędliniarzy-Kucharzy, a na końcu przez właściwy Wojewódzki Inspektorat Jakości Handlowej Artykułów Rolno-Spożywczych, który wydaje świadczenia jakości upoważniające do posługiwania się zastrzeżoną unijnym prawem nazwą. Oto lista firm, które mają prawo produkować kiełbasę białą parzoną wielkopolską:", "url": "https://gloswielkopolski.pl/wielkanoc-kielbasa-biala-parzona-wielkopolska-z-unijnym-certyfikatem-poznaj-producentow-zdjecia-wideo/ar/c3-14031801", "category": "wielkopolskie", "sub_category": "Mięso świeże oraz produkty mięsne", "phrase": "Kiełbasa biała parzona wielkopolska"}