{"meta_description": "Oficjalna Witryna Miejsko-Gminnego Ośrodka Kultury w Lipsku", "title": "Muzeum Lipskiej Pisanki i Tradycji", "content": "Muzeum Lipskiej Pisanki i Tradycji znajduje się w miasteczku Lipsk, położonym przy granicy Białorusią, w otulinie Biebrzańskiego Parku Narodowego, w odległości 35 km. Od Augustowa, 85km. od Białegostoku, 67km. od Suwałk. Muzeum powstało w maju 2007 roku, w wyniku współpracy Pracowni Architektury Żywej, lipskiego Koła Stowarzyszenia Twórców Ludowych i Działu Etnografii Muzeum Podlaskiego w Białymstoku, przy finansowym wsparciu Fundacji Wspomagania Wsi. Najbardziej zaangażowanymi osobami w realizację tego projektu byli: Marcin Lićwinko - pracownik Pracowni Architektury Żywej oraz Ewa Skowysz Mucha - twórczyni ludowa, V-ce Prezes Zarządu Suwalskiego Oddziału Stowarzyszenia Twórców Ludowych, pod fachowym nadzorem Wojciecha Kowalczuka - kierownika Działu Etnografii Muzeum Podlaskiego w Białymstoku. Głównym celem powstania Muzeum było zachowanie dla przyszłych pokoleń bogatej tradycji regionu związanej z pisanka. Lipsk jest swoistym zagłębiem pisankarskim, gdzie tradycje sięgające XIX wieku nadal są kultywowane. Lipskie pisanki wykonywane metodą batiku szpilkowego, zdobione charakterystycznym dla tego terenu ornamentem, stanowią ozdobę muzealnych i prywatnych kolekcji sztuki ludowej w kraju i świecie.    Muzeum Lipskiej Pisanki i Tradycji leży na szlaku tradycji rękodzieła ludowego Podlasia, który obejmuje pracownie rękodzielnicze położone na skraju Puszczy Knyszyńskiej i Augustowskiej, a mianowicie Czarna Wieś Kościelna (pracownie garncarskie i kuźnia), Zamczysk (warsztat tradycyjnego wyrobu łyżek drewnianych), Janów i okoliczne wsie; Wasilówka, Nowokolno (pracownie unikalnego tkactwa dwuosnowowego), Sokółka (pracownia rzeźbiarza ludowego Piotra Szałkowskiego), Lipsk (Muzeum Lipskiej Pisanki pracownia pisankarka, pracownia unikalnego tkactwa dwuosnowowego Kazimieru Makowskiej). Muzeum Lipskiej Pisanki i Tradycji działa pod opieką Stowarzyszenia Miłośników Lipskiej Pisanki i Tradycji we współpracy z Miejsko-Gminnym Ośrodkiem Kultury w Lipsku Uzgodnione telefonicznie zwiedzanie Muzeum odbywa się w dniach od wtorku do soboty w godz. od 11.00 do 14.00. W niedzielę i święta Muzeum nieczynne.    Ponadto Muzeum Lipskiej Pisanki i Tradycji oferuje pokazy lub zajęcia warsztatowe prowadzone przez lipskie twórczynie ludowe z zakresu: Zamówienia na zajęcia warsztatowe i pokazy składamy pod wyżej wskazanymi numerami telefonów, przynajmniej na dwa dni przed planowanym terminem zajęć.    Pod hasłem „Twórcy ludowi” możemy prześledzić zakres twórczości poszczególnych lipskich twórców ludowych", "url": "http://www.kulturalipsk.pl/muzeum", "category": "podlaskie", "sub_category": "Inne produkty", "phrase": "Pisanka lipska"}