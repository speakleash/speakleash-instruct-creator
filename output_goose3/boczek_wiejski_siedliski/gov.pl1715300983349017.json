{"meta_description": "W dniu 5 stycznia 2022 roku na Listę Produktów Tradycyjnych został wpisany w kategorii: Mięso świeże oraz produkty mięsne: „boczek wiejski siedliski”.", "title": "Boczek wiejski siedliski - - Portal Gov.pl", "content": "Charakterystyczny dla danej grupy - nieregularny, zbliżony do prostokąta. Na przekroju widoczne poziome warstwy białego tłuszczu Ciemnobrązowa na zewnątrz, na przekroju różowoczerwona z białymi przerostami tłuszczowymi Smak swoisty dla wędzonek wieprzowych, słono-pieprzny z wyczuwalną nutą przypraw, o wyraźnym zapachu wędzonego mięsa Tradycja konserwowania boczku poprzez wędzenie znana jest w Siedliskach Drugich od dawien dawna i stanowi element spuścizny kulinarnej regionu. Mimo upływu lat, wielopokoleniowa receptura i sposób wytwarzania boczku jest niezmienny. Głównym surowcem niezbędnym do wyrobu wędzonki jest wysokiej jakości mięso, pozyskiwane ze środkowej części półtuszy wieprzowej z trzody chlewnej hodowanej w okolicznych gospodarstwach. Starannie selekcjonowane paski boczku, sprężyste z jasnym tłuszczykiem leżakują w marynacie na bazie lubczyku, ziela angielskiego, liści laurowych, soli, pieprzu i cukru. Proces marynowania na mokro trwa przez trzy dni. Po wyjęciu  z marynaty różowy i aromatyczny boczek wędruje na cztery godziny do wędzarni opalanej drewnem dębowym w temperaturze 50-55 °C. Po uwędzeniu mięso musi być jeszcze poddane obróbce termicznej. Odbywa się to poprzez sparzenie wędzonki we wcześniej przygotowanej wrzącej wodzie. Ostatnim etapem jest zawieszenie boczku na kijach wędzarniczych i ostudzeniu mięsa w temperaturze otoczenia. Do wyrobu boczku wiejskiego siedliskiego potrzebna jest wiedza i praktyka zdobywana przez lata, która przekazywana była z pokolenia na pokolenie  i kultywowana do dnia dzisiejszego. Proces powstawania gotowego produktu jest pracochłonny i długi. Przebiega przez etapy marynowania, osuszania, wędzenia, parzenia i hartowania. W efekcie czego, powstaje wyśmienite mięsiwo o wspaniałym aromacie, miękkiej strukturze z delikatnym tłuszczykiem będącym nośnikiem smaku, które skupia w sobie cechy doskonałego wyrobu wędliniarskiego, głęboko zakorzenionego w tradycji kulinarnej Lubelszczyzny.", "url": "https://www.gov.pl/web/rolnictwo/boczek-wiejski-siedliski", "category": "lubelskie", "sub_category": "Mięso świeże oraz produkty mięsne", "phrase": "Boczek wiejski siedliski"}