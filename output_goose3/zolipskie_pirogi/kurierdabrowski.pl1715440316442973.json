{"meta_description": "Informacje, związane przede wszystkim z Dąbrową Tarnowską i Powiślem Dąbrowskim. Swobodna wymiana myśli i opinii.", "title": "e-Kurier Dąbrowski – niezależny portal internetowy » Blog Archive » JUBILEUSZ 20-LECIA", "content": "Stowarzyszenie powstało z inicjatywy społeczności lokalnej gminy Olesno w roku 1999 i było efektem partnerskiej współpracy Małopolskiego Ośrodka Doradztwa Rolniczego w Dąbrowie Tarnowskiej, samorządu lokalnego i instytucji publicznych w Oleśnie oraz mieszkańców. Jest organizacją społeczną typu non-profit. Uroczystość Jubileuszowa odbyła się 7 grudnia w sali kinowej „Kina Za Rogiem” w Oleśnie. Uświetnił ją wyśmienity koncert w wykonaniu Aleksandra Martineza, kiermasz ozdób świątecznych przygotowany przez Panie z KGW Niwki wraz z dziećmi oraz przepyszny poczęstunek. Goście – samorządowcy gminni i powiatowi, radni, sołtysi, nauczyciele, przedstawiciele zaprzyjaźnionych organizacji z terenu powiatu i mieszkańcy gminy Olesno, którzy odpowiedzieli na zaproszenie Stowarzyszenia i Wójta Gminy Olesno – mieli możliwość również skosztować Zolipskich Pirogów wprost z Domu Malarek oraz mięsa i wędlin Pana Stanisława Chrabąszcza z Radgoszczy. 1.) Utworzenie w 2001 roku Ośrodka Rozwoju i Promocji Gminy – wyposażenie Gminnej Biblioteki w Oleśnie w sprzęt komputerowy z dostępem do bezpłatnego dla mieszkańców gminy internetu, szkolenia, warsztaty, konferencja z udziałem Rektora PWSZ w Tarnowie – dotacja z Akademii Rozwoju Filantropii w Polsce  2.) Program: „ Udzielanie jednorazowych dotacji dla przedsiębiorców z terenu powiatu dąbrowskiego „ – dotacja z Małopolskiej Agencji Rozwoju Regionalnego w kwotach ponad 4000 tys. na jedną osobę/działalność  3.) Z własnych środków finansowych Stowarzyszenie organizowało corocznie Turnieje Tenisa Stołowego o Puchar Stowarzyszenia dla dzieci i dorosłych  4.) Publikacja kwartalnika „Gazeta w Oleśnie”  5.) Organizacja wyjazdów i szkoleń dla dzieci i dorosłych w tym: kolonie dla dzieci z terenu gminy  6.) Organizacja imprez okolicznościowych dla dzieci, na przykład: Mikołajki – z udziałem dotacji z PZU  7.) Utworzenie i wyposażenie młodzieżowej świetlicy w Ćwikowie w 2003 r. ”Promyk Ćwikowa” – zakup wyposażenia i sprzętu multimedialnego, remont lokalu – dotacja z Polskiej Fundacji Dzieci i Młodzieży  8.) W miarę możliwości finansowych współfinansowanie corocznych konkursów literackich i plastycznych organizowanych przez Gminną Bibliotekę w Oleśnie dla dzieci i młodzieży  9.) Przy współpracy ze Stowarzyszeniem Powiśle Dąbrowskie w 2006 roku utworzono i wyposażono wiejską świetlicę w Pilczy Żelichowskiej w sprzęt komputerowy ( 15 komputerów) oraz sfinansowano jej działalność przez ponad 6 miesięcy: dotacja z programu Rzeczpospolita Internetowa- ponad 40 000 tys. zł.  10.) Przy w/w współpracy przeprowadzono i sfinansowano warsztaty rękodzielnicze w 2007 roku w dzięki programowi LEADER dla około 700 dzieci z terenu gminy podczas wakacji.  11.) Największy finansowo projekt: jego realizacja na terenie naszej gminy trwała od roku 2005 do 2009, był to program Pead „Pomoc żywnościowa dla najuboższych rodzin z terenu gminy Olesno”, który był finansowany przez Bank Żywności w Krakowie- opiekę nad nim sprawował między innymi pan Józef Węgiel, skarbnik Stowarzyszenia, członkowie parafialnego Caritas i OSP w Oleśnie. Wartość żywności przekazana w towarze znacznie przekroczyła kilkaset tysięcy złotych.  12.) Współfinansowano w miarę możliwości finansowych: „ Międzynarodowe Spotkania Galicyjskiej Jesieni Literackiej ” – piękniejsza strona świata, czyli poezja, satyra, ballada i piosenka literacka.  13.) Nasz ostatni projekt inwestycyjny w roku 2018: „ Budowa obiektu sportowo rekreacyjnego w miejscowości Oleśnica”- około 139 000, 00 zł. Zrealizowany został dzięki dotacji z Lokalnej Grupy Działania ” Perły Ponidzia”.  14.) Pomogliśmy opracować wniosek na zdrową i tradycyjną żywność Zolipskie Pirogi, które znalazły się na Liście Produktów Tradycyjnych Ministra Rolnictwa i Rozwoju Wsi. Nowo wybranym, młodym władzom Stowarzyszenia – życzymy sukcesów w kontynuacji dotychczasowych działań organizacji, wielu nowych pomysłów, wytrwałości i zdrowia.", "url": "http://www.kurierdabrowski.pl/jubileusz-20-lecia", "category": "małopolskie", "sub_category": "Gotowe dania i potrawy", "phrase": "Zolipskie pirogi"}