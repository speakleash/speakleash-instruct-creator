{"meta_description": "", "title": "III Międzynarodowy Turniej Smaków 2016", "content": "Już po raz trzeci na Zamku w Liwie spotkają się pasjonaci unikalnych smaków kuchni mazowieckiej i podlaskiej. Lokalne specjały z regionów położonych na Szlaku Wielkiego Gościńca Litewskiego ponownie przyciągną podróżnych i odkrywców. Kiedy podróż trwa kilka dni, obowiązkowy jest przystanek w dobrej restauracji serwującej lokalną kuchnię. Dobrze jest też przywieźć pamiątkę podróży, czyli gościniec. Taką szansę daje Międzynarodowy Turniej Smaków, w tym roku planowany w dniach 18 i 19 czerwca. Podczas imprezy restauratorzy, koła gospodyń wiejskich i kulinarni pasjonaci spotykają się, by konkurować o puchar Wojciecha Wielądko (autora pierwszej książki kucharskiej w języku polskim) w kategorii: na „Najlepszą potrawę regionalną” oraz „Gościniec z podróży”. Konkursom towarzyszyć będą również inne atrakcje: Gdzie można spróbować jak smakuje Nadbużański chleb na zakwasie lub Dębska kawa żołędziówka, którą pijał sam Fryderyk Chopin? Tylko na Turnieju Smaków na Zamku w Liwie. Zapraszamy!", "url": "https://sokolowpodl.pl/2016/04/iii-miedzynarodowy-turniej-smakow-2016/", "category": "podlaskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Nadbużańska kawa żołędziówka "}