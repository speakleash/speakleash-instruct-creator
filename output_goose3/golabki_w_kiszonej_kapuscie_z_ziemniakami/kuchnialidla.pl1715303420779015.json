{"meta_description": "Gołąbki z kiszonej kapusty - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Gołąbki z kiszonej kapusty - przepis", "content": "Ziemniaki obieramy i trzemy na tarce o grubych oczkach (podobnie jak na placki ziemniaczane). Dodajemy do nich surową kaszę. Cebule kroimy w drobną kostkę. Suszone grzyby gotujemy, a następnie kroimy w drobną kostkę. Pokrojone cebule smażymy chwilę na oleju i dodajemy suszone grzyby. Chwilę razem dusimy. Studzimy i dodajemy do masy ziemniaczanej z kaszą. Dodajemy mąkę, doprawiamy solą, pieprzem i majerankiem. Wszystko razem mieszamy. Masa powinna być płynna. Z kapusty kiszonej odcinamy liście i zawijamy w nie farsz ziemniaczany. Gołąbki od razu układamy (ściśle, jeden przy drugim, by się nie rozpadały) w brytfannie lub naczyniu żaroodpornym. Wywar z grzybów (ok. 1 l) mieszamy ze słodką śmietanką, doprawiamy odrobiną soli i pieprzu. Zalewamy nim gołąbki, zakrywając je niemal całkowicie. Wkładamy do piekarnika i pieczemy pod przykryciem w temperaturze 180°C (termoobieg) przez ok. 30 minut, następnie temperaturę obniżamy do 165°C i pieczemy przez ok. 45 minut. Po upieczeniu możemy zredukować sos, doprawić go finalnie, zaciągnąć masłem, by był bardziej kremowy, i polewać nim gołąbki. Warto na dno beczki przed kiszeniem kapusty włożyć 3-4 główki, po roku będą idealne do gołąbków. Gołąbki można także przygotować ze świeżej kapusty.", "url": "https://kuchnialidla.pl/golabki-z-kiszonej-kapusty", "category": "lubuskie", "sub_category": "Gotowe dania i potrawy", "phrase": "Gołąbki w kiszonej kapuście z ziemniakami"}