{"meta_description": "Bardzo stary przepis na smaczne i zdrowe gołąbki.", "title": "Gołąbki ziemniaczane pieczone na kapuście kiszonej", "content": "Wykonanie: Kapustę oczyścić, sparzyć wrzątkiem i oddzielić liście po czym ściąć nerwy. Kaszę ugotować z dodatkiem soli. Cebulę obrać, posiekać i usmażyć na maśle. Ziemniaki obrać, zetrzeć na tarce, odcisnąć sok i wymieszać z kaszą, cebulą, doprawić do smaku i dokładnie wymieszać. Kłaść łyżką farsz na przygotowane liście, zwinąć w gołąbki. Naczynie żaroodporne posmarować tłuszczem, położyć na dno połowę kapusty kiszonej, a na niej ułożyć gołąbki. Obłożyć resztą kapusty, skropić tłuszczem, lekko posolić i piec w temperaturze 180 stopni przez około godzinę.", "url": "https://smaker.pl/przepisy-dania-glowne/przepis-golabki-ziemniaczane-pieczone-na-kapuscie-kiszonej,160269,tradycyjna-kuchnia.html", "category": "lubuskie", "sub_category": "Gotowe dania i potrawy", "phrase": "Gołąbki w kiszonej kapuście z ziemniakami"}