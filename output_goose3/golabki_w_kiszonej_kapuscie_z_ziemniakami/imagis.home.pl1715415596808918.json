{"meta_description": "Portal turystyczny", "title": "www.mapGO.turystyka.pl", "content": "1 kg surowych ziemniaków 35 dag gotowanych ziemniaków Cebula Skwarki z boczku lub słoniny Bulion lub wywar z suszonych grzybów Sól, pieprz  Kiedyś kiszono całe główki kapusty, układając je na dnie beczki z kapustą kiszoną. Przyrządzane z takiej kapusty gołąbki mają niepowtarzalny smak. Nadzienie do nich można wykonać na wiele sposobów. Może to być kasza gryczana, kasza z mięsem, ostatnio gospodynie faszerują kapustę mięsem z ryżem. Poniżej zapomniany już, ale bardzo prosty przepis. 1 kg surowych obranych ziemniaków ucieramy na drobnej tarce, odcedzamy ziemniaki i dodajemy je do 35 dag. gotowanych i utłuczonych na miazgę ziemniaków uduszonych z dodatkiem cebuli i skwarek z boczku lub słoniny. Farsz doprawiamy do smaku solą i pieprzem i nakładamy na liść kapusty, który zwijamy i układamy w garnku jeden przy drugim. Zalewamy osoloną wodą, bulionem, wywarem z grzybów suszonych i gotujemy na małym ogniu przez ok. 15 - 20 min. Potem wstawiamy do piekarnika lub duchówki na pół godziny. Takie gołąbki najbardziej smakują odsmażone na drugi dzień na tłuszczu ze skwarkami.  (Kurpie 1/2003; str. 36 „Zapustne pępuchy i postne gołąbki” Danuta Kostewicz)", "url": "http://www.imagis.home.pl/imagis_new/portal/kurpie11/index.php?go=start&cat=30&article=257", "category": "lubuskie", "sub_category": "Gotowe dania i potrawy", "phrase": "Gołąbki w kiszonej kapuście z ziemniakami"}