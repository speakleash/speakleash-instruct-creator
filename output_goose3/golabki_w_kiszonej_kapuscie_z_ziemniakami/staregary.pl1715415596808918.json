{"meta_description": "Gołąbki z ziemniakami w liściach kiszonej kapusty", "title": "Gołąbki z ziemniakami w liściach kiszonej kapusty", "content": "Na targach Natura Food zostałam obdarowana przez jednego z wystawców czterema kiszonymi liśćmi kapusty. Podarował mi ostatnie jakie miał. Ponieważ liście dostałam bez soku, musiałam błyskawicznie je wykorzystać. Nie miałam w domu żadnego mięsa ale, na szczęście, przypomniałam sobie przepis na gołąbki z farszem z ziemniaków, podawany kiedyś przez Magdę Gessler . Jeżeli nie macie kiszonych liści, ten farsz jak najbardziej można wykorzystać do białej nie kiszonej kapusty. Ale muszę przyznać, że z kiszonymi smakował znakomicie! Dla wzmocnienia smaku na dno naczynia położyłam warstwę domowej kiszonej kapusty. Nie dodawałam soku. Wadą takiego rozwiązania było to, że moje gołąbki miały bardzo mało sosu - płyn wchłonęła kapusta. Ale i bez sosu gołąbki były pyszne. Jeżeli lubicie dużo sosu trzeba albo dodać więcej bulionu i śmietany albo na dno położyć liście kapusty (idealna byłaby kiszona), których głównym zadaniem jest ochrona naszych gołąbków przed przywarciem do naczynia. 100 g wędzonego boczku lub boczku i szynki - pokrojone w kostkę Surowe ziemniaki obrać i umyć. Zetrzeć na drobnej tarce. Starte przełożyć na sito, lekko odcisnąć. Ugotowane ziemniaki przepuścić przez praskę. Na dużej patelni roztopić smalec, dodać cebulę i boczek. Smażyć chwilę aż cebula zmięknie a boczek nieco się wytopi i przyrumieni. Przestudzić. Gotowane ziemniaki połączyć ze startymi surowymi, dodać boczek z cebulą, jajko, doprawić pieprzem, solą, majerankiem. Dobrze wymieszać. Na środek każdego liścia nałożyć farsz, uformować gołąbki. Dno naczynia, w którym będziemy piekli, wyłożyć kiszoną kapustą lub liśćmi kapusty. Gołąbki ułożyć ciasno w garnku, jeden obok drugiego, zalać wrzącym rosołem wymieszanym ze śmietaną, przykryć. Wstawić do piekarnika nagrzanego do temp. 200 st C na ok 1 godzinę. Jeżeli chcemy użyć soku z kapusty (warto zwłaszcza wtedy kiedy nie mamy kiszonych liści) należy dodać go do gołąbków na ok 15 minut przed końcem pieczenia. Smacznego!", "url": "https://www.staregary.pl/2016/10/goabki-z-ziemniakami-w-lisciach.html", "category": "lubuskie", "sub_category": "Gotowe dania i potrawy", "phrase": "Gołąbki w kiszonej kapuście z ziemniakami"}