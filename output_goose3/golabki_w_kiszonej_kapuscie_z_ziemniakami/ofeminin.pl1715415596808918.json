{"meta_description": "Gołąbki z ziemniakami, tradycyjna potrawa regionalna z Jasła została przypomniana w ostatnim odcinku programu \"Kuchenne rewolucje\" Magdy Gessler. Restauratorka zaproponowała właścicielom lokalu postawienie na lokalne produkty i zapomniane nieco przepisy charakterystyczne dla tego regionu.", "title": "Gołąbki z ziemniakami wg Gessler", "content": "Gołąbki z ziemniakami, tradycyjna potrawa regionalna z Jasła została przypomniana w ostatnim odcinku programu \"Kuchenne rewolucje\" Magdy Gessler. Restauratorka zaproponowała właścicielom lokalu postawienie na lokalne produkty i zapomniane nieco przepisy charakterystyczne dla tego regionu. Dlatego na stole restauracji \"U Skawińskiej\" królowały zarówno gołąbki z ziemniakami podawane z kwaśną śmietaną i sosem z kapusty, ale i gołąbki z kaszą perłową, schab oraz mleczna, tradycyjnie polska cielęcina. Gołąbki z ziemniakami wg Gessler duszone były w śmietanie oraz soku z kiszonej kapusty i podawane z powstałym sosem oraz śmietaną na wierzchu. Mieszkańcy Jasła zgodnie przyznawali, że to zapomniany smak ich dzieciństwa, do którego z chęcią będą wracać. Warto się przekonać, że nie tylko dobrze nam znane gołąbki z mięsem mielonym i ryżem, są godne tego, aby na zawsze gościć na polskich stołach. Być może i gołąbki z ziemniakami (przepis wg Gessler podajemy poniżej) powinny ponownie pojawić się w naszym menu domowym oraz restauracyjnym? Z kapusty wykroić głąb. Główkę kapusty zanurzyć w garnku z wrzącą wodą na cwhilę. Zdjąć wierzchnie liście i ponownie włożyć do wody. Kolejno zdejmować liście i zanurzać. Ziemniaki obrać, umyć, zetrzeć na drobnej tarce i odcisnąć na sicie lub gazie. Cebulę posiekać w drobną kostkę, poddusić na smalcu. Starte ziemniaki połączyć w misce z cebulą oraz jajkiem. Wyrobić masę doprawiając ją majerankiem, solą i pieprzem. Ziemniaczany farsz na gołąbki z ziemniakami układać na liściach kapusty i zawijać. Układać ciasno w garnku, podlać bulionem, który wcześniej trzeba wymieszać ze śmietaną. Dusić gołąbki z ziemniakami w sosie przez około 45 minut, na kwadrans przed końcem gotowania wlać sok z kapusty.", "url": "https://www.ofeminin.pl/kuchnia/przepisy/golabki-z-ziemniakami-przepis-wg-gessler/tey6nzl", "category": "lubuskie", "sub_category": "Gotowe dania i potrawy", "phrase": "Gołąbki w kiszonej kapuście z ziemniakami"}