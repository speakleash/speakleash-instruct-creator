{"meta_description": "Dżem z malin – przepis prostszy niż myślisz! - Florina.pl", "title": "Dżem z malin – przepis prostszy niż myślisz!", "content": "Sezon na maliny trwa od lipca do września, czasem nieco dłużej, w zależności od tego, kiedy pojawią się pierwsze przymrozki. Przez te trzy miesiące możemy więc cieszyć się najpyszniejszym smakiem lata, jedząc świeże owoce. Aby jednak przedłużyć tę przyjemność – warto zamknąć owoce w słoikach. Przetwory z malin na zimę umilą nam chłodne wieczory i wprowadzą do dań nieco słodyczy. Wśród najpyszniejszych, ale też najprostszych przetworów z malin na zimę zdecydowanie króluje dżem z malin. Jak zrobić dżem z malin bez pestek? Jak przygotować szybki dżem malinowy, a jak wykonać go metodą tradycyjną i nieco dłuższą? I wreszcie – jakie jeszcze przetwory z malin na zimę przygotować latem i na początku jesieni? O tym wszystkim dowiesz się z tego artykułu. Czy dżem z malin i inne przetwory z malin na zimę są zdrowe? Maliny to owoce, które zachwycają nie tylko smakiem. Są również źródłem cennych witamin i minerałów. Wśród nich wymienić możemy m.in. witaminy C, E, B1, B2, B6. W przetworach z malin na zimę znajdziemy także kwas foliowy, potas, magnez, żelazo i wapń. Najzdrowsze są oczywiście przetwory z malin bez cukru, jednak domowe przetwory z dodatkiem cukru spożywane w rozsądnych ilościach również świetnie wpłyną na Twoją odporność. Już od wieków bowiem ceni się te owoce za właściwości przeciwzapalne i przeciwgorączkowe. Jakie przetwory z malin na zimę warto przygotować, póki trwa sezon na te pełne słodyczy owoce? ● sok i syrop z malin – idealne na przeziębienie; ● sos malinowy – fantastyczny dodatek do deserów i ciast; ● nalewka z malin – rozgrzewający rarytas na zimowy wieczór; ● konfitura z malin do herbaty – pokochają ją zarówno dorośli, jak i dzieci; ● dżem z malin – wspaniały dodatek do śniadań na słodko, ale też deserów i mięs. Warto też pamiętać o tym, że maliny możemy suszyć. Pisaliśmy o tym w tekście Suszenie malin – jak je przeprowadzić? W tym artykule zdradzimy Ci najlepsze przepisy na dżem z malin. Są proste i wychodzą każdemu, nawet osobom początkującym w eksperymentach kulinarnych. Jeśli polubisz robienie przetworów, sprawdź także nasze przepisy zebrane w artykule Czas na przetwory. Pierwszy przepis na dżem z malin powstał z myślą o osobach, które nie mają za dużo czasu lub po prostu nie lubią spędzać go na gotowaniu. Zanim jednak przejdziesz do wykonania dżemu z malin z żelfixem, znajdź odpowiednie owoce. Najsmaczniejsze maliny to oczywiście te hodowane we własnym ogródku. Jeśli jednak nie masz domu z ogrodem, wybierz się do lokalnego warzywniaka. Aby przetwory z malin na zimę były naprawdę smaczne, wybieraj owoce dojrzałe, jędrne i mające intensywny kolor. Zwróć uwagę, czy maliny nie mają plamek i czy owoce w pojemniku nie są za bardzo ściśnięte. Szybki dżem malinowy zajmie Ci maksymalnie 30 minut! Do dżemu malinowego z żelfixem potrzebujesz 1 kg malin i żelfixu. Jak zrobić dżem z malin z żelfixem? Dokładnie umyj maliny i usuń szypułki. Wyjmij duży garnek z grubym dnem, wrzuć do niego owoce i zasyp paczką żelfixu. Szybki dżem malinowy gotuj do momentu, gdy owoce zgęstnieją. Potrwa to około 10 minut. W tym czasie mieszaj owoce przy pomocy drewnianej lub silikonowej łyżki, aby nie przywarły do dna. Aby uzyskać dżem malinowy z żelfixem bez pestek, przełóż dżem do sitka, pod które podłóż miskę. Przy pomocy łyżki mieszaj w sitku dżem malinowy. W ten sposób pozbędziesz się pestek. Przetwory z malin bez cukru wymagają pasteryzacji. Jak ją wykonać? Wyjmij czyste i nieuszkodzone słoiki. Koniecznie przeczytaj w artykule Słoiki – czyli w czym przechowywać przetwory? – które sprawdzą się najlepiej. Po wybraniu odpowiednich, wyparz je i dokładnie wysusz. Nałóż jeszcze gorący dżem malinowy do słoików (do około 2 cm poniżej nakrętki). Do garnka, na dnie którego ułożysz bawełnianą ściereczkę, włóż słoiki i wlej gorącą wodę tak, by sięgała około 2-3 cm poniżej nakrętki. Doprowadź do wrzenia i gotuj około 15-20 minut. Po tym czasie wyjmij słoiki z dżemem malinowym z żelfixem, ułóż je do góry dnem i zostaw do wystygnięcia na minimum 24 godziny. Następnie słoiczki dżemu malinowego z żelfixem bez pestek schowaj do spiżarki. Jak zrobić dżem z malin bez pestek metodą tradycyjną? Jak zrobić dżem z malin metodą tradycyjną? Chociaż szybki dżem malinowy ma wiele zalet, są osoby, które wolą smak klasycznych przetworów z malin na zimę. Do ich wykonania wystarczy po prostu nieco więcej czasu i cierpliwości. Ten przepis na dżem z malin zawiera tylko dwa składniki: Wykonanie dżemu z malin zacznij od dokładnego umycia, odsączenia i usunięcia szypułek owoców. Przy pomocy miarki kuchennej odmierz połowę z nich. W akcesoriach kuchennych znajdź ubijak i zmiażdż kilogram owoców. Zasyp je cukrem i odstaw na około 2-3 godziny. Po tym czasie gotuj dżem malinowy na słabym ogniu, do momentu aż masa zacznie gęstnieć. Wówczas dodaj pozostałe owoce i dalej gotuj, co jakiś czas mieszając całość. Ten przepis na dżem z malin nie daje jednoznacznej odpowiedzi na pytanie, ile gotować masę. Wszystko zależy od soczystości owoców. Możesz to jednak sprawdzić w prosty sposób. Dżem z malin jest gotowy, gdy kropla przeniesiona na zimny talerzyk krzepnie. Wówczas gorący dżem włóż do wyparzonych słoiczków. Cukier jest naturalnym konserwantem. Jego dodatek w dżemie malinowym sprawia, że nie musisz dodatkowo pasteryzować słoików. Słoiczki ułóż dnem do góry i pozostaw do ostudzenia. Ile kcal ma dżem malinowy? W tej niskosłodzonej wersji łyżeczka dżemu ma zaledwie 23 kalorie! To naprawdę niewiele. Co więcej, przetwory z malin bez cukru i te niskosłodzone nie zawierają sodu. Osoby chcące stracić na wadze i dbające o sylwetkę, mogą więc bez większych wyrzutów sumienia włączyć dżem malinowy do swojej diety. Dżem z malin – osłoda na jesienne i zimowe wieczory Dżem z malin zamyka w sobie smak lata. Jego naturalna słodycz poprawi Ci humor i rozgrzeje. Jak już wiesz, przetwory z malin na zimę są też bardzo zdrowe. Z czym jednak podawać dżem z malin? Dżem z malin urozmaici jesienne i zimowe śniadania. Najpyszniej smakuje na ciepłej bułeczce z dodatkiem masła. Dżem malinowy świetnie komponuje się także jako dodatek naleśników, pancakesów i gofrów. Możesz go jednak wykorzystać nie tylko do śniadań na słodko! Szybki dżem malinowy świetnie sprawdzi się w różnego rodzaju wypiekach i deserach. My uwielbiamy przełożyć nim pierniki lub brownie! Słodycz malin tworzy niezapomniane kompozycje z czekoladą. Dodaj więc go do czekoladowych lodów – nabiorą dzięki niemu zupełnie nowego charakteru. Dżem malinowy z żelfixem bez pestek i cukru możesz delikatnie rozwodnić i podgrzać, uzyskując gęsty sos. Do czego pasuje? Jak się okazuje – nie tylko do deserów. Taki sos wykonany z dżemu malinowego urozmaici sałaty, a nawet mięsa! Wszystko zależy od Twoich pomysłów i wyobraźni. Jak widzisz, przepis na dżem z malin jest bardzo prosty – zrób więcej słoiczków i puścić wodze fantazji. Dodawaj dżem do różnego rodzaju dań i znajdź swoje ulubione kulinarne rozwiązania. Jak zrobić dżem z truskawek? Dżem z rabarbaru – przepis na najlepszy dżem w sezonie! Jakie właściwości ma dżem z czarnego bzu? Mus z rabarbaru. Do ciasta i nie tylko! Dżem brzoskwiniowy w 3 odsłonach - tradycyjnej, z szafranem oraz lawendą  Powidła śliwkowe w 6 wariantach – przepisy", "url": "https://florina.pl/pl/blog/dzem-z-malin-przepis-prostszy-niz-myslisz-1665738941.html", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Dmosiński dżem z malin"}