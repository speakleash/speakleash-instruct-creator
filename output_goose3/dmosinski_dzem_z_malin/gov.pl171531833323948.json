{"meta_description": "Produkt wpisany na listę produktów tradycyjnych w dniu 2019-07-12 w kategorii Produkty Warzywa i owoce w woj. łódzkim.", "title": "Dmosiński dżem z malin - - Portal Gov.pl", "content": "Przyjmuje kształt naczynia , w którym się znajduje Dmosin znajduje się w sąsiedztwie Parku Krajobrazowego Wzniesień Łódzkich, doliny rzeki Mrogi oraz arboretum w Rogowie. Niegdyś na obszarze miejscowości Dmosin maliny rosły głównie w lasach. W miarę powstawania ośrodków miejskich oraz związanej z tym procesem, wycinki puszcz i części lasów, zaczęto hodować maliny, wytwarzając wiele różnych odmian. W połowie XX wieku, w miejscowości Dmosin powstały liczne, przydomowe sady owocowe. Wyjątkowe warunki klimatyczne, urodzajne gleby oraz oddalenie regionu od obszarów przemysłowych, przyczyniło się do dynamicznego rozwoju plantacji malin. Do produkcji dmosińskiego dżemu, wykorzystywane są wyselekcjonowane maliny. Przeznaczone do produkcji przetworów maliny, powinny być odpowiednio dojrzałe, dorodne, aromatyczne i soczyste. Owoce zbierane są ręcznie, w suche, słoneczne dni, nigdy deszczowe. Dmosiński dżem malinowy sporządzany jest z kawałków bądź całych owoców malin. Zerwane z krzewów owoce, są dokładnie oczyszczane z liści oraz szypułek. Starannie przebrane maliny układane są, jedna obok drugiej na talerzach, przesypane cukrem i odstawione na noc. Następnego dnia gotują się w przygotowywanym wcześniej syropie z wody i cukru. Maliny smaży się na wolnym ogniu, aż do uzyskania właściwej konsystencji, często mieszając, aby dżem się nie przypalił. W celu przedłużenia trwałości dżemu, maliny z cukrem smaży się po kilka minut, po czym odstawia na około 10 minut i dosmaża jeszcze kilkukrotnie. Następnie maliny przelewa się do salaterki i na drugi dzień powtarza się czynność smażenia. Tak powstały dżem, nakładany jest do szczelnie zakręcanych, wyparzonych wcześniej słoików, które odwracane są do góry dnem. Po ostudzeniu, dżem przechowywany jest w chodnym miejscu.", "url": "https://www.gov.pl/web/rolnictwo/dmosinski-dzem-z-malin", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Dmosiński dżem z malin"}