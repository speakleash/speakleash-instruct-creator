{"meta_description": "", "title": "Dżem malinowy", "content": "Prosty i szybki w przygotowaniu. Idealny na zimę — zarówno jako dodatek do świeżo wypieczonych tostów, ciast, deserów, naleśników i racuchów, jak i do rozgrzewającej herbaty. Dżem malinowy, bo o nim tu mowa zachwyci podniebienie Twoje i Twoich bliskich — szczególnie, gdy wykonasz go samodzielne, dostosowując odpowiednio poziom jego słodkości do swoich potrzeb! Maliny delikatnie umyj, przełóż na cedzak i lekko osusz. Owoce przesyp do garnka o możliwe jak najgrubszym dnie, dodaj cukier oraz sok wyciśnięty z połówki cytryny. Podsmażaj na małym ogniu 1,5 - 2 godziny, aż sok odparuje, a masa malinowa zacznie gęstnieć. Dżem cały czas mieszaj, nie pozwalając na przypalenie owoców. Słoiki umyj i wyparz - wypełnij gorącą masą malinową, zakręć i zapasteryzuj. Po wyjęciu z pasteryzacji ustaw słoiki na desce - do góry dnem i pozostaw do wystygnięcia.", "url": "https://browin.pl/przepisnik/przepis/dzem-malinowy", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Dmosiński dżem z malin"}