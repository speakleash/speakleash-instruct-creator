{"meta_description": "O 15:00 nastąpi rozdanie nagród w zakresie konkursu Nasze Kulinarne Dziedzictwo. Wśród wielu nagrodzonych znalazły się dwa podstawowe do życia produkty: chleb herbski i 50% nalewka", "title": "<b><font color=\"#006600\">Polagra Farm 2004 &#8211; Poznańskie Perły</b></font> | ppr.pl", "content": "O 15:00 nastąpi rozdanie nagród w zakresie konkursu Nasze Kulinarne Dziedzictwo. Wśród wielu nagrodzonych znalazły się dwa podstawowe do życia produkty: chleb herbski i 50% nalewka żurawinowa. Dlaczego właśnie te produkty?. Jak wiemy, wśród licznych artykułów żywnościowych, chleb pełni rolę podstawową, a chleby, ciasta i ciastka zaprezentowane przez firmę z Herbów zasługują na szczególną uwagę. Łączą one tradycyjny smak, wysoką jakość i coś co ostatnio najbardziej cenimy, a mianowicie czystość ekologiczną zarówno surowca jak i finalnego produktu.   Zaś nalewka żurawinowa jest czymś co łączy w sobie dwie ważne cechy: raduje ducha i buduje ciało. Nazwiska zwyciężczyni w tej kategorii nie podaję specjalnie. Jak się bowiem okazało, jest to moja kuzynka, z którą nie widzieliśmy się ponad 40 lat, a że portal nie jest miejscem publicznym, powstrzymać się muszę od reklamowania tej wspaniałej osoby. Na szczególną uwagę zasługują także niezrównane jak zawsze wędliny Mądrego, kiszonki (kapusta kwaszona z pieca i ogórki kwaszone narwiańskie) z Kruszewa nad Narwią także coś czego poza gminą Rakowem w województwie świętokrzyskim nie zna nikt. To coś nazywa się dzionie i jest produktem składającym się z jaj, mielonego mięsa, cebuli, przypraw i pieczywa macowego. Jest to potrawa tradycyjna, spożywana w Rakowie na Boże Narodzenie i Wielkanoc i żadna z Rakowianek nie wyobraża sobie świąt bez tego specjału na stole. Jak to mawiają w Rakowie: Jaja i maca siły przywraca.", "url": "https://www.ppr.pl/wiadomosci/targi-i-konferencje/polagra-farm-2004-poznanskie-perly-110410", "category": "śląskie", "sub_category": "Wyroby piekarnicze i cukiernicze", "phrase": "Chleb „Herbski”"}