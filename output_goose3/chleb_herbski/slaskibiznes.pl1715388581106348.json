{"meta_description": "Śląsk to bardzo ciekawy region. Jak już wcześniej pisaliśmy ma swoje regionalne produkty, które zostały wpisane na Listę Produktów Tradycyjnych Ministerstwa Rolnictwa i Rozwoju Wsi. Kolejnym z nich są", "title": "Śląskie pieczywo. Sprawdźcie jakie chleby pochodzą z naszego regionu", "content": "Śląsk to bardzo ciekawy region. Jak już wcześniej pisaliśmy ma swoje regionalne produkty, które zostały wpisane na Listę Produktów Tradycyjnych Ministerstwa Rolnictwa i Rozwoju Wsi. Kolejnym z nich są chleby, które mają swoje tradycje związane z naszym regionem. Jesteście ciekawi jakie chleby pochodzą z naszego województwa i jak zrobić je samemu? Smaczny i pachnący chleb otrzymuje się dzięki stosowaniu tradycyjnej metody wytwarzania. Metoda ta powstała m.in. dzięki opracowaniu unikalnych parametrów ukwaszania. Istotą powstawania chleba jurajskiego jest stosowanie ręcznej metody obróbki oraz unikalnego wypieku chleba. Rodzaj chleba nazywany obecnie chlebem jurajskim mieszanym jasnym- produkowany jest od początku lat 20 XX w. Zachowana została również tradycyjna obróbka ręczna z 1922 r., która pozwoliła uzyskać produkt dobrze spulchniony o dużej objętości. Zmianie uległa jedynie nazwa chleba oraz typy mąki stosowane do produkcji, a było to spowodowane ówczesną modą panującą na rynku oraz związane było z trudnościami w zdobyciu wysokiej jakości surowców. Pierwszą nazwą figurującą w zachowanych przekazach jest chleb „zakopiański”. Produkowany był z mąki pszennej T 850 oraz mąki żytniej T 800. Takie połączenie składników spowodowane było tym, iż w ówczesnych czasach społeczeństwo preferowało pieczywo ciemniejsze O specyfice chleba decyduje również woda głębinowa stosowana podczas procesu technologicznego. O tym, że woda stosowana do produkcji jest jedną z najlepszych w Polsce świadczą liczne artykuły na ten temat. Gryka jest jedną z najcenniejszych roślin uprawnych ze względu na skład chemiczny i wartość odżywczą. Głównym celem uprawy jest produkcja nasion służących do wyrobu kaszy, która jest cennym produktem żywnościowym. Grykę uprawia się także jako surowiec do wyrobu leków, poza tym jest to roślina miododajna. Gryka została przyniesiona do Polski w okresie średniowiecza przez Mongołów i w większych ilościach uprawiana była w celach konsumpcyjnych. W okolicach Częstochowy znajdowały się liczne ośrodki kaszarskie, ale znaczną ilość ziarna przetwarzano w obrębie własnego gospodarstwa. W Żarkach już od dawna utrzymuje się tradycja pieczenia chleba z mąki gryczanej (tatarczanej). Tradycja wypieku tego pieczywa przekazywana była skrzętnie z pokolenia na pokolenie. Chleb sprzedawany był od zawsze na targach, odpustach i różnych imprezach im towarzyszących. Chleb tatarczuch to ciemny, słodki chleb, wypiekany z mąki gryczanej, z użyciem mleka, wody oraz drożdży. Gdy zaczyn drożdżowy wyrośnie, ciasto przekłada się na grube blachy i piecze w piecu chlebowym przez około 2 godziny. Upieczony bochen chleba waży około 7 kg. Jego ciemna barwa i słodki smak są zasługą mąki gryczanej oraz proporcji dodawanych składników. Świeżość chleba utrzymuje się nawet do 7 dni. Najczęściej spożywany jest on z masłem, wędliną, ale może być używany jako deser do kawy zamiast ciasta. Wypiek chleba cebulowego jest ściśle związany z historią rodziny o wieloletnich tradycjach piekarniczych. Cztery pokolenia piekarzy, począwszy od roku 1874 trudniło się tym szlachetnym rzemiosłem. Produkcję chleba cebulowego rozpoczął pradziad prawdopodobnie w latach 1915-1920. W tym czasie był właścicielem piekarni w Reptach Śląskich i głównym dostawcą pieczywa do mieszczącego się tu zamku Donnersmarcków. Według przekazów rodzinnych do zamku dostarczano różne wypieki, w tym też chleb cebulowy. Receptura wypieku chleba cebulowego przekazywana była ustnie. Nie zachowały się żadne zapiski. Trudno też stwierdzić, czy pierwszy producent sam opracował recepturę, czy zmodyfikował istniejący wcześniej przepis. Na przełomie lat 1921-1922 piekarnię przejął syn, z wykształcenia również piekarz. Był człowiekiem otwartym na nowinki techniczne w zakresie piekarnictwa, przyjmował uczniów, czeladników, zwiększył produkcję pieczywa. Kontynuował wypiek chleba cebulowego. W 1931 roku kupił piekarnię w Tarnowskich Górach, która funkcjonuje do dnia dzisiejszego. Na jej renomę pracowały następne dwa pokolenia. Chleb cebulowy jest nadal wypiekany. Zawsze cieszył się powodzeniem, miał swoich stałych nabywców, a nowych też przybywało. W czasach powojennych, gdy mąka była na przydział, pieczono chleb cebulowy w niewielkich ilościach, tylko dla stałych i zaufanych klientów. Receptura wypieku chleba cebulowego nie zmieniła się, jest on wyrabiany według przekazywanej ustnie receptury, metodą wielofazową, a tajemnica jego specyficznego smaku i zapachu tkwi w odpowiednim przygotowaniu roztworu z surowej zmielonej cebuli, zmielonego kminku oraz wody. Upieczony bochenek chleba cebulowego z wyglądu jest bardzo charakterystyczny, jego boki są osypane mąką, a środkowy pas stanowi dobrze wypieczona błyszcząca skórka. Gmina Herby to obszar Parku Krajobrazowego „Lasy nad Górną Liswartą”, który leży w powiecie lublinieckim, w województwie śląskim. Chleb, którego często brakowało naszym przodkom, cieszył się na Śląsku dużym szacunkiem. Dawniej chleb przygotowywany był przez gospodynie tylko z mąki żytniej (przepis i metoda wypieku podana jest w podręczniku piekarstwa wydanym przez księgarnię wydawniczą w 1947 roku) z własnego gospodarstwa, otrzymywanej przez mielenie zboża na żarnach, a od XII wieku – w młynach wodnych. Z czasem do ciasta zaczęto dodawać również mąkę pszenną. Opis wypieku chleba pszenno-żytniego, jakim jest chleb „Herbski” podany jest w podręczniku z 1963 roku. Mimo, że nazwa chleba „Herbskiego” nie została tu wymieniona, technologia wyrobu chleba jest taka sama jak stosowana dzisiaj. Technologia oparta jest na recepturze bez udziału środków wspomagających, czyli na naturalnych kwasach. Chleb kłobucki jest jednym z najważniejszych produktów lokalnych i cieszy się doskonałą opinią. W jednej z lokalnych gazet znajdujemy opinię na temat pieczywa: „(…) kupuję „chleb kłobucki” ponieważ jest smaczny, pozostaje długo świeży, co jest jego wielką zaletą, dobrze się kroi, no i nie kruszy się jak inne pieczywa”. Produkt ten jest znany i rozpoznawalny w powiatach: kłobuckim i częstochowskim województwa śląskiego. Więcej informacji o śląskich miodach można znaleźć na slaskiesmaki.pl", "url": "https://www.slaskibiznes.pl/wiadomosci,slaskie-pieczywo-sprawdzcie-jakie-chleby-pochodza-z-naszego-regionu,wia5-8-1712.html", "category": "śląskie", "sub_category": "Wyroby piekarnicze i cukiernicze", "phrase": "Chleb „Herbski”"}