{"meta_description": "Muzeum Wsi Kieleckiej", "title": "Nasze Kulinarne Dziedzictwo - Smaki Regionów", "content": "Finał Regionalny XII Edycji Konkursu \"Nasze Kulinarne Dziedzictwo - Smaki Regionów\" przyciągnął tłumy turystów do skansenu. Do tej edycji zakwalifikowało się aż 50 produktów m.in.: gęś kielecka, szynka z Broniny, twaróg z Pierzchnicy, lody śmietankowo-truskawkowe od Trepki, chleb wąchocki, dżem z rabarbaru, blaszoki z Kikowa, gumułki koprzywnickie, pasternak pińczowski oraz śliwowica. Komisja Konkursowa nagrodziła 11 produktów w kategoriach: produkty i przetwory mięsne, produkty regionalne pochodzenia roślinnego oraz napoje regionalne. 7 produktów zdobyło także wyróżnienie. Dużą atrakcją cieszył się jarmark produktów regionalnych pochodzących od producentów Sieci Dziedzictwo Kulinarne Świętokrzyskie. Można było zakupić wędliny, sery, miód, pieczywo lub nalewki. Wszystko w najlepszej jakości. Odbył się także kiermasz rękodzieła ludowego. Dużym zainteresowaniem cieszył się pokaz obrzędowy „Wesele wójtowej córki” w wykonaniu zespołu Leśnianie z prezentacją strojów ludowych charakterystycznych dla Regionu Świętokrzyskiego. O muzyczną oprawę imprezy zadbała Kapela Świętokrzyska oraz zespół Góralska Hora ze Szczyrku.", "url": "https://mwk.com.pl/oferta-edukacyjna/110-pl/aktualnosci/4587-17-nasze-kulinarne-dziedzictwo-smaki-regionow", "category": "świętokrzyskie", "sub_category": "Wyroby piekarnicze i cukiernicze", "phrase": "Chleb wąchocki"}