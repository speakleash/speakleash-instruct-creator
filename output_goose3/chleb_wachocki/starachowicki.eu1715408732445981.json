{"meta_description": "Piekarnia z tradycjami\r\rPiekarnia powstała w 1924 roku, a założył ją dziadek Sławomira Sajeckiego - obecnego właściciela - Maksymilian Bzinkowski. Siedz", "title": "Tu pachnie chlebem...", "content": "Piekarnia powstała w 1924 roku, a założył ją dziadek- obecnego właściciela -Siedziba piekarni znajdowała się w innym miejscu, ale ciągle były to okolice wąchockiego rynku.- W tym roku piekarnia obchodzi 92 lata od momentu powstania. Założył ją jeszcze przed wojną dziadek męża ze strony jego mamy - Maksymilian Bzinkowski. Przez ten czas była przekazywana z pokolenia na pokolenie aż trafiła w nasze ręce - opowiadażona Sławomira Sajeckiego, z którym od 1989 roku prowadzą wąchocką piekarnię.- Dziadek Maksymilian w 1944 roku przekazał piekarnię swojej córce Irenie, mamie mojego męża, która prowadziła ją przez lata z mężemPóźniej my przejęliśmy interes. Obecnie pomaga nam syn Stanisław.Chleb z piekarni państwa Sajeckich wyrabiany jest wg oryginalnej receptury, która również jest przekazywana z pokolenia na pokolenie.- U nas chleb wypieka się tradycyjnie w piecu z cegły szamotowej, opalanym drewnem sosnowym. Ciasto wyrabiane jest ręcznie, bez użycia polepszaczy, spulchniaczy i innych sztucznych środków. Pieczony jest metodą trójfazową, na naturalnym zakwasie chlebowym, co stanowi sekret naszych produktów. Oprócz tradycyjnego chleba robimy także bułki i rogale.Piekarnia od lat ma swoich stałych klientów. - Są tacy którzy przyjeżdżają po nasz chleb z Kielc czy Ostrowca. Ludzie zabierają nasz chleb jadąc za granicę. Mamy zamówienia dla poszczególnych klientów.- W 2010 r. startowaliśmy z wpisem na listę produktów regionalnych, tworzoną przez ministra rolnictwa. Nasz chleb wąchocki znalazł się na tej liście wśród innych tradycyjnych produktów z opisem: \"Chleb wąchocki to tradycyjne pieczywo pszenno-żytnie, znane na rynku lokalnym od 1924 roku. Chleb ten wypiekany jest metodą trójfazową na naturalnym zakwasie chlebowym bez ulepszaczy, w piecu trzonowym opalanym drewnem sosnowym. Pierwotnie do wypieku chleba stosowano mąkę żytnią typ 800 oraz pszenną typ 800, obecnie takiej mąki nie ma na rynku, dlatego zastąpiono ją mąką żytnią typ 720 oraz pszenną typ 750. Mąka do wypieku pozyskiwana jest z oddalonego około 10 km młyna znajdującego się w Mircu. Chleb wąchocki posiada cechy charakterystyczne dla dobrze wyrośniętego pieczywa. Chleb ma kształt okrągły, kwadratowy lub prostokątny. Smak i zapach jest lekko kwaskowy, charakterystyczny dla świeżego chleba z domowego wypieku.\"To nie jedyne osiągnięcia piekarni państwa Sajeckich. W 2014 r. ich bułka dziabana zajęła I miejsce w konkursie \"Nasze kulinarne dziedzictwo\". W tym roku trzy produkty z piekarni Sajeckich znów były nominowane do \"Perły 2016\" - \"Nasze kulinarne dziedzictwo\". Tym razem produkty z Wąchocka zostały docenione nie tylko w regionie, ale w całej Polsce. Dziabana bułka z Wąchocka została nagrodzona przez kapitułę krajową konkursu \"Perłą 2016\" jako jedyny produkt w województwie.MottoTaki cytat widnieje na ścianie piekarni państwa Sajeckich. został on im przekazany przez znajomego księdza i stał się mottem przewodnim ich działalności.W każdym bochnie chleba tkwi ziarenko zboża,okruch soli,kropla wody,praca rąk człowiekai dobroć Boża.", "url": "https://starachowicki.eu/artykul/ps-91217-tu-pachnie-chlebem/964604", "category": "świętokrzyskie", "sub_category": "Wyroby piekarnicze i cukiernicze", "phrase": "Chleb wąchocki"}