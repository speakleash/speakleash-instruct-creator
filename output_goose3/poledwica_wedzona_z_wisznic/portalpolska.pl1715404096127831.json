{"meta_description": "", "title": "Lato z lubelskimi produktami tradycyjnymi", "content": "Tegoroczne lato zapowiada się wyjątkowo smakowicie. A to za sprawą nowych kulinarnych hitów wpisanych przez ministra rolnictwa na Listę Produktów Tradycyjnych (LPT). Aż pięć to pyszne wędzonki z Wisznic i Bronic pod Nałęczowem - doskonałe na grilla lub ognisko. Można je podać z musztardą czy keczupem albo... posmarować słodką glazurą, najlepiej z nałęczowskiego miodu wielokwiatowego - naszego najnowszego specjału w ministerialnym rejestrze. Co jeszcze zaproponujemy na wczesnoletnie obiady i podwieczorki? Zachęcamy do lektury i pobrania przepisów! Tegoroczne lato zapowiada się wyjątkowo smakowicie. A to za sprawą nowych kulinarnych hitów wpisanych przez ministra rolnictwa na Listę Produktów Tradycyjnych (LPT). Aż pięć to pyszne wędzonki z Wisznic i Bronic pod Nałęczowem - doskonałe na grilla lub ognisko. Można je podać z musztardą czy keczupem albo... posmarować słodką glazurą, najlepiej z nałęczowskiego miodu wielokwiatowego - naszego najnowszego specjału w ministerialnym rejestrze. Co jeszcze zaproponujemy na wczesnoletnie obiady i podwieczorki? Zachęcamy do lektury i pobrania przepisów! Od 20 maja 2015 r. na ogólnopolskiej Liście Produktów Tradycyjnych figurują cztery produkty mięsne zgłoszone przez Gminną Spółdzielnię \"Samopomoc Chłopska\" w Wisznicach. To → szynka, → polędwica, a także kiełbasy: → swojska i → królewska, a wszystkie okraszone przydomkiem \"wędzona z Wisznic\". Te przesiąknięte zapachem dymu olchowego specjały są nierozerwalnie związane z żyzną i czystą Doliną Zielawy. Mięsny surowiec do produkcji wędlin miejscowa masarnia pozyskuje właśnie od tutejszych hodowców. Również metoda ich wytwarzania oparta jest na miejscowych zwyczajach i wartościach. Wisznickie produkty naturalnie wędzone to dziś ważny element lokalnego dziedzictwa kulturowego. Specjały te zostały docenione m.in. w plebiscycie \"Wojewódzki Lider Smaku\", a Instytut Biotechnologii Przemysłu Rolno-Spożywczego w Warszawie przyznał im w roku 2011 znaki najwyższej jakości. Wędliny cieszą się dużą popularnością tak miejscowych, jak i przyjezdnych konsumentów. Są one także sprzedawane poza województwem lubelskim. Ten przysmak również zagościł na Liście 20 maja br. Wędzonka charakteryzuje się zwartą, kruchą, lekko wilgotną konsystencją, delikatnie wyczuwalnym posmakiem czosnku i tradycyjnym aromatem \"wiejskiej\" wędzonej kiełbasy z okolic Nałęczowa. Współczesna receptura jej wyrobu powstała z połączenia doświadczenia kilku pokoleń Bronic i okolic. Co się zmieniło? W procesie technologicznym prace ręczne zastąpiono urządzeniami, zmieniły się też naczynia wykorzystywane do peklowania - w ich miejsce stosuje się specjalne pojemniki. Smak kiełbasy bronickiej pozostał jednak ten sam, a rarytas ten na stałe zagościł na stołach okolicznych mieszkańców. Współcześnie wytwarzana kiełbasa bronicka, jak niegdyś, jest niezastąpiona na weselach, na tzw. \"wiejskich stołach\", które nieustannie cieszą się ogromnym powodzeniem. Jest też prezentowana i degustowana na lokalnych festynach i imprezach", "url": "http://portalpolska.pl/artykul-lato-z-lubelskimi-produktami-tradycyjnymi", "category": "lubelskie", "sub_category": "Mięso świeże oraz produkty mięsne", "phrase": "Polędwica wędzona z Wisznic"}