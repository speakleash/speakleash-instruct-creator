{"meta_description": "", "title": "Zakład Przetwórstwa Mięsnego Dworecki Sp.j", "content": "Zakład Przetwórstwa Mięsnego „Dworecki” z Golejewa (gmina Pakosław) to znana od prawie 30 lat nie tylko na rawickim rynku firma rodzinna. Jej założycielami są: Edward Dworecki, związany z mięsną branżą od 1950 roku, jego żona Jadwiga i syn Grzegorz. Początkowo firma zatrudniała zaledwie ośmiu pracowników, a głównymi odbiorcami wyrobów byli okoliczni mieszkańcy. Tak, jak to miało miejsce w 1990 roku, tak i dziś - surowiec do swojej produkcji pozyskują współpracując z lokalnymi hodowcami trzody chlewnej. Ponad 65% surowca pochodzi od lokalnych grup producenckich. Wysoko wykwalifikowany zespół fachowców produkuje 20 ton wyrobów z mięsa wieprzowego, wołowego i drobiowego na dobę. Miesięcznie ubijanych jest tutaj średnio 4.000 sztuk trzody chlewnej. Na terenie zakładu prowadzony jest rozbiór mięsa wołowego i wieprzowego. W ofercie firmy „Dworecki” znajduje się pełen asortyment mięs oraz ponad 100 gatunków wędlin. Wyrób licznych rodzajów pasztetów, kiełbas i szynek opiera się na sprawdzonych i tradycyjnych recepturach. Szczególnym powodzeniem cieszy się seria produktów dworskich, szynka golejewska i wędliny dojrzewające. „Dworecki” jako jedyny w okolicy zakład produkuje kiełbaski rawickie - produkt wpisany na listę produktów tradycyjnych przez Ministerstwo Rolnictwa. Gwarantowana jakość wyrobów i ich tradycyjny smak to atuty firmy, które znajdują uznanie wśród konsumentów. Potwierdzeniem tego faktu są liczne nagrody i certyfikaty. Dystrybucja wszystkich wyrobów „Dworecki”odbywa się własnymi środkami transportu. Trafiają one do sieci 22 własnych sklepów na terenie województwa wielkopolskiego, dolnośląskiego i lubuskiego, a stamtąd na stoły polskich i zagranicznych klientów. Wyroby rozwożone są również do licznych sklepów patronackich. Wychodząc naprzeciwko wymaganiom klientów, zakład w 2013 roku rozpoczął produkcję dań gotowych, m.in. zup, krokietów, gołąbków, rolad, udek faszerowanych. Smak między innymi zup niejednokrotnie doceniło już jury konkursowe. Dzięki opracowaniu i wdrożeniu systemu produkcji opartego na siedmiu zasadach Systemu HACCP zawartych w Codex Alimentarius, wyroby z Golejewa zdobywają pełne zaufanie klienta.", "url": "https://www.polskasmakuje.pl/author/jakub.niedzwiedz/", "category": "wielkopolskie", "sub_category": "Mięso świeże oraz produkty mięsne", "phrase": "Kiełbaski rawickie"}