{"meta_description": "", "title": "rawickie-sh - Wydarzenia", "content": "Za nami XV wystawa drobnego inwentarza, którą jak co roku zorganizowali członkowie Rawickiego Stowarzyszenia Hodowców Gołębi Rasowych Drobiu Ozdobnego i Drobnego Inwentarza oraz IV cykliczna edycja konkursu plastycznego pod hasłem „Mój Ulubiony Zwierzak „. Wystawa odbyła się w dniach 10-11.11.2023 r. w sali parafialnej, którą bezpłatnie udostępnił nam proboszcz Zielono Wiejskiej parafii. Podczas wystawy zwiedzający mogli się przyjrzeć następującym zwierzętą, które zaprezentowaliśmy: 179 sztuk gołębi w 26 rasach, 87 sztuk papug w 18 rasach , gęsi nilowe sztuk 2 , króliki miniaturowe sztuk 5, świnki morskie sztuk 4, szynszyl sztuk 1 , aborygeny długo czube sztuk 2 , przepiórki chińskie sztuk 4 , przepiórki kalifornijski sztuk 2 oraz gołębie senegalskie sztuk 2. Zaproszenie kierowaliśmy do osób dorosłych, ale przede wszystkim z myślą o dzieciach szkół podstawowych oraz przedszkoli należących do Gminy Rawicz. Dzieci zaprosiliśmy w celu zwiedzenia wystawy, a w następstwie przeprowadzenia wyżej wymienionego konkursu. Z uwagi na fakt iż zależało nam na frekwencji dzieci, wystawę rozpoczęliśmy w piątek 10 listopada umożliwiając im w ten sposób zwiedzenie wystawy, wytypowanie ulubionego zwierzaka lub fragmentu wystawy, a następnie wykonanie pracy plastycznej. Ku Naszemu zadowoleniu swoją działalność w postaci promującego stoiska z słodyczami dla najmłodszych przygotowali członkowie Koła Rowerowego Hazy. Frekwencja zarówno osób dorosłych jak i dzieciaków dopisała zaskakująco, a radość obecna była nie tylko wśród dzieci. Dzieciaki z radości niemal że podbiegali do zwierzaków, ale największe ich zainteresowanie okazywał biały miś siedzący naprzeciw wejścia z koszem pełnym dla nich słodyczy, które serwował w dowolnej ilości . Dopiero po skosztowaniu słodyczy przyszedł czas na obejrzenie: papużek, królików, świnek morskich, gęsi, szynszyla oraz gołębi. Z radością i z zaskoczeniem przyjęliśmy propozycję starszych dzieci, które w rozmowie zaproponowały nam aby w przyszłości udostępnić im miejsce w celu przedstawienia swych zwierząt. No cóż, obiecaliśmy sprostać ich oczekiwaniom, co ciekawsze na pytanie kto zajmie się organizacją ich zwierząt bez wahania podjęli się tego zadania. Sobota 11 listopada to Święto Niepodległości, więc dla upamiętnienia odzyskania niepodległości przez Polskę spotkanie rozpoczęliśmy od wywieszenia flag narodowych po czym z niecierpliwością wyczekiwaliśmy zwiedzających wystawę. Ku naszemu ogromnemu zdziwieniu ale i zadowoleniu swą obecnością  z narodowymi flagami zaszczycili nas członkowie Koła Rowerowego Hazy, a po chwili dołączyli do nas członkowie Kół Gospodyń Wiejskich : Zawady, Ugody, Łąkty oraz członkowie stowarzyszenia „Razem Możemy Więcej\". Również wtedy jak poprzedniego dnia zrodziła się niesamowita atmosfera. Członkowie poszczególnych Hazackich stowarzyszeń, ubrani w stroje potwierdzające przynależność do danego stowarzyszenia, w ręku trzymali flagi narodowe oraz powstańcze, dla nas było to niesamowicie radosne i zaskakujące zdarzenie. Radości, uśmiechu oraz pytań ''co to jest ?'', ''skąd te pióra na nogach ?'' , ''a czy to gryzie ?'' , ''czy on dziobie ?'' , ''a to kura czy gołąb?'' zarówno ze strony dzieci jak i dorosłych co niemiara. Trudno było oderwać zwiedzających od klatek by zrobić pamiątkowe zdjęcia, w końcu udało się. Po około półtora godzinnym zwiedzaniu wystawy członkowie stowarzyszeń oraz KGW wyruszyli w kierunku skwerów Powstańców Hazackich by tam oddać hołd bohaterom Hazackim. Natomiast członkowie Koła Rowerowego Hazy w dalszą drogę udali się rowerami, a pozostali uczestnicy pomaszerowali pieszo by następnie spotkać się na wspólnym pikniku na głównym skwerze Powstańczym. Członkowie rawickiego stowarzyszenia w dalszym ciągu z przyjemnością oraz radością wraz z misiem przyjmowali kolejnych zwiedzających. W poniedziałek dzieciaki wróciły do codziennych zajęć szkolnych a my z niecierpliwością czekamy na ich prace konkursowe po czym wyłonimy, a następnie w odpowiednim terminie nagrodzimy laureatów konkursu oraz wystawców i aktywnych w sezonie wystawienniczym 2023 r. członków stowarzyszenia . Co roczny konkurs plastyczny „Mój Ulubiony Zwierzak„ odbywa się dzięki wsparciu Urzędu Miejskiego Gminy Rawicz oraz Starostwa Powiatowego Rawicz za co w imieniu dzieciaków i Naszym własnym bardzo dziękujemy.", "url": "https://sites.google.com/site/rawickie/wydarzenia", "category": "wielkopolskie", "sub_category": "Mięso świeże oraz produkty mięsne", "phrase": "Kiełbaski rawickie"}