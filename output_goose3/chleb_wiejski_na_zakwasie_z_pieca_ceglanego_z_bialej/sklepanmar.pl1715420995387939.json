{"meta_description": "Tradycyjny wiejski chleb powstaje z prostych składników, w których na próżno szukać konserwantów. Chleb żytni oferowany w naszej piekarni jest wypiekany tradycyjnymi metodami bez użycia ulepszaczy.", "title": "Tradycyjny Wiejski Chleb - Chleb Żytni Bez Konserwantów", "content": "Tradycja chleba sięga kilku tysięcy lat i jest on jednym z podstawowych produktów żywnościowych w diecie człowieka na całym świecie. Chleb pełni ważną rolę symboliczną i jest elementem tradycji. Do dziś chleb jest podstawą pożywienia w wielu domach i można go kupić prawie wszędzie. Jest jednak duża różnica między tradycyjnym chlebem a takim który można kupić w supermarkecie. W dzisiejszych czasach firmy zajmujące się produkcją chleba stawiają na ilość pomijając jakość. Aby znacznie przyśpieszyć proces robienia chleba, bochenki pieczone są z mnóstwem dodatków chemicznych oraz spulchniających, które są dla nas niezdrowe. A więc czym różni się tradycyjny wiejski chleb od takiego, który można kupić w supermarkecie? To proste: prawdziwy wiejski chleb jest robiony na zakwasie. Zakwas to nic innego jak mieszanina mąki żytniej i wody, która po odpowiedniej fermentacji staje się naturalnym środkiem spulchniającym ciasto. Taki zakwas podtrzymuje się całą dobę poprzez regularne “dokarmianie” mąką żytnią i wodą. Zakwas jest bardzo istotny do sporządzenia ciasta chlebowego. Chleb upieczony na takim naturalnym zakwasie ma specyficzny smak jak i zapach, jest też długo świeży i dobry dla naszych jelit.  Zakwas już mamy, a teraz chleb. Otóż aby upiec chleb żytni potrzebujemy 150g zakwasu żytniego, 420g mąki żytniej chlebowej oraz 220ml letniej wody z rozpuszczoną łyżeczką soli. Składniki następnie trzeba wyrabiać do ich dokładnego połączenia. Wyrobione tak ciasto chlebowe wkładamy do wcześniej obsypanej otrębami lub mąka keksówki i odstawiamy na kilka godzin w ciepłym miejscu aż podwoi swoją objętość. W tym procesie następuje ukwaszenie mąki przez dodanie kwasu czyli naturalny sposób ukwaszania ciasta! Chleb piecze się przez godzinę w piekarniku nagrzanym do 200 stopni. I taki właśnie jest przepis na chleb. Tradycyjny wiejski chleb to nie tylko tradycyjny skład czyli mąka żytnia, naturalny zakwas i woda, ale też sposób pieczenia takiego chleba. Od początku istnienia piekarni Anmar postanowiliśmy cofnąć się o kilkaset lat i postawiliśmy na chleb tradycyjnie pieczony czyli w piecach ceglanych opalanych drewnem. Dokładnie w takich piecach piekło się chleb od wieków. Dzisiaj piekarnie stawiają na automatykę i jak już wcześniej wspomniano, na ilość. W takich zautomatyzowanych piecach nigdy nie osiągniemy tego niepowtarzalnego smaku pieczywa jak kiedyś piekły nasze babcie i prababcie. Chleb z pieca opalanego drewnem jest naprawdę wyjątkowy. To już nie jest taka prosta sprawa bo taki piec wymaga dużo pracy. Wcześniejsze przygotowanie drewna jest istotne ponieważ drewno jest rąbane na odpowiednią wielkość a następnie długo suszone. Samo napalenie w piecach drewnem trwa około 2 godziny. Istotne jest aby piec chlebowy został nagrzany równomiernie. Do obsługi takiego pieca używamy historycznych przyrządów takich jak pociasek i pomietło. Pociasek to przyrząd dzięki któremu wygarnia się węgliki drzewne, natomiast pomietło służy do oczyszczenia posadzki pieca z popiołu. Tradycyjny chleb na zakwasie od wieków gości na naszych stołach i stanowi niezwykle ważne miejsce w naszym pożywieniu zgodnie z obyczajem i tradycją. W Polsce szacunek dla chleba jest częścią naszego dziedzictwa kulturowego, oparty na symbolice, zwyczajach i obrzędach. Chleb w kulturze polskiej symbolizuje nie tylko pożywienie, ale także pomyślność oraz dostatek. Mimo tak istotnego znaczenia dzisiejszy chleb rzadko przypomina ten które był wypiekany kilkadziesiąt lat temu Metody oraz składniki które są dzisiaj używane wpływają na zatracenie walorów smakowych oraz właściwości zdrowotnych które powinien zawierać chleb. Tradycyjny chleb na zakwasie wymaga czasu i staranności – proces jest długotrwały ale niezwykle ważny aby uzyskać chleb bez konserwantów oraz bez polepszaczy, taki właśnie chleb pieczemy codziennie w naszej piekarni. Najważniejszym składnikiem do wypieku naszych chlebów jest zakwas – to on jest jednocześnie środkiem do spulchniania i zakwaszania ciasta. Prawdziwy zakwas zawiera dzikie drożdże i bakterie, odpowiedzialne za produkcję kwasu mlekowego Dzikie drożdże wytwarzają w cieście chlebowym gazy, dzięki którym ono wyrasta. Każdy zakwas jest niepowtarzalny i ma swoje tajemne właściwości. Zakwas wymaga odpowiedniego prowadzenia . Kiedy zakwas jest już dojrzały mieszamy go z mąką żytnią, ciepłą wodą i otrzymujemy ‘zaczyn’ czyli inaczej ciasto zakwaszone. Taki zaczyn poddajemy działaniu kultur dzikich drożdży przez określony czas i w określonych warunkach. Do naszego zaczynu dodajemy również kminek mielony który pobudzi rozczyn do rośnięcia. Tak wymieszany rozczyn, zaczyn odstawiamy na półtorej godziny w ciepłe miejsce – w piekarni ANMAR tworzymy idealne warunki pod nasz codzienny wypiek kiedy to opalane drewnem piece chlebowe oddają ciepło i pobudzają fermentację zaczynu. Kiedy już zaczyn intensywnie fermentuje wtedy wiemy że to czas na sporządzanie ciasta chlebowego. Do gotowego zaczynu dodajemy już tylko mąkę, sól oraz płatki ziemniaczane. Następnie dokładnie mieszamy wszystkie składniki – czas mieszania jest niezwykle istotny ponieważ odpowiednio napowietrzone ciasto powoduje prawidłowe rośnięcie chleba. Gotowe ciasto chlebowe ubieramy z dzieży a następnie ważymy na każdy bochen chleba – Tak zważone ciasto jest ręcznie wyrabiane na tabuli które dopiero wtedy staje się bardziej zwarte, elastyczne. Dobrze wyrobione ciasto przekładamy do koszy wiklinowych wysypanych otrębami i pozostawiamy do wyrośnięcia. Kiedy nasze ciasto podwoi swoją objętość to znak że chleby gotowe są do sadzenia. Chleby sadzimy na łopacie ręcznie; każdy wkładamy na łopacie drewnianej jak dawniej to czyniono i odpowiednio układamy w piecu. Czas pieczenia to 1,5 godziny. Upieczone chleby to chleby prawdziwe, tradycyjne na zakwasie które jeszcze ciepłe trafiają na półki naszego sklepu. Dzięki naszemu 20 letniemu doświadczeniu, wypiekamy takie same chleby jak dawniej, tradycyjne, na prawdziwym zakwasie, bez polepszaczy i konserwantów. Warto t akże wspomnieć, że wypiek chleba odbywa się na wyczucie, bez zegarów. Jak sami widzicie to ciężka praca, za ten czas piekarnia przemysłowa i zautomatyzowana potrafi upiec kilkaset chlebów jednakowych jak z obrazka. Nasze tradycyjne chleby pieczone tradycyjnymi metodami mają różny wygląd i nierównomierny kształt. Niektóre przypieczone mniej lub bardziej, czasem popękany mniej lub bardziej, po prostu tradycyjny wiejski chleb taki jak dawniej.  Gdy nasze piece są przygotowywane i rozpalane, ich ciepło wypełnia całą piekarnię i tworzy idealne warunki dla rośnięcia ciasta chlebowego w koszyczkach. Po wyrośnięciu takie ciasto z koszyczków jest przerzucane na drewnianą łopatę, na której kładziemy liść kapusty. Sadzenie chleba do pieca na liściu kapusty pomaga w izolowaniu chleba od rozgrzanej cegły i dodatkowo nadaje dolnej skórce przyjemny aromat liścia. Warto pamiętać, ze wiejski chleb tradycyjny to prawidłowy skład dzięki któremu taki chleb można przechowywać długo a czym starszy tym lepszy! Chleb także powinien być ciężki i na prawdziwym zakwasie. Taki tradycyjny wiejski chleb, który sami wypiekamy od ponad 20 lat jest bez ulepszaczy, bez konserwantów oraz bez chemii. Tradycyjny wypiek chleba jest dla nas ważny! Piekarnia Anmar utrzymuje tradycyjny i naturalny skład jak i starodawne metody pieczenia chleba, które wpływają na jakość naszych chlebów i kosztującym go przypominają smak dzieciństwa. Nasze chleby cieszą się dużą popularnością poprzez odzwierciedlający starodawny smak i wygląd bochnów pieczonych przez nasze babcie.  Z naszych chlebów wiejskich polecamy Staropolski Chleb Sanacyjny oraz Chleb Razowy Łańcucki. A gdzie kupić tradycyjny wiejski chleb? Zapraszamy do zakupienia w Restauro-Barze przy Piekarni, na naszym sklepie internetowym: https://sklepanmar.pl lub w jednym z poniższych sklepów w Rzeszowie. 1. „Ciastko” Mateusz Szot – BAZAR – Targowa 2, Rzeszów budka nr. 80, Tel. 664 467 614 2. Urząd Marszałkowski – Cieplińskiego 4, Rzeszów, Tel. 605 411 871 3. „ADAŚ” Janik Anna – Jabłońskiego 4, Rzeszów, Tel. 605 760 705 4. Delikatesy Centrum – Króla Augusta 25a, Rzeszów; Tel. 17 850 26 24 5. Delikatesy Centrum „ROTUNDA” – Okulickiego 10, Rzeszów, Tel. 17 860 10 84 6. SEZAMIK – Powstańców Listopadowych, Rzeszów, Tel. 17 857 12 45 7. Frac Delikatesy – Lwowska 6, Rzeszów, Tel. 17 717 10 50 8. Frac Delikatesy – Bohaterów 5, Rzeszów, Tel. 17 856 47 84 9. Frac Delikatesy – Obrońców Poczty Gdańskiej 14, Rzeszów, Tel. 17 859 01 56 10. Frac Delikatesy – Krakowska - Galeria Nowy Świat parter, Tel. 17 8612746 11. Frac - ul. Kwiatkowskiego 11, Rzeszów, Tel. 17 857 21 05 12. Frac – ul. Rejtana 33, Rzeszów, Tel. 17 858 61 90", "url": "https://sklepanmar.pl/content/14-tradycyjny-wiejski-chleb", "category": "łódzkie", "sub_category": "Wyroby piekarnicze i cukiernicze", "phrase": "Chleb wiejski na zakwasie z pieca ceglanego z Białej"}