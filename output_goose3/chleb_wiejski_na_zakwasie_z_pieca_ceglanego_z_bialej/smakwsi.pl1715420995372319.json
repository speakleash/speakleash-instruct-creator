{"meta_description": "", "title": "Chleb wiejski żytni na zakwasie z pieca ceglanego | „NATUREX” Przedsiębiorstwo Produkcyjno- Handlowo-Usługowe Grzegorz Pabjańczyk w spadku", "content": "Historia wypieku chleba w miejscowości Biała sięga roku 1903. Receptura była przekazywana z pokolenia na pokolenie drogą ustną. Stąd każdy dom i każda gospodyni wypiekała swój niepowtarzalny chleb. W domu rodzinnym chleb „na niedzielę” wypiekany był w starym piecu chlebowym, zbudowanym z cegły szamotowej. W latach osiemdziesiątych XX wieku dom, w którym znajdował się piec, zburzono, a piec  rozebrano. W roku 2004 wybudowany został nowy piec – na wzór pieca z domu rodzinnego,  z wykorzystaniem starych cegieł szamotowych. Powiększono tylko w małym stopniu rozmiar  pieca, zachowując jednak jego pierwotną zasadę wypalania pieca i technikę wypieku chleba. Duch starych czasów został więc zachowany. Obecnie w piekarni firmy „NATUREX” wypieka się około 180 bochenków tygodniowo. Chleb wiejski żytni na zakwasie z pieca ceglanego wpisany jest przez Ministerstwo Rolnictwa i Rozwoju Wsi na Listę Produktów  Tradycyjnych.", "url": "https://www.smakwsi.pl/directory/chleb-wiejski-zytni-na-zakwasie-z-pieca-ceglanego-naturex-przedsiebiorstwo-produkcyjno-handlowo-uslugowe-grzegorz-pabjanczyk-w-spadku/", "category": "łódzkie", "sub_category": "Wyroby piekarnicze i cukiernicze", "phrase": "Chleb wiejski na zakwasie z pieca ceglanego z Białej"}