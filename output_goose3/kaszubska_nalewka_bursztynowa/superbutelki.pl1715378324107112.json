{"meta_description": "Na co pomaga nalewka bursztynowa i jakie ma właściwości? Jak przygotować nalewkę z bursztynu? Zobacz przepis!", "title": "Blog - Nalewka z bursztynu - przepis, właściwości i zastosowanie", "content": "Bursztyn to piękny kamień szlachetny. Wykorzystywany jest od wieków w jubilerstwie czy medycynie ludowej, a co ciekawe - można z niego przygotować również nalewkę. Na co pomaga nalewka bursztynowa i jakie ma właściwości? Jak przygotować nalewkę z bursztynu? Przedstawiamy przepis i garść informacji o bursztynie. Bursztyn, nazywany też jantarem, to wyjątkowy skarb morza, który powstał z żywicy drzew iglastych. Uwielbiany jest przez wielu ludzi ze względu na kształt i piękną barwę. Często możemy usłyszeć, że bursztyn przynosi szczęście - jedni w to wierzą, drudzy mniej, nas natomiast bardziej interesują jego właściwości prozdrowotne. Najbardziej popularnymi produktami z bursztynu są nalewki bursztynowe oraz maści. Z czego wynikają właściwości prozdrowotne nalewki z bursztynów? Żywica wydzielana przez drzewa iglaste jest naturalnym środkiem antyseptycznym. Jeśli bursztyny zalejemy wysokoprocentowym alkoholem, to z żywicy uwolnią się zawarte w niej substancje, m.in. takie jak kwas bursztynowy, minerały (np. magnez, potas) czy terpeny o działaniu przeciwzapalnym, przeciwreumatycznym, przeciwbólowym, antyseptycznym, z których najbardziej znana jest kamfora. W tym właśnie kryje się tajemnica prozdrowotnych właściwości nalewki bursztynowej. Warto dodać, że bursztyn od wieków wykorzystywany jest w medycynie ludowej, zwłaszcza w postaci nalewek czy proszku. Nalewka z bursztynu - na co pomaga? Nalewka z bursztynem posiada wiele właściwości przeciwzapalnych oraz przeciwbólowych. Stosowana jest na: Jak przygotować nalewkę bursztynową? Potrzebne są tylko dwa składniki i butelki szklane. W naszym sklepie znajdą Państwo wiele butelek szklanych o różnych pojemnościach, zakrętki, sitka, a także lejki oraz etykiety na butelki. Do przechowywania gotowego produktu polecamy butelki na nalewki, które występują w wielu atrakcyjnych kształtach. A teraz przejdźmy do przepisu. Warto jeszcze wiedzieć, skąd wziąć bursztyny do nalewki. Najbezpieczniej będzie je po prostu kupić. Stacjonarnie na pewno znajdziemy bałtyckie bursztyny w stoiskach nad morzem, ale wiele sklepów internetowych (np. ze zdrową żywnością czy kosmetycznych) ma w ofercie bursztyny, które można wykorzystać do przygotowania nalewki. Bursztyn wsypujemy na sitko i płuczemy ciepłą wodą. Następnie wsypujemy do szklanej butelki i zalewamy spirytusem używając lejka. Zakręcamy i odstawiamy w ciemne miejsce na około 14 dni. Co drugi dzień warto mieszać nalewkę. Po dwóch tygodniach można zacząć korzystać z nalewki bursztynowej. Jeśli bursztyny nie rozpuszczą się całkowicie, to można pozostałość zalać mniejszą ilością spirytusu i zrobić kolejną nalewkę. Nalewkę z bursztynów można stosować zewnętrznie i wewnętrznie. W przypadku zastosowania zewnętrznego kilka kropli wcieramy w bolące miejsce (np. na skronie przy bólu głowy czy w miejsca objęte bólem reumatycznym). Można zastosować ją także na nozdrza podczas kataru. Jeśli chcemy pić nalewkę z bursztynu, to koniecznie trzeba ją rozcieńczyć, np. w wodzie . W okresie jesienno-zimowym można dodawać nalewkę do herbaty - wspomaga odporność i działa antybakteryjnie. Na szklankę dodajemy od kilku kropli do pół łyżeczki. Rozcieńczoną nalewką bursztynową można także płukać jamę ustną i gardło.", "url": "https://superbutelki.pl/pl/blog/Nalewka-z-bursztynu-przepis%2C-wlasciwosci-i-zastosowanie/129", "category": "pomorskie", "sub_category": "Napoje (alkoholowe i bezalkoholowe)", "phrase": "Kaszubska nalewka bursztynowa"}