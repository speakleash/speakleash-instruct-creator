{"meta_description": "", "title": "Wyborna śliwowica staropolska (nalewka) – Domowe przepisy", "content": "Przepis na wyborną śliwowicę staropolską czyli nalewkę na śliwkach. * śliwki (najlepsze są słodkie, stare odmiany – węgierki, damachy) – ich ilość uzależniona jest od wielkości naczynia (słoja, butli) w którym zrobimy śliwowicę  * spirytus – ilość jak wyżej  * cukier – ilość jak wyżej Do słoja nakładamy do pełna śliwek, po czym zalewamy je w całości spirytusem. Szczelnie zamykamy i odstawiamy na okres 4-6 tygodni. Po tym czasie spirytus odlewamy do butelki a w jego miejsce wsypujemy na śliwki cukier do pełna. W ciągu 2 tygodni cukier „wyciągnie” z owoców alkohol i zamieni się w złocisty syrop. Syrop ten zlewamy do osobnego naczynia i mieszamy ze zlaną wcześniej nalewką spirytusową.    Filtrujemy, zlewamy do butelek, zamykamy i odstawiamy do leżakowania na okres 4 do 6 miesięcy. Po tym okresie będziemy mogli się delektować wyborną śliwowicą według staropolskiego przepisu. A smakuje naprawdę wybornie.", "url": "https://www.e-przepis.eu/wyborna-sliwowica-staropolska-nalewka-na-sliwkach/", "category": "małopolskie", "sub_category": "Napoje (alkoholowe i bezalkoholowe)", "phrase": "Śliwowica wyborna"}