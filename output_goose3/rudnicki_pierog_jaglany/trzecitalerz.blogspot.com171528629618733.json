{"meta_description": "", "title": "Pieróg jaglany z Brzózy Królewskiej - kuchnia podkarpacka", "content": "Brzóza Królewska to niewielka miejscowość położona niedaleko Leżajska, na północy województwa podkarpackiego. Specjalnością tego regionu jest pieróg jaglany, zwany też brzózańskim jaglakiem. Jest to tradycyjny drożdżowy wypiek, w którym pomiędzy cieniutkimi warstwami drożdżowego ciasta znajduje się zwarty farsz z ugotowanej kaszy jaglanej, wymieszanej z białym serem. Pieróg jest lekko słony, ale i słodki. Słodycz ta wynika przede wszystkim z naturalnego smaku składników farszu oraz niewielkiej ilości cukru dodanego do ciasta. Pieróg jaglany brzózański został wpisany na Listę produktów tradycyjnych prowadzoną przez Ministerstwo Rolnictwa i Rozwoju Wsi jako tradycyjny wypiek mocno związany z regionem i jego kulturą. Dawniej był on wypiekiem obrzędowym, który miał symbolizować obfitość. Z tego powodu podawano go na ucztach weselnych, chrzcinach oraz podczas świąt. Pieroga jaglanego nie mogło również zabraknąć na dożynkach, podczas żniw i wykopków. Obecnie nadal jest pieczony przez lokalne gospodynie, a pieczę nad przetrwanie tej pięknej tradycji trzymają panie z Koła Gospodyń Wiejskich z Brzózy Królewskiej . To dzięki ich uprzejmości mam dzisiaj przyjemność zaprezentować Wam przepis na ten wyjątkowy regionalny specjał. Do rozczynu dodajemy jajko, trochę oleju, szczyptę soli oraz mąki pszennej „tyle, ile zabierze”, tak żeby ciasto nie było zbyt twarde. Ciasto dobrze wyrabiamy i pozostawiamy do wyrośnięcia w ciepłym miejscu. Kaszę jaglaną gotujemy w 2 litrach wody. Do gotującej się kaszy dodajmy masło i sól do smaku. Kaszę gotujemy do miękkości. Do lekko przestudzonej kaszy dodajemy biały ser i dobrze mieszamy. Wyrośnięte ciasto wałkujemy na prostokąt. Wykładamy nim dno i boki natłuszczonej blachy do pieczenia. Trochę ciasta zostawiamy na wierzch. Na ciasto wykładamy przygotowaną kaszę jaglaną i przykrywamy rozwałkowaną resztą ciasta dokładnie sklejając jego brzegi. Wierzch smarujemy roztrzepanym jajkiem, jak kto lubi można posypać delikatnie cukrem. Pieczemy w nagrzanym piecu (175-180 stopni C, grzałka góra-dół) około 1 godziny. po więcej przepisów na lokalne pyszności :)", "url": "https://trzecitalerz.blogspot.com/2019/10/pierog-jaglany-z-brzozy-krolewskiej.html", "category": "lubelskie", "sub_category": "Wyroby piekarnicze i cukiernicze", "phrase": "Rudnicki pieróg jaglany"}