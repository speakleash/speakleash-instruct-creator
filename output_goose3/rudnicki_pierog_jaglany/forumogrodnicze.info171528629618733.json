{"meta_description": "", "title": "Domowy chleb - Strona 49 - Ogrodniczo Działkowe Forum", "content": "Kochani, jak to dobrze, ze Was mam. W życiu sama nie znalazłabym tyle przepisów i sposobów na chleb. A teraz nie nadążam z czytaniem a potem mam nadzieję z wcielaniem w życie Waszych pomysłówA więc po kolei, piekłam już dwa razy z tym, że pierwszy nie wyszedł (klapnął), podejrzewam że namoczka była zbyt świeża i dałam za dużo mleka.Kolejne pieczenie zakończyło się sukcesem połowicznym tzn. smak mi podszedł ale konsystencja pozostawiła wiele do życzenia.Piekłam na kubki tzn. kubek mąki gryczanej, kubek mąki żytniej, kubek dwudniowej namoczki, dwa kubki uprażonej kaszy gryczanej palonej, kubek ziaren słonecznika, sól, miód gryczany i mleko.Smak dla mnie doskonały, teraz po fakcie dałabym do niego zamiast słonecznika orzecha włoskiego i coś słodkiego może śliwkę suszoną?Konsystencja ciężka, kleista i trochę się łamał przy krojeniu ale będę ten przepis udoskonalać, bo smak zmierza w dobrym kierunku.aha, i 200 stopni było dla niego zbyt dużo, przypuszczam że dodatek miodu ( 2 łyżki) sprawił, że szybko się przypieka.Mój syn, który podobnie jak ja uwielbia wszelakie kasze, już mnie pyta czy da się upiec taki chleb z kaszą jaglaną?", "url": "https://forumogrodnicze.info/viewtopic.php?p=5027635", "category": "lubelskie", "sub_category": "Wyroby piekarnicze i cukiernicze", "phrase": "Rudnicki pieróg jaglany"}