{"meta_description": "Gospodarstwo ekologicznie \"Kozia Łąka\" - Sery Łomnickie ✅ Smak prawdziwych serów Łomnickich ✅ Zamów produkty \"Kozia Łąka\" w Poranapola.pl", "title": "Gospodarstwo Ekologicznie \"Kozia Łąka\" - Sery Łomnickie | Poranapola", "content": "Sery Łomnickie wytwarzane są w naszym ekologicznym gospodarstwie “Kozia Łąka”, położonym w pobliżu Jeleniej Góry, wśród pól i lasów, z przepięknym widokiem na Karkonosze i Śnieżkę. Wszystkie nasze produkty powstają w 100% zgodnie z naturą: nie stosujemy żadnych nawozów sztucznych ani pestycydów. Hodujemy kozy (obecnie stado liczy ponad 100 sztuk), a z ich mleka produkujemy wyjątkowe sery. To nasze hobby, pasja i… ciężka praca. W 2010 r. Ser Kozi Łomnicki został wpisany na listę produktów tradycyjnych Ministerstwa Rolnictwa, a podczas szczytu Partnerstwa Wschodniego, który odbył się w Warszawie w ramach pierwszej prezydencji Polski w Radzie Unii Europejskiej, Sery Łomnickie były podawane na stołach unijnych notabli i promowały polską kuchnię. Regularnie też goszczą w menu najlepszych restauracji w kraju. Zapraszamy do nas i do próbowania naszych serów!", "url": "https://poranapola.pl/dostawcy/187-gospodarstwo-ekologicznie-kozia-laka-sery-lomnickie", "category": "dolnośląskie", "sub_category": "Sery i inne produkty mleczne", "phrase": "Ser kozi łomnicki"}