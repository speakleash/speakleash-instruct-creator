{"meta_description": "Produkt wpisany na listę produktów tradycyjnych w dniu 2010-07-21 w kategorii Produkty mleczne w woj. dolnośląskim", "title": "Ser kozi łomnicki - - Portal Gov.pl", "content": "Zależy od użytej formy, najczęściej: wysokość ok. 10 cm, szerokość podstawy ok. 12cm, przy wierzchołku ok. 10cm, waga od 50 do 70 dkg. Biała do kremowej, w zależności od stopnia dojrzałości. W tracie dojrzewania ciemnieje, na przekroju biały i gładki z widocznymi kawałkami ziół i przypraw. Miąższ zwarty, sprężysty, elastyczny, w miarę dojrzewania twardnieje, a skórka staje się szorstka i twarda. Delikatny, nieco słony i lekko kwaśny. W przypadku dodania ziół lub przypraw, nabiera właściwego dla nich smaku i zapachu. W trakcie dojrzewania osiąga ostry smak i wydziela silny aromat. Historia sera łomnickiego związana jest z terenami międzywojennej Kozłowszczyzny. Ziemie te przez wieki były pograniczem polsko - litewsko - rosyjskim. Na Kozłowszczyźnie od wielu pokoleń hodowano kozy i wytwarzano z ich mleka sery. Kuchnia litewska i wileńska bogata była w dania i wyroby mleczne, o czym świadczą licznie wydawane w tym czasie poradniki i książki kucharskie. Tradycja wytwarzania serów na tym obszarze związana jest z wyprawami Napoleona na Rosję. W 1812 r. wojska napoleońskie stacjonowały w miejscowości Głębokie. W związku z tym utworzono tam duży spichlerz, który zaopatrywany był w produkty przez miejscową ludność. Mieszkańcy pobliskich miejscowości nauczyli się od Francuzów produkcji serów podpuszczkowych. Podpuszczka jest enzymem, który powoduje ścięcie słodkiego mleka. Metodą domową można ją uzyskać poprzez sproszkowanie ususzonych żołądków cielęcych. Po wojnie wiele osób opuściło teren Kozłowszczyzny i przeniosło się do Polski i osiedliło na Dolnym Śląsku. Przywieźli ze sobą tamtejszą kulturę kulinarną, obyczaje i wiele przepisów między innymi na ser kozi łomnicki, którego nazwa pochodzi od miejscowości w której jest wytwarzany. Jakość mleka ma ogromny wpływ na wytworzone z nich sery. Wyjątkowy smak serów łomnickich polega na stosowaniu przy jego produkcji mleka surowego zawierającego wiele naturalnych bakterii, dzięki czemu osiągają bogatą gamę smaków i aromatów. Do ich przygotowywania nie stosuje się żadnych środków chemicznych. Mleko pochodzi od zwierząt wypasanych na łąkach pełnych aromatycznych ziół i soczystych traw, nie skażonych pestycydami.", "url": "https://www.gov.pl/web/rolnictwo/ser-kozi-lomnicki", "category": "dolnośląskie", "sub_category": "Sery i inne produkty mleczne", "phrase": "Ser kozi łomnicki"}