{"meta_description": "", "title": "Przepisy z tradycją | Województwo Kujawsko-Pomorskie", "content": "Na ogólnopolskiej Liście Produktów Tradycyjnych znajduje się już 77 wyrobów i potraw z naszego regionu. Zupa kwas, grzybowniczki, gruszki szaruszki w syropie oraz pączki ziemniaczano-dyniowe – to tylko niektóre przysmaki, które możemy przyrządzić we własnej kuchni. Prezentujemy przepisy na te wyjątkowe dania. Lista Produktów Tradycyjnych Ministerstwa Rolnictwa i Rozwoju Wsi jest przewodnikiem po regionalnej kuchni polskiej, a także źródłem informacji na temat tradycji, sposobów wytwarzania oraz wyjątkowych cech najstarszych polskich przysmaków. Obecność na liście ułatwia promocję produktu, jest również pierwszym krokiem do podjęcia starań o certyfikaty unijne. – Produkty, które reprezentują województwo na ministerialnej Liście Produktów Tradycyjnych to część bogatego i wciąż żywego dziedzictwa kulinarnego Kujaw i Pomorza. To kuchnia naszych mam i babć, to smaki, które pamięta się całe życie. Wiele z nich możemy przygotować we własnym domu – mówi marszałek Piotr Całbecki. Wśród 77 przysmaków z naszego województwa zarejestrowanych dotychczas na liście są 23 gotowe dania i potrawy, 15 wyrobów piekarniczych i cukierniczych, 13 napojów, 8 produktów mięsnych, 6 warzyw i owoców oraz 5 produktów mlecznych. Część z nich możemy przygotować we własnym domu, inne to produkty przygotowywane zgodnie z tradycją przez firmy z regionu. Produkty z Kujawsko-Pomorskiego wpisane na listę tutaj. Przepisy na potrawy z Listy Produktów Tradycyjnych do pobrania:", "url": "https://kujawsko-pomorskie.pl/aktualnosci/przepisy-z-tradycja/", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Fjut/cyrop"}