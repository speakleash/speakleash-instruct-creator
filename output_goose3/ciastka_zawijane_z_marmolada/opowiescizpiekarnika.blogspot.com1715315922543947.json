{"meta_description": "", "title": "Kruche ciastka z marmoladą", "content": "Zostało mi dość sporo marmolady różanej, jeszcze ze smażenia pączków, postanowiłam więc wykorzystać ją jako nadzienie do kruchych ciasteczek. Wyszły przepyszne. Naprawdę mocno kruche, wprost rozpływające się w ustach. Do ciasta, poza surowymi jajkami, dodałam też ugotowane żółtka. Taką recepturę na kruche ciasto podpatrzyłam w jednej z książek kulinarnych. Podobno te ugotowane żółtka wpływają znacząco na kruchość i delikatność ciasta. No i chyba jest w tym wiele prawdy :). Z każdym dniem ciastka oczywiście tracą na kruchości, ale i tak pozostają bardzo smaczne. Ciasteczka możecie przygotować z dowolną marmoladą, o dowolnym smaku, ważne aby była to marmolada twarda. Polecam :). • None twarda marmolada o dowolnym smaku ( u mnie było to około 7 pełnych łyżek ) Mąkę pszenną wymieszać z cukrem pudrem, cukrem wanilinowym, proszkiem do pieczenia i szczyptą soli. Dodać pokrojone w kosteczkę zimne masło i posiekać wszystko razem nożem lub specjalną siekaczką do kruchego ciasta, aż składniki zaczną tworzyć kruszonkę. Dodać ugotowane żółtka przetarte przez gęste sitko oraz pozostałe składniki ( z wyjątkiem marmolady oczywiście :) ) i szybko zagnieść jednolite, gładkie ciasto. Ciasto uformować w kulę, lekko ją spłaszczyć, owinąć folią spożywczą i włożyć do lodówki na około 2 godziny. Płaską blachę ( może będą potrzebne dwie, zależy od ich wielkości ) wyłożyć papierem do pieczenia. Schłodzone ciasto podzielić na pół, jedną połowę włożyć z powrotem do lodówki. Podsypując mąką, rozwałkować dość cienko jedną część ciasta ( około 2 - 3 mm grubości ), na prostokąt o wymiarach około 35 x 28 cm. Na całej powierzchni rozsmarować rozmieszaną wcześniej w miseczce marmoladę ( dla uzyskania lepszej smarowności ). Nie smarować marmoladą grubo, powinna to być cienka warstwa. Zawijać wzdłuż dłuższego boku na dwa razy - czyli jedno zawinięcie/złożenie ciasta, następnie drugie, po czym ostrym nożem lub radełkiem do pizzy odcinać rulonik od reszty ciasta. Rulonik pokroić na około 5 - cm kawałki, układać je na blasze w odstępach. Czynność powtarzać do wyczerpania ciasta. Tak samo postąpić z drugą połową ciasta. Ciasteczka piec w piekarniku nagrzanym do temperatury 200°C przez około 12 - 14 minut, do ładnego zrumienienia. Studzić na kratce.", "url": "http://opowiescizpiekarnika.blogspot.com/2018/02/kruche-ciastka-z-marmolada.html", "category": "łódzkie", "sub_category": "Wyroby piekarnicze i cukiernicze", "phrase": "Ciastka zawijane z marmoladą"}