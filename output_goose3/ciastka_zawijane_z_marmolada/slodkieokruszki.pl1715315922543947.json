{"meta_description": "Kruche roladki z dżemem - pyszne ciasteczka Szukając pysznego przepisu na ciasteczka polecam Wam przygotować kruche roladki z dżemem. Proste, szybkie i... takie pyszne. Wystarczy zagnieść szybko ciasto, schłodzić, rozwałkować i wyciąć pasy. Potem już tylko nadziać je pysznym dżemem. Chwila w piekarniku i... gotowe. Można delektować się domowymi ciasteczkami z pysznym nadzieniem i filiżanką", "title": "Kruche roladki z dżemem – pyszne ciasteczka | Blog kulinarny i nie tylko", "content": "Kruche roladki z dżemem – pyszne ciasteczka Szukając pysznego przepisu na ciasteczka polecam Wam przygotować kruche roladki z dżemem. Proste, szybkie i… takie pyszne. Wystarczy zagnieść szybko ciasto, schłodzić, rozwałkować i wyciąć pasy. Potem już tylko nadziać je pysznym dżemem. Chwila w piekarniku i… gotowe. Można delektować się domowymi ciasteczkami z pysznym nadzieniem i filiżanką ulubionej kawy 😉 Dzisiejsze kruche roladki (ciasteczka) nadziałam wyjątkowym dżemem truskawkowym od Bartfan. Co w nim wyjątkowego? Przede wszystkim, to że moje dzieci są gotowe go wyjeść od tak łyżeczką ze słoiczka 🙂 Zresztą samej ciężko mi się oprzeć 😉 Dżem truskawkowy Bartfan słodzony jest fruktozą. Jest odpowiedni dla wegetarian i wegan. Sporządzony jest z 50 g owoców na 100 g produktu. I co najważniejsze jest naprawdę pyszny. Taka odrobina lata w zimowe wieczory 🙂 Zachęcam też do odwiedzin fanpage Bartfan (produkty można kupić tutaj) • 2 łyżki cukru pudru trzcinowego + do oprószenia ciateczek (możecie też zmielić inne używane „słodzidło”, aby było zdrowiej) Do miski wsypujemy mąkę pszenną, dodajemy masło (siekamy je), 2 łyżki cukru pudru i 1 żółtko (białko zostawiamy do posmarowania ciasteczek). Na koniec dodajemy śmietanę (lub jogurt naturalny). Zagniatamy ciasto. Tworzymy z niego kulę i wkładamy do lodówki do schłodzenia (na 1 godzinę). Po tym czasie ciasto rozwałkowujemy na macie/blacie obsypanej lekko mąką. Kroimy pasy, a te przekrawamy na pół. Moje pasy mają zazwyczaj 5×9 cm i 2 mm grubości. Resztki ciasta szybko zagniatam i znów rozwałkowuje i kroję. Wyszło mi 9 ciasteczek. Na każdy pasek nakładamy niepełną małą łyżeczkę dżemu. Zwijamy ciasto w rulon sklejając łączenie. Ciasteczka należy dobrze zwinąć i nie nałożyć dżemu zbyt dużo. Ciasteczka układamy na blaszce wyłożonej papierem do pieczenia łączeniem do dołu. Nasze kruche roladki z dżemem pieczemy około 15-18 minut do ładnego zarumienienia w piekarniku nagrzanym do 190 stopni (grzanie góra-dół, z termoobiegiem). Czas pieczenia może być różny w zależności od piekarnika, obserwujemy ciasteczka. Uwaga! Z ciasteczek podczas pieczenia może wyciec niewielka ilość dżemu, ale jeśli dobrze zwiniemy nasze ruloniki nie ucieknie go zbyt dużo 🙂", "url": "https://www.slodkieokruszki.pl/kruche-roladki-z-dzemem-pyszne-ciasteczka/", "category": "łódzkie", "sub_category": "Wyroby piekarnicze i cukiernicze", "phrase": "Ciastka zawijane z marmoladą"}