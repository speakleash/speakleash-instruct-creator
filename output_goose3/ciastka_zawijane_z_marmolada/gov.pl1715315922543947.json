{"meta_description": "Produkt wpisany na listę produktów tradycyjnych w dniu 2016-07-18 w kategorii Wyroby piekarnicze i cukiernicze w woj. łódzkim.", "title": "Ciastka zwijane z marmoladą - - Portal Gov.pl", "content": "Jedno ciastko o wielkości około 2 cm. Powiat brzeziński położony jest w województwie łódzkim i ma charakter typowo rolniczy. Znajduje się tam wiele małych gospodarstw, których mieszkańcy kultywują rodzinne tradycje. Widoczne jest to szczególnie w przygotowywaniu przeróżnych potraw, napojów oraz wyrobów piekarniczych i cukierniczych na bazie lokalnych surowców. Znanym na tych terenach deserem, który jest przysmakiem nie tylko dzieci, ale i dorosłych są ciasteczka zawijane z marmoladą. Mąka do ich wyrobu pochodzi z miejscowego młyna, jaja i masło z gospodarstw mieszkańców, zaś marmolada „u mnie w domu robiono z owoców z własnej działki pracowniczej” (Wywiad przeprowadzony z mieszkańcami powiatu Brzeziny). Wieloletnie doświadczenie, praktyka i wypracowana receptura stały się źródłem uzyskania niepowtarzalnego smaku i gwarancją niezmienionego produktu od początku jego produkcji na tym terenie. Popularność ciasteczek wzrosła wraz z uzyskaniem przez nie I-ego miejsca w konkursie podczas festynu pn. „Smaki Ziemi Brzezińskiej” w 2011 roku.", "url": "https://www.gov.pl/web/rolnictwo/ciastka-zwijane-z-marmolada", "category": "łódzkie", "sub_category": "Wyroby piekarnicze i cukiernicze", "phrase": "Ciastka zawijane z marmoladą"}