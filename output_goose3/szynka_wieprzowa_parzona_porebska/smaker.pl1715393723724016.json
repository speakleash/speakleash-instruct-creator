{"meta_description": "Bardzo smaczna szynka, idealna na świąteczny stół :)", "title": "Szynka (kulka) peklowana, parzona.", "content": "skład solanki: woda 1 l peklosól 90 g, cukier 10 g.zimną 5 listki laurowe połamane 5 ząbki czosnku 12 ziarenek ziela angielskiego W 250 ml.wody gotujemy 5 minut pokrojony czosnek (czosnku nie obieramy), połamane liście laurowe i ziele angielskie. Po procesie gotowania przykrywamy garnuszek i zaparzamy 15 minut. Studzimy. Po ostudzeniu do schłodzonego wywaru dodajemy pozostałą ilość zimnej wody, peklosól i cukier, mieszamy. Zimną solanką robimy nastrzyk w kilku miejscach szynki a pozostałą solanką zalewamy szynkę umieszczoną w pojemniku. Mięso musi być przykryte solanką. W razie braku solanki, dorabiamy w proporcji takiej samej, tylko bez przypraw.Szynkę wkładamy do siatki, robimy nastrzyk i peklujemy w solance 4 dni. Po okresie peklowania, mięso płuczemy pod bieżącą zimną wodą z solanki. Szynkę wkładamy do naczynia z wrzącą wodą (tak aby cała była w niej zanurzona) i gotujemy w temperaturze wrzenia przez 15 minut. Następnie obniżamy temperaturę do 80-82 stopni Celsjusza i utrzymujemy ją do osiągnięcia 68-70 stopni Celsjusza wewnątrz szynki. Orientacyjny czas gotowania parzenia wynosi ok. 60 min. na 1 kg szynki. Do czasu parzenia, wlicza się czas gotowania w temperaturze wrzenia. Po parzeniu studzimy, ostudzoną wkładamy do lodówki na kilka godzin by szynka sobie odpoczęła.", "url": "https://smaker.pl/przepisy-dodatki/przepis-szynka-kulka-peklowana-parzona,125460,kuchmariola63.html", "category": "śląskie", "sub_category": "Mięso świeże oraz produkty mięsne", "phrase": "Szynka wieprzowa parzona porębska"}