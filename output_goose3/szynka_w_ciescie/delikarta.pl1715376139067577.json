{"meta_description": "", "title": "Delikarta", "content": "1. Umyj i namocz suszone grzyby przez noc. Gotuj grzyby w tej samej wodzie, aż zmiękną. Odsącz je i pokrój na mniejsze kawałki. Wodę zostaw do dodania do sosu. Pieczarki pokrój i podsmaż na maśle. 2. Przekrój szynkę na 4 podłużne części. Oprósz je szczyptą soli, pieprzu i 2 szczyptami oregano, a następnie obsmaż. Na 30 g masła zeszklij 2 skrojone drobno cebule i posiekany czosnek, dodaj grzyby, sól, pieprz, łyżeczkę tymianku i smaż przez 10 minut. Odłóż połowę i wystudź. 3. Pokrój ciasto francuskie na 4 części. Połóż na nich kawałki szynki i obłóż je połową wystudzonych grzybów. Zawiń i dokładnie zaklej ciasto. Połóż roladę łączeniem do dołu na papier do pieczenia umieszczony na blasze. Posmaruj żółtkiem ciasto. Piecz przez około 25 minut w temperaturze 180 oC. Przed podaniem odstaw na 10 minut. 4. Przygotuj zasmażkę - zarumień na patelni mąkę i dodaj do niej 40 g masła. Do pozostałych grzybów dodaj 1 łyżkę musztardy, śmietanę, żurawinę oraz zasmażkę. Do uzyskania odpowiedniej konsystencji sosu użyj wywaru z grzybów. Ugotuj jarmuż w wodzie z solą i cukrem, a następnie przesmaż go na maśle, dodaj wyciśnięty sok z grejpfruta, dopraw solą, pieprzem, oliwą z oliwek i oregano.Na talerz nałóż sos grzybowy, połóż szynkę w cieście oraz jarmuż. Smacznego!", "url": "https://www.delikarta.pl/przepis?id=417", "category": "pomorskie", "sub_category": "Mięso świeże oraz produkty mięsne", "phrase": "Szynka w cieście"}