{"meta_description": "Szynka z tego przepisu jest niesamowicie aromatyczna, delikatna i wręcz rozpływa się w ustach. Wszystko dzięki temu, że pieczemy ją w prostym do przygotowania cieście. Możesz przygotować ją na Wielkanoc lub inne, rodzinne spotkanie, kiedy chcesz zachwycić swoich gości odświętnym daniem.", "title": "Szynka pieczona w cieście. Tradycyjny przepis na Wielkanoc. Staropolski sposób na delikatne mięso, które rozpływa się w ustach", "content": "Mam dziś dla ciebie propozycję prawdziwie świątecznego dania, czyli szynki gotowanej, a następnie pieczonej w cieście. Zainspirował mnie przepis z książki kucharskiej Marzenny Kasprzyckiej „Kuchnia polska” z 1987 roku. Pieczenie szynki w cieście sprawia, że mięso staje się bardzo delikatne i rozpływające w ustach. Tę metodę wykorzystuje się również podczas przygotowania słynnej polędwicy Wellington. Szynka pieczona w cieście to staropolskie danie, które od dawien dawna podawano na Wielkanoc. Odświętność potrawy podkreślał fakt, że do przygotowania ciasta, zamiast masła, używano dużej ilości smalcu. Przygotowanie szynki pieczonej w cieście nie jest pracochłonne. Można wręcz powiedzieć, że szynka robi się sama, choć zajmuje jej to dużo czasu. Mięso trzeba bowiem najpierw namoczyć, a następnie gotować na małym ogniu. Jeśli planujesz przygotowanie szynki pieczonej w cieście np. na Wielkanoc, zrób to najlepiej dzień wcześniej.", "url": "https://gorlice.naszemiasto.pl/szynka-pieczona-w-ciescie-tradycyjny-przepis-na-wielkanoc/ar/c17-9623411", "category": "pomorskie", "sub_category": "Mięso świeże oraz produkty mięsne", "phrase": "Szynka w cieście"}