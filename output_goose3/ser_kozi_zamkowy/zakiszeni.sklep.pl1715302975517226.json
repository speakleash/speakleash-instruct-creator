{"meta_description": "Lista produktów kategorii > SERY KOZIE ZAGRODOWE \"NAD AREM\"", "title": "> SERY KOZIE ZAGRODOWE \"NAD AREM\" - Zakiszeni.pl na punkcie warzyw", "content": "Domyślne Nazwa produktu od A do Z Nazwa produktu od Z do A Od najniższej ceny Od najwyższej ceny Od najnowszego produktu Kiszonki oprócz wędzonki kochają również towarzystwo dobrych i naturalnych serów, bo razem smakują najlepiej. Dlatego podobnie, jak w przypadku wędlin rekomendujemy produkty naszych przyjaciół z \"GOSPODARSTWA NAD AREM\", którzy sery robią z pasji… do kóz i sera oczywiście. Gospodarstwo \"nad Arem\" znajduje się w Barczewie w województwie warmińsko-mazurskim, sprzedaż koziego sera prowadzi od 1998 r. Podstawą hodowli w Gospodarstwie są kozy rasy alpejskiej, kozioł rasy burskiej i kozy rasy mieszanej bursko-alpejskiej. Aktualnie stado przebywa w nowym budynku o powierzchni ok. 350 m2. Do koziarni bezpośrednio przylegają wybiegi i pastwiska, które zapewniają kozom ekologiczny pokarm, swobodę i możliwość wyboru pokarmu. Zwierzęta latem wypasane są na rozległych nieużytkach zapewniającym im ekologiczny pokarm i tak ważną dla tych zwierząt wolność. W okresie zimowym podstawowym pokarmem jest siano, otręby pszenne, owies, i buraki. W gospodarstwie nie są podawane gotowe koncentraty paszowe. Gospodarze współpracują z Uniwersytetem Warmińsko-Mazurskim - Wydziałem Weterynarii i Zootechniki. Oprócz współpracy czysto naukowej zwierzęta mają zapewnioną fachową opiekę weterynaryjną i zootechniczną. Ser kozi, twarogi i jogurty kozie powstają wyłącznie ze świeżego niepasteryzowanego mleka pochodzącego z ich własnej hodowli. W 2005 roku mleczarnie zostały dostosowane do standardów obowiązujących w Unii Europejskiej, w związku z tym swoje produkty może sprzedawać na terenie całej Europy. Gospodarstwo \"Nad Arem\" posiada chłodnie wyrobów gotowych, dojrzewalnię serów oraz całe zaplecze pozwalające na przetworzenie mleka w czasie dwóch godzin po udoju. Dzięki temu kozie produkty są zawsze robione ze świeżego niepasteryzowanego mleka. W produkcji nie używa się żadnych konserwantów ani ulepszaczy. Ser Kozi z Gospodarstwa \"Nad Arem\" został wyróżniony w 2010 r. Certyfikatem Dziedzictwa Kulinarnego Warmii i Mazur. Dziękujemy, że kupujecie mądrze i zdrowo czerpiąc z lokalnych, polskich tradycji, czym wspieracie rozwój małych, rodzimych społeczności.", "url": "https://www.zakiszeni.sklep.pl/pl/c/-SERY-KOZIE-ZAGRODOWE-NAD-AREM/30", "category": "lubuskie", "sub_category": "Sery i inne produkty mleczne", "phrase": "Ser kozi zamkowy"}