{"meta_description": "W miejscowości Siedlisko znajduje się wiele zabytków, z których najważniejszym są ruiny zamku Karolat. Mieszkańcy wsi wspominają, że wokoło zamku pasły się stada kóz, a mieszkańcy...", "title": "SER KOZI ZAMKOWY", "content": "W miejscowości Siedlisko znajduje się wiele zabytków, z których najważniejszym są ruiny zamku Karolat. Mieszkańcy wsi wspominają, że wokoło zamku pasły się stada kóz, a mieszkańcy wsi trudnili się ich hodowlą i wyrabianiem serów z ich mleka. Mleko kozie uznawane jest za lekkostrawne oraz antyalergiczne, w związku z czym wyroby przygotowywane na jego bazie cieszą się dużą popularnością. Jednym z nich jest przygotowywany do dziś, niezmiennie tą samą metodą ser kozi dojrzewający. „Pełnotłusty ser biały twarogowy wkładała do miseczki, posypywała solą i szczelnie przykrywała ściereczkę. Ser dojrzewał minimum tydzień czasu w temperaturze pokojowej aż mocno pachniał” (wspomnienia mieszkańców gminy Siedlisko). Charakterystyczną cechą sera koziego dojrzewającego jest widoczny delikatny nalot pleśni na skórce tego sera. Odpowiednio przygotowany i dojrzały ser zazwyczaj spożywany jest bez dodatków, ale stanowi także wspaniałą przekąskę, do której dodaje się miód. Znawcy sztuki kulinarnej polecają ten rodzaj sera jako dodatek do sałatek lub gotowych dań. Producent: „Qzko” Gospodarstwo Rolno-Agroturystyczne, Siedlisko Sławskie serdelki powstają z mięsa drobiowego. Przysmak ten, dzięki niepowtarzalnym walorom smakowym , stał się bardzo rozpoznawalnym w regionie. Na początku mięso wieprzowe i indycze jest rozdrabniane i kutrowane z niewielką ilością lodu, a w fazie końcowej dodawane są przyprawy. Następnie powstałą masą napełniane zostają luźno batony i osadzane w temperaturze do 20˚C przez godzinę. Wędzenie odbywa się w trzech fazach, czyli suszenie, wędzenie właściwe i parzenie do osiągnięcia wewnątrz batonów temperatury 70˚C. Na koniec serdelki chłodzone są wodą i schładzane do osiągnięcia wewnątrz batonów temperatury 10˚C. Serdelki z uwagi na swoją delikatność smaku, są przysmakiem dzieci. Producent: Klaudiusz Balcerzak, Sława Przepis na przygotowanie sera twarogowego z mleka koziego – krajanka znany jest w Siedlisku, jak i w okolicznych miejscowościach od bardzo dawna tj. od lat 50. Do dziś wyrabiany jest tą samą metodą z mleka odtłuszczonego. Do sera chudego dodawana jest gęsta śmietana w celu jego związania oraz sól i pieprz grubo mielony do smaku. Następnie wszystko jest długo mieszane, aby rozprowadzić równomiernie wszystkie dodatki. Kolejnym etapem jest przełożenie sera do lnianego worka o kształcie rożka i umieszczenie go pomiędzy dwie deski i przyciśnięcie kamieniem w celu odsączenia reszty serwatki. Ser nadaje się do spożycia najlepiej na drugi dzień, ponieważ posiada zwięzłą konsystencję, co sprawia, że bardzo dobrze nadaje się do krojenia i stąd wzięła się jego nazwa „krajanka”. Ser twarogowy spożywany jest na wiele sposobów tj. z dodatkiem szczypiorku i rzodkiewki, na kromce chleba. Może być także dodawany do różnego rodzaju potraw takich jak pierogi, farsz do naleśników czy łazanek. Producent: „Qzko” Gospodarstwo Rolno-Agroturystyczne, Siedlisko W roku 1945 doszło do przesiedlenia Kresowiaków z Huty Oleskiej do Bukowicy w gminie Niegosławice oraz Żukowa w gminie Nowe Miasteczko w województwie lubuskim. Wsie te dzieliły się na małe gospodarstwa rolne, w których mieszkańcy zajmowali się hodowlą trzody chlewnej. Podobnie jak wcześniej przed przesiedleniem przygotowywali z mięsa wędliny zgodnie ze wschodnią tradycją, kulturą i według starych receptur. Przykładem takiej wędliny jest kiełbasa kresowa dojrzewająca. Surowcem do jej przygotowania jest głównie łopatka, szynka, boczek oraz podgardle. Dodatkowo dodawane są przyprawy takie jak: pieprz czarny, pieprz zielony w ziarnach, wcześniej namoczony w alkoholu, papryka słodka i ostra, czosnek oraz cukier. Kiełbasa wyrabiana jest ręcznie, a okres jej dojrzewania to około jednego miesiąca. Dawniej kiełbasa kresowa dojrzewająca wyrabiana była tylko na specjalne okazje ze względu na kosztowne surowce i przyprawy. Obecnie coraz częściej pojawia się na stołach mieszkańców województwa. Producent: Salcum-Fixum, Sulechów", "url": "https://gazetalubuska.pl/lubuskie-sery-i-wedliny-tak-wlasnie-smakuje-lubuskie-poznaj-regionalne-przysmaki/gh/c17-15688643/3", "category": "lubuskie", "sub_category": "Sery i inne produkty mleczne", "phrase": "Ser kozi zamkowy"}