{"meta_description": "Marcin Wojnowski został wyróżniony Honorową Odznaką za Zasługi dla Województwa Lubuskiego. Razem z żoną Kamilą prowadzi w Siedlisko gospodarstwo agroturystyczne Qzko.", "title": "Pasjonat z Siedliska z Honorową Odznaką za Zasługi dla Województwa Lubuskiego", "content": "Pan Marcin razem z żoną Kamilą prowadzą gospodarstwo rolno-agroturystyczne Qzko w Siedlisku, a w nim serowarnię. - To dla nas bardzo duże wyróżnienie, nie tylko za sukcesy dokonane w serowarstwie. Całe życie udzielam się społecznie - przyznaje Marcin Wojnowski. Był współzałożycielem fundacji Karolat, organizował zjazdy motocyklistów, jest prezesem Lubuskiej Spiżarni, która promuje regionalne produkty i organizuje warsztaty kulinarne. Jest też założycielem i prezesem stowarzyszenia Lubuski Produkt Lokalny, które zrzesza twórców produktów wpisanych na ministerialną listę produktów tradycyjnych. Sam zarejestrował na niej kilka pozycji, w tym ser kozi dojrzewający i ser kozi zamkowy. Wyroby z Qzko są od lat nagradzane na prestiżowych konkursach w regionie i kraju. ZOBACZ TEŻ: KAMILA WOJNOWSKA Z SIEDLISKA PRODUKUJE MYDŁO. POKAZAŁA NAM JAK TO SIĘ ROBI [ZDJĘCIA I WIDEO]", "url": "https://nowasol.naszemiasto.pl/pasjonat-z-siedliska-z-honorowa-odznaka-za-zaslugi-dla/ar/c1-5182411", "category": "lubuskie", "sub_category": "Sery i inne produkty mleczne", "phrase": "Ser kozi zamkowy"}