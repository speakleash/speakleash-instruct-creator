{"meta_description": "", "title": "Najlepsze smakołyki nagrodzone!", "content": "Znamy laureatów konkursu o Laur Marszałka Województwa Mazowieckiego na najlepszy produkt roku 2022 oraz Mazowieckiego Konkursu Fotografii Kulinarnej! Wczoraj nagrody laureatom wręczyli marszałek Adam Struzik i przewodniczący sejmikowej komisji rolnictwa i terenów wiejskich Leszek Przybytniak. Produkty regionalne, które są wytwarzane zgodnie z tradycyjną i przekazywaną nierzadko z pokolenia na pokolenie recepturą cieszą się coraz większą popularnością. W regionie nie brakuje też uzdolnionych pasjonatów fotografii, dla których inspiracją są specjały mazowieckiej kuchni. To z myślą o nich samorząd województwa organizuje konkurs o Laur Marszałka Województwa Mazowieckiego i Mazowiecki Konkurs Fotografii Kulinarnej. Konkurs o Laur Marszałka Województwa Mazowieckiego był skierowany do producentów żywności, zarówno firm komercyjnych, jak i podmiotów czy organizacji wytwarzających żywność na mniejszą skalę, np. kół gospodyń wiejskich, gospodarstw agroturystycznych czy ekologicznych, a także osób fizycznych. Spośród 105 produktów jury wybrało 24 przysmaki w 12 kategoriach – 8 w grupie producentów indywidualnych i w 4 w grupie przedsiębiorców. W grupie przedsiębiorców komercyjnych Laur Marszałka Województwa Mazowieckiego za najlepszy produkt 2022 roku zdobyli: Mazowiecki Konkurs Fotografii Kulinarnej był skierowany zarówno do amatorów, jak i profesjonalistów, którzy mogli zgłaszać swoje prace w dwóch kategoriach: ‘Lista produktów tradycyjnych” i ‘Produkty nagrodzone Laurem Marszałka Województwa Mazowieckiego”. Nadesłano 183 fotografie, spośród których jury nagrodziło 21 prac, a kolejnych 7 otrzymało wyróżnienie.", "url": "https://radiooko.pl/najlepsze-smakolyki-nagrodzone/", "category": "mazowieckie", "sub_category": "Gotowe dania i potrawy", "phrase": "Pierogi z jagodami z Myszyńca"}