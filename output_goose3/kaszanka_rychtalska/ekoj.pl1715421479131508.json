{"meta_description": "Wiejski Stół Dr Maryniak. Ekoj.pl to sklep ekologiczny ze zdrową żywnością. Świeże bio warzywa, owoce, mięso i nabiał. Dostawa do domu chłodniami Poznań i okolice, miasto Wrocław, Warszawa Kraków Łódź Gdańsk Gdynia Sopot", "title": "Wiejski Stół Dr Maryniak –", "content": "Wiejski Stół dr Maryniak to rodzinna firma, która już od 8 pokoleń wytwarza wysokojakościowe wędliny na bazie oryginalnych mistrzowskich receptur – bez szkodliwych sztucznych dodatków i glutenu. Firma Rzeźnictwo-Wędliniarstwo dr Maryniak już od końca XIX w. pielęgnuje zawodową tradycję wyrobu naturalnych wędlin, która przekazywana jest z pokolenia na pokolenie. Przedsiębiorstwo rodzinne tradycje zawodowe kontynuuje w podpoznańskim Skórzewie, łącząc pasję do wędliniarskich tradycji z nowoczesnym podejściem do biznesu oraz dbałością o najwyższą jakość, prozdrowotne właściwości wyrobów oraz zadowolenie rosnącej grupy klientów. Wiejski Stół dr Maryniak kładzie ogromny nacisk zarówno na składniki produktów, jak i ręczne metody wytwarzania. To bowiem decyduje o walorach smakowych i zdrowotnych produktów marki dr Maryniak. – Sądzę, że nie ma też tradycji bez pamięci o tym, co robili przodkowie – uważa Józef Maryniak. – Jeżeli produkt ma być wartościowy, może być tylko minimalnie przetworzony z zachowaniem cennych wartości odżywczych. Mięso pochodzi z wielkopolskich gospodarstw, w których nie stosuje się karmy z kukurydzą. Nie są stosowane również dodatki zwiększające chłonność lub objętość mięsa. Duży nacisk firma kładzie wciąż na tradycyjne i wysokojakościowe wyroby wędliniarskie, które stają się coraz popularniejsze w całej Polsce. Cały asortyment produktów marki Wiejski Stół dr Maryniak produkowany jest tylko z naturalnych polskich surowców i bezpiecznych dodatków naturalnych. Obecnie ich oferta obejmuje kilkadziesiąt wędlin dojrzewających i podrobowych, polędwic i szynek, kiełbas i parówek, a także marynowaną słoninę i boczek węgierski. Wszystkie te wyroby odznaczają się zawartością łatwo przyswajalnego białka, żelaza, witaminy B oraz A, D, E i K. Spośród nich prawdziwymi hitami stały się wędliny: Serwolatka i Ziemiańska, szynki, polędwicy, balerony, boczek marynowany, regionalna kaszanka rychtalska, rolka wielkopolska, wątrobianka oraz pasztet wiejski. Do flagowych produktów należy zaliczyć też Winerkę, dietetyczną parówkę produkowaną w naturalnej osłonce baraniej o wyśmienitym smaku.", "url": "https://ekoj.pl/wiejski-stol-dr-maryniak,293.html", "category": "wielkopolskie", "sub_category": "Mięso świeże oraz produkty mięsne", "phrase": "Kaszanka rychtalska"}