{"meta_description": "", "title": "Ziołomiód pokrzywowy 400g, z Bieszczad, Beskidów - Sklep Jasiowa Piwniczka", "content": "Cud ziół i miodu w jednym wyrobie pszczelim... Proponujemy prawdziwy ziołomiód, który jest wytwarzany bezpośrednio przez pszczoły. Są one karmione specjalną mieszanką (tzw. \"pożywką\") na bazie ziół, soków z dodatkiem substancji z dużą ilością cukrów. Taki właśnie ziołomiód łączy w sobie lecznicze właściwości ziół z prozdrowotnymi właściwościami miodu. Skorzystacie w nim z cennych substancji odżywczych zarówno miodu, jak i pokrzywy. Zapach ma lekko aromatyczny, a jego smak jest ziołowy, bardzo słodki i wyjątkowo pyszny. To ziołomiód, który nie ma sobie równych w smaku! Jest w 100% naturalny. W czasie jego pozyskiwania nie używa się żadnych dodatkowych substancji czy szkodliwych składników. Prawdziwy ziołomiód wytwarzany jest bezpośrednio przez pszczoły, to gotowy produkt. Natomiast podróbki powstają z połączenia zewnętrznego składnika z gotowym miodem. Pokrzywa często nazywana jest naturalnym antybiotykiem. Roślina ta była wykorzystywana przez nasze babcie do przyrządzania antybakteryjnego i przeciwzapalnego naparu. Dodatkowo jest cennym źródłem witamin i soli mineralnych. Pszczółki pod czułą opieką rodziny Krasulaków korzystają z krystalicznie czystych terenów* południowo-wschodniej Polski. Ma to wpływ na najwyższą jakość niezwykłych wyrobów pszczelarskich Pasieki Bieszczadzkiej. Rodzina wykonuje ogrom pracy z cierpliwością, miłością i ogromną pasją na każdym etapie produkcji. Przemyślana lokalizacja uli, odpowiednia opieka nad nimi, pilnowanie bezpieczeństwa i zdrowia pszczół, wydobywanie plastrów miodu (miodobranie) przez pszczelarza, odsklepianie cennego surowca do wirówki, a następnie spokojne czekanie na odstanie miodu i w końcu pieczołowite przelewanie do słoiczków... Dostajecie cenny, wyjątkowy produkt lokalny – czyste zdrowie. * Tereny zbierania są czyste, oddalone od dróg i zanieczyszczeń.", "url": "https://jasiowapiwniczka.pl/502,ziolomiod-pokrzywowy-400g.html", "category": "lubuskie", "sub_category": "Inne produkty", "phrase": "Ziołomiód pokrzywowy"}