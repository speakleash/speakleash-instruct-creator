{"meta_description": "Produkt wpisany na listę produktów tradycyjnych w dniu 2015-01-26 w kategorii Inne w woj. lubuskim.", "title": "Ziołomiód pokrzywowy - - Portal Gov.pl", "content": "Przybiera kształt naczynia, w którym jest przechowywany. W zależności od wielkości naczynia, najczęściej słoiki o pojemności 200 ml, 315 ml, 750 ml, 900 ml. Rozkwit pszczelarstwa na Ziemi Lubuskiej rozpoczął się podczas osiedlania się na tych terenach ludności z Kresów Wschodnich. Ludność ta przybywała na te tereny wraz ze swoimi pasiekami lub zagospodarowywała pasieki pozostawione po wcześniejszych mieszkańcach. W latach 70-tych w dużej mierze pożytki były skąpe, a pasieki stacjonarne. Tym samym pszczelarze borykając się z brakiem różnorodnych pożytków dla pszczół zaczęli korzystać z doświadczeń farmaceutów, botaników i rozpoczęli wytwarzanie ziołomiodów. Najbardziej przyjął się ziołomiód pokrzywowy. Roślina ta bardzo obficie występowała na obrzeżach lasów i w miejscowych parkach. „Chadzałem po nieużytkach zbierając dorodne pędy zdrowej majowej pokrzywy, z której domowym sposobem wyciskano sok, a następnie poddawano konserwacji” (Wywiad z mieszkańcami Ziemi Lubuskiej). Sok pokrzywowy konserwowano syropem cukrowym. Tak przygotowana pożywka ziołowa podawana była pszczołom do przerobienia. Następnie odbywało się miodobranie, czyli odwirowywanie ziołomiodu z ramek i rozlewanie do szklanych opakowań. Jak mówią mieszkańcy: „na ziołomiód pokrzywowy chętnych nie brakuje. Cieszy się dużym zainteresowaniem, ponieważ pobudza organizm do tworzenia ciał odpornościowych, wpływa korzystnie na tworzenie czerwonych krwinek ze względu na dużą zawartość aktywnego biologicznie żelaza. Działa moczopędnie i laktacyjnie, ułatwia trawienie, obniża poziom cukru we krwi. Wspomaga leczenie anemii, krzywicy, krwawień, zapalenia nerek, pęcherza moczowego” (Wywiad z mieszkańcami Ziemi Lubuskiej).", "url": "https://www.gov.pl/web/rolnictwo/ziolomiod-pokrzywowy", "category": "lubuskie", "sub_category": "Inne produkty", "phrase": "Ziołomiód pokrzywowy"}