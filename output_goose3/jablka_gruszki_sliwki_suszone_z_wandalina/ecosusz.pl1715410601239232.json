{"meta_description": "Oferujemy suszone owoce, warzywa oraz zioła z ekologicznych upraw. Produkty suszone BIO. Herbatki BIO.", "title": "Vita Natura EcoSusz", "content": "...to nie tylko firma i miejsce gdzie zajmujemy się suszeniem owoców, warzyw oraz ziół. To także nasza pasja wynikającą ze sposobu życia w zgodzie i harmonii z naturą. Zdecydowana większość surowca oraz ziół pozyskiwana jest z własnego gospodarstwa ekologicznego. Świeże i zdrowe owoce suszone są zarówno w całości jak również krojone w cienkie plastry, krążki lub ćwiartki. Przygotowany surowiec poddawany jest procesowi suszenia za pomocą ciepłego strumienia powietrza w odpowiedniej temperaturze, przystosowanej do danego rodzaju owoców. Dzięki tej technologii suszenia owoce nie tracą naturalnego koloru, smaku i wartości odżywczych. Podczas konserwacji owoców nie stosujemy w naszej firmie żadnych cukrów, polepszaczy smaku ani jakichkolwiek substancji chemicznych przedłużających okres przechowywania. Nasze suszone owoce stanowią wspaniałą i naturalną alternatywę dla słodyczy. Są doskonałym dodatkiem do posiłku ale też bardzo zdrową przekąską zwłaszcza w okresie jesienno-zimowym, kiedy dostęp do świeżych owoców jest ograniczony. Słodycz suszonych owoców to w stu procentach zasługa samej natury. Z suszonych owoców sporządzamy całkowicie naturalne herbatki owocowe i owocowo-ziołowe. Wiele mieszanek herbat szczegółowo analizujemy pod względem walorów smakowych, kolorystyki oraz zastosowania. Cechą charakterystyczną jest skład, który komponujemy z owoców i ziół występujących w naszym gospodarstwie ekologicznym. Dwie spośród naszych herbat znajdują się na Liście Produktów Tradycyjnych Ministerstwa Rolnictwa i Rozwoju Wsi („Herbata różana z ziołami” oraz „Malinowa Fantazja”). Nasze herbaty tworzymy z mieszanek surowców z naciskiem na całkowitą naturalność, lokalne pochodzenie oraz tradycję. Proces produkcyjny oraz pakowanie w dużej mierze odbywa się ręcznie. Naszym celem jest dostarczenie Państwu wysokiej jakości, zdrowych oraz wysoce wartościowych produktów. ...czyli nasze \"mini aktualności\", w których przybiżamy więcej informacji o naszej działalności oraz tradycji z nią związanej, a także przestawiamy zdobyte certyfikaty, dyplomy oraz inne materiały. Zapraszamy do lektury :)", "url": "https://ecosusz.pl/", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka, gruszki, śliwki suszone z Wandalina"}