{"meta_description": "Żebroczka to regionalna potrawa z południa Polski, szczególnie popularna w okolicach Wisły. Nic więc dziwnego, że ma być jednym z przysmaków na weselnym stole w...", "title": "Żebroczka - wiślańska zapiekanka z ziemniaków i ryżu. Jak zrobić hit weselnego stołu Karoliny Małysz?", "content": "Żebroczka - wiślańska zapiekanka z ziemniaków i ryżu. Jak zrobić hit weselnego stołu Karoliny Małysz? Żebroczka to regionalna potrawa z południa Polski, szczególnie popularna w okolicach Wisły. Nic więc dziwnego, że ma być jednym z przysmaków na weselnym stole wiślanki, Karoliny Małysz. Przepis na tę potrawę nie jest trudny, a składniki ogólnie dostępne, za to smak ma jedyny w swoim rodzaju. Podpowiadamy, jak zrobić żebroczkę, wiślańską zapiekankę. Córka mistrza zapowiedziała, że nie wyobraża sobie swojego weselnego przyjęcia bez góralskiego śpiewu, tańców i tradycyjnych potraw, a wśród nich właśnie żebroczki. Jak wyjaśnia Małyszówna: - To jest taka potrawa z ryżem, ze skwarkami, z mlekiem. Coś podobnego do placków ziemniaczanych, ale pieczone w piekarniku. Okazuje się, że potrawa jest smaczna, prosta i naprawdę warta uwagi. Żebroczka to chluba kuchni śląsko-cieszyńskiej. Gotowy produkt już od wielu lat wpisany jest na listę produktów tradycyjnych, a jego historia sięga XIX w. Wg legendy powstała z produktów, które wędrowny żebrak zbierał pukając do okolicznych chałup. Z tego, co dostał od dobrych ludzi przygotował nietypowy placek, nazywany wiślańską żebroczką.", "url": "https://beszamel.se.pl/przepisy/pizza-i-ciasta-wytrawne/zebroczka-wislanska-zapiekanka-z-ziemniakow-i-ryzu-jak-zrobic-hit-weselnego-stolu-karoliny-malysz-re-6QTC-UZda-JLd4.html", "category": "śląskie", "sub_category": "Gotowe dania i potrawy", "phrase": "Żebroczka"}