{"meta_description": "Żebroczka - wiślańska zapiekanka to tradycyjne danie pochodzące z rejonów Śląska Cieszyńskiego i Podhala. To bardzo ciekawa baba ziemniaczana, ale z", "title": "Zapiekanka Żebroczka zawsze robi furorę. Kosztuje grosze, a naje się cała rodzina", "content": "Cebulę i czosnek obierz i drobno posiekaj. Mięso pokrój na bardzo drobne kawałki i włóż na patelnię bez dodatku tłuszczu. Wytop tłuszcz, do uzyskania skwarek. Na tym samym tłuszczu podsmaż czosnek i cebulę do lekkiego zezłocenia. Ryż ugotuj do miękkości według instrukcji na opakowaniu. Ziemniaki obierz i zetrzyj na tarce jak na placki ziemniaczane. Odsącz je z nadmiaru wody, a następnie zalej wrzącym mlekiem i zostaw na kilka minut. W misce połącz ze sobą ziemniaki, ryż, cebulę z czosnkiem i wytopione mięso. Dopraw masę wszystkimi przyprawami. Przełóż masę do dużego naczynia żaroodpornego, dociskając ją do krawędzi i brzegów. Na wierzchu możesz położyć pokrojonego pomidora, ale nie jest to konieczne. Formę wstaw do piekarnika nagrzanego do temperatury 180 st. Celsjusza. Zapiekankę piecz przez ok. 2 godziny, do momentu aż pojawi się chrupiąca skórka. Żebroczka – wiślańska zapiekanka to danie, które należy podawać na ciepło, od razu po przygotowaniu lub na drugi, a nawet na trzeci dzień, po podgrzaniu.", "url": "https://smaker.pl/przepisy-dania-glowne/przepis-zebroczka,1982685,smaker.html", "category": "śląskie", "sub_category": "Gotowe dania i potrawy", "phrase": "Żebroczka"}