{"meta_description": "", "title": "Żebroczka to rewelacyjny przepis na oryginalną zapiekankę. To chluba kuchni śląsko-cieszyńskiej", "content": "Jak Polska długa i szeroka tyle oryginalnych, regionalnych smakołyków. Niemal każde województwo może pocieszyć się niepowtarzalnym smakiem czy swojskim przepisem. Jednym z ciekawszych obiadów serwowanych w kuchni śląsko-cieszyńskiej jest żebroczka, czyli nic innego jak znakomita zapiekanka. Żebroczka to swojskie danie rodem ze śląska. Tu rządzi prostota i smak Niemal każdy region Polski może pochwalić się charakterystycznym specjałem czy niepowtarzalnym smakiem. Jak Zakopane ma oscypki, a Toruń pierniki, tak Wisła słynie z obłędnej zapiekanki o dźwięcznej nazwie żebroczka. To regionalna potrawa kuchni Śląskiej, której smak pozostanie z nami na długo - jest jednocześnie smacznie, swojsko i ekspresowo. Potrawa to miks smaków, jednak bazą są ziemniaki. To obłędne i jednocześnie wyjątkowo łatwe danie już od wielu lat wpisany jest na listę produktów tradycyjnych, a jego historia sięga XIX wieku. Historia smakowitego ziemniaczanego placka wiąże się z żebrakiem, który miał krażyć od domu do domu i zbierać rozmaite produkty spożywcze. Efektem jest żebroczka, czyli zapiekanka łącząca kilka swojskich, tanich produktów jak ziemniaki, ryż czy skwarki. • Cebulę i czosnek obierz oraz pokrój, podobnie zrób z boczkiem lub słoniną. Na suchej patelni wytop i lekko podsmaż mięso, później dodaj warzywa - całość powinna się ładnie zeszklić. • Teraz pora na ziemniaki. Warzywa zetrzyj na drobnych oczkach, podobnie jak na placki ziemniaczane. Dodaj do nich wszystkie przyprawy, ryż oraz skwarki z czosnkiem i cebulą. • Tak powstałą masę dokładnie zamieszaj i na koniec dodaj gorące mleko - wszystko ponownie wymieszaj. • Masę przelej do naczynia żaroodpornego - piecz w 200 stopniach przez godzinę. Smacznego!", "url": "https://haps.pl/Haps/7,167251,30154609,zebroczka-to-rewelacyjny-przepis-rodem-ze-slaska-wystarczy.html", "category": "śląskie", "sub_category": "Gotowe dania i potrawy", "phrase": "Żebroczka"}