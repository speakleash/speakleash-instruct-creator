{"meta_description": "", "title": "Pralina z Lublina - opakowanie 6 szt. - Smaki Lubelszczyzny", "content": "Jak to się zaczęło? Pralinki powstały w XVII wieku. Według legendy, pierwszy deser, w ramach którego połączono migdały z płynnym cukrem, powstał na dworze francuskiego Króla Słońce – Ludwika XIV. Twórcą tego delikatesu miał być szef kuchni francuskiego marszałka polowego, hrabiego du Plessis Praslin. Szef kuchni zdecydował, że nazwie swój wynalazek „Praslin”, aby uhonorować marszałka. Od tego czasu, wykorzystywano specjał nie tylko do czarowania dam na królewskim dworze, ale także do przełamywania lodów podczas trudnych dyplomatycznych negocjacji. Czekoladowe praliny lubelskie wykonywane są z niezwykłą precyzją i starannością o szczegóły, powstałe kompozycje i wzory są rezultatem właściwego doboru i połączenia nadzienia z czekoladą, co zapewnia bogactwo doznań smakowych. Praliny z Lublina są wypełniane nadzieniem stworzonym z prawdziwych owoców i naturalnego miodu. Takie połączenie daje im niepowtarzalny smak i sprawia, że cieszą się olbrzymim zainteresowaniem klientów, którzy zamawiają je już nie tylko na uroczystości, ale także do codziennej konsumpcji.", "url": "http://smakilubelszczyzny.pl/pralina-z-lublina/99-pralina-z-lublina-opakowanie-6-szt.html", "category": "lubelskie", "sub_category": "Wyroby piekarnicze i cukiernicze", "phrase": "Pralina z Lublina"}