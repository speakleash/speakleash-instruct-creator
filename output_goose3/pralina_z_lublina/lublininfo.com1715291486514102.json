{"meta_description": "Smaki Polskich Marek Turystycznych - Lublin", "title": "Smaki Polskich Marek Turystycznych - Lublin", "content": "Lubelska gastronomia to przede wszystkim różnorodność. Kuchnia w regionie przepełniona jest tradycja, a serwowane potrawy stanowią pamiątkę wielokulturowości Lublina. Wszystko dlatego, ze przez wiele lat społeczność miasta tworzyli przedstawiciele najróżniejszych narodowości i wyznań. Dziś kulinarne oblicze Lublina znajduje odbicie w daniach kuchni polskiej, żydowskiej i kresowej. Na gastronomicznej mapie miasta nie brakuje także smaków włoskich, bliskowschodnich, azjatyckich czy europejskich. Wszystko to przygotowywane przez światowej klasy kucharzy. Do przygotowania lokalnych przysmaków i dan wykorzystywane są najlepsze, naturalne, a przede wszystkim pochodzące z regionu składniki. Same dania wykonywane są z dbałością o najdrobniejszy szczegół. Przyjeżdżając do Lublina, nie można nie skosztować lokalnych specjałów takich jak: cebularz, forszmak, schabowy po lubelsku, pierogi czy lubelska gryczanka drożdżowa. Regionalne potrawy dostępne są w najlepszych miejskich restauracjach. Część z nich znajdziesz poniżej, wszystkie – za pomocą naszej wyszukiwarki Gdzie zjeść (kliknij link).", "url": "https://lublininfo.com/lublin-smaki-polskich-marek-turystycznych/", "category": "lubelskie", "sub_category": "Wyroby piekarnicze i cukiernicze", "phrase": "Pralina z Lublina"}