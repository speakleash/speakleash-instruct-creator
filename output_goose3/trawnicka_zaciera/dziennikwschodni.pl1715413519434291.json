{"meta_description": "Trawnicka zaciera to najtańsza zupa na świecie. A jak smakuje! Żeby ją ugotować pojechaliśmy z Magdą Fijałkowską z Radia Lublin do biblioteki w Trawnikach.", "title": "Zróbmy coś na szybko!", "content": "Trawnicka zaciera to najtańsza zupa na świecie. A jak smakuje! Żeby ją ugotować pojechaliśmy z Magdą Fijałkowską z Radia Lublin do biblioteki w Trawnikach. Dzięki reklamom czytasz za darmo. Prosimy o wyłączenie programu służącego do blokowania reklam (np. AdBlock). Bibliotekę prowadzi Regina Kamińska. W dodatku świetnie gotuje. I zbiera stare kajety z babcinymi przepisami. Fanem trawnickiej zaciery są Piotr Bikont i Robert Makłowicz.   Skąd pomysł na zupę zacierkową? – Zróbmy coś na szybko – powiedziała do mnie Magda. A poza tym jeszcze nie gotowaliśmy zupy – wzięła się pod boki. W krzczonowski stroju wyglądały z Reginą Kamińską zabójczo. To dopiero było gotowanie. Z przyśpiewką.  W drewnianej niecce leżało sobie pół kg mąki.   Obok cztery kartofle. Kawałek surowego boczku. Jedna cebula. Sól, pieprz – i to wszystko. • Z tego ma nam wyjść dobra zupa?   – Wyjdzie, wyjdzie. Jak mój ojciec przychodził wieczorem do domu, siadał przy kuchennym stole i mówił do mamusi: Zróbmy coś na szybko – odpowiedziała Magdzie Fijałkowskiej Regina Kamińska.  Zabraliśmy się za gotowanie.  W dużym garnku zagotowałem 4 litry wody. Dodałem cztery duże kartofle pokrojone w kostkę. Ziemniaki się gotowały. Zabrałem się za krojenie boczku w drobną kostkę. I siekanie cebuli.  A dziewczyny?  Śmiały się, płakały od cebuli, śpiewały i zabrały się za gniecenie ciasta.  Ciasto można zagnieść z 0,5 kg mąki, jednego jaja, szczypty soli i wody.  Ale my zrobiliśmy ciasto bez jajka.  Magda zrobiła z mąki na stolnicy krater wulkanu. Osoliła makę, podlała wodą i zaczęła miesić ciasto.   Szło jej nieźle.   Potem złapała za wałek.  Ćwiczenia na siłowni zrobiły swoje.  Po kilku minutach na stolnicy pyszniło się ciasto.  Regina Kamińska pokroiła je na paski. Dostałem do ręki długą łyżkę, na której zawiesiła ciasto. Dziewczyny zaczęły rwać zacierki i wrzucać je do wody z ziemniakami.   Po kuchni rozszedł się rozkoszny zapach. Kiedy wszystkie zacierki wypłynęły, okrasiłem zacierkę wcześniej „uskwarzonym” boczkiem z cebulą.  Przyprawiłem solą z pieprzem. Zacierka powędrowała do wazy. Potem do misek. I zaczęło się smakowanie. Prostego jadła. Żadnych tam wydumanych fanaberii. Uszy się trzęsły. Nie było czasu ani ochoty na jałowe gadanie. Gol z połowy boiska, ponad 100 minut gry, Motor i Znicz Pruszków na remis po szalonym meczu [zdjęcia, wideo] Czasami o meczach piłki nożnej mówi się, że emocji było w nich tyle, co na rybach. W spotkaniu Motoru Lublin ze Zniczem Pruszków było jednak zupełnie odwrotnie. Mieliśmy w nim wszystko: sporo goli, zwroty akcji, interwencje VAR i niesamowitą dramaturgię. Niestety, nie było za to happy-endu, bo skończyło się remisem 3:3. A ten wynik powoduje, że drużynie Mateusza Stolarskiego będzie jeszcze trudniej o miejsce w strefie barażowej. Zdjęcie z Dziennika Wschodniego Zdjęciem XX-lecia Grand Press Photo? Głosowanie tylko do północy Jeszcze tylko dziś, do godz. 23.59, można głosować na Zdjęcie XX-lecia w jubileuszowej 20. edycji Ogólnopolskiego Konkursu Fotografii Reporterskiej – Grand Press Photo. Wyboru można dokonać spośród 19 Zdjęć Roku z poprzednich edycji konkursu, autorami dwóch z nich byli fotoreporterzy Dziennika Wschodniego! Przetarg na Lubelskie Centrum Piłki Nożnej rozstrzygnięty. Miasto wyda nieco więcej niż planowało Urząd Miasta w Chełmie rozstrzygnął dzisiaj przetarg na budowę Lubelskiego Centrum Piłki Nożnej. Ratusz na inwestycję w ramach, której przebudowany zostanie Stadion Miejski przy ul. Szwoleżerów, a także powstaną trzy boiska treningowe: przy stadionie, Zespole Szkół Budowlanych i Geodezyjnych oraz Medycznym Studium Zawodowym (kryte balonem) wyda blisko 6 milionów złotych więcej niż planował.", "url": "https://www.dziennikwschodni.pl/kuchnia/zrobmy-cos-na-szybko,n,1000065929.html", "category": "lubelskie", "sub_category": "Gotowe dania i potrawy", "phrase": "Trawnicka Zaciera "}