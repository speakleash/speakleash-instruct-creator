{"meta_description": "Lubelski Ośrodek Doradztwa Rolniczego w Końskowoli", "title": "LODR w Końskowoli - Trawnicka Zaciera - Festyn Powiatowo - Gminny w Trawnikach", "content": "W dniu 24 lipca 2022 r. na terenie gminy Trawniki odbył się Festyn Powiatowo – Gminny „Między Wieprzem, a Giełczwią - Festiwal Dwóch Dolin – Trawnicka Zaciera”. Festyn ten był jednocześnie XII Nadwieprzańskim Festiwalem Piosenki i Przyśpiewki Ludowej, podczas którego główną atrakcją były występy Kół Gospodyń Wiejskich z gmin powiatu świdnickiego oraz koncert Orkiestry Dętej z Trawnik. Podczas imprezy odbyło się rozstrzygnięcie Konkursu Potraw Regionalnych o Nagrodę Specjalną Starosty powiatu Świdnickiego i Nagrodę Wójta Gminy Trawniki oraz wręczenie nagród specjalnych najlepszemu wędkarzowi w zawodach wędkarskich i młodym sportowcom. Dodatkowymi atrakcjami były: Kiermasz Rękodzieła Artystycznego, Degustacja i Kiermasz Kuchni Regionalnej, Warsztaty Rękodzielnicze oraz dla dzieci Wesołe Miasteczko. Powiatowy Zespół Doradztwa Rolniczego w Piaskach przygotował stoisko pokazowe, na którym przybyli rolnicy mieli możliwość uzyskania informacji i porad.", "url": "https://www.lodr.konskowola.pl/www_m/index.php/2328-trawnicka-zaciera-festyn-powiatowo-gminny-w-trawnikach", "category": "lubelskie", "sub_category": "Gotowe dania i potrawy", "phrase": "Trawnicka Zaciera "}