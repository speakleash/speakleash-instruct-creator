{"meta_description": "Promujemy powrót gęsiny na polskie stoły. Akcja „Kujawsko-pomorska gęsina na św. Marcina”  organizowana jest przez Województwo Kujawsko-Pomorskiego.", "title": "Przepis na faszerowane szyjki gęsie:", "content": "Zaczynamy od płukania i oczyszczania szyjki gęsiej w osolonej wodzie . Osuszamy, wkładamy do miseczki i skrapiamy sosem sojowym. Następnie przygotowujemy farsz: Cebulę kroimy w drobną kostkę, obsmażamy na złoto na oleju z dodatkiem masła , dodajemy pokrojone drobno grzyby. Smażymy około 10 min i podlewamy białym winem – 75 ml, odparowujemy. W tym czasie mielimy mięso na drobno z gęsi i dodajemy przesmażoną cebulę i połowę grzybów. Doprawiamy czosnkiem, sosem sojowym, rozmarynem. Dodajemy natkę i kolendrę, sól pieprz i pokrojoną śliwkę kalifornijską do smaku – wg uznania. Wszystko mieszamy i gotowym farszem napełniamy ciasno szyjki. Nafaszerowane szyjki obsmażamy na gorącym oleju z każdej strony i zawijamy je w folię aluminiową. Wkładamy do naczynia żaroodpornego i pieczemy 20 min w temp. 180 st. Przygotowujemy sos grzybowy: Podsmażamy cebulę z czosnkiem i dodajemy drugą połowę pokrojonych grzybów, podlewamy białym winem – 75 ml i odparowujemy. Dodajemy śmietankę i doprawiamy rozmarynem, sosem sojowym, natką pietruszki, solą, pieprzem. Sosem polewamy szyjki po upieczeniu. Szyjki należy podawać z kopytkami lub ziemniakami w dowolnej postaci, z buraczkami lub bukietem surówek.", "url": "https://czasnagesine.pl/przepisy/53/przepis-na-faszerowane-szyjki-gesie", "category": "kujawsko-pomorskie", "sub_category": "Mięso świeże oraz produkty mięsne", "phrase": "Szyja gęsia nadziewana"}