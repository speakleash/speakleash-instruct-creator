{"meta_description": "Czy niedzielny obiad to rosół i kotlet schabowy? Czy ważne rodzinne wydarzenia, uroczystości, spotkania w gronie najbliższych idą w parze z wykwintnym jedzeniem? Okazuje się, że na stołach Zagłębiaków zamiast klasycznego schabowego często pojawiało się dzikie ptactwo. Gęsi i Kaczki w dużych ilościach spożywano pod koniec XIX wieku. Dlatego dziś przedstawiamy przepis na faszerowaną szyje…", "title": "Gęsia szyja faszerowana", "content": "Czy niedzielny obiad to rosół i kotlet schabowy? Czy ważne rodzinne wydarzenia, uroczystości, spotkania w gronie najbliższych idą w parze z wykwintnym jedzeniem? Okazuje się, że na stołach zamiast klasycznego schabowego często pojawiało się dzikie ptactwo. Gęsi i Kaczki w dużych ilościach spożywano pod koniec XIX wieku. Dlatego dziś przedstawiamy przepis na faszerowaną szyje z gęsi. Ciekawi?  Gdy posiadano swoje gospodarstwo rolne gęsi na podwórku były codziennością. Tuszę gęsi można było wykorzystać niemal w całości. Podroby smażono lub duszono, z korpusu gotowano wywary, a skóry zaczęto nadziewać. Wątróbkę obsmażano i mielono z resztą mięsa z gęsi. Na skórę z gęsi wykładano farsz i pieczono w formie rolady. Czy może być to rarytas, podany w nowoczesny sposób? Okazuje się, że tak! Sami zobaczcie jak Zagłębie od kuchni poradziło sobie z tym wyzwaniem.  Gęsina w dzisiejszych czasach jest trudno dostępna. Nie zawsze jest ubój. W Zagłębiu Dąbrowskim jest garstka osób zajmująca się tym fachem. Kiedyś ich zabraknie, i zostanie Nam tylko importować gęsinę z innych regionów Polski. Co regionalne to najlepsze, a co Polskie też smakuje wyśmienicie. Przepis na faszerowaną szyję gęsi pochodzi ze zbiorów rodzinnych. My, jak zawsze opracowaliśmy go na swój sposób. Jest co najważniejsze regionalnie, tradycyjnie ale podane w nowoczesny sposób. Czy można połączyć kuchnie tradycyjną z nowoczesnością? Wydaje Nam się, że tak! I jak widać całkiem dobrze Nam to wychodzi 😉 • Około 500 ml wywaru mięsnego (najlepiej z korpusu po oprawionej gęsi); • 350g wątróbki z gęsi (ewentualnie z kurczaka lub indyka); • Około 80g tłuszczu z gęsi lub masła klarowanego; Bułkę lub pieczywo czerstwe namoczyć w mleku. Cebulę obrać i pokroić w kostkę. Wątróbkę oczyścić z przerostów, opłukać i pokroić w drobną kostkę. Na rozgrzanym tłuszczu gęsim przesmażyć cebulę wraz z przygotowaną wątróbką. Doprawić do smaku. Do mielonej cielęciny dodać dobrze odciśniętą bułkę oraz wcześniej podsmażoną wątróbkę z cebulą. Dodać jajka oraz posiekaną natkę pietruszki. Całość wyrobić na jednolitą masę doprawiając do smaku. Opłukane i oczyszczone szyjki zawiązać z jednej strony, a następnie nadziać je przygotowanym farszem i związać z drugiej strony tak, aby farsz nie wypływał ze skórek. Tak przygotowane roladki, układamy na blasze i zalewamy je wywarem. Całość pieczemy w piekarniku w 180°C przez około 60 minut. ⁕ Pamiętajmy, aby od czasu do czasu obracać roladki w piekarniku, aby równomiernie się zrumieniły. Faszerowane szyjki z gęsi można podawać z tłuczonymi ziemniakami, z puree oraz z kluchami żelaznymi. Świetnie smakują również podane jako samodzielne danie w towarzystwie kiszonego ogórka.", "url": "https://zaglebieodkuchni.wordpress.com/2017/08/24/gesia-szyja-faszerowana/", "category": "kujawsko-pomorskie", "sub_category": "Mięso świeże oraz produkty mięsne", "phrase": "Szyja gęsia nadziewana"}