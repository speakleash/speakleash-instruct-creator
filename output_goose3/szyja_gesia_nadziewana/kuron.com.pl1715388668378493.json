{"meta_description": "Nadziewana gęsia szyja najlepszy sprawdzony i prosty przepis który zawsze się udaje! Kliknij i zobacz cały przepis!", "title": "Nadziewana gęsia szyja", "content": "-skóra z gęsiej szyi  -gęsi żołądek i wątróbka  -250 g cielęciny  -2 żółtka  -1 cebula, 4 ząbki czosnku  -1 kwaśne jabłko  -50 ml madery lub tokaju  -1 łyżeczka majeranku  -pół namoczonej w mleku i odciśniętej bułki  -2 łyżki smalcu  -sól, pieprz Skórę z gęsiej szyi oczyszczamy i myjemy. Na tłuszczu przesmażamy wątróbkę i żołądek. Cebulę drobno kroimy, dodajemy pokrojone, pozbawione gniazda nasiennego jabłko, posiekane, utarte z odrobiną soli ząbki czosnku, majeranek i dodajemy do wątróbki, razem dusimy i odstawiamy do wystygnięcia. Mięso mielimy, żołądek i wątróbkę bardzo drobno siekamy. Usmażoną cebulę, czosnek, podroby i mięso mieszamy z odciśniętą bułką i żółtkami. Doprawiamy maderą, solą i pieprzem, dokładnie wyrabiamy. Nadziewamy szyję dość luźno i związujemy lub zszywamy z obu końców. Nakłuwamy w kilku miejscach, żeby nie pękła. Smarujemy smalcem i wstawiamy do nagrzanego do 180ºC piekarnika. Pieczemy około 40 minut. Wyjmujemy do ostygnięcia. Kroimy w ukośne plastry, układamy na półmisku, podajemy z ostrymi sosami. W ten sposób możemy przyrządzić szyję kaczą lub indyczą.", "url": "https://kuron.com.pl/artykuly/przepisy/drob/nadziewana-gesia-szyja/", "category": "kujawsko-pomorskie", "sub_category": "Mięso świeże oraz produkty mięsne", "phrase": "Szyja gęsia nadziewana"}