{"meta_description": "", "title": "Śledzik kołobrzeski wpisany na listę specjałów / Aktualne wiadomości z Polski, informacje rolnicze z kraju, wydarzenia / Agropolska", "content": "Śledzik kołobrzeski to 35. smakołyk z Pomorza Zachodniego, który został wpisany na Listę Produktów Tradycyjnych Ministerstwa Rolnictwa i Rozwoju Wsi. Na ministerialnej Liście Produktów Tradycyjnych znalazł się 35. smakołyk z Pomorza Zachodniego. Region rozsławiać ma tym razem śledzik kołobrzeski. Specjał został wpisany na Listę Produktów Tradycyjnych z inicjatywy Beaty Mieczkowskiej-Miśtak. Dla niej i jej bliskich inspiracją były receptury opracowywane w specjalizujących się w przygotowywaniu marynat przedsiębiorstwie „Barka” oraz spółdzielni „Bałtyk”. Jak wspominała podczas konferencji prasowej promującej wpisanie śledzika kołobrzeskiego na LPT, przygotowuje to danie na rodzinne uroczystości i na święta. – Do zrobienia dania wykorzystujemy śledzia bałtyckiego, który poddaje się procesowi marynowania. Przepis pracochłonny, ale efekty są rekompensatą i warto zrobić takie danie, aby zachwycić swoich gości – mówiła wnioskodawczyni. Chmiel krasnostawski został zarejestrowany na ministerialnej Liście Produktów Tradycyjnych. To już 153. wpis z województwa lubelskiego, które jest pod tym względem trzecie w kraju. Lubelszczyzna jest chmielowym zagłębiem na... Jak dodała, przepis na śledzika kołobrzeskiego jest przepisem rodzinnym. – Ocalił go od zapomnienia mój brat Marek Pietrzela. Przepis ten miała zapisany w zeszycie nasza mama Zofia, która mogła go zaczerpnąć z receptury spółdzielni „Bałtyk”, w której pracowała – wyjaśniała pani Beata. Z roku na rok ministerialna lista jest wzbogacana o kolejne przysmaki z województwa zachodniopomorskiego. – Również trzy produkty z Kołobrzegu: ogórek kołobrzeski, kapusta kiszona z beczki oraz od teraz śledzik kołobrzeski, mogą pochwalić się takim wyróżnieniem – wskazuje wicemarszałek województwa zachodniopomorskiego Jarosław Rzepa.", "url": "https://www.agropolska.pl/aktualnosci/polska/sledzik-kolobrzeski-wpisany-na-liste-specjalow,1403.html", "category": "zachodniopomorskie", "sub_category": "Produkty rybołówstwa, w tym ryby", "phrase": "Śledzik kołobrzeski"}