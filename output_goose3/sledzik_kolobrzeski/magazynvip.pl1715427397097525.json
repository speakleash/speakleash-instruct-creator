{"meta_description": "Warto go jeść na co dzień a nie tylko od święta. Śledź o ryba zdrowa, tania i dostępna. Wypróbujcie moje przepisy. Mam nadzieje, że potrawy wam zasmakują", "title": "Śledzie idealne ryby na każdą okazję", "content": "W Szczecinie zakończył się konkurs „Zasolony król” na potrawę ze śledzia. Nagrodę główną czyli 1 miejsce wywalczył Krzysztof Kucharczyk z 5 Star Catering, 2 miejsce Wojciech Pawlak z Park Hotel, 3 miejsce Grzegorz Mierzwa z Parkowa 13, wyróżnienie otrzymali uczniowie z Zespołu Szkół Gastronomicznych nr 6 w Szczecinie pod kierunkiem Wioletty Skuratowicz. A nagrodę publiczności otrzymał Macieja Drożdżewski z Restauracji Polskiej. W Kołobrzegu niestety jak dotąd nie było konkursów na potrawy ze śledzi, ale wiele restauracji i barów ma w swoim menu potrawy z tej ryby. A to właśnie zainspirowało mnie do napisania o śledziu. Śledź to ryba wszechstronna, można z niej przygotować dania tradycyjne i bardzo nowoczesne. Ba są nawet tacy, którzy przygotowują desery za śledzi. Można z niego zrobić przystawkę lub danie główne. A najbardziej popularną przystawką w Kołobrzegu i na pomorzu zachodnim jest śledzik kołobrzeski. Jest on przygotowywany według receptury na śledzika kołobrzeskiego wpisanego na listę produktów kulinarnych województwa zachodniopomorskiego. Potrawa jest 35 smakołykiem z Pomorza Zachodniego, która znalazła się w spisie prowadzonym przez Ministerstwo Rolnictwa i Rozwoju Wsi. Równie popularny jest śledzik w śmietanie po pomorsku. Robi się go ze śledzia solonego lub świeżego. Nad morzem warto spróbować właśnie tej wersji. Bo tu będzie smakował na pewno wyjątkowo. Jeśli chcielibyście zrobić go samodzielnie podaję mój przepis, który choć może wydawać się pracochłonny jest wart efektu, który osiągniecie. Śledzie umyj. Wyjmij z nich ości. Zdejmij skórę ze śledzi. Ugotuj marynatę, ostudź. Musi być zimna , bo inaczej śledzie się rozpadną. Włóż śledzie do zimnej marynaty na około 3 dni. Trzymaj w lodówce. Zamieszaj raz dziennie, aby się dobrze zamarynowały. Muszą być zwarte i białe wtedy są gotowe. Odsącz śledzie z zalewy. Pokrój na mniejsze kawałki. Cebule obierz i pokrój na piórka. Jabłko pokrój w słupki. Połącz cebule, śledzie i jabłko. Przypraw do smaku pieprzem. Dodaj śmietanę i dokładnie wymieszaj. Włóż do miski, obsyp pietruszka i włóż do lodówki na godzinę aby smaki się połączyły. Podawaj z domowym chlebem lub ziemniakami. Wiele osób ze zdziwieniem odnosi się do kolejnej poprawy tradycyjnej z naszego regionu, którym są śledzie zapiekane w kapuście. To danie smakuje najlepiej kiedy robimy je z młodą kapustą i młodymi mlecznymi śledzikami. Ja tak przygotowuję śledzia zapiekanego z kapustą po pomorsku: Umyte śledzie odfiletować. Każdy filet z obu stron posmarować musztardą. Kapustę drobno poszatkować, cebulę i jabłko pokroić w kostkę i skropić octem jabłkowym . W rondlu rozgrzać masło i smażyć przez chwilę jabłko i cebulę. Dodać kapustę z przyprawami oraz ½ szklanki wody. Dusić na małym ogniu 30 minut. Żaroodporny półmisek posmarować masłem, wyłożyć kapustę a na niej położyć śledzie. Polać stopionym masłem i zapiekać w piekarniku przez 20 min. Podawać z pieczonymi ziemniakami. Kolejnym popisowym daniem tradycyjnej kuchni zachodniopomorskiej jest pasztet ze śledzia. Można go zrobić na Wielkanoc lub na spotkanie z przyjaciółmi. Do tego dania najlepiej użyć świeżego śledzia, ale można go zrobić także ze śledzia mrożonego. Pasztet smakuje doskonale z ćwikłą. Przekonałam tym daniem do śledzia kilku moich znajomych, którzy zarzekali się, że go nie lubią. Bułkę namocz w mleku. Kiedy zmięknie odciśnij z nadmiaru płynu. Filety ze śledzia oraz bułkę i przesmażoną cebulę zmiel przez maszynkę do mielenia mięsa na grubych oczkach. Dodaj przeciśnięty przez praskę czosnek, jajko i przyprawy. Masę starannie wymieszaj. Następnie przełóż do formy wysmarowanej olejem i wysypanej bułka tartą. Piecz w piekarniku nagrzanym do temperatury 180 stopni przez godzinę. Zostaw w piekarniku do ostygnięcia. Podawaj z ćwikłą, żurawiną, chrzanem lub musztardą. Świetnie smakuje z domowych chlebem. To tylko maleńki wycinek możliwości, które daje nam śledź. Warto go jeść na co dzień a nie tylko od święta. To ryba zdrowa, tania i dostępna. Może udało mi się Was choć trochę zainspirować. Wypróbujcie moje przepisy. Mam nadzieje, ze potrawy wam zasmakują i zainspirują to spotkań przy śledziku.", "url": "https://magazynvip.pl/sledzie-idealne-ryby-na-kazda-okazje/", "category": "zachodniopomorskie", "sub_category": "Produkty rybołówstwa, w tym ryby", "phrase": "Śledzik kołobrzeski"}