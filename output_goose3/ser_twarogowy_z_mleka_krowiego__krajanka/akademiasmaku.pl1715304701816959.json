{"meta_description": "Twaróg, czyli biały ser – co można z niego zrobić? Z pomocą blendera i patelni wyczarujesz kilka smacznych i prostych w wykonaniu dań w zaledwie kilkanaście minut. Sprawdź nasze najlepsze przepisy na dania z twarogiem!", "title": "Co zrobić z twarogu?", "content": "Twaróg, czyli biały ser – co można z niego zrobić? Z pomocą blendera i patelni wyczarujesz kilka smacznych i prostych w wykonaniu dań w zaledwie kilkanaście minut. Sprawdź nasze najlepsze przepisy na dania z twarogiem! Twaróg, zwany potocznie białym serem, jest produktem o dużej wartości odżywczej. W zależności od ilości tłuszczu mlecznego, wyróżnić możemy twaróg chudy, półtłusty i tłusty. Powinniśmy po niego często sięgać, gdyż jest bardzo dobrym źródłem łatwo trawionego białka. Jego zawartość waha się w granicach od około 15 g/100 g sera tłustego do około 20 g/100 g sera chudego. Ze względu na stosunkowo małą wartość energetyczną i dużą zawartość białka, twaróg jest bardzo przydatny w realizacji diet, których celem jest redukcja masy ciała. Biały ser zawiera lekkostrawny tłuszcz mlekowy, laktozę oraz witaminy i sole mineralne. W twarogu znajdziemy witaminy A, D, E i K. Jest również stosunkowo dobrym źródłem witaminy B2 i choliny. Dostarcza także witaminę B12, kwas foliowy i pantotenowy oraz wapń, potas i magnez. Kolejną zaletą twarogu jest to, że jest łatwo dostępny i można na jego bazie przygotować wiele potraw, zaczynając od śniadania, przez obiady, a na kolacji kończąc. Domowy twaróg jest produktem otrzymywanym przez zakwaszenie mleka, a następnie stopniowe jego podgrzewanie bez osiągnięcia temperatury wrzenia, ostudzenie i odcedzenie. W prosty sposób możemy przygotować twaróg samodzielnie w domu. • Kwaśne mleko wlej do naczynia, które następnie wstaw do dużego garnka z gorącą wodą (o temperaturze około 60 ⁰C). • Pozostaw je tam, aż skrzep oddzieli się od serwatki. Następnie podgrzej mleko i wylej na sitko wyłożone podwójnie złożoną gazą. • Powstały twaróg rozetrzyj z kefirem i dodaj drobno posiekany szczypiorek. Dopraw solą i dokładnie wymieszaj. Twaróg to podstawa polskiej kuchni. Nadaje się do pieczenia, wędzenia i smażenia. Można go dodać do wielu potraw – możliwości jest naprawdę wiele. Biały ser jest nie tylko bazą do sernika, ale także świetnym produktem do skomponowania pełnowartościowego śniadania, obiadu lub kolacji! Na śniadanie można przygotować twarożek zarówno w wersji na słono, jak i na słodko. To także świetny dodatek do past kanapkowych. Twaróg sprawdza się doskonale jako składnik klusek leniwych czy farszu do naleśników i pierogów. Jest świetnym dodatkiem do wszelkiej maści makaronów. Serek twarogowy to jeden z częściej wykorzystywanych produktów śniadaniowych. Nigdy się nie znudzi, można go bowiem przygotować na wiele sposobów. Proponuję dwie wersje – na słodko i słono. Pierwsza propozycja to wiosenny twarożek z dodatkiem rzodkiewki i szczypiorku, wymieszany ze śmietaną lub jogurtem, doprawiony solą i pieprzem. To najlepszy sposób na wykorzystanie świeżych nowalijek. Twarożek w słodkim wydaniu można wzbogacić o miód, syrop klonowy lub aromatyczny syrop z kwiatów czarnego bzu. Twaróg to doskonały dodatek do past kanapkowych. Istnieje mnóstwo pomysłów na rozmaite połączenia smaków i składników. Idealnie komponuje się z łososiem, awokado, jajkiem, suszonymi pomidorami czy wędzoną makrelą. Ser twarogowy można wykorzystać do wielu przepisów na słodko. Przygotujesz racuchy z twarogiem, pączki z twarogiem czy ciasto z twarogiem. Prawdziwym hitem ostatnich miesięcy są placuszki z twarogu. Do ich przygotowania potrzebne będą płatki owsiane, twarożek, jajka i ulubione owoce, np. borówki. Placki twarogowe to świetny przepis na pełnowartościowe śniadanie w kilka minut. Placki z owocami można szybko przyrządzić za pomocą blendera kielichowego. Wybierz blender marki Bosch, a zmiksujesz twaróg na gładką masę i usmażysz perfekcyjne placki! Blender kielichowy marki Bosch to idealny pomocnik kuchenny. Dzięki niemu łatwo dostosujesz prędkość w zależności od potrzeb za pomocą jednego pokrętła. Blender posiada funkcję Pulse, za pomocą której składniki zostaną wymieszane dokładnie tak, jak potrzebujesz. Twaróg wędzony jest zbliżony w smaku do oscypka. Bardzo dobrze sprawdza się jako przekąska, ale jest też doskonałym składnikiem wielu sałatek – świetnie komponuje się z awokado, pomidorkami i sosem vinegrette. To soczysta, lekka, ale też charakterna kompozycja smaków. Kolejnym sprawdzonym przepisem jest sałatka z liści młodych buraków z dodatkiem sera wędzonego i orzechów włoskich. Warto wypróbować także przepis na prostą sałatkę, do której potrzebne będą takie składniki jak: mieszanka ulubionych sałat, pomidorki koktajlowe, wędzony twaróg, dressing (sos sojowy połączony z olejem sezamowym, imbirem i czosnkiem). Twaróg wędzony sprawdzi się także do przyrządzenia krokietów ziemniaczanych. Do ich przygotowania potrzebne będą: • Cebulę drobno posiekaj i wrzuć na rozgrzany olej. Smaż do momentu, aż cebula się zrumieni. • Do ziemniaków dodaj twaróg przeciśnięty przez praskę, smażoną cebulę, jajko oraz 1 łyżkę bułki tartej i mąki pszennej. Wyrób wszystko dłońmi na gładką masę. Przypraw solą oraz pieprzem. • Z masy formuj niewielkie krokiety i obtocz je w bułce tartej. • Smaż na rozgrzanym głębokim oleju z obu stron na złoty kolor. Co można zrobić z twarogiem na szybko? Pomysły na obiad Kluski leniwe, naleśniki z serem na słodko czy pierogi z farszem serowym to znakomite propozycje na pożywny i smaczny obiad dla całej rodziny. Twaróg to także świetny dodatek do różnego rodzaju makaronów. Pewnie każdy zna lub pamięta z czasów dzieciństwa to pyszne i proste danie. Makaron warto przygotować samodzielnie. To nic trudnego, wystarczy kilka składników – mąka z wysoką zawartością glutenu (typu 00, najlepiej włoska), prawdziwe wiejskie jajka (lub te z chowu ekologicznego), woda, odrobina oliwy z oliwek oraz sól. Ciasto wymaga porządnego wyrobienia, dlatego dobrze do tego zadania sprawdzi się robot planetarny Bosch, który wyposażony jest dodatkowo w przystawki do domowego makaronu typu lasagne i tagliatelle, czy nasadkę do makaronu spaghetti. Gotowy makaron gotujemy i posypujemy pokruszonym serem, cukrem i cynamonem. Makaron z twarogiem jedzony jest także na słono, z dodatkiem podsmażonej cebulki i boczkiem. Pierogi to klasyka kuchni polskiej. Do wyboru jest mnóstwo wersji – z mięsem, kapustą, grzybami. Bardzo popularne są także pierogi w wersji na słodko, czyli pierogi z nadzieniem serowym. Warto przygotować pierogi ze słodkim farszem o waniliowej nucie. Kolejnym równie znanym przepisem naszej rodzimej kuchni są pierogi leniwe (kluski przyrządzane z twarogu, jaj i mąki, ugotowane w lekko osolonej wodzie). Najczęściej podawane polane bułką tartą z masłem i miodem. Z sera przygotujesz także kopytka z twarogiem. W przepisach pomocny będzie robot planetarny Bosch, który ułatwi pracę w kuchni. Urządzenie wyrobi ciasto i farsz, ułatwi także odmierzanie idealnych proporcji. Co jeszcze można zrobić z twarogu? Twaróg to składnik znanych wypieków – serników. Mogą być przygotowane na kruchym spodzie, na biszkopcie, na herbatnikach lub bez ciasta. Na wierzchu z polewą czekoladową, kruszonką lub kratką, wzbogacone dodatkiem owoców lub bakalii. Doskonale smakuje też puszyste i wyrośnięte ciasto drożdżowe z twarogiem. Biały ser jest również głównym składnikiem klasycznej Paschy wielkanocnej. Świąteczny deser przygotowywany jest z twarogu, mleka, masła, jajek, wanilii i dużej ilości bakalii. Przygotowanie dań z serkiem twarogowym jest szybkie, proste i zdrowe, a dzięki niemu możemy urozmaicić nasze codzienne menu. Wykorzystaj nasze pomysły na rozmaite połączenia smaków i składników. Więcej przepisów, w których wykorzystasz ser biały:", "url": "https://akademiasmaku.pl/artykul/co-zrobic-z-twarogu,189", "category": "lubuskie", "sub_category": "Sery i inne produkty mleczne", "phrase": "Ser twarogowy z mleka krowiego - krajanka"}