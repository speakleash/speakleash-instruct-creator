{"meta_description": "Siedlisko – miejscowość kultywująca tradycje serowarskie w województwie lubuskim. Obecnie znajdują się gospodarstwa indywidualne, które kontynuują hodowlę bydła oraz wytwarzanie z...", "title": "Ser twarogowy z mleka krowiego – krajanka", "content": "Siedlisko – miejscowość kultywująca tradycje serowarskie w województwie lubuskim. Obecnie znajdują się gospodarstwa indywidualne, które kontynuują hodowlę bydła oraz wytwarzanie z mleka przeróżnych wyrobów. Jednym z najpopularniejszych produktów mlecznych jest ser twarogowy – krajanka. Przygotowywany jest z mleka krowiego odtłuszczonego z dodatkiem śmietany oraz przypraw takich jak sól i pieprz. Bardzo ważnym etapem przy produkcji sera jest dobre wymieszanie całej masy twarogowej ze wszystkimi dodatkami. Na koniec masa twarogowa przekładana jest do lnianego worka o kształcie rożka i wkładana pomiędzy deski w celu odsączenia resztki serwatki. Tak przygotowany ser twarogowy może być spożywany na wiele sposobów tj. pokrojony na kromce chleba lub z dodatkiem szczypioru. Może być także dodawany do różnego rodzaju potraw takich jak pierogi czy farsz do naleśników. Producent: „Qzko” Gospodarstwo Rolno-Agroturystyczne, Siedlisko Twaróg kozi pochodzący z Siedliska, ma bogatą tradycję wytwarzania. Mleko kozie uznawane jest za lekko strawne oraz antyalergiczne. Wytwarzany na bazie mleka koziego twaróg kozi dojrzały wytapiany, charakteryzuje się długością czasu jego dojrzewania, co stanowi okres około tygodnia. „Następnie taki już dojrzały ser mama wrzucała na patelnię, na rozgrzane masło podsmażała, a następnie dodawała jajko i żółtko oraz dosalała. Intensywnie mieszając, ser odparowywał i uzyskiwał jednolitą konsystencję” (wspomnienia mieszkańców gminy Siedlisko). Ponadto do twarogu mogą być dodawane przyprawy takie jak kminek lub koper czy czosnek, które podkreślają smak i zapach wyrobu. Dawniej przygotowywanie twarogu smażonego związane było głównie z możliwością dłuższego okresu jego magazynowania i sprzedażą w okresach świątecznych. Obecnie przygotowywany jest na co dzień, a także na ważniejsze uroczystości. Producent: „Qzko” Gospodarstwo Rolno-Agroturystyczne, Siedlisko Na terenie województwa lubuskiego w 1986 roku powstało drugie (po olsztyńskim) zagłębie hodowli drobiu w kraju – w tym głównie hodowli indyka. W tym czasie sprzedaż mięsa i jego przetworów była reglamentowana. Mięso indycze po uboju było przekazywane na cele kulinarne. Jednak z czasem zaczęto wykorzystywać je do przetwórstwa, wytwarzając z niego m.in. szynkę. Szynka indycza to wyrób wytwarzany z ud indyczych, nacierana przyprawami i nadziewana w siatkę termokurczliwą. Po osadzeniu szynki jest ona wędzona oraz parzona lub pieczona do osiągnięcia wewnątrz temperatury około 71°C. W przypadku szynki pieczonej jest ona chłodzona powietrzem, a w przypadku szynki parzonej - wodą. Mięso indycze oraz jego przetwory szybko zyskało na popularności dzięki swoim wartościom żywieniowym i dietetycznym, m.in. dużej zawartości białka. Przetwory z mięsa indyczego były kierowane głównie do dzieci, młodzieży i osób starszych. Szynka indycza oraz inne produkty wytwarzane z mięsa indyczego była prezentowana i degustowana na wielu uroczystościach w Polsce i za granicą. Producent: Klaudiusz Balcerzak, Sława  Sława, skąd pochodzi polędwica z indyka, to zagłębie niewielkich gospodarstw zajmujących się hodowlą drobiu, trzody chlewnej oraz bydła, z których ta pierwsza rozwinęła się tak bardzo, że ówcześnie, województwo lubuskie stało się jednym z większych zagłębi producentów drobiu. Z mięsa drobiowego przygotowywano przeróżne wyroby, które dzięki swoim wartościom odżywczym zyskały popularność i stały się wizytówką regionu. Jednym z przykładów jest od wielu lat wyrabiana na tym terenie polędwica z indyka. Produkt ten powstał w 1986 r., i od tego czasu wytwarzany jest według niezmienionej receptury. Mięso do wyrobu polędwicy pozyskiwane jest z piersi tuszki indyczej. Na początku mięso jest peklowane, następnie rozdrabnianie na szarpaku i mieszane z dodatkiem niewielkiej ilości solanki z przyprawami. W skład solanki wchodzą przyprawy takie jak pieprz, gałka muszkatołowa, kolendra, papryka oraz suszony czosnek. Wędzenie polędwicy jest wędzeniem krótkim, czyli do uzyskania powierzchni suchej, jasno-brązowej. Kolejnym etapem jest parzenie polędwicy, a następnie jej studzenie. Polędwica z indyka została produktem wysoko ocenianym podczas międzynarodowych targów w Poznaniu i Europie.  Producent: Klaudiusz Balcerzak, Sława", "url": "https://gazetalubuska.pl/tak-smakuje-lubuskie-wiecie-ze-te-produkty-pochodza-od-nas-ludzie-sie-nimi-zajadaja-oto-produkty-wpisane-na-ministerialna-liste/gh/c17-15168982/2", "category": "lubuskie", "sub_category": "Sery i inne produkty mleczne", "phrase": "Ser twarogowy z mleka krowiego - krajanka"}