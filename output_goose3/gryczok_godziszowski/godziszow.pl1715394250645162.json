{"meta_description": "", "title": "Promocja Gminy na Gryczakach - Aktualności GCKiP - Oficjalna strona internetowa Gminy Godziszów", "content": "13-14 sierpnia w Janowie Lubelskim odbył się Festiwal Kaszy „Gryczaki”. Przez dwa dni mnóstwo miłośników kaszy odwiedziło Park Misztalec. Dwudniowy festiwal rozpoczął się w sobotę od prezentacji zagród wiejskich i twórców ludowych. Z kolei w niedzielę zaplanowano spacer po zagrodach z Królem Gryczakiem i Królową Żurawiną. Wśród reprezentacji gmin powiatu janowskiego nie mogło zabraknąć przedstawicieli Gminy Godziszów. Zagroda prezentowała się pięknie, czego dowodem były słowa uznania uczestników festiwalu. Nasze stoisko przygotowało Gminne Centrum Kultury i Promocji oraz Gminna Biblioteka Publiczna w Godziszowie. Na stoisku znalazły się produkty regionalne tj.: gryczok godziszowski, jaglak, chleb wiejski ze smalcem i ogórkiem, ciasta malinowe, miody gryczane godziszowskie, pierogi z kapusta i grzybami, pierogi z kaszą i serem oraz bigos.", "url": "http://www.godziszow.pl/asp/promocja-gminy-na-gryczakach,51,artykul,1,2398", "category": "lubelskie", "sub_category": "Wyroby piekarnicze i cukiernicze", "phrase": "Gryczok godziszowski"}