{"meta_description": "", "title": "Gmina Godziszów na Gryczakach 2021 - Aktualności GCKiP - Oficjalna strona internetowa Gminy Godziszów", "content": "W dniach 7- 8 sierpnia 2021r. w parku Misztalec w Janowie Lubelskim po raz kolejny odbył się Festiwal Kaszy \"Gryczaki\". Głównym celem festiwalu jest promocja regionalnych wyrobów spożywczych, takich jak kasze, miody, sery, chleby, a także ludowego rzemiosła artystycznego. Gmina Godziszów po raz kolejny wzięła udział w tym wydarzeniu. Stoisko z wielką starannością zostało przygotowane przez pracowników Gminnego Centrum Kultury i Promocji, Gminną Bibliotekę Publiczna w Godziszowie oraz przez pracowników Urzędu Gminy. Organizacja wypadła świetnie, czego odzwierciedleniem był nie tylko piękny wygląd stoiska ale i w błyskawicznym tępie sprzedane produkty serwowane w tych dniach przez naszą ekipę. W tym roku na naszym stoisku znalazły się: gryczak na słodko, gryczak na słono, jaglak, chleb wiejski ze smalcem i ogórkiem, babeczki gryczane i jaglane, miód gryczany godziszowski oraz hit tego sezony gołąbki z kasza gryczaną. Ponadto podczas pokazów kulinarnych Panie z Gminnego Centrum Kultury i Promocji zaprezentowały przepyszne danie „Gołąbki z kaszy gryczanej”, którymi poczęstowali uczestników Festiwalu Kaszy Gryczaki. Dwudniowy festiwal rozpoczął się w sobotę od prezentacji zagród wiejskich i twórców ludowych. Z kolei w niedzielę zaplanowano spacer po zagrodach z Królem Gryczakiem i Królową Żurawiną. Imprezie towarzyszyły: kiermasz produktów regionalnych i rękodzieła ludowego, warsztaty ginących zawodów, konkursy oraz wesołe miasteczko. Miejmy nadzieję, że za rok również zagroda gminy Godziszów pojawi się na Festiwalu Kaszy Gryczaki z bogatą ofertą.", "url": "http://www.godziszow.pl/asp/gmina-godziszow-na-gryczakach-2021,51,artykul,1,4857", "category": "lubelskie", "sub_category": "Wyroby piekarnicze i cukiernicze", "phrase": "Gryczok godziszowski"}