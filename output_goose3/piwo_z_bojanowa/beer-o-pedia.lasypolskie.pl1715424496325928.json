{"meta_description": "", "title": "Beer-o-pedia - encyklopedia piwa [encyklopedia:piwa:bojanowo_bojan_tradycyjne]", "content": "Piana biała, średnia i w miarę gęsta. Opadła do cieniutkiego kożuszka. Firankowo oblepiła szkło. Zapach mało intensywny. słód wymieszany z owocami i nic więcej. Smak słodowy z niewielką dawką owocowego kwasku. Goryczka o metalicznym posmaczku i to wszystko, co daje się wyczuć. To już kolejne piwo z BRJ, które jest płytkie i w zasadzie bez wyrazu oraz jakby trochę skiepszczone. Moim zdaniem można je sobie darować. Nie więcej, jak 5 punktów. Piana biała, cienka o drobnych pęcherzykach. Opadła do pierścienia. Na szkle pozostawiła kilka plamek. Zapach słodu, brzeczki i pieczywa. W tle małe co nieco chmielu z ziółkami. Smak mocno słodki, słodowy, wręcz brzeczkowy. Skórka od chleba i niewielki kwasek. Goryczka mało wyrazista, lekko ziołowa, skutecznie stłumiona słodyczą. W moim przekonaniu gorsze od tego z poprzedniego testu. Piana średnio obfita, biała, drobna i dość trwała. Opada powoli i nierównomiernie do porwanej warstewki, następnie symbolicznej obwódki; trochę oblepia szkło. W smaku piwo treściwe i słodkawe. Dominuje słód z posmakiem chlebowym. Oprócz niego czuć nieco kwasku i nutę kwiatowo - ziołową. Goryczka niezbyt mocna, ale taka nieco trawiasta, ziołowa. Czas jakiś pozostaje na języku i podniebieniu. W sumie piwo poprawne, nawet nieco lepsze.", "url": "https://www.beer-o-pedia.lasypolskie.pl/doku.php?id=encyklopedia:piwa:bojanowo_bojan_tradycyjne", "category": "wielkopolskie", "sub_category": "Napoje (alkoholowe i bezalkoholowe)", "phrase": "Piwo z Bojanowa"}