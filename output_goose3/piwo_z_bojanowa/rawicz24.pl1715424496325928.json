{"meta_description": "Bojanowski browar obchodzi w tym roku 140-lecie swojego istnienia. Warzelnia zmienia z tej okazji etykiety niektórych wyrobów i wprowadza piwo do sprzedaży na terenie Stanów Zjednoczonych. - rawicz24", "title": "Piwo z Bojanowa trafi na nowy rynek - za ocean - rawicz24", "content": "Piwo z Bojanowa trafi na nowy rynek - za ocean Bojanowski browar obchodzi w tym roku 140-lecie swojego istnienia. Warzelnia zmienia z tej okazji etykiety niektórych wyrobów i wprowadza piwo do sprzedaży na terenie Stanów Zjednoczonych. Browar w Bojanowie ma długą historię i jest ważną częścią historii miasta. Został założony w 1881 roku przez Heinricha Heckego. Kompleks został znacząco rozbudowano w 1902, kiedy właścicielem był Franz Junke. W czasie II wojny światowej zakład produkował piwo na potrzeby niemieckich restauracji i kantyn. W 1948 został znacjonalizowany. Po serii przekształceń własnościowych w latach 90. XX wieku w 2006 browar zamknięto. Na przełomie 2012/2013 roku bojanowski zakład zakupił Marek Jakubiak, właściciel Browarów Regionalnych Jakubiak. Obecnie zarządza nim jego syn Maciej. Zakład wciąż jest modernizowany i wypuszcza na rynek kolejne rodzaje piwa. Okazją do następnych nowości jest właśnie 140-lecie istnienia przedsiębiorstwa. - Pierwsze piwa, które pojawiły się na rynku ze zmienioną szatą to TOP 3 naszych letnich piw smakowych, z nowym designem również pojawiło się piwo, dzięki któremu Browar Bojanowo zasłynął na scenie piwowarskiej i zagościł w sercach piwoszy - przekazuje Maciej Jakubiak, prezes zarządu. Jak mówi, nowymi etykietami zainteresował się również rynek amerykański, w związku z tym browar podpisał kontrakt z dużym dystrybutorem w Chicago. - Dzięki tej współpracy 5 naszych piw będzie podbijać serca piwoszy \"za wielką wodą\". Szczególnie cieszy nas ten fakt, ponieważ dobrym piwem promujemy nasz region poza granicami kraju - informuje Jakubiak. Z okazji 140-lecia, browar planuje także wypuścić krótkie serie piw oraz zorganizować Drzwi Otwarte. ZALOGUJ SIĘ - Twoje komentarze będą wyróżnione oraz uzyskasz dostęp do materiałów PREMIUM. Nie masz konta? ZAREJESTRUJ SIĘ Zapomniałeś hasła? ODZYSKAJ JE", "url": "https://rawicz24.pl/wiadomosci/amerykanie-beda-mogli-sprobowac-piwa-z-bojanowa/ysDlsW2PflDSh6s0cFun", "category": "wielkopolskie", "sub_category": "Napoje (alkoholowe i bezalkoholowe)", "phrase": "Piwo z Bojanowa"}