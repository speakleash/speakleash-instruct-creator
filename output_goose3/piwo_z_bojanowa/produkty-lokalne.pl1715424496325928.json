{"meta_description": "", "title": "Browar Bojanowo - tradycja i rzemiosło", "content": "Browar Bojanowo to jeden z nielicznych w Europie, który ma niezmienioną formę od czasu powstania tj.1881 roku. Zarówno budynki jak i jego obszar to chroniony prawem zabytek. W regularnym asortymencie browar ma 17 gatunków piwa. Historia browaru w Bojanowie sięga XIX wieku, kiedy to niemiecki przedsiębiorca Franz Junke założył swój browar. Krótko przed wybuchem II wojny światowej firmę przejęła poznańska spółka. Po wojnie przedsiębiorstwo zostało znacjonalizowane. W latach 70. moce produkcyjne znacznie zwiększono. Jednak w 1999 r. browar został postawiony w stan likwidacji. Dopiero w 2012 r. zabytkowe budynki browaru przejął Marek Jakubiak i postanowił wskrzesić tradycję warzenia piwa w Bojanowie. Od 2019 browar Bojanowo jest członkiem Sieci Dziedzictwa Kulinarnego Wielkopolski. Piwa Bojan Toporek, Bojan Tradycyjne, Bojan Miodowe oraz Bojan Pszeniczne posiadają certyfikat Dziedzictwa Kulinarnego Wielkopolski. Browar w Bojanowie zdobył wiele wyróżnień, między innymi na największym konkursie piwnym na świecie World Beer Awards. Piwo Bojan Porter i Bojan Miodowe zostały ocenione jako najlepsze piwa z Polski. W 2019 na największym konkursie konsumenckim w Polsce \"Chmielaki\" piwo Bojan Muscovado zdobyło złoty medal, Bojan Porter drugie miejsce. Rok 2020 to kolejne nagrody i wyróżnienia: złoty medal Chmielaki dla Bojan Toporek, Brąz World Beer Awards (jeden z największych konkursów piwnych na świecie) dla Bojan Ciacho i srebro dla Bojan Toporek. Dystrybucja obejmuje ogólnopolski kanał hurtowy oraz nowoczesne sieci sprzedaży średnio- i wielkopowierzchniowej – np. sieci supermarketów i dyskontów m. in. Carrefour, Auchan, Selgros, Makro, promocyjnie w sieci Lidl i Polomarket. Dociera również do punktów sprzedaży należących do innych firm, działających na zasadach franczyzy np. Żabka. Browar eksportuje do Wielkiej Brytanii, poprzez dystrybutora, który zaopatruje Polskie sklepy w żywność.", "url": "https://produkty-lokalne.pl/browar-bojanowo-tradycja-i-rzemioslo,457", "category": "wielkopolskie", "sub_category": "Napoje (alkoholowe i bezalkoholowe)", "phrase": "Piwo z Bojanowa"}