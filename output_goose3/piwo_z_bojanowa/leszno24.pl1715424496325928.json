{"meta_description": "Sklep firmowy Browaru Bojanowo - to nowa karta w bogatej historii tego zakładu  Bogaty jest też asortyment oferowanych w sklepie produktów  Przekonuje się o tym coraz więcej klientów, bo zainteresowanie zakupami w sklepie rośnie", "title": "Nawarzyli piwa, to je sprzedają – również w firmowym sklepie (zdjęcia)", "content": "Sklep firmowy Browaru Bojanowo - to nowa karta w bogatej historii tego zakładu. Bogaty jest też asortyment oferowanych w sklepie produktów. Przekonuje się o tym coraz więcej klientów, bo zainteresowanie zakupami w sklepie rośnie. Browar Bojanowo ma obecnie w swojej ofercie aż 18 rodzajów piwa, w tym coraz bardziej popularne smaki owocowe np. malinowy, kokosowy, czy mango. - Od kilku lat konsumenci odważnie podchodzą do testowania smaków – mówi Maciej Jakubiak, właściciel Browaru Bojanowo. – Czasy się zmieniają, a wraz z nimi gusta smakoszy piwa i pomysły na kolejne rodzaje tego napoju. Popularne staje się to, co kiedyś nie mieściło się w głowie, stąd też w naszej produkcji narodziły się receptury piw inspirowanych lodami – ten gatunek nazwaliśmy ice cream lager, rogalem świętomarcińskim, czy smak „Ciacho”. Są efektem tego, że nauczyliśmy się wiązać technologie cukiernicze z piwowarstwem, co pozwoliło nam wyprodukować następne piwa z serii cukierni piwowarskiej Bojana, a więc inspirowane ciastami. Kto stoi w miejscu, ten się cofa - Browaru Bojanowo tego błędu nie popełnia. Ponosi sobie poprzeczkę coraz wyżej, ma szerokie horyzonty, bo też coraz lepszej, bogatszej oferty i tego, żeby była ona blisko, w zasięgu ręki oczekują klienci. Te oczekiwania spełnia sklep firmowy Browaru. - Funkcjonuje od początku maja. Jest w nim cały asortyment naszej produkcji, w tym piwa owocowe. Kolejną nowością jest produkt niefiltrowany i niepasteryzowany, ręcznie nalany prosto z tanku browaru - świeży i mętny. I to nie wszystko – Browar stawia również na atrakcyjną otoczkę podstawowej produkcji. Zatem, w zakładowym sklepie klienci znajdą firmowe szklanki, czy całe zestawy prezentowe. Już pierwsze dni funkcjonowania sklepu pokazały, że cieszą się one dużym zainteresowaniem. - Popularność sklepu rośnie z dnia na dzień, co nie jest gołosłowne, gdyż jest czynny codziennie, od poniedziałku do soboty od ósmej do osiemnastej. Wielu klientów trafia do sklepu właśnie w soboty – to dzień, w którym na spokojnie można wybierać w naszej ofercie. Przyjeżdżają do nas nie tylko lokalni klienci, mamy ich z całej Wielkopolski, a nawet z innych części kraju np. Białegostoku. Odwiedzają Bojanowo i Browar specjalnie po to, aby zobaczyć zakład i skosztować jego specjałów. Warto dodać, że pracownik sklepu nie tylko sprzedaje towar, ale także – jeśli klient tego oczekuje – może opowiedzieć o w szczegółach o danym produkcie, przybliżyć jego pochodzenie, jakość. Celem właściciela Browaru Bojanowo jest w szczególny sposób zapisać się na kartach historii zakładu. Kolejne efekty tych ambicji, życiowych wyzwań i kreatywności pana Macieja widać, niemal na co dzień. Z nowych dokonań Browaru dumny byłby Franz Junke, który w historii zakładu zapisał się jako innowator, bo za jego czasów Browar wprowadził dużo przełomowych technologii, pionierskich rozwiązań. Ale ważna jest nie tylko historia, także teraźniejszość. A na teraz warto odwiedzić firmowy sklep Browaru Bojanowo. Jest coraz cieplej – temperatura rośnie nie tylko w powietrzu, także w świadomości co jeszcze zaoferuje nam Browar Bojanowo, czym jeszcze zasłynie. Krótko mówiąc: to idealna pora na wizytę w firmowym sklepie tego Browaru i zaopatrzenie się w coś wyjątkowego dla ochłody podniebienia.", "url": "https://leszno24.pl/pl/11_wiadomosci/54376_nawarzyli-piwa-to-je-sprzedaja-rowniez-w-firmowym-sklepie-zdjecia.html", "category": "wielkopolskie", "sub_category": "Napoje (alkoholowe i bezalkoholowe)", "phrase": "Piwo z Bojanowa"}