{"meta_description": "Rodzinna cukiernia-piekarnia „Filipinka” została założona w 1963 roku i do dziś prowadzona jest przez kolejne pokolenia. Od zawsze mieści się na starej dzielnicy Szczecina – Pogodnie, na rogu ul. Witkiewicza i ul. Konopnickiej.", "title": "Filipinka", "content": "Rodzinna cukiernia-piekarnia „Filipinka” została założona w 1963 roku i do dziś prowadzona jest przez kolejne pokolenia. Od zawsze mieści się na starej dzielnicy Szczecina – Pogodnie, na rogu ul. Witkiewicza i ul. Konopnickiej. Specjalnością i prestiżowym wyrobem firmy są Pierniki szczecińskie ręcznie dekorowane, wypiekane na podstawie tradycyjnej szczecińskiej receptury przedwojennej. W dniu 28.07.2011 Pierniki szczecińskie zostały wpisane na Listę produktów tradycyjnych województwa zachodniopomorskiego prowadzoną przez Ministra Rolnictwa i Rozwoju Wsi. Ręczną dekoracją pierników zajmuje się zespół doświadczonych i utalentowanych dekoratorów, którzy potrafią wyczarować prawdziwie magiczne lukrowe rysunki. Każdy piernik jest małym dziełem sztuki, które wymaga czasu, precyzji i mistrzowskiej ręki. Przez cały rok w Cukierni „Filipinka” można zaopatrzyć się w pierniki w tradycyjnych kształtach szczecińskich oraz w inne wzory z całorocznej oferty. Sezonowo dostępne są tekże wzory na różne okazje w roku oraz specjalne pierniki na zamówienie. Oprócz szczecińskiego Pogodna Pierniki szczecińskie można spotkać także na wielu jarmarkach, kiermaszach i targach.", "url": "https://visitszczecin.eu/pl/gastronomia/313-filipinka", "category": "zachodniopomorskie", "sub_category": "Wyroby piekarnicze i cukiernicze", "phrase": "Pierniki szczecińskie"}