{"meta_description": "Ta jajecznica ze Śląska została doceniona nie tylko przez kulinarnych entuzjastów kuchni regionalnych, ale również urzę…", "title": "Wajecznica jest hitem na Śląsku. Wielu twierdzi, że smakuje lepiej niż klasyczna jajecznica", "content": "Ta jajecznica ze Śląska została doceniona nie tylko przez kulinarnych entuzjastów kuchni regionalnych, ale również urzędników, którzy zdecydowali się umieścić wajecznicę na liście produktów tradycyjnych. Czym konkretnym wyróżnia się ta potrawa i kiedy, zgodnie z konwenansem, się ją spożywa? Wyjaśniamy. Jeśli przeszło ci kiedyś przez myśl, że jajecznica jest tak \"oklepaną\" potrawą, że raczej nigdy cię już nie zaskoczy, to ewidentnie nie zajrzałeś do zbiorów tradycyjnych potraw regionalnych. Nie tak dawno temu pisaliśmy o prażnicy — jajecznicy z Kaszub, którą przygotowuje się z dodatkiem węgorza. Dzisiaj przenosimy się na południe Polski, gdzie czeka już na nas jeszcze inna forma jajecznej potrawy: wajecznica. Wajecznica, smażylnica, jajecznica po cieszyńsku. Nieważne jak nazwiesz tę pyszną, śląską potrawę, kiedy raz jej spróbujesz, tego smaku nie zapomnisz do końca życia. A jaka konkretnie jest wajecznica? Przede wszystkim bardzo gęsta. Spożywa się ją rozsmarowaną na chlebie, w formie kanapek. Jajecznica po cieszyńsku jest też tłusta (ze względu na wytopioną słoninę) i mocno szczypiorkowa, bo tego składniku nigdy się w jej przypadku nie żałuje. Mieszkańcy Cieszyna spożywają wajecznicę podczas Zielonych Świątek, a czasem również zwykłych, niedzielnych poranków. Zgodnie z tradycją przygotowuje się ją na świeżym powietrzu, często zabierając składniki nad rzekę albo do lasu. Tam rodzina wspólnie spożywa wajecznicę i cieszy się spędzonym miło czasem. Czyż nie brzmi zachęcająco? Spójrzmy więc na przepis. Usta Adama to wyjątkowe ciasto. Gdy zaczniesz je kroić, goście będą piszczeć z radości", "url": "https://pysznosci.pl/wajecznica-jest-hitem-na-slasku-wielu-twierdzi-ze-smakuje-lepiej-niz-klasyczna-jajecznica,6962648490941120a", "category": "śląskie", "sub_category": "Gotowe dania i potrawy", "phrase": "Wajecznica / smażylnica, czyli jajecznica po cieszyńsku"}