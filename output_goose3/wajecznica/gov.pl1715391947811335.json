{"meta_description": "Produkt wpisany na listę produktów tradycyjnych w dniu 2008-02-01\nW kategorii Gotowe dania i potrawy\nw województwie śląskim", "title": "Wajecznica / smażylnica, czyli jajecznica po cieszyńsku - - Portal Gov.pl", "content": "Jajecznica jest gęsta, mocna smażona (nie leje się). Wielkość zależała od ilości zużytych jaj, a także zależała od ilości biesiadników. Jajecznica jest gęsta, nie mogła się rozlać na kromce chleba (tak była podawana). Smak i zapach świeżych smażonych jajek z nutką wędzonki i świeżego szczypiorku. W Cieszyńskim na potrawę zwaną potocznie jajecznicą mówi się „wajecznica”. Potrawa ma także dwa inne znane określenia: jajeczniki – w Goleszowie, a w Istebnej – smażylnica. Jajecznica podawana była z okazji Zielonych Świątków i na niedzielne śniadania. Do dzisiaj gospodynie z okolic Ustronia, Goleszowa czy Wisły smażą jajecznicę na wolnym powietrzu dla całej rodziny i zaproszonych gości z okazji Zielonych Świątków.", "url": "https://www.gov.pl/web/rolnictwo/wajecznica-smazylnica-czyli-jajecznica-po-cieszynsku", "category": "śląskie", "sub_category": "Gotowe dania i potrawy", "phrase": "Wajecznica / smażylnica, czyli jajecznica po cieszyńsku"}