{"meta_description": "Jajecznica ze Śląska, znana również jako wajecznica lub smażylnica, od dawna bryluje na liście produktów tradycyjnych. …", "title": "Na Śląsku to najlepsze śniadanie. Ale jeden składnik sprawia, że nie każdy zje", "content": "Na Śląsku to najlepsze śniadanie. Ale jeden składnik sprawia, że nie każdy zje Na Śląsku to najlepsze śniadanie. Ale jeden składnik sprawia, że nie każdy zje Jajecznica ze Śląska, znana również jako wajecznica lub smażylnica, od dawna bryluje na liście produktów tradycyjnych. Dla entuzjastów takich rozwiązań to śniadaniowa propozycja idealna, inni będą grymasić, ponieważ wajecznica to nie tylko jajka. Jeśli kiedykolwiek pomyślałeś, że jajecznica jest tak powszechną potrawą, że nie ma szans, aby cię zaskoczyć, to najwyraźniej nie miałeś okazji zapoznać się z kolekcją tradycyjnych potraw regionalnych. Jakiś czas temu opisywaliśmy prażnicę - jajecznice z Kaszub, przyrządzaną z dodatkiem węgorza. Dzisiaj przenosimy się na południe Polski, gdzie czeka na nas kolejna odmiana jajecznej potrawy: wajecznica. Wajecznica, zwana również smażylnicą lub jajecznicą po cieszyńsku, to prawdziwy skarb kulinarny z Cieszyna. Co ją wyróżnia? Przede wszystkim konsystencja - jest bardzo gęsta. Tradycyjnie spożywa się ją rozsmarowaną na chlebie, tworząc smakowite kanapki. Jajecznica po cieszyńsku jest również tłusta (ze względu na dodatek wytopionej słoniny) i pełna szczypiorku, którego nigdy nie brakuje w tym daniu. Mieszkańcy Cieszyna tradycyjnie spożywają wajecznicę podczas Zielonych Świątek, choć czasem pojawia się ona również na niedzielnych śniadaniach. Zgodnie z lokalnym zwyczajem, potrawę przygotowuje się na świeżym powietrzu, często zabierając składniki na piknik nad rzekę lub do lasu. Tam, w otoczeniu natury, rodzina wspólnie spożywa wajecznicę, ciesząc się miło spędzonym czasem. Czyż to nie brzmi kusząco? Przyjrzyjmy się więc bliżej przepisowi na tę wyjątkową potrawę.", "url": "https://pysznosci.pl/na-slasku-to-najlepsze-sniadanie-ale-jeden-skladnik-sprawia-ze-nie-kazdy-zje,7002599006431840a", "category": "śląskie", "sub_category": "Gotowe dania i potrawy", "phrase": "Wajecznica / smażylnica, czyli jajecznica po cieszyńsku"}