{"meta_description": "W nazwie tej potrawy nie ma błędu. Wajecznica to propozycja na pyszne i energetyczne śniadanie. Przepis pochodzi ze Śląska i właśnie trafił na listę produktów t...", "title": "Wajecznica. Hitowy przepis na śniadanie po śląsku", "content": "Wajecznica to pyszne danie na ciepło, które serwuje się na śniadanie. Nazywana jest także smażylnicą. Jest odmianą jajecznicy, a przepis na nią jest niezwykle popularny na Śląsku. Przyrządza się ją z jajek na bazie wędzonej słoniny z dodatkiem posiekanego szczypiorku i przypraw. Jajecznica po cieszyńsku jest gęsta i sycąca. Serwuje się ją na chlebie w postaci kanapek. Takie śniadanie nie tylko jest pyszne, ale i dodaje energii. W Cieszynie, gdzie jest wajecznica niezwykle popularna, niegdyś jadało się ją głównie w niedzielne poranki i w czasie Zielonych Świątek. Tradycyjne przygotowanie polegało na smażeniu składników wajecznicy pod chmurką. Zjadało się ją w towarzystwie bliskich i pięknych okolicznościach przyrody. Przepis na jajecznicę po cieszyńsku jest łatwy i szybki, ale należy przestrzegać wszystkich zaleceń. Pokrojoną w kostkę słoninę trzeba wytopić na patelni bez dodatkowego tłuszczu. Następnie dodaje się jajka i miesza. Wajecznicę należy smażyć na małym ogniu i cały czas mieszać. Pod koniec smażenia dodaje się drobno posiekany szczypiorek i doprawia tylko solą i pieprzem. Wajecznicę smaży się tak długo, aż jajka staną się gęste i osiągną właściwą konsystencję. Kiedyś wajecznicę tradycyjnie podawało się w czasie świąt i niedzielnych poranków. Dziś nic nie stoi na przeszkodzie, aby robić ją, kiedy tylko najdzie ochota na pyszne smażone jajka ze szczypiorkiem. To propozycja na regionalne śniadanie, które stanowi potężny zastrzyk energii, tak potrzebnej o poranku. Jajecznica po cieszyńsku jest gęsta, dlatego najlepiej podawać ją jako dodatek do chleba w formie pasty. Kanapki z wajecznicą zachwycą i będą smakować każdemu.", "url": "https://beszamel.se.pl/przepisy/sniadania/wajecznica-hitowy-przepis-na-sniadanie-po-slasku-re-Rdgg-bXe8-rEty.html", "category": "śląskie", "sub_category": "Gotowe dania i potrawy", "phrase": "Wajecznica / smażylnica, czyli jajecznica po cieszyńsku"}