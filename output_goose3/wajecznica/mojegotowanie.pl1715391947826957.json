{"meta_description": "Jeśli myślicie, że o jajecznicy wiecie już wszystko, zaskoczymy was. Wajecznica, czyli jajecznicę prosto z Cieszyna, na pewno wam posmakuje", "title": "Wajecznica czyli jajecznica po śląsku jest inna. Najecie się nią do obiadu", "content": "Wajecznica, zwana też smażylnicą, to nic innego jak jajecznica, jednak różni się od klasycznej pod kilkoma względami. Po pierwsze nie może się rozlewać, musi być gęsta, by można ją było położyć na kromce chleba i nic się nie rozlało, ani nie spadło. Po drugie szczypiorek, drobno pokrojony i w dużej ilości. Po trzecie wędzona słonina, która nadają jajecznicy wyjątkowy aromat. Na Cieszyńskiej ziemi tradycja przygotowywania wajecznicy jest długa i trwa do teraz. Podawana jest z okazji Zielonych Świątków i na niedzielne śniadania. Do dzisiaj gospodynie z okolic Ustronia, Goleszowa czy Wisły smażą jajecznicę na wolnym powietrzu dla całej rodziny i zaproszonych gości z okazji Zielonych Świątków.   To czas, kiedy wszyscy spędzają wspólnie czas na opowieściach rodzinnych, a w międzyczasie przy zachodzie słońca na ognisku przygotowuje się wajecznicę. Przyjaciele i rodzina idą pod las, albo nad rzekę i na przygotowanym palenisku smażą wajecznicę. Każdy przynosi kilka jajek, wędzoną słoninę i chleb. W wielki garnku nad ogniskiem smaży się jajecznicę, a gdy już jest gotowa gospodynie nakładają jajecznicę na chleb i każdemu roznoszą.   Po jedzeniu do późnej nocy jest zabawa, tańce i śpiewy. Smak i zapach świeżych smażonych jajek z nutką wędzonki i świeżego szczypiorku kusi z daleka. Zróbcie taka jajecznicę w domu, dla bliskich. • 150 g wędzonej słoniny (wędzoną słonice możecie zastąpić boczkiem, ale nie będzie już wtedy tak wyjątkowa) Słoninę pokrójcie w kostkę i podsmażcie na patelni. Wbijcie jajka, posólcie i cały czas mieszając czekajcie, aż się dobrze zetnie. Na koniec dodajcie pokrojony szczypiorek. Podawajcie na kromce świeżego chleba. Wajecznica, to produkt wpisany na listę produktów tradycyjnych w dniu 2008-02-01 W kategorii Gotowe dania i potrawy w województwie śląskim", "url": "https://www.mojegotowanie.pl/artykul/wajecznica-czyli-jajecznica-po-slasku-jest-inna-najecie-sie-nia-do-obiadu", "category": "śląskie", "sub_category": "Gotowe dania i potrawy", "phrase": "Wajecznica / smażylnica, czyli jajecznica po cieszyńsku"}