{"meta_description": "Jaki dodatek do rosołu dyskwalifikuje to danie według Roberta Makłowicza? Znany autorytet kulinarny podzielił się swoją…", "title": "Robert Makłowicz wstrząśnięty takim dodatkiem do rosołu. Uwielbia go wielu Polaków", "content": "Za jakim dodatkiem do rosołu nie przepada Robert Makłowicz? - Pyszności; Fot. Pixabay/Instagram: Robert Makłowicz (screenshot) Robert Makłowicz wstrząśnięty takim dodatkiem do rosołu. Uwielbia go wielu Polaków Robert Makłowicz wstrząśnięty takim dodatkiem do rosołu. Uwielbia go wielu Polaków Jaki dodatek do rosołu dyskwalifikuje to danie według Roberta Makłowicza? Znany autorytet kulinarny podzielił się swoją opinią, wskazując, że nawet serwowanie \"bijącego serca węża\" dziwi go mniej, niż rosół podany z jedną z najpopularniejszych w Polsce wkładek. O jakim dodatku mowa? Z podrobami, kaszą manną czy kalafiorem. Rosół, w zależności od regionu, jada się z wieloma różnymi dodatkami. Ten najbardziej klasyczny podaje się z makaronem nitki, włoszczyzną i natką pietruszki. Dla wielu niedopuszczalnym jest serwowanie wywaru \"dopieszczonego\" sztucznymi wzmacniaczami smaku, jak kostka rosołowa czy słynna przyprawa w płynie. Jednak nie te dodatki do rosołu najbardziej szokują Roberta Makłowicza. W programie \"Drugie śniadanie mistrzów\", prowadzonym przez Marcina Mellera, Makłowicz pojawił się obok m.in. Magdy Gessler. Zapytany przez gospodarza o najbardziej szokujące doświadczenie związane z kosztowaniem nowych smaków, odpowiedział bez cienia wątpliwości, że najbardziej dziwi go dodawanie do rosołu... ziemniaków. Ziemniaki z rosołem rzeczywiście serwuje się w wielu regionach kraju. Uważa się, że to zupa typowa dla Śląska Cieszyńskiego oraz Śląska Opolskiego, rosół podobnie jada się również na Podkarpaciu. Zazwyczaj zupę podaje się z ugotowanymi, całymi ziemniakami, rzadziej serwuje się je w formie puree. To jednak niejedyny dodatek do rosołu, który poróżnia fanów tej zupy. Na Śląsku Cieszyńskim wywar podaje się z kluskami wątrobianymi. Wielkopolski rosół z kury zaś serwuje się z dodatkiem makaronu nitki lub łazankami, a rosół dworski z kapłona - z podrobami drobiowymi, kalafiorem i suszonymi grzybami. Są również receptury, gdzie dodatek do rosołu stanowią pieczone pieczarki czy ugotowane jajko. Często też wywar wzbogaca się kurkumą, jabłkiem, octem, pomidorem czy imbirem.", "url": "https://pysznosci.pl/dodatek-do-rosolu-ktorego-nie-toleruje-robert-maklowicz,6919215903385217a", "category": "wielkopolskie", "sub_category": "Gotowe dania i potrawy", "phrase": "Wielkopolski rosół z kury"}