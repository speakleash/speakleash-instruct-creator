{"meta_description": "Już kilka razy na Opolszczyźnie, gdy zamówiłem śląski obiad, dostałem roladę wołową z rozdrobnionym farszem, podczas gdy w tradycyjnym wydaniu tej potrawy boczek, kiełbasa i ogórki są zwykle pokrojone w kostkę lub słupki. Muszę jednak wam przyznać, że taka \"opolska\" rolada też bardzo mi smakowała. Dlatego, gdy tylko udało mi się kupić ładną wołowinę, od", "title": "Rolady opolskie. Podobne do śląskich, ale farsz robi się nieco inaczej - Polecam Przepis", "content": "Już kilka razy na Opolszczyźnie, gdy zamówiłem śląski obiad, dostałem roladę wołową z rozdrobnionym farszem, podczas gdy w tradycyjnym wydaniu tej potrawy boczek, kiełbasa i ogórki są zwykle pokrojone w kostkę lub słupki. Muszę jednak wam przyznać, że taka „opolska” rolada też bardzo mi smakowała. Dlatego, gdy tylko udało mi się kupić ładną wołowinę, od razu zrobiłem. • 1 cebula do farszu i 2 do sosu, • Mięso pokrój w poprzek włókien na plastry grubości około 1 cm, następnie cienko rozbij. • Boczek i kiełbasę pokrój w kostkę, następnie przepuść przez maszynkę na grubych oczkach. Przełóż do miski. • Ogórki zetrzyj na tarce, cebulę drobno posiekaj, również dodaj do miski. Farsz dokładnie wymieszaj. • Każdy płat mięsa oprósz solą i pieprzem, posmaruj musztardą, wyłóż mniej więcej 1,5 łyżki farszu, zwiń ciasno, zakładając boki, zwiąż sznurkiem. • Na głębokiej patelni rozgrzej trochę oleju, wyłóż rolady, gdy się zrumienią, obróć, w puste miejsca wsyp dwie pozostałe posiekane cebule. Również smaż do zrumieniania, posyp papryką mieloną i wymieszaj, aby połączyła się tłuszczem – odda wtedy najwięcej smaku i koloru. • Wlej 3 szklanki wody, dopraw solą i pieprzem, duś na wolnym ogniu przez 1,5 godziny. • Z sosu wyjmij ziele i liście, zmiksuj przy pomocy blendera – ten krok można pominąć. • W połowie szklanki wody dokładnie rozrób łyżkę mąki pszennej, wlej do gotującego się sosu, od razu intensywnie mieszając trzepaczką, sos zgęstnieje. • Do sosu włóż rolady, trzymaj na ogniu jeszcze 3 minuty. Rada: tak przyrządzone rolady podałem z kluskami śląskimi zrobionymi według tego przepisu i modrą kapustą z tego przepisu.", "url": "https://polecamprzepis.pl/rolady-opolskie-podobne-do-slaskich-ale-farsz-robi-sie-nieco-inaczej/", "category": "opolskie", "sub_category": "Mięso świeże oraz produkty mięsne", "phrase": "Opolska rolada wołowa"}