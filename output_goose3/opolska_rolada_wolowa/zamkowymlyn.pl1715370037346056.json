{"meta_description": "Restauracja Zamkowy Młyn Krapkowice. Jedyna taka restauracja w regionie, która łączy kuchnię śląska opolskiego oraz kuchnię BBQ & Grill.", "title": "Restauracja Krapkowice - Centrum opolskiej gościnności", "content": "Kuchnia naszej restauracji to dania tradycyjne Śląska Opolskiego oraz kuchnia BBQ & Grill w najlepszym wydaniu. Ogromny nacisk stawiamy na obecność lokalnych produktów w naszym menu. Znajdziecie u nas m.in. sery z Obrowca, pstrąga z Poliwody, karpia z Krzywej Góry, mięsa od lokalnego dostawcy, lody mistrzowskie Szypuła, lokalne rzemieślnicze piwo, nalewki a nawet mocniejsze, rzemieślnicze alkohole. Dania BBQ to m.in. kultowe żeberka BBQ, jakie przyrządzamy dla Was przez wiele godzin w dymie drzewa owocowego, wcześniej marynując je w autorskiej mieszance przypraw. Dania Grill-owe, przyrządzamy dla Was na prawdziwym grillu opalanym węglem drzewnym najwyżej jakości, jaki przyjeżdża do nas prosto z Bieszczad. Ale co na tym grillu? – zapytacie. Najlepsze steki z sezonowanego na sucho mięsa (ok. 8 tygodni). Duża marmurkowatość oraz głęboki smak, to podstawowe cechy steków jakie podaje. Znajdziecie u nas m.in. ok. 400g Stek Rib-Eye czy ok 400g Stek New York. Dania kuchni Śląska Opolskiego – tu króluje opolska rolada wołowa, której podstawą jest najwyższej jakości mięso od lokalnego dostawcy. To dlatego słyszymy od naszych Gości: „Wasza rolada ma wspaniały smak i rozpada się w ustach”. Dzięki współpracy z Rybacką Lokalną Grupą Działania Opolszczyzna, w naszej karcie zagościł lokalny Pstrąg z Poliwody, hodowany i kramiony w pełni naturalnie. Nasza Restauracja otwarta jest w każdym dniu roku – również w święta Od 2021 roku jesteśmy członkami Dziedzictwa Kulinarnego województwa opolskiego wraz z naszą Opolską roladą wołową oraz Deską Młynarza, na której podajemy Państwu wędliny z naszej wędzarni, przygotowywane wg tradycyjnych receptur, w pełni naturalne i wędzone w dymie drzewa olchowego oraz drzew owocowych. Wnętrza – przytulne, pełne ponad stuletniego drewna, rustykalne. Kochamy naturę, kochamy ten klimat. Wspaniale nasze wnętrza komponują się z tym co podajemy Wam na talerzu. Nie idziemy na skróty! Nasza Restauracja to nie tylko miejsce na obiad, to miejsce gdzie nasi Goście z chęcią pozostają aż do późnych godzin wieczornych. Nasza Restauracja to również drewniany taras oraz dwa ogródki letnie. Nasi Goście uwielbiają te miejsca w ciepłe dni oraz wieczory. Klimat – niepowtarzalny, z muzyką w tle, wspaniałą obsługą, pachnącym i niepowtarzalnym jedzeniem!", "url": "https://zamkowymlyn.pl/restauracja/", "category": "opolskie", "sub_category": "Mięso świeże oraz produkty mięsne", "phrase": "Opolska rolada wołowa"}