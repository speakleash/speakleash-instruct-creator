{"meta_description": "Kiedy pada pytanie, jaka potrawa kojarzona jest z Opolszczyzną od razu pojawia się odpowiedź: rolada wołowa, kluski śląskie i modra kapusta. Fakt, ten zestaw", "title": "Czarne kluski to hit na stołach. Ania z koła gospodyń dzieli się przepisem", "content": "Modziki, to surowe tuszki z młodych gołębi. Przygotowuje się na nich lekki bulion lub piecze. Przed włożeniem do piekarnika dobrze jest namoczyć ją przez dwie godziny w zimnej wodzie. Następnie tuszki myjemy, solimy i obkładamy plasterkami słoniny. Tak przygotowane mięso wkładamy do piekarnika na 30-35 minut. Podczas pieczenia podlewamy masłem. - W moim rodzinnym domu ich się nie jada, za to odkąd zamieszkałam w Opolu, jestem ich fanką. Polecam je wszystkim moim gościom, a także rodzinie, która mnie odwiedza - mówi pani Anna z Prudnika. Najpopularniejszym tradycyjnym ciastem Opolszczyzny jest kołocz, czyli pulchne ciasto drożdżowe z kruchą posypką na górze. Gości na opolskich stołach w każdym domu i przy każdej okazji. Według tradycji to obrzędowe ciasto weselne lub świąteczne, było najpopularniejszym ciastem dawnej szlacheckiej Polski. Zazwyczaj piecze się go na dużych blachach w kształcie prostokątnym i kroi na kwadratowe ciastka. Smak zależy od użytego nadzienia. Może być serowy, jabłkowy, makowy lub suchy z posypką. - U nas na wsi tradycja obdarowywania kołoczem jest nadal bardzo żywa i praktykowana. W ten sposób dzielimy się radością i informujemy o ślubie. Tradycyjnie w przygotowanej paczce powinny się znaleźć trzy smaki ciasta, o czym także przypominają cukiernie - opowiada Dominika z Myśliny w gminie Dobrodzień, która ślub brała w 2020 roku. - Na tak przygotowanej paczce oczywiście jest także kartka z życzeniami od młodej pary oraz zawiadomienie o ślubie. Tradycja związana z obdarowywaniem sąsiadów ciastem i słodkościami jest także obecna u nas także przed pierwszą komunią świętą. - dodaje.", "url": "https://kobieta.interia.pl/kuchnia/news-nie-sama-rolada-opolanin-zyje-czyli-opolskie-smaki-od-kuchni,nId,6812481", "category": "opolskie", "sub_category": "Mięso świeże oraz produkty mięsne", "phrase": "Opolska rolada wołowa"}