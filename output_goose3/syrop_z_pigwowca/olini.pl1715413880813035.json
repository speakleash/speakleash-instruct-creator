{"meta_description": "Tak kwaśny, jak cytrynowy, ale ma więcej witaminy C. Pij go, gdy dopadło Cię przeziębienie i przy obniżonej odporności. Najlepiej z olejem z czarnuszki!", "title": "Sok z pigwowca japońskiego Olini", "content": "Nasz sok z pigwowca, wyciskany na zimno, powstaje z dojrzałych i wyselekcjonowanych owoców z polskiej uprawy. Na 1 litr płynu potrzeba ok. 2 kg owoców! Dzięki nim zawiera znaczące ilości witaminy C – 29 mg na 100 ml. To stanowi 36% RWS, czyli referencyjnej wartości spożycia dla przeciętnej osoby dorosłej. Swój kolor, zapach i trwałość zawdzięcza naturze. Nie zawiera tłuszczu, cukru, soli i konserwantów. Jest wolny od GMO i alergenów oraz glutenu. To produkt pasteryzowany, ale wciąż bogaty w składniki. Pasteryzacja niweluje drobnoustroje i bakterie, co pozwala cieszyć się nim się dłużej. Sok z pigwowca japońskiego jest bezpieczny dla niemal każdego. Wyjątkiem mogą być osoby uczulone na jego owoce czy z problemami żołądkowymi, np. nadkwasotą albo wrzodami żołądka. Dojrzałym owocom, którymi obsypane są krzewy pigwowca w jesiennych ogrodach, daleko wyglądem do jabłek. Nie są tak kształtne i apetyczne. Jednak sok z pigwowca właściwości prozdrowotne zawdzięcza właśnie tym „ogrodowym kopciuszkom”. W tradycyjnej medycynie Dalekiego Wschodu były lekiem. Ówcześni lekarze zalecali je pacjentom na: reumatyzm, biegunkę, torsje, zapalenie jelit czy przy chorobach zakaźnych. Współczesne badania farmakologiczne potwierdziły, że pigwowiec japoński to roślina lecznicza. Badania wykazały jego właściwości: przeciwzapalne, przeciwbólowe, przeciwskurczowe, immunoregulujące czy przeciwbakteryjne. Stosuje się go ochronnie na wątrobę i w chorobie Parkinsona. Każda część owoców pigwowca – od pestek po skórkę – zawiera cenne składniki. Owoce tego krzewu zawierają duże ilości polifenoli i witaminy C (mają jej więcej niż cytryny). Na tle polskich owoców wyróżniają się silnym działaniem antyoksydacyjnym. Każdego dnia musimy przyjmować około 80 mg witaminy C, bo nasz organizm jej nie produkuje ani nie magazynuje. Jej brak może skutkować niższą odpornością. Większych jej ilości potrzebują kobiety w ciąży i karmiące. Jak wiadomo, najlepszym naturalnym źródłem witaminy C są świeże warzywa i owoce. Jednak, gdy jesienią i zimą nie mamy do nich dostępu, warto korzystać z soków i syropów.", "url": "https://olini.pl/sok-z-pigwowca-japonskiego-olini", "category": "lubelskie", "sub_category": "Napoje (alkoholowe i bezalkoholowe)", "phrase": "Syrop z pigwowca"}