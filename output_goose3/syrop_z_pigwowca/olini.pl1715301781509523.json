{"meta_description": "Słodki sposób na więcej witaminy C w Twojej diecie. Pij go, gdy dopadło Cię przeziębienie i przy obniżonej odporności. Najlepiej z olejem z czarnuszki!", "title": "Syrop z pigwowca japońskiego Olini", "content": "Nasz syrop z pigwowca japońskiego powstaje z dojrzałych i wyselekcjonowanych owoców z wiejskiego gospodarstwa. Aby wycisnąć 1 litr płynu, potrzeba ich około 2 kg!  Swój kolor, zapach i trwałość syrop Olini zawdzięcza naturze. Nie zawiera tłuszczu, soli i konserwantów. Jest wolny od GMO i alergenów. Cukier „osładza” jego cierpkość i kwaskowatość. To produkt pasteryzowany, ale wciąż bogaty w składniki. Pasteryzacja niweluje drobnoustroje i bakterie, dzięki czemu można cieszyć się nim dłużej. Nasz syrop zawiera znaczące ilości witaminy C – 17 mg na 100 ml. To stanowi 21% RWS, czyli referencyjnej wartości spożycia dla przeciętnej osoby dorosłej. Musimy przyjmować około 80 mg tej witaminy każdego dnia, bo nasz organizm jej nie produkuje ani nie magazynuje. Brak witaminy C może skutkować niższą odpornością. Większych jej ilości potrzebują kobiety w ciąży i karmiące. Najlepszym naturalnym źródłem witaminy C są świeże warzywa i owoce. A gdy jesienią i zimą nie mamy do nich dostępu, ratują nas soki i syropy. Pyszny i słodki syrop przypadnie do gustu maluchom. Ucieszy to zwłaszcza rodziców dzieci w wieku przedszkolnym i starszych, których odporność narażona jest na wiele niebezpieczeństw. Ze względu na cukier, warto podawać im go z umiarem. Syrop z pigwowca japońskiego jest bezpieczny niemal dla każdego. Wyjątkiem mogą być osoby uczulone na jego owoce czy z problemami żołądkowymi, np. nadkwasotą czy wrzodami żołądka. Ze względu na zawartość cukru, chorym na cukrzycę i insulinooporność polecamy nasz niesłodzony Sok z pigwowca japońskiego. Owoce pigwowca w syropie – słodki sposób na odporność W jesiennym ogrodzie żółcą się owoce pigwowca jesiennego. Są już gotowe, aby wycisnąć z nich sok, a potem zrobić syrop. Może nie są tak kształtne i apetyczne, jak np. jabłka, ale syrop z pigwowca właściwości prozdrowotne zawdzięcza właśnie tym „ogrodowym kopciuszkom”. Każda część owoców pigwowca – od pestek po skórkę – zawiera cenne składniki. Owoce tego krzewu zawierają duże ilości polifenoli i witaminy C (więcej niż cytryny). W tradycyjnej medycynie Dalekiego Wschodu były lekiem. Ówcześni lekarze zalecali je pacjentom na: reumatyzm, biegunkę, torsje, zapalenie jelit czy przy chorobach zakaźnych. Współczesne badania farmakologiczne potwierdziły prozdrowotne właściwości pigwowca. Badania wykazały, że ta roślina lecznicza działa: przeciwzapalnie, przeciwbólowo, przeciwskurczowo, immunoregulująco czy przeciwbakteryjnie. Stosuje się ją ochronnie na wątrobę i w chorobie Parkinsona. Owoce pigwowca wyróżniają się na tle innych polskich owoców silnym działaniem antyoksydacyjnym.", "url": "https://olini.pl/syrop-z-pigwowca-japonskiego-olini", "category": "lubelskie", "sub_category": "Napoje (alkoholowe i bezalkoholowe)", "phrase": "Syrop z pigwowca"}