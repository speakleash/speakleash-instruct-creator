{"meta_description": "", "title": "Surówka z czerwonej kapusty z jabłkiem i rozmarynem - | video przepisy na proste, smaczne i szybkie w przygotowaniu dania", "content": "Niby klasyczna, lecz o ciekawej nucie smakowej od dodatków. Banalnie prosta, a jednak bardzo dobrze pasuje do mięs, także tych bardziej tłustych (np. wieprzowina czy kaczka). Kolorem ożywia stół, smakiem podniebienia:) Jeśli lubicie czerwona kapustę, to zachęcam do wypróbowania przepisu. Składniki oraz szczegółowy przepis podaję poniżej:) Wypróbuj i podziel się Twoją opinią! A oto filmik jak przygotować prostą i smaczną surówkę z czerwonej kapusty. Zapraszam do obejrzenia! Surówka z czerwonej kapusty z jabłkiem i rozmarynem • 1-2 łyżki oleju np. rzepakowy lub słonecznikowy, może być tez oliwa z oliwek  /ja zazwyczaj biorę rzepakowy, bo ma w miarę neutralny smak, co bardzo mi tu pasuje/ Z kapusty zdejmuję nieładne zewnętrzne liście, po czym szatkuję ją drobno –nożem, szatkownicą lub maszynką z nakładką do szatkowania;) Z gałązki rozmarynu oskubuję tylko igiełki i wkładam je do moździerza, dosypuję sól i mocno rozcieram rozmaryn z solą –aż oba składniki połączą się, dając sypką, zieloną sól;) Tę sól dodaję do kapusty i dokładnie mieszam. Posoloną kapustę odstawiam na bok, by już nieco miękła, a sama szykuję jabłko;) Jabłko kroję na ćwiartki, usuwam gniazdka nasienne, po czym trę je na tarce o grubych oczkach. Dodaję do kapusty. Dodaję też ocet winny oraz olej (plus papryczkę, jeśli decyduję się na tę wersję) i całość dokładnie mieszam. Sprawdzam smak, jeśli trzeba doprawiam, ale raczej powinno być dobrze –sól już dodana, słodycz od jabłka, lekka kwaśność od octu plus zioła tj. rozmaryn… I gotowe;) Wstawiam pod przykryciem na 10 minut do lodówki lub podaję od razu. Świetny dodatek obiadowy –do mięs (super do wieprzowiny lub do kaczki), do ryb, do pieczywa… :: Spróbujesz? A może już po wszystkim i zajadasz się… ze smakiem:)? Wyślij link do przepisu znajomym i/lub wpisz kilka słów w Komentarzach, dzieląc się Twoją opinią -dziękuję!", "url": "https://skutecznie.tv/2013/12/surowka-z-czerwonej-kapusty-z-jablkiem-i-rozmarynem/", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Modro kapusta (tj. kapusta czerwona)"}