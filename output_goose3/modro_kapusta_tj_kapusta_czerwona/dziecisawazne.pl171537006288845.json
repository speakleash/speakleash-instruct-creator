{"meta_description": "Laboratorium Szalonego Naukowca. Eksperyment 1. Wskaźnik z kapusty - Natuli dzieci są ważne", "title": "Laboratorium Szalonego Naukowca. Eksperyment 1. Wskaźnik z kapusty - Natuli", "content": "Szaleni Naukowcy ruszają z cyklem doświadczeń, które każde dziecko będzie mogło zrobić z tego, co na ogół jest w domu. Zapraszamy do wspólnej nauki poprzez zabawę! 1. Weź kilka liści czerwonej kapusty, porwij je na małe kawałeczki i wrzuć do kubka. 2. Poproś o pomoc rodziców – zalejcie porwaną kapustę wrzątkiem i odstawcie, żeby wystygła. 3. W tym czasie przygotuj trzy przezroczyste naczynia (np. szklanki, słoiki, itp.) i do każdego z nich nalej wodę z kranu. 4. W pierwszym naczyniu rozpuść trochę mydła – tak, żeby woda stała się biała. 7. Poproś kogoś dorosłego, żeby sprawdził czy sok z kapusty już wystygł. Jeśli tak, weź łyżeczkę i przelej nią trochę soku z kapusty do każdego z trzech naczyń. Jeśli zabawa Wam się spodobała, możecie poprosić rodziców o jeszcze kilka naczyń i wymieszać w nich różne ilości płynów z każdego naczynia. Czasem naukowcy badają substancje (np. różne płyny), o których nic jeszcze nie wiedzą. Sprawdzają np. czy coś jest kwasem, zasadą, czy też jest obojętne. To się nazywa badaniem właściwości substancji. Brzmi bardzo poważnie, prawda? Tymczasem naukowcy robią wtedy dokładnie to, co Wy zrobiliście dzisiaj. Sok z czerwonej kapusty jest wskaźnikiem, tj. wskazuje czy dany płyn jest kwasem (barwi się na różowo), zasadą (barwi się na niebiesko) czy substancją obojętną (barwi się na fioletowo). Sprawiliśmy, że sok z czerwonej kapusty stał się domowym „wykrywaczem” pH. Wiedząc już to wszystko możemy sprawdzać kwasowość lub zasadowość innych substancji znajdujących się w domu, np. jedzenia czy środków myjących, a także wody deszczowej czy śniegu.", "url": "https://dziecisawazne.pl/laboratorium-szalonego-naukowca-eksperyment-1-wskaznik-z-kapusty/", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Modro kapusta (tj. kapusta czerwona)"}