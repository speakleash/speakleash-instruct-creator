{"meta_description": "Produkt wpisany na listę produktów tradycyjnych w dniu 2015-08-05 w kategorii Warzywa i owoce w woj. kujawsko-pomorskim.", "title": "Kapusta modra szmurowana z rodzynkami - - Portal Gov.pl", "content": "Długość nitki zależy od średnicy główki kapusty, nie dłuższa niż 30 mm. Słodko-kwaśny. Ostra woń połączona ze słodkim zapachem pochodzącym od rodzynek i cukru lub miodu. Województwo Kujawsko-Pomorskie ze względu na ukształtowanie terenu oraz dobrą jakość gleb posiada bardzo dobre warunki do uprawy warzyw kapustnych. Najwięcej warzyw uprawianych jest w dolinach rzek Wisły, Noteci i Brdy, czyli na obszarze gmin: Dobrcz, Białe Błota, Koronowo, Nowa Wieś Wielka, Osielsko Sicienko i Solec Kujawski. Na tych terenach uprawiana jest kapusta czerwona, która jest głównym składnikiem popularnego dodatku do różnych potraw tj. kapusty modrej szmurowanej z rodzynkami. „(…) słowo szmurowana pochodzi z języka niemieckiego lub kaszubskiej gwary i oznacza duszenie na tłuszczu z małą ilością wody” (Wywiad przeprowadzony z mieszkańcami gminy Dobrcz). Do przygotowania kapusty modrej używana jest świeża kapusta czerwona, rodzynki oraz jabłka. Dla zachowania jej oryginalnej ciemnoniebieskiej z odcieniem czerwonym barwy, podczas gotowania dodawany jest sok z cytryny bądź ocet. „Kapustę poszatkować ręcznie, zalać wodą, gotować do miękkości. Doprawiam solą, cukrem, octem. Jeżeli gospodyni miała kwaśne jabłka to dodawała je do gotującej się kapusty” (Wywiad przeprowadzony z mieszkańcami gminy Dobrcz). Na koniec gotowania dodawane są rodzynki, które nadają słodkawy smak potrawie. Tak przygotowana kapusta modra szmurowana najczęściej stanowi dodatek do popularnej na Kujawach i Krajanie gęsiny i kaczki. Spożywana jest „najczęściej do niedzielnego obiadu, jako dodatek do mięsa w sezonie jesienno-zimowym” (Wywiad przeprowadzony z mieszkańcami gminy Dobrcz).", "url": "https://www.gov.pl/web/rolnictwo/kapusta-modra-szmurowana-z-rodzynkami", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Modro kapusta (tj. kapusta czerwona)"}