{"meta_description": "Stowarzyszenie \"Żabieckie Powiślanki\" powstało 30.06.2011r.w miejscowości Żabiec. W jego skład wchodzi 16 pań z tej miejscowości. Prezesem jest Teresa Banach.", "title": "Stowarzyszenie Żabieckie Powiślanki", "content": "Stowarzyszenie \"Żabieckie Powiślanki\" powstało 30.06.2011r. w miejscowości Żabiec. W jego skład wchodzi 16 pań z tej miejscowości. Prezesem jest Teresa Banach. Pomimo krótkiego okresu działania mają na koncie liczne osiągnięcia: W sierpniu 2011 r.zajęły I miejsce w konkursie: \"Najpiękniejszy wieniec\" na Dożynkach Gminnych w Żabcu. Tegoż samego roku na Dożynkach Powiatowych w Tuczępach zajęły II miejsce w tym samym konkursie. W 2012 r. brały udział w \"Festiwalu Smaków\" w Busku-Zdroju, gdzie ich produkt pod nazwą \"Żabieckie Gały\" został wyróżniony jako potrawa regionalna i wpisany do \"Pamiętnika Kulinarnego Ponidzia I Powiśla\" W tym samym roku zajęły I miejsce w konkursie: \"Wiejski stół\" na Dożynkach Gminnych w miejscowości Oblekoń. W bieżącym 2013 r. zajęły I miejsca w konkurencjach: ''Wiejski stół'' i ''Najładniejszy wieniec'' na Dożynkach Gminnych i Powiatowych, które odbyły się w miejscowości Sroczków. Corocznie uczestniczą również w konkursie \"Przegląd kolęd zapomnianych\",w którym w 2011r. zajęły III miejsce ,a w 2012r. już I miejsce ex aequo z zespołem \"Pacanowianie\",który istnieje na estradzie od 35 lat.  Ponadto często uczestniczą w imprezach kulturowych takich jak np.:jarmarki smaków,targi Agro czy poczęstunki na festiwalach jak np.\"Festiwal Kultury Dziecięcej'' odbywający się zawsze w czerwcu,gdzie prezentują przygotowane przez nich potrawy oraz nalewki.  Na każdą okoliczność występu, wspólnie układają teksty piosenek, do których przygotowują się w świetlicy wiejskiej w Żabcu. Działają tak krótko, a już mają swój dorobek.", "url": "https://naszemiasto.pl/stowarzyszenie-zabieckie-powislanki/ar/c8-4511016", "category": "świętokrzyskie", "sub_category": "Gotowe dania i potrawy", "phrase": "Żabieckie gały"}