{"meta_description": "Żabieckie gały. Książka „Świętokrzyska tradycja źródłem inspiracji” opracowana przez Świętokrzyski Ośrodek Doradztwa Rolniczego w Modliszewicach to bardzo interesująca lektura o tradycji województwa świętokrzyskiego w kulinarnym aspekcie.", "title": "Żabieckie gały", "content": "Książka „Świętokrzyska tradycja źródłem inspiracji” opracowana przez Świętokrzyski Ośrodek Doradztwa Rolniczego w Modliszewicach to bardzo interesująca lektura o tradycji województwa świętokrzyskiego w kulinarnym aspekcie. Została wydana została w ramach operacji własnej Sieci na rzecz innowacji w rolnictwie i na obszarach wiejskich (SIR) „Zintegrowanie usług okołorolniczych w województwie świętokrzyskim jako innowacyjne narzędzie rozwoju obszarów wiejskich”. Prezentujemy tradycyjne przepisy zaczerpnięte ze świętokrzyskiej wsi. Niech będą one inspiracją dla młodszego pokolenia i bazą dla rozwoju lokalnej gastronomii i przetwórstwa rolnego oraz wizytówką promującą region świętokrzyski. Tradycja przygotowania tego prostego dania sięga jeszcze czasów zaboru rosyjskiego, kiedy mieszkańcy musieli przeżyć trudny czas tzw. „przednówka”. Okolice były biedne, a ziemie urodzajne w ziemniaki Ziemniak (Solanum tuberosum L.) - gatunek rośliny należąc... More, dlatego stanowiły one ważny element kuchni chłopskiej i były podstawą każdego posiłku. Żabieckie gały to dawna potrawa, kiedyś przygotowywane były z biedy, a dziś dla podkreślenia oryginalności regionalnej kuchni. Gospodynie z Żabca dbają o to, aby gały były docenione przez szersze grono smakoszy dobrej, tradycyjnej kuchni, dlatego przygotowują je i prezentują na konkursach, wystawach i pokazach lokalnych. Sposób przygotowania: Ziemniaki Ziemniak (Solanum tuberosum L.) - gatunek rośliny należąc... More zetrzeć na grubych oczkach, dodać podduszoną na oleju cebulę, jajka i mąkę pszenną (tyle, żeby wsunięta do masy łyżka ,,stała”). Wszystkie składniki wymieszać do uzyskania jednolitej konsystencji. Ciasto nabierać łyżką i kłaść na wrzącą wodę. Gotować do momentu wypłynięcia i podawać polane tłuszczem ze skwarkami.", "url": "https://zoomnawies.pl/zabieckie-galy/", "category": "świętokrzyskie", "sub_category": "Gotowe dania i potrawy", "phrase": "Żabieckie gały"}