{"meta_description": "", "title": "Dożynki Gminne w Grzymiradzu!", "content": "Dożynki swoim rodowodem sięgają czasów przedchrześcijańskich i mają związek z pogańskim Świętem Plonów. Słowianie co roku w czasie równonocy jesiennej składali ofiary dziękczynne bóstwom, np.Mokoszy,Welesowi i Świętowitowi – słowiańskim bóstwom urodzaju. Nasi przodkowie każdego roku pletli wieńce, tańczyli i śpiewali na chwałę bogów, dzięki którym mogli zebrać plon z pól. Obrzędy te związane były z pierwotnym kultem roślin i drzew. Ważnym punktem pogańskich obchodów tego święta było wróżenie. Źródła kronikarskie opisują dokładne rytuały odprawione przez żerców z Arkony. Kapłani obserwowali dzierżony przez Świętowita napełniony miodem kielich, a także sprawdzali widoczność ze znacznej odległości ofiarnego kołacza. Wszystko po to, by wywróżyć sobie nadchodzący urodzaj. Żniwa w dawnej tradycji polskiej rozpoczynały ciche i pracowite zażynki, a kończyły głośne i roztańczonedożynki. Nie inaczej było wśród pogańskich Słowian, gdzie po czasie ciężkiej pracy przychodziła pora na dziękczynienie i biesiadowanie. Polskie tradycje dożynkowe znane są od XVI wieku, kiedy to rozwinęła się gospodarka folwarczno-dworska. Uroczystości te urządzali dla żniwiarzy właściciele majątków ziemskich. Była to zabawa i poczęstunek, które stanowiły nagrodę za dobrze wykonaną pracę przy żniwach. Jedno jednak pozostało niezmienne– istotą tych obrzędów było dziękczynienie za pomyślne zbiory. Pomimo rozwoju cywilizacyjnego, człowieku pozostała potrzeba podziękowania za zapewniające przeżycie dary ziemi. Tegoroczne dożynki w gminie Dębno obchodziliśmy w gościnnym Grzymiradzu, który przywitał nas pięknie udekorowanymi domostwami i wspaniałą choć wietrzną pogodą. Wszystko rozpoczął barwny korowód przywołujący na myśl dawne obyczaje, składający się z grup wieńcowych, władz Dębna  i zaproszonych gości - prowadzony przez sygnalistów z Koła Łowieckiego \"Jeleń\". Gdy wszystkie uplecione na tę okazję wieńce znalazły się już pod sceną  a uczestnicy uroczystości zasiedli na swoich miejsach rozpoczęła się celebrowana przez księdza proboszcza Marka Romańczuka polowa msza święta podczas ktorej dziękowaliśmy za trud rolników z gminy Dębno i tegoroczne zbiory. Po mszy na scenie pojawili się gospodarze dożynek- Burmistrz Dębna Pan Grzegorz Kulbicki oraz Soltys Grzymiradza Pan Andrzej Łaszewski. W ciepłych słowach przywitali wszystkich przybyłych gości podkreślając narodowy charakter święta plonów wywodzący się z tradycji naszych przodków. Po przemówieniach, jak nakazuje obrzęd na scenę weszli starostowie dożynek – Pani Maria Woś oraz Pan Marcin Cygan wręczając burmistrzowi chleb dożynkowy, symbol ciężkiej pracy rolników, który włodarz naszej gimny podzielił równo na wszystkie sołectwa tak aby nikomu nigdy go nie brakowało. Gdy ceremoniał dożynkowy dobiegł końca na terenie przy świetlicy wiejskiej w Grzymiradzu rozpoczeła się zabawa! Do tańca publiczność zaprosiła Kapela Dębiacy oraz chór Srebrny Włos prowadzony przez Ewę Basarab i Aleksego Gołębiowskiego, następnie swoje utwory zaprezentował zespół śpiewaczy Jesienne Róże pod wodzą Tadeusza Pencaka, który podczas koncertu za lata pracy w kulturze i ogromny wkład w jej rozwój w naszym regionie otrzymał z rąk Burmstrza Pana Grzegorza Kulbickiego, Wiceprzewodnicącej Rady Miejskiej Pani Alicji Sopińskiej oraz Przewodniczącego Rady Miejskiej w Dębnie Pana Marcina Krzysiaka medal pamiątkowy \"Zasłużony dla miasta i gminy Dębno\". Nie była to jednak jedyna tego dnia nagroda dla uhonorowanego instruktora ponieważ chwilę później w uznaniu zasług i pracy na rzecz naszej społeczności z rąk prowadzącego odebrał nagrodę finansową Dyrektora Dębnowskiego Ośrodka Kultury. Następnym punktem programu były występy bardzo młodych ale wybitnie zdolnych wokalistek z Dębna – na estradzie zaprezentowały się dobrze już wszystkim znane za sprawą licznych sukcesów Martyna Kaczmarek, Joanna Wojciechowska oraz Wiktoria Taracińska a po nich na gitarze zagrał i zaśpiewał Kacper Kowalczyk z Młodzieżowej Rady Mejskiej w Dębnie. Wspaniałą niespodzianką była niewątpliwie grupa śpiewacza Anatola Wierzchowskiego, która w muzycznym żarcie przygotowanym specjalnie dla sołtysa wsi zaprezentowała swoje umiejętności zdbywając przy tym kilka butelek pewnego napoju… Gwiazdą wieczoru był stanowiący czołówkę poslkiej sceny disco zespół Power Boy, który przez godzinę raczył wszystkich swoimi największymi przebojami a po tym energetycznym koncercie o wspaniałą zabawę zadbał lokalny zespół EXPLOSION tworzony przez Małgorzatę Kmieć i Amadeusza Ciesielskiego oraz dobrze już znany dębnowskiej publiczności DJ Rafi. Podczas występu tego ostatniego na scenie miały miejsce (przyjęte) zaręczyny a więc trzymajmy kciuki za świeżo upieczonych narzeczonych i życzmy im wszystkiego najlepszego! Podczas dożynek gminnych odbył się także tradycyjny konkurs wieńców przygotowanych przez sołectwa naszej gminy. Te przepiękne dzieła w tym roku oceniała komisja w składzie: Po wnikliwej ocenie i podsumowaniu punktacji ogłoszono wyniki! W tym roku pierwsze miejsce otrzymało sołectwo Bogusław (tydzień później reprezentowało naszą gimnę na dożynkach powiatowych przywożąc z nich drugie miejsce). Laureatami drugich miejsc zostały sołectwa Różańsko, Dyszno oraz Sarbinowo a trzecie miejsca komisja przyznała Grzimiradzowi oraz Warnicom. Wyróżnienia zaś otrzymały wieńce z Dolska, Dargomyśla i Cychr! Dziękujemy wszystkim firmom, instytucjom i osobom prywatnym, zaangażowanym w przygotowanie i realizację tegorocznych dożynek. Dziękujemy wszystkim grupom wieńcowym za przygotowanie tak wspaniałych wieńców, będących od pokoleń jednym z symboli święta plonów. Gratulujemy wspaniałej imprezy mieszkańcom Grzymirzadza i składamy serdeczne podziękowania za ciepłe przyjęcie. Ukłony kierujemy także w kierunku wszystkich, którzy w sobotę, 3-go września postanowili bawić się razem z nami!", "url": "https://www.dok.org.pl/275-dozynki-gminne-w-grzymiradzu.html", "category": "zachodniopomorskie", "sub_category": "Wyroby piekarnicze i cukiernicze", "phrase": "Chleb dębnowski"}