{"meta_description": "W dniu 25 stycznia 2024 r. na Listę Produktów Tradycyjnych zostały wpisane w kategorii: wyroby piekarnicze i cukiernicze: „Chleb dębnowski”.", "title": "Chleb dębnowski - - Portal Gov.pl", "content": "Chleb o kształcie prostokąta; skórka ładnie wypieczona o barwie lekko brązowej z popękaniami, chropowata; w przekroju chleb o barwie jasno brązowej z pęcherzykami powietrza Chleb w kształcie prostokąta, a w przekroju w kształcie kwadratu Po ukrojeniu kromki i jej naciśnięciu kromka wraca do swojego kształtu, miękisz jest pulchny, nie lepi się; widoczne są pęcherzyki powietrza; nie przerywa się pod wpływem smarowania Smak lekko kwaśny od zakwasu z wyczuwalną nutą pszenicy i żyta Po II wojnie światowej, w latach 40. XX wieku w powiecie myśliborskim osiedliły się rodziny pochodzące z różnych terenów przedwojennej Polski, m.in. z województwa łódzkiego, pomorskiego czy też tarnopolskiego (obecnie Ukraina). Od początku zamieszkania na tych terenach, każda z rodzin przygotowywała pożywienie według przekazywanych z pokolenia na pokolenie rodzimych receptur. Jedną z nich, zbliżoną do wszystkich osadników, był przepis na chleb na zakwasie. Chleb przygotowywany był na bazie mąki pszennej i żytniej, a proces jego przygotowywania w poszczególnych rodzinach różnił się w zależności od proporcji dodanych mąk, co związane było z upodobaniami smakowymi jej członków oraz dostępnością danej mąki. W Dębnie od ponad 30 lat, w oparciu o recepturę przywiezioną w 1946 r. przez powojennych osadników powiatu myśliborskiego, przy wypieku chleba dębnowskiego zachowuje się te same proporcje mąki pszennej i żytniej. Do wytwarzania tego produktu wytwórcy starają się stosować jak najwięcej surowców pochodzących z własnego gospodarstwa. Tak jak dawniej zakwas przygotowywany jest w rodzinnej, glinianej makutrze, a sam wypiek chleba odbywa się w zachowanych do dnia dzisiejszego poniemieckich piecach chlebowych.", "url": "https://www.gov.pl/web/rolnictwo/chleb-debnowski", "category": "zachodniopomorskie", "sub_category": "Wyroby piekarnicze i cukiernicze", "phrase": "Chleb dębnowski"}