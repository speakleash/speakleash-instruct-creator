{"meta_description": "Ponad 100 wystawców czeka na mieszkańców w szczecińskiej Netto Arenie. Trwają tam targi budowlane i wyposażenia wnętrz Bud-Gryf  Home.", "title": "Budujesz, remontujesz? Odwiedź targi w Netto Arenie [WIDEO, ZDJĘCIA]", "content": "Ponad 100 wystawców czeka na mieszkańców w szczecińskiej Netto Arenie. Trwają tam targi budowlane i wyposażenia wnętrz Bud-Gryf & Home. To miejsce, dla tych, którzy planują remont i chcą zaczerpnąć rady od specjalisty, jak to zrobić.     - Potrzeby nas skłoniły do przyjścia... Szukamy żaluzji. - Jest tego więcej niż myślałem, że będzie. Już jestem zaskoczony. - Dużo jest wystawców, więc myślę, że coś znajdę dla siebie. - Szukam ekipy budowlanej do obiektu przemysłowego. - Tutaj jest sporo rzeczy do aranżacji wnętrz czy wykończenia mieszkania. - To już jest tak, że nawet jak się czegoś nie potrzebuje, a zacznie się rozglądać w takim miejscu, to zawsze coś się znajdzie. - Targi są potrzebne, żeby ludzie mogli spotkać się na żywo. Wszystkiego nie da się załatwić przez Internet - podkreślają mieszkańcy odwiedzający targi.     Targi można odwiedzać przez cały weekend od godz. 10:00 do 17:00.", "url": "https://radioszczecin.pl/1,469453,budujesz-remontujesz-odwiedz-targi-w-netto-areni&idf=893432", "category": "zachodniopomorskie", "sub_category": "Wyroby piekarnicze i cukiernicze", "phrase": "Chleb dębnowski"}