{"meta_description": "Kolejny produkt Anety i Stanisława Dobropolskich z Dębna został wpisany na Listę Produktów Tradycyjnych. Tym razem to chleb dębnowski.", "title": "Chleb dębnowski na Liście Produktów Tradycyjnych | Urząd Miejski w Dębnie", "content": "Kolejny produkt Anety i Stanisława Dobropolskich z Dębna został wpisany na Listę Produktów Tradycyjnych. Tym razem to chleb dębnowski. Chleb żytnio-pszenny jest wypiekany metodą domową w piecu opalanym drewnem. Zaczyn do chleba powstaje ręcznie w domu. Przepis pochodzi jeszcze z lat 30. XX wieku, a powstał w Buczaczu (obecnie rejon buczacki w obwodzie tarnopolskim/Ukraina). Stamtąd trafił do Dębna wraz z rodziną Stanisława i Anety Dobropolskich. Pieczywo już w zeszłym roku otrzymało 1 miejsce w konkursie „Nasze Kulinarne Dziedzictwo - Smaki Regionów\", który odbył się w Ogrodzie Dendrologicznym w Przelewicach. Świeże wypieki, w tym chleb dębnowski można nabyć w każdy piątek w piekarence Anioła lub w samoobsługowej Stodole Anioła przy ul. Chojeńskiej 23 w Dębnie.", "url": "https://debno.pl/strona/chleb-debnowski-na-liscie-produktow-tradycyjnych", "category": "zachodniopomorskie", "sub_category": "Wyroby piekarnicze i cukiernicze", "phrase": "Chleb dębnowski"}