{"meta_description": "Nabiał wciąż uchodzi za najbardziej naturalną i zdrową grupę produktową. Sięgamy po produkty mleczne coraz częściej i tak samo często czytamy etykiety, wybierając przede wszystkim produkty bez konserwantów i takie, które dostarczą nam porządną dawkę zdrowia. Nabiał to produkty spożywcze, które wytwarzane są z mleka. W grupie tej znajduje się więc samo mleko, jak i", "title": "Nabiał: trend na naturalne i tradycyjne produkty", "content": "Nabiał wciąż uchodzi za najbardziej naturalną i zdrową grupę produktową. Sięgamy po produkty mleczne coraz częściej i tak samo często czytamy etykiety, wybierając przede wszystkim produkty bez konserwantów i takie, które dostarczą nam porządną dawkę zdrowia. Nabiał to produkty spożywcze, które wytwarzane są z mleka. W grupie tej znajduje się więc samo mleko, jak i jego przetwory, czyli sery, serki homogenizowane, kefiry, jogurty, śmietany, twarogi. Do nabiału często zaliczane są również jajka, chociaż jest to określenie błędne. Nie zmienia to jednak faktu, że to właśnie nabiał jest podstawą naszej codziennej diety, a także zajmuje zaszczytne miejsce w naszej kuchni. Często sięgamy po produkty gotowe, jak jogurty czy sery, ale produkty mleczne wykorzystujemy również do przyrządzania potraw. Tak na przykład podstawą kuchni francuskiej jest masło, z serów pleśniowych przyrządzamy sosy, a z białych serów i twarogów powstają pyszne domowe serniki, nie wspominając, że wciąż lubimy zupy zabielane śmietaną. Nabiał świetnie się sprawdza przy dietach – serki wiejskie i jogurty naturalne są podstawą śniadań i najlepszą przekąską w ciągu dnia. Nabiał jest w modzie, bo jest naturalny Dzisiaj coraz więcej konsumentów sięga po produkty z jak najkrótszym składem wymienionym na etykiecie. Mówi się, że naturalność to już standard, a nie element wyróżniający, dlatego producenci starają się oferować produkty bez „E” w składzie, aby sprostać oczekiwaniom swoich klientów. W sklepach odnajdziemy mnóstwo mlecznych produktów, które z jednej strony stawiają na klasykę, a z drugiej na eksperymenty ze smakiem. Obok naturalnego kefiru stoją więc maślanki z czekoladą czy batoniki twarożkowe z musli. Polacy jednak wciąż doceniają tradycję i najczęściej sięgają po klasyczne przetwory mleczne, które uchodzą za produkty naturalne i zdrowe. W przypadku nabiału zauważalny jest trend sięgania po odżywcze i smaczne produkty w wygodnych opakowaniach, które można skonsumować w każdym momencie. Jest to wynik pędzącego trybu życia, a jednocześnie świadomości, że sposób odżywiania wpływa na nasze samopoczucie i zdrowie. Czytamy etykiety i chcemy, aby produkt dostarczył nam tego, czego potrzebuje organizm, dlatego wybieramy nabiał bogaty w wapń, białko i witamy. Jako produkty łączące wygodę spożycia ze zdrowiem wymienia się najczęściej jogurty pitne, maślanki i sery białe. Inne grupy produktowe dla nabiału można sprawdzić tutaj: Nabiał – Makro.pl. Przy wyborze nabiału i innych produktów zwracamy przede wszystkim uwagę, czy produkt pochodzi z Polski, czy ma potwierdzenie jakości, czy jest to produkt tradycyjny, a także czy jest chroniony certyfikatami unijnymi. Aktualnie certyfikaty Chroniona Nazwa Pochodzenia (ChNP), Chronione Oznaczenie Geograficzne (ChOG), Gwarantowana Tradycyjna Specjalność (GTS) posiada łącznie 38 polsQkich produktów, nie tylko z grupy nabiału. Takie certyfikaty przyznawane są produktom sprawdzonymi przez specjalnie powołane stowarzyszenia i instytucje, które biorą pod lupę jakość składników, proces produkcyjny, a także sam skład. Tak na przykład bryndza podhalańska ma certyfikat Chronionej Nazwy Pochodzenia, co oznacza, że wszystkie jej składniki pochodzą z jednego regionu i tylko tam może być wytwarzana, ponadto wyrób ma określone parametry. Drugim produktem regionalnym chronionym przez prawo unijne są góralskie oscypki. W Polsce Ministerstwo Rolnictwa i Rozwoju Wsi prowadzi Listę Produktów Tradycyjnych, która promuje produkty i regiony, z których pochodzą. Najwięcej zarejestrowanego nabiału ma województwo podkarpackie – aż 19 produktów mlecznych, w tym bryndza kozia, ser biały z Handzlówki, ser kozi biały, ser kornaka w zalewie ziołowej, śmietana lasowiacka, a także gomółki, czyli serowe placuszki. Dla województwa małopolskiego produktem regionalnym jest między innymi bunc (bundz), czyli ser z mleka owczego, sądeckie lody oraz zsiadłe mleko z Limanowej. Warto dodać, że fala popularności zdrowego trybu życia przyczyniła się do tego, że coraz częściej wybieramy produkty ekologiczne. Trend ten spowodował, że na półkach sklepowych można znaleźć coraz więcej nabiału z oznaczeniem BIO, co oznacza, że produkty mleczne nie zawierają sztucznych polepszaczy smaku, barwników, nie mają konserwantów, a także mają wyższą zawartość składników odżywczych. Nabiał wciąż jest doceniany przede wszystkim za dostarczanie wapnia, czyli budulca kości i zębów i ważnego pierwiastka dla układu nerwowego. Wszystkie produkty pochodzenia mlecznego zawierają łatwo przyswajalne białko, tłuszcze, sole mineralne oraz witaminy m.in. A, B2, B12, D, E, K. Tłuszcz nabiału jest bardzo zdrowy, potwierdzają to też liczne badania, zatem warto pić tłuste mleko, które jest bardzo dobrym źródłem kwasów tłuszczowych i rozpuszczalnych w nich witamin. Niepasteryzowane mleko, kefir i jogurty zawierają cenne probiotyki chroniące nasz organizm przed wieloma schorzeniami, nie tylko ze strony układu pokarmowego. Nabiał to podstawa diety. Francuscy dietetycy z Wyższej Rady ds. Zdrowia Publicznego zalecają jedzenie w ciągu dnia przynajmniej dwóch produktów mlecznych. Szczególnie rekomendowany jest ten wytwarzany naturalnie i bez obniżonego poziomu tłuszczu, ponieważ to w tłuszczu znajduje się najwięcej składników odżywczych oraz cenne kwasy omega. Biorąc pod uwagę trend na tak zwane nabiałowe szaleństwo, Polacy doskonale wiedzą, że nabiał to źródło zdrowia.", "url": "https://urodaizdrowie.pl/nabial-trend-na-naturalne-i-tradycyjne-produkty/", "category": "podkarpackie", "sub_category": "Sery i inne produkty mleczne", "phrase": "Ser kornaka w zalewie ziołowej"}