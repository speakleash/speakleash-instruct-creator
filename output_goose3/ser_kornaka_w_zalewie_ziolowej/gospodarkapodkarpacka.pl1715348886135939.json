{"meta_description": "", "title": "VIII Festiwal Podkarpackie Smaki - wyniki konkursu", "content": "W niedzielę (15 czerwca 2014 roku) odbyły się VIII Targi Żywności Tradycyjnej „Festiwal Podkarpackich Smaków” w Górnie. Prezentacji kilkuset produktów tradycyjnych towarzyszył konkurs. Jury w składzie Zofia Kochan (Urząd Marszałkowski), Janina Kamińska (Podkarpacki Ośrodek Doradztwa Rolniczego), Ewa Szeliga-Niedziałek (Radio Rzeszów) prof. Jan Krupa (Wyższa Szkoła Informatyki i Zarządzania w Rzeszowie), Mariusz Bednarz (Urząd Marszałkowski), Jan Dec (Smak Górno) i Krzysztof Zieliński (Pro Carpathia, podkarpackiesmaki.pl) wybierało najlepszy produkty w kilku kategoriach. W konkursie, do grupy „Produkt wpisany na Listę Produktów Tradycyjnych” zgłoszonych zostało 22 wyroby (na 162 wpisane na listę . 1 miejsce zajęła róża ucierana podkarpacka z Gospodarstwa Agroturystycznego Anny Wójcickiej „Lotnia” w Górkach. 2 miejsce w tej kategorii zajął Ser Kornaka w zalewie ziołowej z KGW w Nockowej. 3 miejsce serwatka Wielkanocna Handzlowska Małgorzatz Magryś z Handzlówki. Znacznie więcej, bo aż 130 wyrobów zgłoszonych do konkursu jako „Produkt pretendujący do miana produktu tradycyjnego”. Podzielono je na 10 kategorii. - „Sery i inne produkty mleczne” ser wołoski z Gospodarstwa Rolnego Kazimiery Smoleń z Królika Polskiego, - „Mięso świeże oraz produkty mięsne” - kaczka z pieca Agnieszki Smalisz z Pysznicy, - „Produkty rybołówstwa w tym ryby” - karasiowe pulpety Anny Kumięgi z Koziarni, - „Nasiona, orzechy, zboża, warzywa i owoce (przetworzone i inne) - dżem z zielonych pomidorów KGW z Nowej Wsi, - „Miody” miód pszczeli z pyłkiem z pasiek Jana Sebzdy z Soniny, - „Gotowe dania i potrawy” ex aequo: kogucik z kurką pod chlebową chmurką dzieło Heleny Idzik z miejscowości Przędzel oraz luloki Ewy Giełdon z Wolicy Piaskowej. - „Napoje alkoholowe i bez alkoholowe” sok z pokrzywy konserwowany miodem z Gospodarstwa Ekoturystycznego EkoChatka z Błędowej Tyczyńskiej oraz nalewka z mięty „Miętówka” z KGW Przędzelanki z miejscowości Przędzel. Nie przyznano nagród w kategoriach „Oleje i tłuszcze” oraz „Inne”. Zgłoszonych było tam zresztą bardzo niewiele wyrobów (do \"Inne\" - tylko jeden).", "url": "http://gospodarkapodkarpacka.pl/news/view/8129/viii-festiwal-podkarpackie-smaki-wyniki-konkursu", "category": "podkarpackie", "sub_category": "Sery i inne produkty mleczne", "phrase": "Ser kornaka w zalewie ziołowej"}