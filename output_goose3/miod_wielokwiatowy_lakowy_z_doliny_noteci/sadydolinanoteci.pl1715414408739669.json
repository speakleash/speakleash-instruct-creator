{"meta_description": "Produkujemy jabłka, gruszki, śliwki, wiśnie i czereśnie.", "title": "Miody – Sady Dolina Noteci", "content": "Miody z Doliny Noteci powstają w trakcie odpowiednio przemyślanego i naturalnego procesu produkcyjnego. Firma dba o dobór wysokiej jakości pożytku zlokalizowanego w miejscu jak najbardziej odległym od wpływu czynnika ludzkiego. Przykładamy olbrzymią wagę do sterylności i czystości maszyn oraz pomieszczeń, w których przygotowywany jest miód. Dlatego kupując miód naszej firmy mogą być Państwo pewni, że sięgają po produkt najwyższej jakości, w 100 % naturalny. Unikamy stosowania w naszych produktach jakichkolwiek sztucznych dodatków mogących obniżyć wartość miodu. Świadczy o tym fakt, że w 2015 roku zdobyliśmy wyróżnienie w II Edycji Ogólnopolskiego Konkursu pt. Pszczelarz Roku pod patronatem Ministerstwa Rolnictwa. Jednym z bardziej popularnych miodów w naszym kraju jest miód rzepakowy. Łatwo go rozpoznać po bardzo jasnym kolorze. Tym co wyróżnia miód rzepakowy jest niezwykle szybka krystalizacja. Po skrystalizowaniu przybiera barwę jasno żółtą, kremową. Jego zapach przypomina oczywiście woń kwiatów rzepaku. Zalet miodu rzepakowego jest naprawdę wiele, a jego naturalne. Obecne są w nim witaminy z grupy B, K, C i kwas nikotynowy. Występuje w nim żelazo, którego przyswajalność z miodu rzepakowego wynosi 63 procent. Duża zawartość glukozy czyni go szczególnie cennym w leczeniu chorób serca, głównie układu krążenia i naczyń wieńcowych, a także nie obciąża wątroby. Dodatkowo pobudza i wzmacnia jej właściwości detoksykacyjne. Występujący w tym miodzie potas i magnez oraz kwasy fenolowe i związki flawonoidowe prowadzą do wzmocnienia skurczów mięśnia sercowego. Dodatkowo miód rzepakowy obniża ciśnienie, a także pomaga w uzupełnieniu niedoboru potasu, który korzystnie wpływa na pracę serca. Miód ten pomaga również wątrobie w odtruwaniu organizmu ze względu na liczne właściwości detoksykacyjne. Jest przydatny we wspomaganiu leczenia infekcji gardła, nosa i oskrzeli. Łagodzi on kaszel i wspiera układ odpornościowy. Może łagodzić szkodliwe działanie używek, na przykład alkoholu i papierosów. Ze względu na dużą zawartość glukozy, fruktozy i innych cukrów prostych, miód rzepakowy poleca się w stanach wyczerpania organizmu. Stanowi świetną odżywkę, która regeneruje, dlatego wskazany jest przy długotrwałej pracy fizycznej i umysłowej. Ponadto miód ten poprawia myślenie i koncentrację. W przypadku lekkich oparzeń zapobiega powstawaniu pęcherzy, jeśli zostanie odpowiednio szybko nałożony na skórę. Miody wielokwiatowe to duża grupa miodów, która jest jednym z popularniejszych i powszechnie stosowanych produktów pszczelich. Różnią się smakiem, barwą i walorami zdrowotnymi. Właściwości te są uzależnione od gatunków kwiatów, krzewów i drzew wybieranych przez pszczoły, miejsc występowania pasiek oraz terminów zbioru. Ze względu na to, że miód wielokwiatowy jest pozyskiwany z wielu rodzajów roślin, ma on różnorodne właściwości dobroczynne. Wiosenny miód składa się w dużej mierze z cukrów prostych, dlatego korzystnie wpływa na układ krążenia. Stanowią one cenne źródło energii w stanach przemęczenia oraz wyczerpania fizycznego i psychicznego. Zawarta w miodzie łatwo przyswajalna glukoza doskonale odżywia mięsień sercowy, dzięki czemu może zapobiegać chorobie wieńcowej oraz miażdżycy. Miód ten dobrze wpływa także na wątrobę, jej detoksykację i funkcjonowanie woreczka żółciowego. Letni miód wielokwiatowy może natomiast łagodzić katar sienny i alergiczny rodzaj astmy oskrzelowej. Należy jednak pamiętać, że taka terapia powinna odbywać się pod okiem lekarza.. Regularnie stosowany wzmacnia odporność na choroby i wzmaga przemianę materii. Miód ten reguluje ciśnienie tętnicze krwi. Dodatkowo wykazuje wyraźnie pozytywny wpływ na skórę, zwiększa jej gładkość i ogranicza pękanie. Miód spadziowy, w odróżnieniu od miodów nektarowych, nie powstaje z nektaru kwiatów. Jest to zebrana przez pszczoły wydzielina mszyc i czerwców żerujących na liściach drzew. Ze względu na dużą zawartość składników odżywczych i zdrowotnych, miód spadziowy, jest często nazywany miodem „królewskim”. Jest niezwykle wartościowym produktem dla zdrowia człowieka. Zawiera 9 razy więcej biopierwiastków niż miody nektarowe! Jako jedyny zawiera w sobie srebro, cynę, molibden i wanat. W porównaniu z miodami nektarowymi ma dwukrotnie więcej białek, aminokwasów i enzymów, a także występują w nim niewielkie ilości witaminy A, B2, B6, C, PP i K. Gwajakol pochodzący ze spadzi jodłowej nadaje mu właściwości przeciwbakteryjne i wykrztuśne. Dzięki swoim właściwościom zdrowotnym miód spadziowy ma szerokie zastosowanie w lecznictwie naturalnym. Spożywanie miodu zmniejsza trujący wpływ kawy, herbaty, alkoholu czy tytoniu na organizm. Miód spadziowy z drzew liściastych pomaga w regulacji przemiany materii, reguluje pracę serca, rozszerza naczynia wieńcowe, obniża ciśnienie, polepsza krążenie, a także poprawia pracę nerek. Miód ten ma właściwości, które przyspieszają gojenie ran, oparzeń i odmrożeń. Zmniejsza napięcie nerwowe i działa uspokajająco. Miód spadziowy iglasty wykazuje działanie przeciwzapalne, wykrztuśne i łagodzące uporczywy kaszel. Właściwość ta dobrze wpływa na walkę z przeziębieniem, jak i poważniejszymi chorobami, na przykład zapaleniem płuc. Dodatkowo miód spadziowy pomaga w stanach niepokoju i bezsenności Jest stosowany jako naturalny środek przeciwnowotworowy.", "url": "https://sadydolinanoteci.pl/produkty/miody/", "category": "lubuskie", "sub_category": "Miody", "phrase": "Miód wielokwiatowy łąkowy z Doliny Noteci"}