{"meta_description": "Gospodarstwo Rolno-Pszczelarskie mistrza pszczelarza Wiesława Dudka w Gralewie, niedaleko Gorzowa Wlkp., korzysta z wyjątkowych, naturalnych pożytków jakie mogą znaleźć pszczoły na nieskażonych przemysłem i intensywną produkcją rolniczą terenach położonych w dolinie i starorzeczu Noteci.", "title": "Gospodarstwo Rolno-Pszczelarskie | Lubuski Szlak Wina i Miodu", "content": "Gospodarstwo Rolno-Pszczelarskie mistrza pszczelarza Wiesława Dudka w Gralewie, niedaleko Gorzowa Wlkp., korzysta z wyjątkowych, naturalnych pożytków jakie mogą znaleźć pszczoły na nieskażonych przemysłem i intensywną produkcją rolniczą terenach położonych w dolinie i starorzeczu Noteci.  Dzięki tym warunkom miody wielokwiatowe produkowane przez Wiesława Dudka, przede wszystkim łąkowy i leśny, zdobywają nagrody na konkursach, zarówno regionalnych, jak i ogólnopolskich. Gospodarstwo od wielu lat aktywnie promuje wyroby lubuskie, czego dowodem jest wpisanie, już w 2007 roku, „Miodu wielokwiatowego łąkowego z Doliny Noteci” na „Listę Produktów Tradycyjnych” prowadzoną przez Ministerstwo Rolnictwa i Rozwoju Wsi.", "url": "https://szlakwinaimiodu.pl/pl/gospodarstwo-rolno-pszczelarskie", "category": "lubuskie", "sub_category": "Miody", "phrase": "Miód wielokwiatowy łąkowy z Doliny Noteci"}