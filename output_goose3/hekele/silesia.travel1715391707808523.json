{"meta_description": "Ostatki/zapusty/mięsopust to niestety już ostatnie dni karnawału. Albo ostatni dzień karnawału, czyli wtorek 16 lutego tzw. Śledzik, przed Środą Popielcową, albo cał", "title": "Ostatki 2021. Co podać na Śledzika? - Śląskie. Informacja...", "content": "Ostatki to albo ostatni dzień karnawału, czyli wtorek (16 lutego) tzw. Śledzik, przed Środą Popielcową, albo cały tydzień od Tłustego Czwartku (11 lutego) do wtorku (16 lutego). Następny dzień, czyli Środa Popielcowa (17 lutego) to początek Wielkiego Postu i oczekiwanie na Wielkanoc. W ostatki, jeszcze przed falą epidemii - dyskoteki, puby i restauracje organizowały najróżniejsze imprezy na pożegnanie karnawału. Jeśli sytuacja wroci do normy, dalej będziemy mogli uczestniczyć w nich przebrani w wybrane stroje karnawałowe. Jeśli nie, takie przyjęcie możemy zorganizować u siebie w domu. Wystarczy nam przecież niewiele składników, z których szybko przygotujemy coś pysznego. To już naprawdę ostatni dzwonek na karnawałową zabawę i okazja do kulinarnych szaleństw. A jak żegnamy kuchnię karnawałową? Podajemy sprawdzone przepisy, którymi zaskoczymy swoich gości. Najlepiej przygotować proste dania, tak żeby nie zabrały nam za wiele czasu. Zadbajmy także o to, aby były kolorowe i ciekawe. Trzy ostatnie dni karnawału zwane mięsopustem oznaczają, że w tym czasie żegnamy wszelkiego rodzaju dania mięsne. Warto je wtedy zaserwować podczas przyjęć ostatkowych. Ostatki kojarzone są z bardzo charakterystycznym daniem i przekąską w jednym, ze śledziami. Dlatego właśnie wtorek (16 lutego) nazywamy nawet śledzikiem. W tym dniu nadejście północy oznacza nadejście Wielkiego Postu. Niegdyś o tej porze kończyły się tańce i zabawy, a karnawałowe pyszności ustępowały miejsca postnym potrawom, w tym śledziom. Obenie nie czekamy już do północy, tylko przygotowujemy potrawy wcześniej i raczymy się nimi podczas samego przyjęcia. Przepisów nie sposób zliczyć. Śledzie smakują dobrze na ostro, na słodko, w śmietanie, po tatarsku, w pomidorach, zalewe octowej i jeszcze w wielu innych odsłonach.", "url": "https://silesia.travel/news/1020084/ostatki-2021-co-podac-na-sledzika", "category": "śląskie", "sub_category": "Gotowe dania i potrawy", "phrase": "Hekele / hekerle górnośląskie"}