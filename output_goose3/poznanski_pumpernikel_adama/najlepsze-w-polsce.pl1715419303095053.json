{"meta_description": "", "title": "Najlepsze w Polsce", "content": "Wytwórnia Pumperniklu ADAMA powstała przed 73 laty z inicjatywy wielkopolskiego piekarza Józefa Adama, który opracował własną recepturę produkcji, ze specjalnie przygotowanej mąki żytniej. Ten oryginalny wyrób, ceniony za walory zdrowotne (zawiera wiele ważnych składników mineralnych i krwiotwórczych), produkowany jest przez firmę do dziś. Produkcja odbywa się według starej receptury, która jest pilnie strzeżoną tajemnicą. Jako najstarsza firma tego typu w Polsce, nie ulega tendencjom uprzemysławiania produkcji, pozostaje przy tradycyjnych formach wypieku. Obecni właściciele firmy dbają o pewne unowocześnienie wyrobów, bez straty dla ich walorów zdrowotnych. W procesie produkcji nie są stosowane żadne konserwanty, a do wypieku pieczywa używane są: żyto krojone oraz mąka żytnia, płatki żytnie, kwas chlebowy. Aby poprawić trwałość, smak i zapach gotowe wyroby poddaje się procesom pasteryzacji. Nowością są też przezroczyste opakowania. Dowodem uznania jakości pieczywa są liczne nagrody i wyróżnienia na imprezach wystawienniczych w Polsce. Pumpernikel Delikatesowy ADAMA otrzymał w 1999 r. Złoty Medal Międzynarodowych Targów Poznańskich na targach POLAGRA '99. Pumpernikel Delikatesowy ADAMA stanowi około 60 proc. produkcji. Firma oferuje także: Chleb Słonecznikowy, Pumpernikel Rodzynkowy, Chleb pełnozianisty, Pumpernikel Delikatesowy Okrągły, Chleb Słonecznikowy okrągły. W planach firmy jest uruchomienie produkcji Pumpernikla Delikatesowego i Chleba Pełnoziarnistego w opakowaniach 100 g dla linii lotniczych oraz gastronomii.", "url": "http://www.najlepsze-w-polsce.pl/firma-40", "category": "wielkopolskie", "sub_category": "Wyroby piekarnicze i cukiernicze", "phrase": "Poznański pumpernikel Adama"}