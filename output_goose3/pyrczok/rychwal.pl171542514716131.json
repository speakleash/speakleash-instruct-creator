{"meta_description": "", "title": "Pyrczok 2016 - Gmina Rychwał", "content": "Impreza odbyła się w Świetlicy Wiejskiej w Glinach. W ten sposób mieszkańcy miasta i gminy Rychwał świętowali zakończenie jesiennych zbiorów. Święto pieczonego ziemniaka zostało zorganizowane przez Zespół Ludowo-Biesiadny \"Bielanki\", Sołectwa: Gliny, Lubiny i Biała Panieńska oraz OSP Gliny przy współpracy z Samorządem Rychwała. Tradycyjnie każdy uczestnik na „ Podwierczorek z pyrą” przyniósł ziemniaki różnych zabawnych kształtów i rozmiarów. Tegoroczny, zwycięski ziemniak ważył 1,3 kg pani Justyny Janczak. Odbył się również konkurs zbierania ziemniaków, w którym udział wzięli rychwalscy radni. W trakcie spotkania degustowano potrawy przygotowane przez miejscowe gospodynie. Na stołach królowały ziemniaki w różnych postaciach. Nie zabrakło placków ziemniaczanych, kopytek, klusek śląskich, sałatki z ziemniakiem i śledziem oraz tradycyjnego żurku i kapusty z grochem. Imprezę uświetniły występy wspaniałych gości zespołów ludowych z gmin Mycielin i Stawiszyn, a także biesiada z gospodarzami – Zespołem Ludowo-Biesiadnym” Bielanki”.", "url": "https://rychwal.pl/80-wiadomosci/1514-pyrczok-2016", "category": "wielkopolskie", "sub_category": "Gotowe dania i potrawy", "phrase": "Pyrczok"}