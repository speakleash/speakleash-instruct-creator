{"meta_description": "", "title": "PUNKT INFORMACJI O PRODUKTACH TRADYCYJNYCH W BIURZE LGD", "content": "Listę Produktów Tradycyjnych prowadzi Minister Rolnictwa i Rozwoju Wsi we współpracy z marszałkami województw. Na Listę wpisywane są produkty, których jakość lub wyjątkowe walory smakowe wynikają ze stosowania tradycyjnych metod produkcji, stanowią element dziedzictwa kultury regionu, w którym są wytwarzane.( Za tradycyjne uważa się metody wykorzystywane co najmniej od 25 lat). Została ona stworzona w celu identyfikacji i promocji produktów wytwarzanych tradycyjnymi metodami i znajdują się na niej opis i historia produktu.  Lista Produktów Tradycyjnych służy przede wszystkim rozpowszechnianiu informacji o wyrobach, potrawach i przysmakach wytwarzanych metodami tradycyjnymi.  Producentom tych produktów Lista daje możliwość ich promowania, wytwarzanych produktów, którymi coraz częściej zainteresowani są turyści odwiedzający nasz region oraz handlowcy prowadzący bądź otwierający sklepy ze zdrową i tradycyjną żywnością. Na obszarze LGD „KwL” do chwili obecnej zarejestrowano „Cebularz lubelski”, „Chleb niedrzwicki”, „Miody odmianowe”, „Paszteciki z kapustą i pieczarkami”, „Piernik lubelski”, „Piernik żydowski”, „Pieróg gryczany”, „Wafle tortowe”, „Zawijas nasutowski”,.  Mamy nadzieję na wzbogacenie Listy o nowe produkty z obszaru naszej LGD.  Pracownicy biura Lokalnej Grupy Działania „Kraina wokół Lublina” prowadzą punkt informacyjny dotyczący zasad rejestracji produktów na Liście.  Serdecznie zapraszamy wszystkie zainteresowane osoby do odwiedzenia naszego biura w Lublinie przy ulicy Karłowicza 4/100, telefonowania pod numery 81 534 45 28., 81 532 30 65 (od poniedziałku do piątku w godzinach od 7,30 do 15,30) lub kontakt drogą mailową: j.rymarz@krainawokollublina.pl", "url": "https://bychawa.pl/punkt-informacji-o-produktach-tradycyjnych-w-biurze-lgd/", "category": "lubelskie", "sub_category": "Gotowe dania i potrawy", "phrase": "Paszteciki niedrzwickie z kapustą i pieczarkami"}