{"meta_description": "Tradycyjne paszteciki z kapustą i pieczarkami podawane w Wigilię do czerwonego barszczu. Przepis ze zdjęciami krok po kroku.", "title": "Paszteciki z kapustą i pieczarkami", "content": "Tradycyjne paszteciki z kapustą i pieczarkami podawane w Wigilię do czerwonego barszczu. Przepis ze zdjęciami krok po kroku. Paszteciki wykonane są z ciasta drożdżowe, które jest idealnie puszyste i wilgotne. Świetnie nadaje się do formowania nie tylko w formie pasztecików, ale również pieczonych pierogów z farszem. Farsz z kapusty i pieczarek jest uniwersalny i świetnie sprawdzi się do naleśników, pierogów lub uszek. Paszteciki z tego przepisu są puchate w środku z pysznym farszem. Doskonałe danie bezmięsne, które sprawdzi się również bez dodatków. Mąkę przesiewamy do dużej miski. W ciepłym mleku z łyżeczką cukru rozpuszczamy drożdże suche lub świeże i zostawiamy do wyrośnięcia na ok. 10 – 15 minut. Po tym czasie zaczyn wlewamy do miski z mąką i dodajemy pozostałe składniki (oprócz masła). Chwilę mieszamy dużą łyżką np. drewnianą i zaczynamy wyrabiać ciasto dodając w kilku porcjach roztopione masło (może być lekko ciepłe). Ciasto po wyrobieniu powinno być gładkie i jednolite. Formujemy w kulę i przykrywamy folią lub ściereczką. Zostawiamy na ok. 1,5 godziny do wyrośnięcia. W międzyczasie przygotowujemy farsz na paszteciki. Kapustę kiszoną płuczemy pod wodą, aby byłą mniej kwaśna i kroimy na mniejsze kawałeczki. Przekładamy do rondelka i wlewamy wodę (powinna lekko zakrywać wierzch). Dodajemy odrobinę soli oraz liść laurowy, ziele angielskie oraz kminek. Gotujemy na niewielkim ogniu przez ok. 30 minut lub do miękkości kapusty. Pod koniec gotowania odkrywamy, aby odparować nadmiar wody. Cebule obieramy i siekamy w kosteczkę. Na rozgrzanej patelni z masłem smażymy przez ok. 5 minut. Pieczarki dokładnie myjemy i obieramy. Kroimy w drobną kosteczkę i dodajemy do cebuli. Doprawiamy solą oraz pieprzem i smażymy przez kilka minut, aż woda odparuje. Następnie dodajemy kapustę oraz 2 łyżki oleju rzepakowego i ponownie smażymy przez kilka minut. Odstawiamy farsz do ostygnięcia. Wyrośnięte ciasto wykładamy na stolnicę oprószoną mąką i wałkujemy na placek ok. 40 x 50 cm. Dzielimy go na trzy części o szerokości ok. 14 cm i na każdym od brzegu układamy farsz wzdłuż paska (patrz zdjęcia poniżej). Zwijamy dosyć ciasto jak roladę. Przekładamy na blaszkę z piekarnika wyłożona papierem do pieczenia. Dzielimy ostrym nożem na kawałki ok. 4 – 5 cm. Następnie przykrywamy folią lub ściereczką i zostawiamy na ok. 20 minut do napuszenia. Następnie smarujemy lekko roztrzepanym jajkiem z odrobiną mleka i obsypujemy wierzch ziarenkami. Pieczemy w temp. 180ºC przez ok. 25 – 30 minut do zarumienienia wierzchu.", "url": "https://ilovebake.pl/przepis/paszteciki-z-kapusta-i-pieczarkami", "category": "lubelskie", "sub_category": "Gotowe dania i potrawy", "phrase": "Paszteciki niedrzwickie z kapustą i pieczarkami"}