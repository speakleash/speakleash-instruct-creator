{"meta_description": "", "title": "Wtorkowa - dwójka", "content": "Bychawa - kościół parafialny z XVIw., dzwonnica drewniana z1860r., Podzamcze Bychawskie - od XVIw. stał tu zamek, zmieniający kilkakrotnie właściciela, przebudowany w 1730r. przez Dominika Stasińskiego na pałac.   Dąbrowica - wznosił się tu renesansowy pałac, gniazdo rodowe Firlejów. Rozbudował go Mikołaj Firlej - wojewoda sandomierski i starosta lubelski. Do dziś przetrwała jedna wieża i arkada logii. W końcu lat 70 wybudowano Międzynarodowy Dom Spotkań w którego bryłę wkomponowano zabytkową wieżę.  Bełżyce - dawny środek różnowierczy, zachowany rynek z parterowymi domami z XIXw., późnorenesansowy kościół ze sztukateriami typu lubelskiego. Cmentarz żydowski (w latach 1940-1943 istniało w Bełżycach Getto dla Żydów - masowe egzekucje) Babin - wieś na Równinie Babińskiej będącej w XVI-XVIIw. parodią państwa, zespół dworsko folwarczny z XIX/XXw.  Dys - wieś w malowniczej dolinie Ciemięgi na Płaskowyży Nałęczowskim - Kościół z II połowy XVIw. wyposażenie rokokowe z XVIIIw. Garbów - fragment dawnego zespołu dworskiego w parku nad Stawami neogotycki kościół z 1911r.  Głusk - w dolinie Czerniejówki, ratusz zwany Murowańcem, późnobarokowy z poł. XVIIIw. Kościół parafialny z XVIIIw. Ciekawą polichromią.  Jakubowice Murowane - wieś nad Bystrzycą, znana z zamku Teczyńskiego z XVIw. przebudowany obecnie opustoszały i zniszczony.  Krzczonów - na Wyniosłości Giełczewskiej , dawna wieś królewska leżąca w Krzczonowskim Parku Krajobrazowym. Kościół parafialny z poł. XVIIw., żywe tradycje ludowe (obrzędy weselne, rękodzieło, stroje).  Osmolice - wieś w dolinie Bystrzycy, dawny pałac Grabowskich i Stadnickich, stary park ze stawami, drewniany młyn. Pszczela Wola - muzeum pszczelarstwa, skansen pszczelarski.  Wojciechów - duża wieś letniskowa, ośrodek agroturystyki na Płaskowyżu Nałęczowskim, gotycko-renesansowa wieża tzw. Ariańska, tradycje Kowalskie - muzeum. Ogólnopolskie Spotkania Kowali i Ogólnopolskie Warsztaty Kowalskie. Późnobarokowy kościół drewniany z bezcennymi kurdybanami (skóry o bogatym ornamencie tłoczonym, malowane i złocone).  Leonów gm. Niemce - ferma strusi afrykańskich (możliwość zwiedzania).  Radawiec - gm. Konopnica - lotnisko - Aeroklub Lubelski. Zapraszam też do zapoznania się z terenami przyrodniczymi powiatu:   Krzczonowski Park Krajobrazowy - utworzono w centrum Wyżyny Lubelskiej. Charakteryzuje się falistym terenem rozciętym głęboko dolinami rzecznymi o stromych zboczach. Ostańce denudacyjne i wąwozy to główne formy rzeźby tego terenu. Duża różnorodność i mozaikowatość gleb wpływa na zróżnicowanie i bogactwo zespołów roślinnych. Występują tu olsy, łęgi, lasy dębowo-grabowe z domieszką buka, świetliste dąbrowy, bory mieszane, murawy i zarośla kserotermiczne, torfowiska niskie, łąki trześlicowe, zespoły roślinności wodnej ruderalnej i segetalnej.  Kozłowiecki Park Krajobrazowy - największy w pobliżu Lublina kompleks leśny. Najcenniejsze przyrodniczo tereny są położone w wilgotnych partiach dolin łąk (łęgi wierzbowo-topolowe i jesionowe oraz bory bagienne i trzęślicowe). Wśród rzadkich gatunków na uwagę zasługują m.in. paproć, skrzyp zimowy, widłak jałowcowaty, turówka leśna. Powiat Lubelski prowadzi projekt \"Kraina Wokół Lublina\" wyskocz na weekend ! nie siedź w domu - który jest bardzo dobrą odskocznią od wielkiego miasta dla osoby który chcą wyskoczyć w weekend na odpoczynek: „Kraina wokół Lublina – wyskocz na weekend!” to tytuł projektu realizowanego przez Powiat Lubelski. Realizacja projektu miała na celu utrwalenie pozytywnego wizerunek Powiatu Lubelskiego wśród osób zainteresowanych spędzeniem wolnego czasu jako miejsca gdzie warto przyjechać i zobaczyć coś ciekawego. W ramach projektu przeprowadzono identyfikację i analizę atrakcji turystycznych z terenu Powiatu lubelskiego. Analiza była podstawą do grupowania atrakcji pod kątem oczekiwań konkretnego odbiorcy m.in. turysta aktywny, ekoturysta itp. Wyniki opracowania posłużyły do stworzenia planów gotowych wycieczek weekendowych (zawierające informacje o atrakcjach, miejscach noclegowych, punktach gastronomicznych itp.). Ponadto wykonano 50 zdjęć sferycznych (z możliwością oglądania 3600) z najciekawszych zakątków naszego Powiatu. - produkty lokalne i regionalne takie jak: Szynka wieprzowa z Krzczonowa, Kiełbasa Wieprzowa z Krzczonowa, Masło z Bychawy, Całuski Pszczelowolskie, Chleb niedrzwicki, Wafle tortowe, Zawijas nasutowski, Paszteciki Niedrzwickie z kapustą i pieczarkami, Piernik lubelski, Topielec ze szczypiorkiem, Kapusta chłopska, Pierogi na dwa rogi, Parowanki z Olszanki, Piróg drożdżowy, Pierogi gałęzowskie, Miód gryczany, Miód malinowy i Cebularz lubelski.", "url": "https://gadzetydobrydzien.blogspot.com/2015/08/wtorkowa-dwojka.html", "category": "lubelskie", "sub_category": "Gotowe dania i potrawy", "phrase": "Paszteciki niedrzwickie z kapustą i pieczarkami"}