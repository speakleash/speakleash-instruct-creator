{"meta_description": "", "title": "Kiszok z kaszanką z przepisu Ewy Wachowicz to ciekawa alternatywa dla tradycyjnego żurku", "content": "Kuchnia regionalna pełna jest zaskakujących dań, wyrobów i przepisów. Idealnym przepisem jest kiszok, do którego zachęca Ewa Wachowicz. Przepis na kujawski żurek nieco różni się od klasycznej receptury - jednak smak i aromat równie zachwyca! Kiszczok, znany również jako kiszok, żurek kiszczonka czy kliszczanka, to popularna zupa, którą na Kujawach przyrządza się od pokoleń. Dawniej danie bazowało na wywarze gotowanym ze świńskich podrobów, dzisiaj jednak znacznie bardziej popularna jest wersja z kaszanką. Warunek jest jedem - mięso musi być świeże, dobrej jakości i najlepiej zakupione od lokalnego dostawcy. Tu liczy się prostota, jednak bazowe produkty odgrywają kluczową rolę. W składzie znajdziemy także zakwas z mąki żytniej, cebulę, kilka grzybów, wywar drobiowy lub wołowy oraz aromatyczny majeranek. Nie może zabraknąć także jednego produktu, który nada całości charakteru i delikatnie przełamie smaki - mowa tu o odrobinie jabłka, która jest kluczem do sukcesu! • Zaczynamy od roztopienia masła klarowanego na patelni, gdy tłuszcz się rozgrzeje, dodajemy drobno posiekaną cebulę. Gdy warzywo nabierze kolorów, dodajemy pokrojoną w plastry kaszankę. • Na tarce ścieramy jabłko i dodajemy do kaszanki. Całość dokładnie mieszamy i przekładamy do garnka z podgrzanym wywarem. • Do bazy naszej zupy dodajemy namoczone (najlepiej przez całą noc) grzyby oraz wodę, w której leżakowały. Danie doprawiamy solą, pieprzem i majerankiem. Gotujemy, aż składniki zmiękną. • Na koniec wlewamy żur i wsypujemy gałkę muszkatołową. Zagotowujemy i gotowe! • Tak przygotowaną zupę podajemy z ugotowanymi ziemniakami, kleksem kwaśnej śmietany i ozdabiamy świeżym koperkiem. • Wskazówka - zupę można zabielić śmietaną. Wówczas należy wcześniej zahartować nabiał i dodać do kiszoka.", "url": "https://haps.pl/Haps/7,167251,29494828,alternatywa-dla-tradycyjnego-zurku-ewa-wachowicz-poleca-kujawski.html", "category": "kujawsko-pomorskie", "sub_category": "Gotowe dania i potrawy", "phrase": "Kiszczok"}