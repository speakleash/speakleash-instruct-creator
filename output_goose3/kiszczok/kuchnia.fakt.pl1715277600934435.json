{"meta_description": "Żur w dawnych czasach niemal nie znikał z postnego menu. Był sycący, zdrowy, łatwy do zrobienia i doskonale wpisywał się w surowe postne reguły. Dziś nie musimy ich ściśle przestrzegać, dlatego możemy poeksperymentować z postnym jadłospisem. Jeżeli lubicie kaszankę, polecamy przepis na kiszok, czyli kujawski żurek z mięsną wkładką…", "title": "Ewa Wachowicz poleca kiszok. To kujawski żurek z nietypowym dodatkiem", "content": "Kiszczok, znany również jako kiszok, żurek kiszczonka czy kliszczanka, to popularna zupa, którą na Kujawach przyrządzano zazwyczaj po świniobiciu. Chodziło o to, by nic się nie zmarnowało. Tłusty wywar pozostały po ugotowaniu świńskich podrobów wykorzystywano więc do przygotowania pożywnej zupy. Postny żur jest nie tylko tani, ale i zdrowy. Idealny na Środę Popielcową. Wypróbuj przepis dawnych gospodyń! Ania Starmach dodaje to, by przyspieszyć powstawanie zakwasu na postny żur. Spróbujcie! Dziś zamiast bicia świni wystarczy wyprawa do sklepu po kaszankę – musi być jednak świeża i dobrej jakości. Smak podrobów ma dla tej zupy decydujące znaczenie. Sekretem udanej kiszczonki jest też zakwas z mąki żytniej, który nie może być zbyt kwaśny. Przed wlaniem do gotującego się wywaru trzeba go dokładnie wymieszać i rozetrzeć grudki mąki. Kiszok przyprawiano majerankiem, solą, pieprzem i zielem angielskim i serwowano z gotowanymi w mundurkach ziemniakami – wkładanymi do zupy lub dobieranymi z talerza. Czasami gospodynie dodawały do niego przesmażoną cebulkę ze skwarkami. Ewa Wachowicz, która rozsławiła to tradycyjne danie, radzi podawać je z kleksem śmietany i ziemniakami. Masło roztopić na patelni i zeszklić na nim posiekaną w kostkę cebulę. Dodać pokrojoną w plastry kaszankę. Podsmażyć. Zetrzeć jabłko. Wymieszać i przełożyć do gorącego wywaru. Dorzucić namoczone i posiekane grzyby. Wlać wodę, w której się moczyły. Przyprawić majerankiem i gotować do miękkości. Dolać zakwas na żur. Doprawić świeżo otartą gałką muszkatołową, solą i pieprzem. Doprowadzić do wrzenia. Podawać z gotowanymi ziemniakami i kleksem kwaśnej śmietany. Udekorować koperkiem. Ten artykuł po raz pierwszy ukazał się na stronie Faktu 22.02.2023 r.", "url": "https://kuchnia.fakt.pl/wachowicz-poleca-kiszok-zamiast-tradycyjnego-zuru-oto-czym-zastapila-kielbase/0n4g4y1", "category": "kujawsko-pomorskie", "sub_category": "Gotowe dania i potrawy", "phrase": "Kiszczok"}