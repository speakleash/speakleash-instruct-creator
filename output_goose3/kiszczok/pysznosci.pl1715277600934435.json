{"meta_description": "Ewa Wachowicz zdradziła recepturę na pyszny kujawski kiszok. Zupa na bazie kaszanki to świetna alternatywa dla klasyczn…", "title": "Jest lepsza od klasycznego żurku. Ewa Wachowicz poleca", "content": "Tradycyjny żurek to jedna z popularniejszych polskich zup. Na Kujawach mają jednak swój nietypowy zamiennik, który zdecydowanie zaskakuje nietypowym dodatkiem. Ewa Wachowicz podzieliła się sprawdzoną recepturą na żurek bez wędzonki. Żurek kiszczonka, kiszczok lub po prostu kiszok to zupa, która od 10 lat widnieje na liście produktów tradycyjnych. Znają ją bardzo dobrze mieszkańcy Kujaw - gotowaną ją zwykle po świniobiciu na bazie pozostałych podrobów. Na wsi nic nie może się zmarnować, więc nawet pozorne \"odpady\" wykorzystywano w kreatywny sposób. Wytwarzano kaszankę, która trafiała później na stół nie tylko jako samodzielne danie, ale i wkład do zupy. W wielu domach serwowana była nie tylko na obiad, ale również pożywne drugie śniadanie. Wybierając kaszankę do zupy, zadbaj o to, aby była jak najlepszej jakości. To właśnie podroby nadają smak całej zupie i idealnie współgrają z kwaśnym aromatem zakwasu. Suszone grzyby zalej kilka godzin wcześniej gorącą wodą, aby zmiękły. Cebulę pokrój w drobną kostkę i zeszklij na maśle. Dorzuć po chwili pokrojoną w plasterki kaszankę, przesmaż i wrzuć starty kawałek jabłka. W garnku zagotuj wywar i wrzuć do środka zawartość patelni. Posiekaj namoczone grzyby i dodaj do wywaru wraz z wodą, w której się moczyły. Dopraw całość majerankiem i gotuj, Gdy składniki będą miękkie, wlej zakwas na żur i zagotuj. Pamiętaj - dodanie kwaśnego zakwasu do jeszcze twardych składników sprawi, że nie zmiękną!", "url": "https://pysznosci.pl/kiszok-kujawski-ewy-wachowicz,6919148817495681a", "category": "kujawsko-pomorskie", "sub_category": "Gotowe dania i potrawy", "phrase": "Kiszczok"}