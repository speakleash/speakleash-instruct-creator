{"meta_description": "Przepis: piernik staropolski. Pyszny, tradycyjny piernik staropolski z powidłami śliwkowymi rozpływający się w ustach. Oryginalny piernik staropolski.", "title": "Piernik staropolski z powidłami śliwkowymi - przepyszny", "content": "Przepis na piernik z powidłami śliwkowymi jak za dawnych lat Dziś u mnie pyszny piernik staropolski długo dojrzewający. To oznacza, że zaczynamy przygotowywać go już w listopadzie, tak aby był gotowy na święta Bożego Narodzenia. Staropolski piernik z powidłami śliwkowymi to prawdziwy świąteczny rarytas i warto go upiec chociaż raz w życiu. Sprawdźcie więc mój przepis i zobaczcie jak zrobić piernik. Jeśli szukasz tradycyjnego przepisu na pyszny piernik przekładny powidłami śliwkowymi, to koniecznie wypróbuj ten przepis. Pewnie się zdziwicie, gdy Wam powiem, że pierwszy raz w życiu robiłam piernik staropolski. W moim rodzinnym domu rzadko pojawiał się jakikolwiek piernik na Boże Narodzenia – u nas zawsze były makowce i serniki. Dlatego też pewnie nigdy mnie nie ciągnęło w stronę takich tradycyjnych pierników – wyżywałam się pierniczkach i to mi wystarczało. Jednak w tym roku postanowiłam sprawdzić, o co tyle zamieszania i czy faktycznie taki piernik staropolski z powidłami powinien się pojawić na moim świątecznym stole w towarzystwie innych ciast. Żeby mieć pewność, że wszystko wyjdzie ok, skorzystałam ze sprawdzonego przepisu Dorotki z Moich Wypieków, zrobiłam go jednak z 1/3 porcji – tak aby otrzymać jeden piernik, a nie trzy (na testy jeden w zupełności wystarczy ;)). Samo ciasto jest jak pisałam wcześniej długo dojrzewające i potrzebuje około 6 tygodni „leżakowania” w chłodzie. Ciasto przygotowałam i wrzuciłam do lodówki.Przyznaję, że ciacho nie leżakowało 6 tygodni – tylko minimalne 2 tygodnie – wszystko po, aby jeszcze przed świętami podzielić się swoimi przemyśleniami i ewentualnie zachęcić Was do samodzielnego upieczenia takiego piernika przekładanego powidłami :) Przygotujcie ciasto na piernik – robi się go podobnie jak ciasto na pierniczki – czyli podgrzewamy masło z miodem i cukrem, a potem mieszamy z mąką i przyprawami. Tak przygotowane ciasto na piernik przykrywamy i chowamy do lodówki, albo w zimne miejsce na minimum dwa tygodnie (co oznacza przynajmniej 3 tygodnie przed świętami), ale im dłużej ciasto poleżakuje, tym piernik będzie smaczniejszy. Kiedy trzeba nastawić ciasto na piernik – najlepiej zrobić to jeszcze w listopadzie – może to być połowa listopada – tuż po święcie niepodległości. Piernik najlepiej upiec tydzień przed świętami, ale jeśli z jakiegoś powodu nie upieczecie go tydzień wcześniej, to najpóźniej zróbcie to na 4 dni przed świętami. Piernik jest dość płaski, dlatego pieczemy go około 20 minut i studzimy. Po ostudzeniu dzielimy ciasto na trzy równe kawałki, smarujemy powidłami śliwkowymi i układamy jeden na drugim. Taki piernik przekładany powidłami zawijamy w folię spożywczą i odkładamy aż do świąt. Przed świętami piernik staropolski odwijamy z folii, polewamy polewą czekoladową i dekorujemy. Ciasto kroimy na porcje i podajemy na świąteczny stół :) Jeśli lubicie pierniki, pierniczki, te świąteczne korzenne przyprawy, to koniecznie przygotujcie to bożonarodzeniowe ciasto. Nie jest ono ani trudne, ani skomplikowane, a jedyne co potrzebuje, to właśnie czas. Jeśli teraz przygotujcie ciasto, to jeszcze spokojnie zdążycie do świąt – minimalnie potrzebujecie na dojrzewanie ciasta i potem na jego namiękanie po upieczeniu dwa tygodnie i jakieś 3-4 dni. To taki dead line ;) Do przygotowania ciasta polecam samodzielne przygotowanie przyprawy do piernika z mojego przepisu – piernik będzie jeszcze pyszniejszy :) Koniecznie wypróbuj mój przepis na piernik z powidłami śliwkowymi i rozkoszuj się smakiem tradycji. Zachęcam także do wypróbowania innych przepisów na Boże Narodzenie z bloga. Koniecznie wypróbuj również inne moje przepisy na słodkie piernikowe idealne wypieki. Tutaj polecam takie trzy przepisy:", "url": "https://wypiekibeaty.com.pl/piernik-staropolski/", "category": "pomorskie", "sub_category": "Wyroby piekarnicze i cukiernicze", "phrase": "Piernik staropolski z Powiśla"}