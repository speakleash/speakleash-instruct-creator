{"meta_description": "", "title": "Gospodarstwo Pasieczne \"Wiosna\"", "content": "Gospodarstwo Pasieczne Wiosna powstało w 2001 roku. Znajduje się na terenie Mazur Garbatych, w otulinie Puszczy Rominckiej niedaleko Gołdapi. Gospodarka pasieczna oparta jest na technologii ula wielokorpusowego z niską ramką firmy Apipol z Krakowa. Od momentu założenia pasieki stosowane są uprawy roślin pyłko i miododajnymi: nostrzyka i faceli błękitnej, koniczyny białej. Niezależnie od działań agrotechnicznych, przyrodnicze tereny na których znajduje się gospodarstwo, dostarczają pszczołom potrzebnych składników do życia. Gospodarstwo Pasieczne Wiosna od momentu powstania, funkcjonuje zgodnie z zasadami poszanowania przyrody, a od sześciu lat posiada certyfikat gospodarstwa ekologicznego, kontrolowanego przez jednostkę certyfikujacą BIOEKSPERT. Miody pochodzące z gospodarstwa to miody nektarowe, nektarowo-spadziowe i spadziowe tj. z mniszka lekarskiego, klonu, łubinu, maliny, (sporadycznie z rzepaku), koniczyny, lipy, modrzewia, dębu, nostrzyka i facelii. Gospodarstwo Pasieczne Wiosna należy do Stowarzyszenia Gołdapskich Pszczelarzy, którego miody posiadają Znak Dziedzictwa Kulinarnego „Miody z Mazur Garbatych”, co stanowi o najwyższej jakości produktu pszczelego i jest znakiem gwarancji. Gospodarstwo Pasieczne WIOSNA posiada kategoryzację Polskiej Federacji Turystyki Wiejskiej „Gospodarstwa Gościnne” (**). Do dyspozycji Państwa: dom o powierzchni 200 m. kw., 3 sypialnie dwuosobowe, ok. 20 m. kw każda (możliwość dostawki - 4 miejsca), duża łazienka, 2 toalety, salon z kominkiem oraz aneks kuchenny, stół i osprzęt do ping-ponga), miejsca do gry w piłkę: siatkową i nożną, sprzęt do golfa. W wiosce znajdują się stawy rybne, gdzie istnieje możliwość wędkowania. Do najbliższego jeziora (Czarne) ok. 7,5 km.", "url": "http://mapa.liderwego.pl/obiekt?id=28", "category": "warmińsko-mazurskie", "sub_category": "Miody", "phrase": "Miód Mazur Garbatych"}