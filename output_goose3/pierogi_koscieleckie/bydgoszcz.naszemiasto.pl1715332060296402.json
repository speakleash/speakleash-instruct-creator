{"meta_description": "Sii - francuska firma z branży IT otworzyła oficjalnie swoje biuro w Bydgoszczy. Na siedzibę wybrała nowoczesny biurowiec K3 Immobile przy placu Kościeleckich.", "title": "Duży gracz z branży IT wybrał biurowiec Immobile K3 na placu Kościeleckich w Bydgoszczy", "content": "Firma działa w Bydgoszczy od zeszłego roku, w czerwcu wprowadziła się do nowoczesnego biurowca, wynajmując 500 metrów kwadratowych powierzchni. To jej dwunaste biuro w naszym kraju. Z tej okazji przyjechał do Bydgoszczy założyciel firmy i jej główny udziałowiec Gregoire Nitot. Na otwarciu nie zabrakło właściciela Immobile, prezesa Rafała Jerzego, a także władz miasta i szefów Bydgoskiej Agencji Rozwoju Regionalnego. Spółka zatrudnia obecnie około 40 inżynierów, ale ma poważne plany dotyczące zwiększenia stanu osobowego, rekrutacja jest prowadzona na bieżąco. - Cieszymy się, że w samym centrum miasta mamy firmę z branży informatycznej. Pracownicy takich firm wpływają na ożywienie śródmieścia - uważa wiceprezydent Bydgoszczy Michał Sztybel. - Jakiś czas temu podpisywaliśmy list intencyjny z Bydgoszczą, że chcemy tu prowadzić biznes. Potem było ciągłe „molestowanie”, kiedy to w końcu zrobimy - żartował na konferencji prasowej Gregoire Nitot. - W Bydgoszczy pracowali już dla nas inżynierowie, to nie było tak, że zaczynaliśmy tu od zera. Postanowiliśmy uruchomić kolejne nasze biuro. Nasza firma obsługuje między innymi takie firmy jak Puma, Bombardier, Roche, PKO i wiele innych. Część obsługiwać będą zespoły z Bydgoszczy. Liczymy, że szybo się powiększą.", "url": "https://bydgoszcz.naszemiasto.pl/duzy-gracz-z-branzy-it-wybral-biurowiec-immobile-k3-na/ar/c3-7264617", "category": "małopolskie", "sub_category": "Gotowe dania i potrawy", "phrase": "Pierogi kościeleckie "}