{"meta_description": "Pierogi z cielęciną i kurkami. Pierogi z cielęciny.", "title": "Pierogi z cielęciną i kurkami", "content": "Dobrze smakują o każdej porze roku. Z wody lub odsmażane. Ze skwarkami, roztopionym masłem lub śmietaną. Podawane np. z czerwonym barszczykiem ugotowanym na wywarze z mięsa. To klasyka, do której mam słabość :-) Delikatne, z farszem z chudego cielęcego mięsa. Z dodatkiem kurek podduszonych na patelni z cebulką. Mięso na farsz można ugotować specjalnie pod pierożki lub wykorzystać takie, które pozostało np. z rosołu (można użyć mięsa mieszanego). Aby było jak najbardziej soczyste, gotuję je na parze. Jeśli mam apetyt na pożywny rosół, wówczas mięso gotuję w wodzie razem z warzywami. Poza sezonem na kurki lub gdy skończą się nam zapasy kurek zamrożonych, możemy do przepisu użyć pieczarek lub boczniaków. Z grzybów świeżych można też użyć borowików, podgrzybków, kozaczków czy gołąbków.", "url": "https://www.kwestiasmaku.com/kuchnia_polska/pierogi/pierogi_z_cielecina_kurkami/przepis.html", "category": "małopolskie", "sub_category": "Gotowe dania i potrawy", "phrase": "Pierogi kościeleckie "}