{"meta_description": "Ciasto na pierogi powinno nie tylko dobrze smakować i pasować do dowolnego farszu. Równie ważne jest to, jak zachowuje się w czasie pracy. Im bardziej miękkie", "title": "Ciasto na pierogi wychodzi mięciutkie, elastyczne i nie rwie się. Trik z miską ułatwia pracę", "content": "Sekretem udanych pierogów jest ciasto na pierogi. Obojętnie, czy macie akurat chęć na to danie z mięsem, z farszem wegetariańskim, słodkim serem czy z owocami, jeżeli ciasto na pierogi wyjdzie wam twardawe lub gumowate, cały obiad będzie nieudany. Dlatego warto poświęcić uwagę ciastu i znaleźć taką recepturę, która za każdym razem dobrze wam się sprawdzi. Jak zrobić ciasto na pierogi, żeby było miękkie i elastyczne? Przepis na idealne ciasto na pierogi sprawdzi wam się już niedługo – przed świętami Bożego Narodzenia. Żeby było mięciutkie i plastyczne ważne są 4 zasady: Szczególnie białko jaja źle wpływa na konsystencję ciasta. Sprawia, że staje się ono twardsze i podczas wałkowania \"ucieka spod wałka\". Ciasto na pierogi bez jajka wychodzi mięciutkie, nie lepi się do rąk, jest łatwe do wyrobienia oraz rozwałkowania. Powinna być gorąca. Nie dosłownie wrzątek, ale na tyle gorąca, żeby zdołała \"zaparzyć\" mąkę. Na początku możecie mieszać mąkę z wodą drewnianą łyżką, żeby na pewno uniknąć poparzenia dłoni. Najlepszą mąką do ciasta na pierogi jest mąka pszenna niskiego typu, czyli 450 (a najwyżej 480 lub 500). Możecie wybrać też mąkę pełnoziarnistą, ale pamiętajcie, żeby w takim wypadku dodać do ciasta więcej wody. Pierogi z mąki pełnoziarnistej będą twardsze od tych przygotowanych z białej mąki. Ten składnik korzystnie wpłynie na elastyczność masy. W wersji wegańskiej może to być kapka oleju o neutralnym smaku lub oliwy. W przypadku pierogów z mięsnym farszem, świetnie sprawdzi się roztopione, ciepłe masło. Prosta kuchenna sztuczka sprawia, że ciasto ma odpowiednio dużo czasu, żeby odpocząć, a na dodatek nabiera idealnej plastyczności. Trik polega na tym, żeby masę (po dokładnym jej wyrobieniu ręcznie) odłożyć na drewnianą deskę i przykryć ciepłą miską. Najlepiej, żeby to była miska ceramiczna lub ze szkła hartowanego, ogrzana wcześniej kilka minut w piekarniku. Pod takim przykryciem ciasto na pierogi powinno odpoczywać do momentu, w którym miska zupełnie ostygnie, czyli kilkanaście minut do pół godziny. Dopiero wtedy można zabierać się za jego wałkowanie, wycinanie i nadziewanie. • None Dolejcie odrobinę gorącej wody. Na początek tylko część i mieszajcie ją z mąką drewnianą łyżką lub szpatułą, żeby nie poparzyć dłoni; • None Następnie dodajcie do niego olej lub oliwę lub roztopione masło; • None Wstawcie miskę do nagrzanego piekarnika, żeby się ogrzała; • None Wyrabiajcie dalej ok. 10-15 minut, aż masa stanie się całkowicie plastyczna i będzie odchodzić od dłoni; • None Poczekajcie aż miska całkowicie ostygnie - dopiero wtedy wyjmijcie ciasto na pierogi, podzielcie je na mniejsze części; • None Kiedy będziecie rozwałkowywać 1 część ciasta i wycinać z niej krążki, pozostałe niech leżą pod przykryciem - dzięki temu nie stracą wilgotności. Tak przygotowane ciasto na pierogi jest bardzo uniwersalne - możecie je nadziać dowolnym farszem. Pasuje zarówno do zrobienia słodkich pierogów z owocami, jak i do pierogów z mięsem mielonym, pierogów z soczewicą, pierogów ruskich czy wigilijnych pierogów z kapustą i grzybami.", "url": "https://www.przyslijprzepis.pl/artykul/ciasto-na-pierogi-wychodzi-mieciutkie-elastyczne-i-nie-rwie-sie-trik-z-miska-ulatwia-prace", "category": "małopolskie", "sub_category": "Gotowe dania i potrawy", "phrase": "Pierogi kościeleckie "}