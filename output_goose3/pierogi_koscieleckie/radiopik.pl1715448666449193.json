{"meta_description": "", "title": "O Kanale Bydgoskim, szlaku TeH2O i dworcu. Prace naukowe nagrodzone", "content": "Studenci i absolwenci UKW, Politechniki Bydgoskiej i Collegium Medicum dostali nagrody prezydenta miasta za prace dyplomowe związane z Bydgoszczą. W kategorii: „prace inżynierskie i licencjackie” pierwsze miejsce zdobył Jakub Łyczek z wydziału historycznego Uniwersytetu Kazimierza Wielkiego - za pracę „Projekt przewodnika po szlaku Kanału Bydgoskiego”. Drugie miejsce zajęła Klaudyna Wnęk-Woda za pracę „Projekt bydgoskiego roweru wodnego”, obronioną na Politechnice Bydgoskiej. Natomiast trzecie miejsce - za pracę „Kształtowanie wizerunku miasta na przykładzie Bydgoszczy” - zajęła Aleksandra Chudzyńska z wydziału nauk o polityce i administracji UKW.    W kategorii: „prace magisterskie i doktorskie” pierwsze miejsce i nagrodę w wysokości 7 tys. zł brutto zdobyła Patrycja Sieg z Politechniki Bydgoskiej za pracę „Zagospodarowanie obiektów poprzemysłowych na przykładzie przemysłowego szlaku tematycznego TeH2O w Bydgoszczy” . Drugą nagrodę zdobyła Agnieszka Filipczuk za obronioną w Collegium Medicum pracę „Apteka Pod Łabędziem w Bydgoszczy (1853-2017)” . Trzecia nagroda trafiła do Dominiki Lawrenz z Politechniki Bydgoskiej za pracę „Koncepcja architektoniczna dworca autobusowego w Bydgoszczy”. Po półtora tysiąca złotych nagrody dostali także promotorzy zwycięskich prac.", "url": "https://www.radiopik.pl/2,97576,o-kanale-bydgoskim-szlaku-teh2o-i-dworcu-prace-n&s=974&si=974&sp=974", "category": "małopolskie", "sub_category": "Gotowe dania i potrawy", "phrase": "Pierogi kościeleckie "}