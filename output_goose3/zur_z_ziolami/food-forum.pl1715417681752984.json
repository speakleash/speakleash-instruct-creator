{"meta_description": "Piszemy o zdrowym odżywianiu, dietetyce, suplementacji, nowościach żywieniowych, układzie trawiennym i probiotykoterapii, ciąży i odżywianiu dzieci, fitoterapii, psychodietetyce", "title": "Aromatyczny żurek według Galeo", "content": "Dziś trudno wyobrazić sobie wielkanocny stół bez żurku lub białego barszczu. Niełatwo też znaleźć jedną obowiązującą recepturę, ponieważ praktycznie każdy ma na nie nieco inny przepis. Łączy je jednak to, że powinny mieć wyrazisty smak i aromat, które najłatwiej uzyskać z pomocą przyprawy do żurku i barszczu białego Galeo. Żurek wielkanocny to w przeciwieństwie do żuru postnego sycąca zupa, z kawałkami wędlin i kiełbas, często gotowana na wędzonce, a do tego podawana z jajkami na twardo… lub twarogiem. Jej podstawą jest zakwas żytni, a barszczu białego – pszenny. Chociaż nie brakuje też innych teorii, np. mówiących, że zupy te można gotować na kwasie np. z ogórków. Niezależnie od tego, która wersja zagości na wielkanocnym stole, powinna intensywnie pachnieć – przede wszystkim czosnkiem i majerankiem. Właśnie te zioła znalazły się w przyprawie Galeo do żurku i barszczu białego. Smak dania podkreślają również cebula, koperek, marchew, pasternak i liście selera. Kompozycja stanowi całość, ponieważ dopełniają ją liście laurowe, ziele angielskie i czarny pieprz, bez których trudno wyobrazić sobie większości polskich zup. Przyprawę do żurku i barszczu białego Galeo znajdziemy w tradycyjnych sklepach spożywczych i sieciach lokalnych na terenie całego kraju, a także w sieciach Kaufland, Carrefour i E.Leclerc w cenie ok. 1,29 zł. Przyprawa do żurku i barszczu białego to oryginalna mieszanka ziół i przypraw najwyższej jakości, która doskonale wzbogaca smak i aromat żurku i białego barszczu. Polecana również do przyprawiania innych domowych zup, np. kartoflanki. Boczek i kiełbasę pokroić w kostkę, zalać 1,5 l zimnej wody i ugotować. Wlać żur z butelki. Mąkę rozprowadzić w ¼ szklanki wody i powoli dodawać do żurku ciągle mieszając. Dodać przyprawę do żurku i barszczu białego i zagotować. Podawać z jajkiem na twardo. Marka Galeo powstała w 2000 roku w odpowiedzi na ważny trend smart shoppingu obecny w Polsce i na świecie. Odpowiada na potrzeby osób, które każdego dnia samodzielnie przygotowują posiłki i szukają dobrej jakości produktów dostępnych w rozsądnej cenie. W portfolio marki znajdują się przyprawy, zioła, mieszanki przyprawowe oraz dodatki spożywcze niezbędne w każdej kuchni, dopasowane do dań najczęściej pojawiających się na polskich stołach. Galeo razem z markami takimi jak KAMIS, Ducros i Schwartz należy do światowego lidera w branży przypraw – firmy McCormick.", "url": "https://food-forum.pl/artykul/aromatyczny-zurek-wedlug-galeo", "category": "lubuskie", "sub_category": "Gotowe dania i potrawy", "phrase": "Żur z ziołami "}