{"meta_description": "Dopiero zdawałoby się rozpoczynaliśmy zmagania kulinarne pod przewodnictwem Pani Agnieszki Kozickiej, a 7.09.2021 r. odbyło się nasze szóste, ostatnie spotkanie", "title": "Dołhobyczów: Przekąski zimne - ZDJĘCIA", "content": "Dopiero zdawałoby się rozpoczynaliśmy zmagania kulinarne pod przewodnictwem Pani Agnieszki Kozickiej, a 7.09.2021 r. odbyło się nasze szóste, ostatnie spotkanie w ramach projektu „Organizacja aktywnych form spędzania czasu wolnego dla dzieci, młodzieży i osób dorosłych z terenu Gminy Dołhobyczów”. Tę przygodę kulinarną zakończyliśmy przygotowując „Przekąski zimne”. Efekt końcowy był imponujący i na przystrojonym stole znalazły się: rolada szpinakowa z łososiem, tatar ze śledzia, sushi, ryba w sosie słodko-kwaśnym, śliwki z boczkiem, ślimaki z ciasta francuskiego z serem gouda i szynką, panierowany camembert z winogronami oraz przekąski tortillowe. Po upamiętnieniu warsztatów na wspólnej fotografii, rozpoczęła się degustacja oraz wymiana przepisów. Wszystko w serdecznej, miłej atmosferze. Pojawiły się głosy, że warsztaty kulinarne powinny odbywać się każdego roku, bowiem na tym polu możliwości jest bardzo dużo. Panie biorące udział w warsztatach są w pełni zaszczepione przeciwko covid-19.", "url": "https://lubiehrubie.pl/powiat/dolhobyczow-przekaski-zimne-zdjecia/", "category": "lubelskie", "sub_category": "Wyroby piekarnicze i cukiernicze", "phrase": "Masłomęcki chleb na zakwasie"}