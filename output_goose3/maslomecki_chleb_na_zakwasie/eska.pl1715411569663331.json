{"meta_description": "Są przygotowywane według przepisów przekazywanych z pokolenia na pokolenie i nierozerwalnie wiążą się z danym regionem. Lubelskie ma nowe Produkty Tradycyjne.  ...", "title": "To nowe Produkty Tradycyjne z Lubelszczyzny. Znasz je? [GALERIA]", "content": "Muzyczne hity z okresu PRL. Pamiętasz, co wtedy śpiewano? Sprawdź w tym quizie Samochody z okresu PRL. Sprawdź w tym quizie, czy rozpoznasz modele aut na zdjęciach! W czasach PRL wiedzieli co to za przedmioty! Ty też? Sprawdź, czy poradzisz sobie z tym quizem - Produkty tradycyjne, które nierozerwalnie wiążą się z danym regionem, są przygotowywane według przepisów przekazywanych z pokolenia na pokolenie. Każdy ma w pamięci niepowtarzalny smak potraw, które gotowały nasze babcie i mamy. Te smaki wracają do nas w życiu dorosłym, są elementem tradycji i kultury, dlatego tak ważne jest aby przepisy te przetrwały jak najdłużej - mówi Członek Zarządu Województwa Lubelskiego Zdzisław Szwed. Masłomęcki chleb na zakwasie wypiekany jest na zakwasie przez gospodynie w Masłomęczu od 40 lat. W smaku jest lekko kwaskowaty, a miękisz ma ciemnobrązowy. Dawniej wypiekany był w piecach opalanych drewnem, dziś w piekarnikach elektrycznych. Cybulniki to potrawa tatarska wytwarzana przez gospodynie z Łobaczewa Małeg. Jej korzenie sięgają XVII wieku. Cybulniki to rodzaj pierogów nadziewanych farszem z duszonej cebuli, mięsa poddane obróbce i pieczone w piekarniku. Pierogi z ziemniakami i cebulą (kryzysówki) to jedna z odsłon pierogów obecnych i popularnych w kuchni lubelskiej. Ciasto wykonuje się z mąki pszennej, żółtek, łyżki oleju i odrobiny soli. Farsz zaś składa się z ziemniaków, cebuli, tłuszczu i przypraw: soli i pieprzu. Pierogi podaje się z okrasą ze słoninką. Z uwagi na małą liczbę składników zwie się je „kryzysówkami”. Ocet jabłkowy bełżecki wyrabia się z winnych odmian jabłek, a wyciśnięty z nich sok rozlewa się do kadzi, przykrywa bawełnianym płótnem, aby nie miał dostępu do tlenu. Okres fermentacji wynosi 6 miesięcy. Województwo Lubelskie ma już 236 produktów wpisanych na Listę Produktów Tradycyjnych.", "url": "https://www.eska.pl/lublin/to-nowe-produkty-tradycyjne-z-lubelszczyzny-znasz-je-galeria-aa-s6Mp-1gMD-GEZn.html", "category": "lubelskie", "sub_category": "Wyroby piekarnicze i cukiernicze", "phrase": "Masłomęcki chleb na zakwasie"}