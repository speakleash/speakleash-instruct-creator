{"meta_description": "Chcesz zobaczyć jak marszałek województwa pomorskiego Mieczysław Struk poradzi sobie z ugotowaniem obiadu? Przyjdź w niedzielę, 5 sierpnia 2012 r. na Długi Targ w Gdańsku. Tam na imprezie „Pomorskie Smaki” poznasz to, co najlepsze w…", "title": "Posmakuj Pomorza! / Wydarzenia 2012", "content": "Chcesz zobaczyć jak marszałek województwa pomorskiego Mieczysław Struk poradzi sobie z ugotowaniem obiadu? Przyjdź w niedzielę, 5 sierpnia 2012 r. na Długi Targ w Gdańsku. Tam na imprezie „Pomorskie Smaki” poznasz to, co najlepsze w województwie pomorskim – dziedzictwo kulinarne i kulturowe regionu. W niedzielne przedpołudnie, od godz. 10.00 do 18.30, na scenie przy Zielonej Bramie oraz w namiocie promocyjnym, będą odbywać się pokazy przyrządzania potraw według tradycyjnych receptur oraz z surowców pochodzących z Pomorza. „Pomorskie Smaki” poprowadzi Krzysztof Skiba, znany i lubiany artysta estradowy, muzyk, autor tekstów, satyryk. Przez cały dzień w pawilonie panie z kół będą zachęcały do degustacji przygotowanych przez siebie smakołyków. A będą to: • śledź po kaszubsku, czyli hylyng, opiekany z cebulą, wołowina szmurowana po kaszubsku, żuchel (kartoflak), golce/nadzy klosczy, plince kaszubskie oraz borówka z gospodarstwa ekologicznego na terenie gminy Szemud (przygotowanie: Koło Gospodyń Wiejskich Głazica) • pierogi z różnym farszem i piernik na bazie miodu i przypraw ziołowych (przygotowanie: Koło Gospodyń Wiejskich Leszkowy) Pierogi od dawien dawna królują na żuławskim stole, więc te leszkowskie i wojewódzkich. 14 lipca próbował ich również prezydent Bronisław Piernik w kulturze żuławskiej zajmował zawsze zaszczytne miejsce. Podawany był najczęściej w bogatych domach gburów, ze względu • kociewskie kluski ziemniaczane, wiejska kociewska drożdzówka kiszona, kociewski chleb wiejski na serwatce, czarna jagoda we własnym soku, sok z kwiatu czarnego bzu (przygotowanie: Stowarzyszenie Kobiety Kwiaty Kociewia) • podawane z patelni ruchanki i plince oraz konfitury z truskawki kaszubskiej (przygotowanie: Stowarzyszenie Koło Gospodyń Wiejskich Mściszewiczanki) • potrawa postna – kaszubska zupa brzadowa z kluseczkami, przygotowana z suszonych jabłek, gruszek, śliwek i wiśni (przygotowanie: Stowarzyszenie Koło Gospodyń Wiejskich „Kaszubianki\"). W namiocie „Pomorskich Smaków” kupić będzie można wiele innych smakołyków lokalnych producentów: różnorodne sery zagrodowe kozie państwa Strubińskich z Gospodarstwa „Kaszubska Koza” oraz ryby wędzone ze sklepu „U Beaty” w Borkowie, powidła śliwkowe z Doliny Dolnej Wisły oraz syrop z mniszka lekarskiego, olej żuławski rzepakowy tłoczony na zimno oraz inne produkty spożywcze wysokiej jakości ze sklepiku „Swojska Szafarka” w Kowalach. Dzięki zaangażowaniu Lokalnej Grupy Rybackiej Pradolina Łeby, w ofercie znajdą się produkty rybne z lokalnych przetwórni, które dbają o wysoką zawartość mięsa ryb w swoich wyrobach. Zaprezentują się m.in. Zakład Przetwórstwa Rybnego ASAR oraz firma King Oscar. Na scenie zobaczymy pokazy kulinarne, dzięki którym dowiemy się, jak przyrządzić typowe kaszubskie danie obiadowe – pulki ze śledziami, czy weselny rarytas – potrawkę z kury po kociewsku. Oprócz tego kucharze z Pomorskiej Akademii Kulinarnej, należący do Pomorskiej Sieci Dziedzictwa Kulinarnego, przedstawią innowacyjne połączenie dwóch produktów tradycyjnych: pierogów i kaszanki po kaszubsku. O godz. 13.30 do wielkiego gotowania dołączy się Mieczysław Struk, marszałek województwa. Wówczas posmakować będzie można bursztynowej zupy rybnej. Jest to wykwintna zupa według przepisu pochodzącego z Gdyni z lat 20. ubiegłego wieku. Głównym składnikiem zupy bursztynowej jest morszczyn – glon o niewątpliwych, a niedocenianych wartościach odżywczych oraz nalewka bursztynowa, która podkreśla walory smakowe zupy. Właścicielka gospodarstwa agroturystycznego „Ola” w Słajszewie, które jest w Pomorskiej Sieci Dziedzictwa Kulinarnego, przygotuje do degustacji kaczkę po pomorsku. Ten ptak jest drugim, zaraz po gęsi, najczęściej hodowanym w naszym regionie drobiem. Posmakować będzie można także borówki z gruszką po pomorsku, żurawiny z jabłkiem i chrzanem oraz kaszubskiego kucha marchewnego. Natomiast Tawerna Mestwin, która również należy do pomorskiej Sieci Dziedzictwa, zaprezentuje śledzia, ale podanego na słodko, z rodzynkami i śmietaną. Śledzia jedzono na Pomorzu od wieków spożywany. Było go dużo w Bałtyku, a poza tym ma cenne właściwości smakowe i odżywcze. Właścicielka tawerny, Kazimiera Zajączkowska, do dania użyje ryby przygotowanej w beczce według tradycyjnego przepisu z domu rodzinnego na Kaszubach. Twórczość Ludową Kaszub zaprezentują między innymi członkowie Lokalnej Grupy Działania Stowarzyszenia Turystyczne Kaszuby z Kartuz. Na stoisku spotkać będzie można Pawła Selę, który od lat zajmuje się ceramiką kaszubską. Toczące się kółko garncarza i możliwość spróbowania własnych sił w lepieniu garnków z całą pewnością będzie nie lada atrakcją dla odwiedzających imprezę. Ciekawą propozycję na kaszubską modę przedstawi inny członek Stowarzyszenia Turystyczne Kaszuby – Angelika Szulfer, która prowadzi w Kartuzach sklep „Retro Szafa”. W swoich wyrobach łączy twórczość ludową z nowoczesnym designem. Oferuje biżuterię, torebki, ubrania, wyposażenie wnętrz i różnego rodzaju gadżety, które dzięki zdobieniom wzorem kaszubskim są trendy. Okazałą część dziedzictwa kulturowego zaprezentują kaszubscy twórcy ludowi w ramach współpracy z Lokalną Grupą Działania „Kaszubska Droga”, która aktywnie działa w pięciu gminach wiejskich powiatu wejherowskiego: Szemudzie, Lini, Luzinie, Łęczycach i Wejherowie. Wzornictwo kaszubskie odnajdziemy w wyrobach jubilerskich (srebro z bursztynem) Adama Falkowskiego z Góry. Natomiast Elżbieta Kurek wykorzystuje tradycyjny haft kaszubski na lalkach, torebkach i innych wyrobach codziennego użytku. Halina Szymańska, z Galerii Cafe w Koleczkowie, zaprezentuje malarstwo klasyczne i formy użytkowe z wykorzystaniem surowców naturalnych, a Małgorzata Kordylewska z Bojana – wyroby wykonane techniką decopage z malowanymi tradycyjnymi kaszubskimi wzorami. Promocję Żuław Gdańskich i specyfikę kulturową tego subregionu przedstawi Lokalna Grupa Działania „Trzy Krajobrazy” , która zaprezentuje wybrane odświętne stroje zamożnych mieszkańców Żuław Gdańskich. Zobaczymy stroje, których wzory zaprojektowano w oparciu o materiały historyczne. Pokazują one wpływy różnych tendencji panujących w modzie europejskiej, od początku do schyłku XVII w. Na scenie natomiast usłyszymy folklor w wydaniu zespołu Levino z Lęborka oraz Maleszki z Cewic. Występy artystyczne przygotowały także koła gospodyń wiejskich, które przedstawią tradycyjne utwory taneczno-muzyczne, lokalne przyśpiewki oraz scenki kabaretowe ukazujące ludowe obrzędy.", "url": "https://www.kaszubskadroga.pl/leader/wydarzenia/wydarzenia-2012/posmakuj-pomorza/", "category": "pomorskie", "sub_category": "Wyroby piekarnicze i cukiernicze", "phrase": "Kociewski chleb wiejski na serwatce"}