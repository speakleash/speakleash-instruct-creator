{"meta_description": "Kociewski Portal Turystyczny", "title": "KGW Osówek", "content": "Z posiadanych dokumentów KGW w Osówku zawiązało się 16 kwietnia 1971r. Liczyło ponad 35 członkiń i działa nieprzerwanie do dziś. Założycielką KGW była ówczesna nauczycielka naszej szkoły p. Renata Ryngwelska. KGW w Osówku działało pod patronatem SKR Osieczna aż do jego rozwiązania, potem działać zaczęło samodzielnie. Współpracowało z SKR w Zblewie, MBM w Smętowie, GS ,,Samopomoc chłopska’’ w Osiecznej, Gromadzką Radą Narodową, ODR Gdańsk- Lipce. W tamtych czasach bardzo ważną działalnością KGW było rozprowadzanie drobiu dla swoich członkiń. Priorytetem stało się też zorganizowanie opieki dla dzieci w czasie nasilenia prac polowych i organizowały dzieciniec. Współpracowały z organizacjami, które mogły im pomóc finansowo w zrealizowaniu tego planu. PZU dało fundusze na urządzenie placu gier i zabaw dla dzieci. Z tych pieniędzy został zakupiony tramwaj i huśtawki. Organizowały zabawy i wieczorki taneczne, z których dochód był przeznaczony na funkcjonowanie dziecińca oraz zakup sprzętu gospodarstwa domowego do tworzonej wypożyczalni. Kobiety uczestniczyły w ważnych dla wsi wydarzeniach, były gdy budowano szosę Szlachta-Osówek, wodociąg wiejski Osówek-Szlachta oraz postarały się o komunikację PKS przez Osówek. Za cel postawiły sobie też dokształcanie się w różnych dziedzinach życia. Pierwszym przedsięwzięciem było zorganizowanie kursu ,,gotowania i pieczenia’’, który odbył się już jesienią 1971r, a pieniądze w kwocie 1000zł dostało KGW z SKR’u. Stworzyły konkurs na najlepiej prowadzony warzywnik i ogród kwiatowy, zakładały również inspekty. Wzięły udział w konkursie ,,Więcej Mleka Wysokiej Jakości’’, za który w roku 1975, dostały dyplom uznania. W późniejszym czasie organizowały inne kursy m.i.n ,,Kroju i szycia’’, ,,Makramy’’, ,,Tkactwa’’, ,,Szycia kołder’’, ,,Haftu regionalnego’’ , rękodzieła. Z inicjatywy KGW w 1983r. mieszkanka naszej wsi została odznaczona ,,Orderem Serca Matkom Wsi’’ – P. Stefania Gornowicz. Od ponad 25 lat KGW organizuje spotkania opłatkowe dla osób starszych i samotnych. Koło obecnie liczy 17 osób. Udzielamy się na dożynkach, jarmarkach, festynach, odpustach, imprezach charytatywnych, można nas również spotkać na turniejach i spartakiadach. Organizowałyśmy również festyny rodzinne, byłyśmy partnerami w realizowaniu imprez kulturalnych, rekreacyjnych i kulinarnych. Dofinansowanie do festynów rodzinnych dostałyśmy z Programu Polsko-Amerykańskiej Fundacji Wolność realizowanej przez Akademię Rozwoju i Filantropii w Polsce. Współpracujemy z OSP, cis, szkołą, urzędem gminy, stowarzyszeniami, radą sołecką, zakładami pracy i mieszkańcami. Zakwalifikowałyśmy się na: ,,Bitwę Regionów w Starym Polu oraz na szkolenie w ramach operacji ,,Lokalne, regionalne i tradycyjne szansą dla Kół Gospodyń Wiejskich II’’ w 2020r. Oraz w tym samym roku latem braliśmy udział w II Pomorskiej Spartakiadzie kulturalno –rekreacynej w Chmielnie, zajęłyśmy tam IV miejsce. Skorzystałyśmy z pomocy finansowej z budżetu państwa dla KGW. Do koła można zgłaszać się do przewodniczącej, przyjmiemy wszystkich chętnych. Promujemy także dania kuchni kociewskiej, są to: Potrawy te są wpisane na Listę Produktów Tradycyjnych woj.pomorskiego. Popularyzujemy również : ser gotowany na parze z mleka krowiego, ser z siary, ,,Bieda chleb’’- razowy z żytniej śruty oraz różnorodne kociewskie ajntopfy (zupy): parzybroda, bulwy i szable, kartofel zupa, lasacka zupa kurzejkowa, polewka z wiśni, polewka z grzybów suszonych. Nasze produkty tradycyjne prezentujemy na różnych imprezach. Każdy z tych produktów otrzymał nagrodę, bądź wyróżnienie. Są to: • Kociewski chleb wiejski na serwatce z masłem otrzymał Bursztynowy Laur Marszałka woj.pomorskiego na Święcie Produktu Tradycyjnego w Gdańsku w Oliwie • Sok z kwiatu bzu czarnego – I miejsce w konkursie na napój regionalny ODR Lubań 2014r oraz wyróżnienie na Święcie Produktu Tradycyjnego w Oliwie • Potrawka z kury po kociewsku – I miejsce turniej KGW Jabłowo oraz III miejsce ,, Nasze Kociewskie Kulinarne Dziedzictwo’’ w Kręskim Młynie • Szandar kociewski – I miejsce ,, Nasze Kociewskie Kulinarne Dziedzictwo’’ w Szteklinie Były też promowane na Polagrze ,,Smaki Regionów’’ w Poznaniu 2016r. Zajęłyśmy także I miejsce na konkursie kulinarnym w Pelplinie ,,Dziczyzna na kociewiu’’ Organizowałyśmy również festyny rodzinne, byłyśmy partnerami w realizowaniu imprez kulturalnych, rekreacyjnych i kulinarnych. Dofinansowanie do festynów rodzinnych dostałyśmy z Programu Polsko-Amerykańskiej Fundacji Wolność realizowanej przez Akademię Rozwoju i Filantropii w Polsce. Zakwalifikowałyśmy się na: ,,Bitwę Regionów w Starym Polu oraz na szkolenie w ramach operacji ,,Lokalne, regionalne i tradycyjne szansą dla Kół Gospodyń Wiejskich II’’ w 2020r. Oraz w tym samym roku latem braliśmy udział w II Pomorskiej Spartakiadzie kulturalno –rekreacynej w Chmielnie, zajęłyśmy tam IV miejsce. Skorzystałyśmy z pomocy finansowej z budżetu państwa dla KGW. Do koła można zgłaszać się do przewodniczącej, przyjmiemy wszystkich chętnych.", "url": "https://kociewie24.eu/obiekt/kgw-osowek/", "category": "pomorskie", "sub_category": "Wyroby piekarnicze i cukiernicze", "phrase": "Kociewski chleb wiejski na serwatce"}