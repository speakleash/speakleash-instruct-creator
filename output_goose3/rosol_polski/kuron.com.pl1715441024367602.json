{"meta_description": "Przepis na idealny rosół z wiejskiej ekologicznej kury. Jakub Kuroń radzi jak go przygotować by smakował wszystkim domownikom.", "title": "Mój przepis na idealny rosół!", "content": "Rosół! Temat rzeka! W naszym kraju to danie traktowane jest jako dobro narodowe! Leczy smutki, niestrawność, grypę i przeziębienie. Polecana jest w każdym wieku. Nie znam osoby która nie lubi tej zupy! Znam natomiast chyba z 500 przepisów na idealny rosół. Każdy z tych pochodzi z innego rejonu Polski. Wy na pewno też macie swoją ulubioną recepturę. Pamiętajcie, że najważniejsze w rosole są składniki, dlatego warto zaopatrzyć się w wiejską kurę. Gdzie ją znaleźć? Najlepiej wybrać się na najbliższy bazarek i popytać. Prawdziwa wiejska kura ma inny lekko żółty kolor skory, niż drób przemysłowy. Poza tym kolor mięsa jest ciemniejszy, bardziej jak w dziczyźnie. Na moim bazarku przy ulicy Broniewskiego na warszawskich Bielanach płacę 25 zł za sztukę. Wolę sobie nadmiar zamrozić, niż raczyć się kurczakami z supermarketu. Dobrze także mieć warzywa ze sprawdzonego źródła, ja zaopatruję się u swojego dziadka, który ma gospodarstwo rolne we wsi Bramki koło Błonia. Wy poszukajcie warzyw na tym samym bazarku, na którym na co dzień kupujecie, upieczecie 2 pieczenie na jednym ogniu. Kiedy już masz te składniki to połowa sukcesu 🙂 Następną rzeczą którą wpływa na smak, jest podprażenie przypraw na patelni. Uwalniają one swoje olejki eteryczne i korzystnie wpływają na aromat zupy. Warto także przyrumienić z przyprawami cebulę. Do 5 litrowego garnka wlej 3 litry wody, włóż kurę wsyp pół łyżki soli i gotuj 60 minut na wolnym ogniu. Oczywiście jeśli dodacie jeszcze kawałek wołowiny typu pręga lub szponder to na pewno zupie nie zaszkodzi 😉 Kiedy na wywarze pojawią się szumowiny ściągnij je łyżką. Po godzinie do wywaru dodaj delikatnie podprażone przyprawy na patelni. Następnie dodaj resztę składników i gotuj na wolnym ogniu przez 2 godziny. Jeśli chcesz być na bieżąco z moimi przepisami to zapraszam na Facebook i Instagram. Więcej pysznych inspiracji na zupy znajdziesz >> TUTAJ <<", "url": "https://kuron.com.pl/artykuly/przepisy/rozne-przepisy/przepis-na-idealny-rosol/", "category": "małopolskie", "sub_category": "Gotowe dania i potrawy", "phrase": "Rosół polski"}