{"meta_description": "Rosół z kurczaka – najprostszy przepis, który zawsze wyjdzie! Rosół to jedna z najbardziej tradycyjnych polskich zup. Sprawdź nasz niezawodny przepis.", "title": "Rosół z kurczaka – najprostszy przepis", "content": "Rosół, królowa polskich zup i nieodzowny element niedzielnego obiadu. Tak naprawdę nie jest skomplikowany, a jednak przysparza sporo kłopotu osobom, które dopiero zaczynają swoją kulinarną przygodę. Dziś zatem przygotowaliśmy dla Was: rosół z kurczaka – najprostszy przepis!    Choć panuje powszechne przekonanie, że najpyszniejszy rosół to taki, który przygotowywany jest z kilku gatunków mięs, rosół tylko i wyłącznie z kurczaka jest równie pyszny, jak ten przygotowywany na przykład z dodatkiem wołowiny czy indyka. Jego sekretem jest odpowiednia ilość mięsa i warzyw, a przede wszystkim długie i powolne gotowanie.    Należy pamiętać, że rosół powinien się gotować długo (2 godziny to absolutne minimum) i na wolnym ogniu. Nie może wrzeć, a jedynie „mrugać”. Ważne jest także, aby zalać mięso zimną wodą i od samego początku powoli podgrzewać (jeśli gwałtownie podgrzejemy wodę do temperatury wrzenia, białko zetnie się i cały smak i aromat pozostaną w mięsie, zamiast powoli przenikać do naszego rosołu).    Zazwyczaj rosół gotuje się w większej ilości, aby wystarczył na kolejny dzień. Jeśli nie macie w planach przerobienia go na pomidorówkę lub inną zupę, przed podaniem znowu podgrzewajcie go powoli i bez mieszania. Smacznego :)    Z podanej ilości składników przygotujecie 8 porcji rosołu.   Zobacz też inne przepisy na tradycyjne polskie zupy: Podoba Ci się ten przepis? Dodaj go do swojej książki kucharskiej. Załóż ją TUTAJ.", "url": "https://www.winiary.pl/przepisy/rosol-z-kurczaka-najprostszy-przepis-zwz/", "category": "małopolskie", "sub_category": "Gotowe dania i potrawy", "phrase": "Rosół polski"}