{"meta_description": "Absolutna klasyka wśród zup. Domowy rosół to posiłek idealny nie tylko na niedzielny obiad. Dobry rosół jest rozgrzewający i szczególnie przyda się na chłodniej", "title": "Domowy rosół", "content": "Absolutna klasyka wśród zup. Domowy rosół to posiłek idealny nie tylko na niedzielny obiad. Dobry rosół jest rozgrzewający i szczególnie przyda się na chłodniejsze dni. Rosół domowy najlepiej smakuje z własnoręcznie wykonanym makaronem. Gotowanie rosołu najlepiej zacząć od powolnego gotowania mięsa a następnie dorzucać pozostałe składniki. Domowy rosół polecam podać z natką pietruszki i marchewką z gotowania. • Rosół z kury – przepis:   woda  mięso:  kawałek mięsa wołowego (ilość wołowiny zależna od tego, jak bardzo  wyczuwalny ma być jej smak w rosole - ja używam około 100 g)  1 szyja indyka  1 udko + 1 skrzydło z kurczaka  włoszczyzna  1 duża marchew (jeżeli dodasz więcej marchwi, rosół będzie słodszy)  1 pietruszka (korzeń)  kawałek selera  1 mały por  niewielki kawałek kapusty włoskiej  1 cebula z łupką (rosół dzięki niej nabierze pięknego koloru)  przyprawy  1 mały liści laurowy  2 małe ziarna ziela angielskiego  5 ziaren pieprzu czarnego  sól i pieprz mielony  szczypta suszonego lubczyku    Natka zielonej pietruszki • Na początku do garnka z zimną wodą, wkładamy całe przygotowane mięso i zaczynamy gotowanie. • Kiedy woda z mięsem zacznie się gotować, pojawiają się tzw. szumowiny, które zbieramy z powierzchni wywaru. Zmniejszamy ogień, tak aby wywar bardzo delikatnie bulgotał. • Następnie do garnka wrzucamy wszystkie, umyte i obrane wcześniej, warzywa do rosołu i dodajemy pozostałe składniki na rosół. Cebuli nie obieramy z wszystkich warstw łupki, a jedynie usuwamy zewnętrzne brudne części, oraz delikatnie ją podpiekamy na ogniu. • Czekamy, aż rosół zacznie nam delikatnie się gotować i wtedy dodajemy wszystkie przyprawy, częściowo przykrywamy garnek z rosołem przykrywką i pilnujemy aby zupa delikatnie mrugała. • Najlepszy rosół powinien się gotować nawet przez około 1,5 do 2 godzin na małym ogniu (rosół ma tylko mrugać) pod uchyloną pokrywą, aż mięso będzie miękkie. W trakcie gotowania można dolewać do rosołu niedużą ilość wody, ale pamiętajmy zimnej, aby nasz rosół nie stracił klarowności i nie stał się mętny. Na koniec należy sprawdzić, czy nie trzeba doprawić go solą. • Pyszny rosół podajemy z cienkim jajecznym makaronem, kawałkiem ugotowanej marchwi i posypujemy posiekaną natką pietruszki. Taki rosół tradycyjny w szczególności sprawdzi się w okresie jesienno-zimowym. Jak zrobić idealny rosół? Dobry domowy rosół musi gotować się bardzo długo. Nie wolno robić niczego na skróty. Jedną z głównych tajemnic, jak ugotować pyszny rosół jest nieśpieszny sposób gotowania. Nie możemy dopuścić, aby rosół gotował się zbyt gwałtownie – powinien tzw. tylko „mrugać”. Tak ugotowany rosół będzie idealnie klarowny. Rosół tradycyjny najczęściej gotowany jest na mięsie drobiowym. Można przygotować dobry rosół na kurze, na gęsinie, na mięsu indyka, na perliczce albo na kaczce. Rodzaj wybranego mięsa wpływa na smak i na kolor zupy. Warto mieć to na uwadze, gdy chcemy uzyskać jasny kolor zupy. Prosty przepis na rosół potrzebuje jedynie dobrej jakości mięsa. Najlepiej, aby drób pochodził z wolnego wybiegu a jego skórka była apetycznie żółta od tłuszczu. Wiele osób zastanawia się, czy dodawać ziele angielskie do rosołu. Zdecydowanie warto go dodać, gdyż posiada intensywny smak i aromat. Ziele angielskie w języku angielskim określane jest jako „all spice”, czyli mające w sobie wszystkie przyprawy. Dzięki temu uzyskamy smaczny rosół i niezwykle aromatyczny. Pyszny rosół domowy można też uzyskać dodając do niego posiekany świeży lubczyk. Pyszny rosół drobiowy może zyskać intensywniejszy kolor, gdy dodamy do niego szczypty zmielonej kurkumy albo curry w proszku.   Rosół polski można także ugotować na wołowinie albo wymieszać w odpowiednich proporcjach mięso drobiowe i wołowe. Wtedy rosół będzie miał ciemniejszy kolor i mocniejszy smak. Przygotowując domowy rosół warto zaopatrzyć się w solidny garnek o nieprzywierającym dnie oraz sporej objętości. Dzięki temu dodamy wszystkie składniki na raz i przygotujemy obiad dla całej rodziny.", "url": "https://www.przyslijprzepis.pl/przepis/domowy-rosol-8", "category": "małopolskie", "sub_category": "Gotowe dania i potrawy", "phrase": "Rosół polski"}