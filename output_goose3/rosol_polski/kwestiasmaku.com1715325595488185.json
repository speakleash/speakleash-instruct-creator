{"meta_description": "Rosół to tradycyjna polska zupa podawana z kluseczkami i makaronem. Rosół z kurczaka to wywar z kurczaka oraz warzyw, gotowany na małym ogniu. Oprócz mięsa kurczaka dodaję się do niego podroby oraz kawałek wołowiny.", "title": "Rosół", "content": "Do dziś na Kwestii Smaku nie było przepisu na chyba najbardziej popularną polską zupę - rosół :-) To chyba nie tylko moja ulubiona zupa z dzieciństwa. Gdy zaczęłam sama gotować we własnym domu, zachłysnęłam się kuchniami innych krajów i nie gotowałam rosołu. Gdy jednak pojawiły się dzieci zostałam niejako \"przymuszona\" do jego gotowania. Rosół bowiem stał się ulubioną zupą również moich dzieci. Rosół gotujemy głównie na mięsie z kurczaka, ale warto też dodać wołowinę. Jeśli kupujemy całego kurczaka, musimy wcześniej pokroić go na porcje (filety odkładamy i wykorzystujemy do drugiego dania). Możemy kupić już pokrojone mięso i pominąć krojenie na części. Wtedy nie zostaną nam filety z kurczaka i te w razie potrzeby należy dokupić na drugie danie. Do rosołu koniecznie dodajcie też serduszka i żołądki, wówczas smak zupy będzie pełniejszy. Gdy mamy podgotowane mięso, dodajemy warzywa i przyprawy. Oczywiście nie dodajemy żadnych kostek rosołowych i gotowych bulionów ;) Jeśli macie swoje modyfikacje, ciekawe składniki i dodatki, napiszcie proszę, jak Wy gotujecie rosół dla swoich bliskich?", "url": "https://www.kwestiasmaku.com/kuchnia_polska/rosol/przepis.html", "category": "małopolskie", "sub_category": "Gotowe dania i potrawy", "phrase": "Rosół polski"}