{"meta_description": "Rosół to jedna z najpopularniejsza polskich zup. Znana jako polski antybiotyk, niejednego z nas babcia leczyła rosołkiem. Doczekał się również kilku", "title": "Polski antybiotyk. Domowy rosół z kurczaka.", "content": "Umyty kurczak przekroić na pól, odciąć kuper i nadmiar tłuszczu zgromadzony wokół niego. Kurczaka umieścić w dużym garnku, zalać zimna woda. Garnek przykryć pokrywką i włączyć pod nim najmniejsze grzanie. Podczas gotowania na powierzchni zaczną zbierać się szumy, które można zebrać łyżką cedzakową. Kiedy woda w garnku, zacznie \"mrugać\" zdjąć z niego pokrywkę i od tego momentu gotować rosół bez przykrycia. rosół od tego momentu gotuje na najmniejszym grzaniu przez godzinę. Jeśli zbyt duża ilość wody odparuje, można uzupełnić ją dodając wrzącej wody. Po godzinie do garnka dodać obrane i bardzo dobrze umyte warzywa, listki laurowe, ziarna ziela angielskiego i ziarna pieprzu. W tym momencie dodaje również opaloną cebulę. Cebulę można opalić na palniku kuchenki gazowej, lub suchej patelni. Z cebuli najlepiej przed opaleniem zdjąć pierwsza warstwę łupin i przekroić ją na pół. rosół gotuję przez następną godzinę. Po dwóch godzinach gotowania rosołu do garnka dodaję umytą natkę pietruszki, oraz kilka gałązek lubczyku i gotuję jeszcze pół godziny. Długość gotowania rosołu zależy od rodzaju i jakości mięsa, jeśli do zrobienia rosołu używać będziecie kury, proponuję czas gotowania wydłużyć do 3 godzin. Tuz przed samym zdjęciem rosołu z grzania, doprawić go solą do smaku. Rosół podawać z makaronem, pokrojoną marchewką, posiekaną natką pietruszki i dobrze doprawić pieprzem. Mięso z kurczaka z rosołu można użyć na przykład do zrobienia pierogów, a warzywa do sałatki jarzynowej. Smacznego!", "url": "https://smaker.pl/przepisy-zupy/przepis-polski-antybiotyk-domowy-rosol-z-kurczaka,1986276,panimkuchniasmakowita.html", "category": "małopolskie", "sub_category": "Gotowe dania i potrawy", "phrase": "Rosół polski"}