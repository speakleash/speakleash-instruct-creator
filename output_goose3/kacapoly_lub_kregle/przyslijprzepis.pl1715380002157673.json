{"meta_description": "", "title": "Kacapoły lasowiackie z serem", "content": "Ziemniaki obieramy, płuczemy w zimnej wodzie. Połowę ziemniaków gotujemy w osolonej wodzie, a drugą połowę trzemy na pulpę. Ugotowane ziemniaki przepuszczamy przez praskę, starte ziemniaki odciskamy przez pieluchę tetrową. Odciśnięty sok odstawiamy na 10-20 minut żeby krochmal się osiadł. Sok powoli wylewamy a krochmal dodajemy do odciśniętej masy ziemniaczanej. Ziemniaki ugotowane, przeciśnięte przez praskę studzimy i ostudzone dodajemy do masy ziemniaczanej surowej. Masę ziemniaczaną dobrze wyrabiamy żeby powstało jednolite ciasto. Twaróg gnieciemy widelcem, dodajemy 2 łyżki ugotowanych ziemniaków przeciśniętych, jajko, sól i pieprz do smaku. Dobrze mieszamy i ugniatamy z tego ciasto. Z masy ziemniaczanej odmierzamy 9 równych części, tak samo z masy serowej odmierzamy 9 równych części. Z każdej części masy ziemniaczanej formujemy kulę, spłaszczamy ją na placek, kładziemy kulkę z masy serowej i zlepiamy ją w masę ziemniaczaną tworząc owalną kluskę taką jak pyza. Tak zlepiamy kluski ze wszystkich kawałków ciasta i masy serowej. Zagotowujemy 2 litry wody z 1 łyżką soli. Do gotującej się wody wkładamy po 3 kacapoły i gotujemy 5 minut od momentu wypłynięcia kacapołów do góry. W między czasie smażymy drobno pokrojony boczek z cebulą. Ugotowane kacapoły podajemy polane okrasą ze skwarek, możemy jeszcze posypać drobno pokrojonym szczypiorem. Kacapoły smaczne są również podsmażane na drugi dzień.    Smacznego !!!", "url": "https://www.przyslijprzepis.pl/przepis/kacapoly-lasowiackie-z-serem", "category": "podkarpackie", "sub_category": "Gotowe dania i potrawy", "phrase": "Kacapoły lub kręgle"}