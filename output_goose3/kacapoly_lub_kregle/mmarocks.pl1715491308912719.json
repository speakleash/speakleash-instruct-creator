{"meta_description": "", "title": "Nastula vs Wroński - typowanie ekspertów | MMAROCKS", "content": "Na dwa dni przed bezprecedensowym na naszym rynku pojedynkiem dwóch mistrzów olimpijskich zapytaliśmy czołowych zawodników w Polsce i zaprzyjaźnionych promotorów i dziennikarzy o ich typowanie starcia Pawła Nastuli z Andrzejem Wrońskim. Judoka jest zdecydowanym faworytem wśród naszych ekspertów, ale zachęcamy do przeczytania jak przewidują przebieg walki. Przypominamy, że całą galę z Koszalina w sobotę o 21 na żywo pokaże stacja Sportklub. Rozpiska. Zwycięzcą walki Nastula vs Wroński według mojej oceny będzie Paweł Nastula. Pojedynek ten niestety nie wzbudza we mnie wielkich emocji, a zwycięzca tej potyczki wydaje się być znany jeszcze przed pierwszym gongiem. Paweł Nastula jest na tyle doświadczonym zawodnikiem sportów walki, że na pewno nie pozwoli sobie na porażkę z debiutantem w formule MMA. Wrońskiemu na pewno należy się szacunek za to, co osiągnął przez kilkadziesiąt lat zawodowej kariery, ale dziś ten utytułowany starszy Pan na karku ma 46 lat, a czasu na przygotowania do tej walki także nie miał zbyt wiele. Przykłady wielu debiutantów pokazały, że MMA to sztuka, której nikt nie jest w stanie nauczyć się w tydzień, czy nawet miesiąc i w tym przypadku ta zasada powinna się sprawdzić. Poza tym Paweł Nastula ma jeszcze coś do udowodnienia i z pewnością będzie chciał pokazać, że ci, którzy cenią go dziś bardzo nisko lub dawno spisali na straty nie mają racji. Cały ten pojedynek niestety nie ma tego podtekstu, który towarzyszy większości starć MMA, a więc złej krwi i prawdziwych emocji. Miejmy tylko nadzieję, że będzie to pokaz MMA, a nie spotkanie dwóch przyjaciół, z których żaden nie będzie miał ochoty zrobić drugiemu krzywdy. Faworytem tej walki jest Paweł Nastula, dlatego że ma doświadczenie w MMA. Już od kilku lat trenuje przekrojowo z chłopakami z Wawy. Jednak według mnie zapasy są lepszym stylem bazowym pod MMA niż judo i jeśli Pan Wroński zna podstawy boksu i obron przed kończeniami w parterze to może być ciekawa walka. Nastek, bo: doświadczenie , klasyk to nie styl wolny i ten styl nie będzie zagrożeniem dla Pawła. Poza tym Nastula jest ciągle w treningu MMA. Radek Turek – jeden z najlepszych grapplerów w Polsce Przecież ta walka to wynalazek. Wolałbym obejrzeć dwóch nieznanych technicznych zawodników niż dwóch kolesi którzy nie mają za dużo wspólnego z MMA. Dla mnie wynik jest oczywisty. Myślę, że Paweł Nastula wygra tę walkę. Według mnie doświadczenie Nastuli w MMA będzie kluczem do wygrania tej walki. Judoka będzie dominować w każdej płaszczyźnie. Moim zdaniem zwycięzcą tego pojedynku będzie Nastula. Każdy inny wynik będzie wielką niespodzianką. Andrzej Wroński nie jest przygotowany do takiej konfrontacji i popełnia wielki błąd stając do tej walki. Po pierwsze: Paweł ma na swym koncie kilka walk zawodowych stoczonych w MMA. Wroński to „dziewica” i na dodatek wiekowa jeśli mowa o MMA. Po drugie: Nastula od 5 lat, nieprzerwanie jest w cyklu treningowym. Wroński swoje przygotowania pod kątem realnej walki w MMA rozpoczął dopiero od dwóch miesięcy, wcześniej jego kontakt z MMA ograniczał się do robienia „parteru” z zawodnikami Akademii Sarmatia Gdańsk. Jeśli Paweł poprowadzi walkę w stójce to pojedynek zakończy się bardzo krótko, jeśli walka zejdzie do parteru, potrwa dłużej i daje cień szansy Andrzejowi ale i tak wygra Nastula. Sumując: Nastula przez KO, runda 1. Moim zdaniem faworytem w tej walce jest Paweł Nastula. Na pewno przemawia za nim doświadczenie w MMA. Nie wiem czy Pan Andrzej Wroński długo trenował sporty uderzane, i walkę w parterze z zastosowaniem technik kończących, ale wydaje mi się że te płaszczyzny walki będą raczej po stronie Pawła Nastuli. Wydaje mi się, że wygra Paweł Nastula. Ma większe doświadczenie, obycie w ringu i bardzo dobrych sparingpartnerów u siebie w Teamie. Moim zdaniem pojedynek między Pawłem Nastulą a Andrzejem Wrońskim zdecydowanie wygra ten pierwszy. Widziałem co potrafi Andrzej i niech mu się nie wydaje że doświadczenie zdobyte w zapasach wystarczy mu na pokonanie Nastuli w MMA. W MMA dochodzą ciosy, a to jest wielka zmiana dla kogoś kto dotychczas nie dostawał po twarzy. Nie kibicuję ani jednemu, ani drugiemu po prostu niech to starcie weteranów wygra lepszy. Stawiam na Pawła Nastulę. Długo się nad tym zastanawiałem i Andrzej Wroński ma, moim zdaniem, całkiem spore szanse na zwycięstwo. Uważam jednak, że miał zbyt mało czasu, by przystosować się do nowej dla siebie dyscypliny. Zwłaszcza w stójce różnica powinna być widoczna. Przede wszystkim, mam nadzieję, że zobaczymy świetną walkę w wykonaniu dwóch wielkich mistrzów. Mój typ: Paweł Nastula TKO runda 2 Moim zdaniem Paweł Nastula – bo już ma kilka walk MMA i ma już pewne doświadczenie w tym temacie. Bez wątpienia faworytem tej walki będzie Nastula z racji bycia czynnym zawodnikiem MMA.Dla Pana Wrońskiego to całkowicie nowa dyscyplina. Obstawiam TKO po ciosach w parterze 1R Paweł Nastula Nawet biorąc pod uwagę to, że Wroński to niesamowicie silny koleś, który rzucał po matach rywalami w latach swojej świetności, to trudno przejść obojętnie obok faktu, że ma 45 lat i od siedmiu lat nie startuje. Chociaż zapasy w stylu klasyczny wielokrotnie okazywały się znakomitą bazą pod MMA, nawet wśród starszych debiutantów jak Randy Couture czy Dan Henderson, to Nastula ma w tym sporcie po prostu zdecydowanie większe doświadczenie. Spodziewam się, że judoka będzie miał na początku pojedynku trochę problemów z Wrońskim, szczególnie jeśli starcie będzie się toczyć w klinczu, jednak jego umiejętności z zakresu poddań powinny dać mu wygraną pod koniec pierwszej rundy. Wygra Nastula z racji większego obycia w MMA tak w galach dużych i małych oraz poprzez codzienny kontakt z najlepszymi fighterami mieszanych sztuk walki w Polsce. Sądzę też, że Paweł jest szybszy niż Andrzej wiec więcej atutów jest po jego stronie. Wroński jest na tyle sprawny fizycznie i faktycznie trenuje by nie skompromitować się w walce tak jak to zrobił inny medalista olimpijski w klasyku Matt Ghaffari kilka lat temu. Jednakże, posiadanie prawdziwego doświadczenia w MMA to cały czas ważny czynnik. Popatrzcie na takiego Karama Ibrahima Gabera. On był jedną z największych gwiazd Igrzysk w Atenach, gdzie pokazał dynamiczne i bardzo atletyczne zapasy, ale w MMA Kazuyuki Fujita zmiażdżył go w kilka sekund. Przepaść między umiejętnościami w stójce między oboma zawodnikami jest tak wielka, że pewnie okaże się najważniejszym czynnikiem w tej walce, o ile wcześniej Nastula nie wygra przez poddanie. Wroński byłby ciekawym eksperymentem w MMA jakieś 10-15 lat temu, teraz jest już trochę wyblakłą zapaśniczą gwiazdą, a MMA jest takim sportem, w którym znakomite osiągnięcia z mat sprzed lat czasami po prostu nie wystarczą. W pojedynku tych dwóch utytułowanych polskich sportowców, to Nastula opuści ring z podniesioną ręką. Adamie Małysz, jesteś następny. Walka medalisty olimpijskiego w zapasach, Andrzeja Wrońskiego z medalistą olimpijskim w judo, Pawłem Nastulą na pewno do nudnych należeć nie będzie, lecz wygra ją zawodnik, który moim zdaniem będzie lepszy w trzech aspektach: doświadczeniu, stójce i w technikach kończących. Poniżej krótka analiza: Doświadczenie: na pewno jest po stronie Pawła Nastuli, który walczył z największymi wojownikami MMA na świecie, stoczył sześć walk i wie z czym się to je. Andrzej Wroński nie miał okazji jeszcze występować w formule MMA i mimo wielkich sukcesów w zapasach jest nowicjuszem w tym sporcie. Walka w stójce: w tej płaszczyźnie na pewno będzie górą „Nastek”, który ma świetnych sparing partnerów w osobach m.in. Janka Błachowicza, Roberta Jocza i Andreia Molchanova, który w jego klubie jest trenerem stójki. Nie wiem z kim trenuje stójkę pan Andrzej Wroński, ale z tego co słyszałem, to gdzieś w Gdańsku. Pewnie u „Boruty” – czyli wow spodziewać się nie możemy. Techniki kończące: …z całym szacunkiem, ale suplesem Pawła Nastuli się nie podda (oczywiście jeśli będą dozwolone w co wątpię), a technik kończących zapasy nie posiadają. W tej płaszczyźnie również przewagę mieć będzie olimpijczyk w judo. Trzy aspekty i trzy na korzyść Pawła Nastuli. Zatem jednoznacznie stwierdzam, że walkę wygra judoka, który albo podda zapaśnika jakąś sprytną techniką, albo ubije go na ziemi. Raczej wybieram pierwszy wariant, który zakończy ten pojedynek w czasie nie dłuższym niż trzy minuty. Obstawiam Nastka, większe doświadczenie w MMA, większa liczba walk i czasu poświęconego treningowi MMA. Poza tym miał okazję walczyć z czołówką światową MMA. Zapasy czy judo mogą być solidna bazą do MMA, ale tutaj jest jeszcze walka w stójce, parterze i oczywiście klincz, a Paweł zdecydowanie ma większy staż treningowy w tych płaszczyznach walki. Nastula wygra. A dlaczego? Bo ma parter i ćwiczy MMA od jakiegoś czasu. Wszelkie statystyki przemawiają za nim, ale jak to czasami bywa statystyki nie walczą. Moim zdaniem wygra Andrzej Wroński po pierwszym ataku ciosami w stójce, ewentualnie po dokończeniu sprawy na już leżącym Pawle. Potrwa to tyle czasu, ile zajmie kilka mocnych uderzeń i po temacie. Co najwyżej dwie minuty. Dlaczego tak sądzę? Bo wiem, że Andrzej Wroński po prostu umie walczyć, a dosadniej to „umie się bić”. Nastula przez posiadanie pojęcia co to jest MMA. Wygra Paweł przez KO lub poddanie, jest bardziej doświadczonym zawodnikiem, bardziej wszechstronnym. Jedyna bron Wrońskiego, czyli zapasy, nie wystarczy na Pawła a nie wydaje mi się żeby przez niecałe 2 miesiące nauczył się boksować, kopać i walczyć na ziemi na innych zasadach niż zapasy, ale wszystko wyjdzie na ringu.", "url": "https://www.mmarocks.pl/pawel-nastula/nastula-vs-wronski-typowanie-ekspertow", "category": "podkarpackie", "sub_category": "Gotowe dania i potrawy", "phrase": "Kacapoły lub kręgle"}