{"meta_description": "Jubileuszowe, bo dziesiąte już „Święto Owoców i Produktów Pszczelich w Gminie Pleśna” organizowane przez Centrum Kultury Sportu i Promocji Gminy Pleśna wraz z Małopolskim Ośrodkiem Doradztwa Rolniczego w Karniowicach miało tego roku wyjątkowy charakter.", "title": "Gmina Pleśna w kolejnej smacznej odsłonie | Małopolski Ośrodek Doradztwa Rolniczego", "content": "Jubileuszowe, bo dziesiąte już „Święto Owoców i Produktów Pszczelich w Gminie Pleśna” organizowane przez Centrum Kultury Sportu i Promocji Gminy Pleśna wraz z Małopolskim Ośrodkiem Doradztwa Rolniczego w Karniowicach miało tego roku wyjątkowy charakter. Potrawy, smakołyki i wszelkie kulinaria zdominowały nie tylko program imprezy, ale również znakomitą większość stoisk wystawowych. Ogromna ilość gości, mieszkańców i osób przyjezdnych miała niewątpliwą przyjemność rozsmakowania się w potrawach i produktach przygotowanych przez wystawców na konkurs „Pleśnieński Smak”; poznania „smaków małopolski” w postaci certyfikowanych produktów regionalnych oraz sprawdzenia jak w Polsce, po włosku gotuje Paolo Cozza – gość specjalny „Święta”. Wspaniała pogoda i ciekawy program imprezy przyciągnęły wielu znamienitych gości – parlamentarzystów, przedstawicieli samorządowych władz wojewódzkich i powiatowych, osoby reprezentujące wiele ważnych instytucji różnego szczebla oraz wielkie grono amatorów regionalnej kuchni. Wszyscy niecierpliwie czekali na werdykt jury konkursowego. Około godz. 19.00 Przewodnicząca Komisji – Barbara Kawula (specjalista ds. żywienia) z Małopolskiego Ośrodka Doradztwa Rolniczego w Karniowicach ogłosiła laureatów: - I miejsce - Gospodarstwo Agroturystyczne \"Czarna Sosna\" Józefy i Marka Ciombor z Ryglic - za kozinę po ryglicku, - III miejsce - Gospodarstwo Agroturystyczne \"Nad Stawami\" - Jadwigi Sikora z Janowic - za sandacza nadziewanego pieczarkami, - Gospodarstwo Agroturystyczne \"Nad Wyciągiem\" Barbary Bała z Janowic - za leczo warzywne z chlebem czosnkowym, - I miejsce - Gospodarstwo Agroturystyczne \"U Zochy\" - Zofii Gromba z Janowic - za placek z czereśniami, - Gospodarstwo Agroturystyczne \"U Dajany\" - Danuta Kostrzyńska z Jastrzębi - za prołzioki. - I miejsce - Winnica \"Zawisza\" Mariusza Chryk z Wesołowa - za wino białe \"Muskat 2011\", - I miejsce - Pasieka Wędrowna \"Burnat\" Błażeja i Kornela Burnatów z Chojnika - za miód lipowy, - II miejsce - Pasieka Leśna \"Karwat\" Zdzisława Karwat z Tarnowa - za pierzgę w miodzie, - III miejsce - Koło Pszczelarzy z Pleśnej reprezentowane przez Piotra Antoszewskiego - za miód lipowy. Komisja dokonała również oceny przygotowania stoisk wystawowych i za najbardziej atrakcyjne uznała stoisko Koła Gospodyń Wiejskich „Warkocz Tarłówny” z Dębna. Swojej własnej oceny przygotowanych potraw dokonał również Paolo Cozza i jak przystało na rodowitego Włocha tytułem najlepszego smaku „Święta” uhonorował wino. Ów utytułowany wyrób pochodzi z winnicy „Zawisza” Pana Mariusza Chryka z Wesołowa. „Święto Owoców i Produktów Pszczelich” w swoim programie mieściło również ogłoszenie wyników gminnego „Konkursu na najładniejszy ogród przydomowy” z wystawą fotograficzną najpiękniejszych ogrodów, prezentacje twórców ludowych i rzemieślników wykonujących ginące już dziś zawody, występy zespołów artystycznych i koncert gwiazdy wieczoru – zespołu „Turnioki”. Święto tradycyjnie zakończyła zabawa taneczna, a uczestnikom pozostały zapewne smaczne wspomnienia, które muszą wystarczyć do przyszłego roku. Zapraszamy w lipcu 2013 r. do Pleśnej!", "url": "https://modr.pl/wydarzenie/gmina-plesna-w-kolejnej-smacznej-odslonie", "category": "małopolskie", "sub_category": "Oleje i tłuszcze (masło, margaryna itp.)", "phrase": "Masło rzuchowskie"}