{"meta_description": "", "title": "Przystanek Kulinarny o zdrowych tłuszczach", "content": "Według przyjętej nomenklatury masło to produkt zawierający nie mniej niż 80% i nie więcej niż 90% tłuszczu mlecznego, nie więcej niż 16% wody i nie więcej niż 2% suchej masy beztłuszczowej mleka. W Polsce – patrząc na sklepowe półki - wydaje się, iż istnieje bardzo silne wręcz historyczne przywiązanie do dwóch kategorii masła: ekstra oraz śmietankowego. To pierwsze pakowane jest w metalizowany pergamin, to drugie w pergamin nadrukowany. Jak jednak powstaje prawdziwe masło, takie, które zbiera nagrody za najlepszy produkt regionalny? Nasz reporter Bartek Maziarz wybrał się do Gospodarstwa Ekologicznego z Janowic i Pawła Czaji, gdzie powstaje słynne już Masło Rzuchowskie.", "url": "https://www.radiokrakow.pl/audycje/przystanek-kulinarny-o-zdrowych-tluszczach", "category": "małopolskie", "sub_category": "Oleje i tłuszcze (masło, margaryna itp.)", "phrase": "Masło rzuchowskie"}