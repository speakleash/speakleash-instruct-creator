{"meta_description": "Zalewajka - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Zalewajka - przepis", "content": "Ziemniaki obieramy, kroimy w dość dużą kostkę i dodajemy do wrzącej, osolonej wody. Czosnek dość drobno siekamy i z zielem angielskim i majerankiem dodajemy do gotujących się ziemniaków. Kiełbasę kroimy w półtalarki, a boczek na mniejsze kawałki. Cebulę siekamy w dość drobną kostkę. Na patelni rozgrzewamy olej i podsmażamy boczek. Kiedy wytopi się tłuszcz, do boczku dodajemy cebulkę i delikatnie ją podprażamy. Do podprażonej cebulki i boczku dodajemy majeranek i całość jeszcze chwilę podgrzewamy. Do prawie ugotowanych ziemniaków dodajemy pokrojoną kiełbasę i zakwas. Całość doprawiamy do smaku solą i pieprzem, doprowadzamy do wrzenia i gotujemy jeszcze przez ok. 5-10 minut. Zupę nalewamy do misek i okraszamy podsmażonym boczkiem i cebulką.", "url": "https://kuchnialidla.pl/zalewajka", "category": "podkarpackie", "sub_category": "Gotowe dania i potrawy", "phrase": "Zalewajka"}