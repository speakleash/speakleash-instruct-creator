{"meta_description": "Produkt wpisany na listę produktów tradycyjnych w dniu 2012-02-06 w kategorii Gotowe dania i potrawy w woj. podkarpackim.", "title": "Zalewajka - - Portal Gov.pl", "content": "Zalewajka to znana w polskiej kuchni ludowej zupa wywodząca się z okolic Krzeszowa. W XIX wieku obok żurów, barszczy i polewek stanowiła główną potrawę spożywaną na śniadanie, obiad, a także kolację. Powodem tak częstego spożycia zalewajki była prostota wykonania potrawy, a także fakt, iż była przygotowywana z najbardziej powszechnych składników tj. ziemniaków i zakwasu. Zalewajka swój specyficzny smak zawdzięcza pokrojonym w kostkę ziemniakom, które gotowane były razem ze specjalnie przygotowanym zakwasem. Rozczyn wykonany był z mąki żytniej i skórki chleba. „Podbije się śmietaną czy mlekiem z mąką. I to jest super jedzenie” (Wywiad etnograficzny przeprowadzony z mieszkańcami wsi Koziarnia).", "url": "https://www.gov.pl/web/rolnictwo/zalewajka", "category": "podkarpackie", "sub_category": "Gotowe dania i potrawy", "phrase": "Zalewajka"}