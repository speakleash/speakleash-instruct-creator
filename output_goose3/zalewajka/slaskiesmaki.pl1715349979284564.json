{"meta_description": "Ziemniaki umyć, obrać, pokroić w kostkę i ugotować w wrzącej wodzie ok. 3 litry z dodatkiem ziela, liścia laurowego, majeranku. W międzyczasie boczek pokroić w kostk", "title": "Zalewajka - Śląskie Smaki", "content": "Ziemniaki umyć, obrać, pokroić w kostkę i ugotować w wrzącej wodzie ok. 3 litry z dodatkiem ziela, liścia laurowego, majeranku. W międzyczasie boczek pokroić w kostkę, wytopić, dodać do niego pokrojoną w kostkę cebulę i podrumienić. Kiełbasę pokroić w kostkę wrzucić do gotującej się zupy. Gdy ziemniaki będą miękkie dodać wytopione skwarki z boczku wraz z tłuszczem i cebulką, a następnie zakwas żurowy i koper. Zagotować, odstawić z ognia, dodać zahartowaną śmietanę i przyprawić do smaku solą, cukrem, pieprzem. Potrawa została sporządzona przez Koło Gospodyń Wiejskich z Udorza podczas III Festiwalu Śląskie Smaki, który odbył się w 2008 r. w Raciborzu. Drużyna zajęła III miejsce w kategorii amatorów.", "url": "https://www.slaskiesmaki.pl/dish/15260/zalewajka_00060", "category": "podkarpackie", "sub_category": "Gotowe dania i potrawy", "phrase": "Zalewajka"}