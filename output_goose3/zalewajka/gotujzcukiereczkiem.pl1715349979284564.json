{"meta_description": "» Zalewajka | i rozwiń swoje kulinarne umiejętności!", "title": "Zalewajka", "content": "Zalewajka to zupa o wiejskim rodowodzie. Wywodzi się z Polski centralnej. Pierwsze wzmianki na temat tej zupy pojawiły się w XIX wieku w Łodzi i Radomsku. Ludność w tamtych czasach żywiła się głównie ziemniakami oraz zbiorami leśnymi. Nazwa zalewajka wywodzi się od słowa zalewać: zalewamy ugotowane ziemniaki białym barszczem. Dwie główne zalewajki znane w Polsce to radomszczańska (zawierająca słoninę i grzyby np. gąski) i świętokrzyska (zawierająca boczek lub kiełbasę). Zostały one wpisane na listę produktów tradycyjnych. Niektórzy gotują zalewajkę także na białej kiełbasie. Podana wówczas z jajkiem może stanowić wielkanocne śniadanie. Aby ugotować zalewajkę potrzebujesz tylko kilku składników. Jest ona bardzo szybka do przygotowania. W czasie, gdy gotuje mi się wywar grzybowy z cebulą i czosnkiem - kroję kiełbasę i ziemniaki. Reszta to już tylko gotowanie. Pamiętajcie, aby śmietanę zahartować przed dodaniem jej do zupy - wówczas nie zważy się. Zalewajka z mojego przepisu jest sycąca i przepyszna. Świetnie się odgrzewa. Więcej przepisów na zupy z kuchni polskiej • None Karmuszka czyli zupa gulaszowa z Warmii i Mazur Pyszna, sycąca i rozgrzewająca zupa wywodząca się z kuchni polskiej, a najbardziej rozpowszechniona w województwie łódzkim. Suszone grzyby płuczemy w ciepłej wodzie. Przekładamy je do garnka. Cebulę obieramy i całą wkładamy do garnka. Czosnek obieramy i przekładamy do garnka razem z zielem angielskim i liśćmi laurowymi. Całość zalewamy wodą i wstawiamy na średni ogień, zagotowujemy. Gotujemy razem 20 minut. W tym czasie ziemniaki obieramy i kroimy w większą kostkę. Kiełbasę również kroimy w kostkę. Kiełbasę i ziemniaki dodajemy do garnka. Gotujemy razem do miękkości ziemniaków, około 15-20 minut. Wówczas wlewamy barszcz biały w butelce i dodajemy majeranek. Mieszamy i zagotowujemy. *Można użyć zamiennie zakwasu na żurek. Zupa wówczas będzie kwaśniejsza. Śmietanę mieszamy z kilkoma chochlami gorącej zupy, aby ją zahartować. Dodajemy ją do zupy. Zupę jeszcze chwilkę gotujemy i doprawiamy do smaku. 1) W zależności od tego jak kwaśne zupy lubimy barszczu białego w butelce możemy dodać mniej np. ½ - ¾ szklanki. Jeśli przygotujesz zalewajkę to koniecznie podziel się opinią i zdjęciem w komentarzu. Będzie mi bardzo miło jeśli oznaczysz mnie również na lub :", "url": "https://gotujzcukiereczkiem.pl/miesa/zalewajka/", "category": "podkarpackie", "sub_category": "Gotowe dania i potrawy", "phrase": "Zalewajka"}