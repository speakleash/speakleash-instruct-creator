{"meta_description": "Smak naszego dzieciństwa, czyli zalewajka. Tym razem w nowej odsłonie - z pieczarkami. Smaczna jak u babci, zwłaszcza gdy przyozdobisz ją ziołami!", "title": "Zalewajka z pieczarkami", "content": " • Do garnka wlej 1 litr wody i zacznij ją podgrzewać. • Ziemniaki obierz, pokrój w kostkę i dodaj do garnka, • Kiełbasę pokrój w cienkie plasterki, a następnie połowę porcji dodaj do garnka z wodą. • Cebulę pokrój w cienkie piórka i również jej połowę dodaj do garnka. • Doprowadź do wrzenia, a w międzyczasie zawartość saszetki wymieszaj dokładnie, przy pomocy trzepaczki, z 0,5 litra wody. • Tak przygotowaną mieszankę również dodaj do garnka i gotuj całość przez ok. 5-10 minut, od czasu do czasu mieszając. • W międzyczasie pokrój boczek na cienkie, długie paseczki i wrzuć na zimną patelnię. Patelnię powoli rozgrzewaj, co jakiś czas zwiększając ogień. • Kiedy z boczku zacznie się wytapiać tłuszcz, dodaj na patelnię pozostałą cebulę, plasterki kiełbasy, a także pokrojone w cienkie plasterki pieczarki. • Podsmażaj całość do czasu, aż wszystkie składniki pięknie się zrumienią, a paseczki boczku nabiorą nieco chrupkości. • Porcję gotowej zalewajki wlej do talerza lub miski, a na wierzchu delikatnie nałóż po solidnej porcji podsmażonych pieczarek, kiełbasy, boczku i cebuli. Na sam koniec warto ozdobić zalewajkę z pieczarkami listkami świeżych ziół.", "url": "https://www.winiary.pl/przepisy/zalewajka-z-pieczarkami-zwz/", "category": "podkarpackie", "sub_category": "Gotowe dania i potrawy", "phrase": "Zalewajka"}