{"meta_description": "Ryba po kaszubsku. Dowolną rybę bez ości np. mirunę dokładnie myjemy, kroimy na mniejsze części, solimy i odstawiamy na około... Sprawdź!", "title": "Przepis - Ryba po kaszubsku przepis", "content": "Dowolną rybę bez ości np. mirunę dokładnie myjemy, kroimy na mniejsze części, solimy i odstawiamy na około godzinę. W tym czasie ogórki konserwowe kroimy w plasterki, a cebule w piórka. Gdy ryba odstoi już jakiś czas, możemy ją panierować w jajku i bułce tartej i smażyć na rozgrzanym na patelni oleju. Gdy kawałki ryby uzyskają ładny, ciemno złocisty kolor, możemy zdjąć je z patelni i ostudzić. Na tej samej patelni przesmażamy wcześniej pokrojoną cebulkę. Ostudzoną rybę i cebulę oraz pokrojone ogórki nakładamy warstwami do mis lub salaterek. Przygotowujemy zalewę poprzez zagotowanie zmieszanej wody, oleju, octu, koncentratu pomidorowego, cukru, soli, pieprzu, ziela i liści laurowych. Po zagotowaniu zalewy studzimy ją i gdy będzie zimna, wylewamy na rybę z dodatkami. Przechowujemy w lodówce. Najlepiej smakuje następnego dnia, gdy smaki się połączą. Smacznego!", "url": "https://gotujmy.pl/ryba-po-kaszubsku,przepisy-ryby-przepis,124105.html", "category": "kujawsko-pomorskie", "sub_category": "Produkty rybołówstwa, w tym ryby", "phrase": "Ryba w zalewie po kujawsku"}