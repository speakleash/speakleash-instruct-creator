{"meta_description": "Dorsz po kujawsku najlepszy sprawdzony, prosty przepis na to danie i nie wymagający dużego nakładu pracy!", "title": "Dorsz po kujawsku", "content": "Filety płuczemy, osuszamy i kroimy na kawałki. Marchew i cebulę obieramy i kroimy w plastry. Masło rozgrzewamy na patelni i podrumieniamy cebulę i marchew, zalewamy piwem i doprawiamy (sól, cukier, pieprz, goździki). Dodajemy filety i dusimy razem pod przykryciem na małym ogniu przez 10 minut. Następnie filety wyjmujemy, a do wywaru dodajemy pokruszony piernik. W razie potrzeby dodajemy trochę wody. Na koniec wyjmujemy goździki i wszystkie składniki miksujemy, doprawiamy sos sokiem z cytryny, ew. solą i pieprzem, wkładamy z powrotem rybę i podgrzewamy. Podajemy z ryżem lub kluskami. Tak przyrządzona ryba jest na Kujawach podawana jako danie wigilijne.", "url": "https://kuron.com.pl/artykuly/przepisy/ryby/dorsz-po-kujawsku/", "category": "kujawsko-pomorskie", "sub_category": "Produkty rybołówstwa, w tym ryby", "phrase": "Ryba w zalewie po kujawsku"}