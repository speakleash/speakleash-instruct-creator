{"meta_description": "Przepis na śledzie na słodko-kwaśno czyli po kujawsku. Sprawdzą się na wigilijnym stole ale nie tylko", "title": "Śledzie po kujawsku", "content": "Śledzie wymoczyć w wodzie na ok 2 godziny, zmieniając 3 razy wodę. Po tym czasie śledzie wyjąć z wody i przełożyć do innej miski. Śledzie zalać mlekiem i moczyć kolejne 2 godziny. Śledzie możecie w między czasie popróbować i zdecydować sami o smaku. Każdy lubi śledzie mniej lub bardziej słone więc czas moczenia śledzi może być różny. Po kąpieli mlecznej, wyjąć śledzie, opłukać wodą, osuszyć i pokroić w kostkę. Na rozgrzanej patelni wrzucić pokrojone w plastry jabłko, przyprawić solą oraz pieprzem. Chwilę smażyć a gdy jabłka trochę zmiękną doprawić jeszcze majerankiem oraz cukrem, na koniec wlać przetarte pomidory, dusić chwilę i zdjąć z ognia do przestygnięcia. Pokrojone śledzie przełożyć na półmisek i polać wywarem jabłkowo-pomidorowym. Tak przyrządzone śledzie sprawdzą się na wigilijnym stole i bardzo polecam ten przepis Jeśli lubicie śledzie na słodko-kwaśno na pewno ten przepis zostanie z Wami na dłużej. Smacznego!", "url": "https://smaker.pl/przepisy-przekaski/przepis-sledzie-po-kujawsku,1938576,smakfantazji.html", "category": "kujawsko-pomorskie", "sub_category": "Produkty rybołówstwa, w tym ryby", "phrase": "Ryba w zalewie po kujawsku"}