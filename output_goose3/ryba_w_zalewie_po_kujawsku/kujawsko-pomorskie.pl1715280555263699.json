{"meta_description": "", "title": "Lista Produktów Tradycyjnych | Województwo Kujawsko-Pomorskie", "content": "Ryba w zalewie po kujawsku wpisana na Listę Produktów Tradycyjnych. Kujawy to region, gdzie ryby zwłaszcza tam, gdzie był dostęp do wody, były urozmaiceniem w chłopskim menu. „Przez region pomorsko-kujawski na znacznym odcinku płynie Wisła, w której była różnorodność ryb. Nie mniej zasobne były inne rzeki, jeziora i stawy (…)nawet bezleśnych Kujaw (…).” – Z. Przybylak „ Tradycyjna kuchnia pomorsko-wielkopolska czyli od poliwek i golców po okrasy i pierniki”. Zapis mieszkanki gminy Dobre, powiat radziejowski: „(…) kiedyś na polach przed melioracją, były doły po wykopach gliny na budowę. Wówczas lata były bardzo mokre, wody było wszędzie w każdym dołku, u każdego sąsiada i każdy miał karaski, linki, szczupaki w swoich wodach.” „Potrawy i produkty z ryb (…) były urozmaiceniem jadłospisu. Spożywano je przeważnie smażone (…), marynowano w occie (…).” G. Szelągowska „Kuchnia z rodowodem. Potrawy   i produkty tradycyjne województwa kujawsko-pomorskiego”. Z informacji mieszkanki gminy Dobre: „(…) Grubsze ryby smażono na ciepło, a te drobne kładziono w ocet.” „Kładzenie w ocet” to nic innego jak marynowanie ryb, czyli poddawanie działaniu marynaty sporządzonej z octu, wody i przypraw. Kolejne wnioski z naszego regionu oczekują na rejestrację.", "url": "https://kujawsko-pomorskie.pl/rolnictwo/lista-produktow-tradycyjnych-3/", "category": "kujawsko-pomorskie", "sub_category": "Produkty rybołówstwa, w tym ryby", "phrase": "Ryba w zalewie po kujawsku"}