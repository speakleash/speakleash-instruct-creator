{"meta_description": "", "title": "Ryba w zalewie po kujawsku - - Portal Gov.pl", "content": "Kawałki usmażonej ryby lub całe ryby pozbawione głowy i ogona zanurzone w mętnej, oleistej cieczy z widocznymi krążkami cebuli oraz ziarnami ziela angielskiego Małe ryby bez głowy i ogona; większe okazy pokrojone w dzwonka, także bez głowy i ogona W zależności od naczynia, w którym się znajdują ryby; małe ryby do 10 cm długości, większe ryby do 20-50 cm Kujawy to region, gdzie ryby były urozmaiceniem w chłopskim menu, zwłaszcza tam gdzie był dostęp do wody. Zasobna w różnorodne ryby była zarówno Wisła, przepływająca przez Kujawy, jak i mniejsze rzeki, jeziora oraz stawy. Pola bez melioracji obfitowały w nadmiar wody, która gromadziła się we wszystkich zagłębieniach, a te często były zarybiane. W ten sposób kiedyś każde gospodarstwo miało dostęp do swoich ryb. Jedną ze starszych metod konserwacji ryb było „kładzenie w ocet”, czyli poddawanie ryb działaniu marynaty sporządzonej z octu, wody i przypraw takich jak ziele angielskie czy liść laurowy. Ryba w zalewie octowej to w niektórych rejonach Kujaw (np. okolice Kruszwicy) potrawa nierozerwalnie złączona z wieczerzą wigilijną, co potwierdzają badania przeprowadzone przez Dorotę Kalinowską – etnografa Muzeum Ziemi Kujawskiej i Dobrzyńskiej we Włocławku. Ryba w zalewie po kujawsku została wyróżniona w podkategorii: produkty i przetwory z ryb, podczas wojewódzkiego finału konkursu: „Nasze Kulinarne Dziedzictwo – Smaki Regionów” w Minikowie w 2022 r.", "url": "https://www.gov.pl/web/rolnictwo/ryba-w-zalewie-po-kujawsku", "category": "kujawsko-pomorskie", "sub_category": "Produkty rybołówstwa, w tym ryby", "phrase": "Ryba w zalewie po kujawsku"}