{"meta_description": "", "title": "Ryba w occie [PRZEPISY]", "content": "Ryba w zalewie octowej to przepis, który kojarzy nam się z dzieciństwem i uroczystymi poczęstunkami. Niegdyś było to bardzo popularne danie! Na pewno dobrze znają je ci, którzy łowią ryby lub mają wśród bliskich takie osoby – w końcu usmażona ryba zamarynowana w occie z cebulką to potrawa, którą można przechowywać w spiżarni i spożyć, gdy przyjdzie ochota! Przedstawiamy dwa pomysły na ryby w occie do słoika. Wypróbujcie je koniecznie po udanych łowach! • dowolna ryba bez skóry pokrojona w dzwonka lub płaty, Kawałki ryby obtocz w mące z dodatkiem soli i usmaż po obu stronach na rumiano na rozgrzanym oleju. Odłóż usmażone ryby na papierowy ręcznik, by pozbyć się nadmiaru tłuszczu. Cebulę pokrój w piórka. W garnku wymieszaj wodę i ocet, dodaj sól i cukier, zalewę zagotuj. Do czystych, wyparzonych słoików włóż plasterki cebuli, pokruszone liście laurowe, ziarna ziela angielskiego i usmażone kawałki ryby. Następnie zalej gorącą zalewą i mocno zakręć pokrywki, a potem ustaw słoiki do góry dnem. Gdy ostygną, sprawdź, czy pokrywki się zassały. Jeśli tak, odstaw rybę do spiżarni. • dowolna ryba bez skóry pokrojona w dzwonka lub płaty, Rybę obtocz w mące doprawionej solą i usmaż na złoto po obu stronach. Po usmażeniu odłóż ją na papierowy ręcznik, aby wsiąkł w niego nadmiar tłuszczu. Przygotuj zalewę – do garnka wlej wodę i ocet, dodaj także sól, cukier i wszystko wymieszaj. Cebulę pokrój w piórka. Wrzuć do ugotowanej zalewy, dodaj również koncentrat pomidorowy i dobrze połącz. Do czystych, dobrze wyparzonych słoików włóż kawałki cebuli, a także liście laurowe i ziarna ziela angielskiego. Włóż rybę i zalej gorącą zalewą. Mocno zakręć pokrywki i ustaw do góry dnem, aby się zassały. Ryba w occie w słoiku może być przechowywana nawet przez kilka miesięcy. Należy trzymać ją w chłodnym, ciemnym miejscu – sprawdzi się spiżarnia, sień lub piwnica. Przed odstawieniem ryby do spiżarni trzeba sprawdzić, czy wieczko jest wklęsłe. Jeżeli tak, słoik można bezpiecznie odstawić i wyjąć dopiero za jakiś czas. Jeśli pokrywka jest wypukła, należy słoik jeszcze raz zapasteryzować.", "url": "https://haps.pl/Haps/7,172570,25509876,ryba-w-occie-przepisy.html", "category": "kujawsko-pomorskie", "sub_category": "Produkty rybołówstwa, w tym ryby", "phrase": "Ryba w zalewie po kujawsku"}