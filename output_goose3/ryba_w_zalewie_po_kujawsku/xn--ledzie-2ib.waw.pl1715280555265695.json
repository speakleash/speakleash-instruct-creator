{"meta_description": "Potrawy ze śledzi przygotowane według regionalnych przepisów.", "title": "Ryba po kaszubsku", "content": "Wśród potraw przygotowanych ze śledzi niezwykłą popularnością cieszą się dania przygotowane na sposób regionalny. Smakołyki te mogą wiązać się z konkretnym regionem Polski lub świata. Tak jest w przypadku matiasów po kaszubsku lub kujawsku. Nazwa potrawy może też wiązać się z określoną grupą ludzi. W tym przypadku góralami i zbójnikami. Natomiast śledzie po grecku i japońsku to już inna historia. Zaczynamy od śledzi po góralsku. Oryginalny smak zawdzięczają czosnkowi i bryndzy. Obrany i drobno pokrojony czosnek ucieramy z pieprzem. Dodajemy bryndzę i sok z cytryny. Śmietanę ubijamy ze szczyptą soli. Łączymy z masą bryndzowo-czosnkową. Schładzamy. Dodajemy groszek, paprykę i zieleninę. Polewamy wymoczone w mleku i pokrojone matiasy. Ponownie schładzamy. Śledzie po zbójnicku są wyjątkowo łatwe w przygotowaniu. Do ich przyrządzenia nie potrzeba wielu składników. Keczup, olej, musztardę i pokrojony czosnek mieszamy. Ogórki i cebulę kroimy w drobną kostkę. Przyprawiamy. Zalewamy wcześniej przygotowane filety śledziowe. Schładzamy w lodówce. Śledzie po kaszubsku to prawdziwy rarytas. Ich charakterystycznymi składnikami są rodzinki i koncentrat pomidorowy. W smaku są dość pikantne. Cebule obieramy i drobno kroimy, szklimy na łyżce oleju. Dodajemy wszystkie pozostałe składniki zalewy, gotujemy przez trzy minuty. Studzimy, zalewamy wymoczone w mleku i pokawałkowane matiasy. Dobrze schładzamy w lodówce. Jeżeli matiasom towarzyszą jabłka to mowa o śledziach po kujawsku. Nie mają sobie równych. Z obranych jabłek usuwamy gniazda nasienne, kroimy na plasterki. Wrzucamy na rozgrzany olej, smażymy. Dodajemy pozostałe składniki marynaty, chwilę dusimy, studzimy. Zalewamy odsolone i pokrojone śledzie, schładzamy.", "url": "http://www.xn--ledzie-2ib.waw.pl/tradycyjne-po-goralsku-zbojnicku-kaszubsku-kujawsku/", "category": "kujawsko-pomorskie", "sub_category": "Produkty rybołówstwa, w tym ryby", "phrase": "Ryba w zalewie po kujawsku"}