{"meta_description": "W najbliższą sobotę, w Nebrowie, znów odbędzie się wielkie smażenie powideł. Organizatorem święta powideł nebrowskich w gminie Sadlinki są Koło Gospodyń Wiejskich w Nebrowie i Urząd Gminy Sadlinki, a imprezę wspiera Powiślańska Lokalna Grupa Działania. Patronat medialny tradycyjnie sprawuje  lokalna redakcja \"Dziennika Bałtyckiego\".", "title": "Nebrowo Wielke: Powidła śliwkowe słynne nie tylko w Dolinie Dolnej Wisły", "content": "Święto powideł na placu przy siedzibie nebrowskiej Ochotniczej Straży Pożarnej rozpocznie się o godz. 15. Pół godziny po oficjalnym otwarciu do rywalizacji nad Wisłą przystąpią wędkarze. W zawodach startować będą zarówno dorośli, jak i dzieci. O godz. 16 na scenie pojawią się uczniowie z tutejszego Zespołu Szkół, którzy rozpoczną artystyczne prezentacje. Kolejnym punktem programu (godz. 17) będzie zrywanie i drylowanie śliwek, które oczywiście trafią do wielkiego kuprowego kotła, w którym będą smażone. Równolegle odbywać się będą liczne konkursy i zabawy. Swoje konkursy przygotowała również nasza redakcja. O godz. 18 sceną zawładnie egzotyczny zespół Hakuna Matata, a godz. 19.30 na scenie nagrodzenie zostaną zwycięzcy konkursów. Zwieńczeniem dnia będzie wieczorna zabawa przy muzyce regionalnego zespołu Bzdyra. Koniec zabawy przewidywany jest około północy. Warto jeszcze dodać, że w trakcie imprezy będzie można skorzystać z bufetu oraz posmakować licznych produktów regionalnych przygotowanych specjalnie na tę okazję. Zresztą same powidła śliwkowe z Doliny Dolnej Wisły już od marca 2006 roku są wpisane na Listę Produktów Tradycyjnych prowadzoną przez Ministra Rolnictwa i Rozwoju Wsi. Więcej na temat smażenia powideł przeczytasz w piątkowym (21 września) \"Kuriera Powiatu Kwidzyńskiego\"", "url": "https://kwidzyn.naszemiasto.pl/nebrowo-wielke-powidla-sliwkowe-slynne-nie-tylko-w-dolinie/ar/c8-1545523", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła śliwkowe z Doliny Dolnej Wisły"}