{"meta_description": "Podobnie jak przed stu laty, tak i dziś w regionie Doliny Dolnej Wisły z lokalnych odmian śliw wytwarza&amp;nbsp;się tradycyjne powidła śliwkowe. Najp...", "title": "Powidła Królewskie", "content": "Podobnie jak przed stu laty, tak i dziś w regionie Doliny Dolnej Wisły z lokalnych odmian śliw wytwarza się tradycyjne powidła śliwkowe. Najprzedniejsze z nich są węgierki ze względu na bardzo smaczne owoce oraz odporność na niekorzystne warunki klimatyczne i szkodniki. Iście królewski smak powideł wywodzi się z doskonałej jakości owoców pochodzących z nadwiślańskich sadów oraz ze starego sposobu ich przygotowywania. Tak jak niegdyś smaży się je w wielkim kuprowym (miedzianym)  kotle zawieszonym nad ogniem podsycanym liściastym drewnem. By śliwki nie przywierały i nie przypalały się są bezustannie mieszane drewnianym bocianem.  Smażenie powideł odbywa się od września do października, wówczas to owoce prużą się wolniutko, często bez dodatku cukru przez niemal cały dzień, a czasem kilka godzin następnego. Wreszcie gdy, masa jest tak gęsta, że spada z mieszadła dużymi płatami, powidła są gotowe – lśniące, bordowo-brązowe z widocznymi fragmentami fi oletowych skórek owoców śliwy. W smaku są lekko słodkie, kwaskowate, a ich swoisty zapach urozmaica delikatny aromat dymu i pestki.  Niegdyś gotowe produkty umieszczano w kamiennych naczyniach i zapiekano w chlebowych piecach, dziś całe dobrodziejstwo ich wyjątkowego smaku i aromatu zamyka się w szklanych słoiczkach, które po pasteryzacji zachowują jakość i właściwości powideł. Powidła śliwkowe z Doliny Dolnej Wisły, do których należą Powidła Królewskie w 2006 roku zostały wpisane na Listę Produktów Tradycyjnych. Kontakt:  Wojciech Fałczyk  ul. Modrzewiowa 4  86-253 Kijewo Królewskie  kom. 695 382 421  Ten adres pocztowy jest chroniony przed spamowaniem. Aby go zobaczyć, konieczne jest włączenie obsługi JavaScript.", "url": "http://szlaktradycji.pl/produkty-lokalne/item/94-powidla-krolewskie", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła śliwkowe z Doliny Dolnej Wisły"}