{"meta_description": "", "title": "Szlak wytwórni powideł - Dolina Dolnej Wisły", "content": "Powidła śliwkowe z Doliny Dolnej Wisły wpisane są na Listę Produktów Tradycyjnych prowadzoną przez Ministra Rolnictwa i Rozwoju Wsi. To jeden z „flagowych” produktów województwa kujawsko-pomorskiego. Powidła te są gęste, brązowo-bordowe, z widocznymi fragmentami fioletowych skórek owoców śliwy. Trochę słodkie, trochę kwaskowate, z delikatną goryczką i bez dodatku cukru. Do ich produkcji stosuje się dojrzałe owoce śliwki węgierki hodowane ekologicznie czyli bez środków chemicznych. Takie owoce smaży się w tzw. kuprowych czyli miedzianych garnkach, a miesza się drewnianymi mieszadłami, nad ogniskiem powstałym z drewna drzew liściastych. Minimalny czas smażenia to 6-8 godzin pierwszego dnia i dodatkowo kilka godzin dnia następnego.", "url": "http://www.icimss.edu.pl/Projekty/powidla.html", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła śliwkowe z Doliny Dolnej Wisły"}