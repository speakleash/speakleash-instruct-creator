{"meta_description": "Piernik z tego przepisu jest zwarty, dość ciężki jak na dobry piernik przystało. Świetnie zachowuje świeżość i może być długo przechowywany w chłodnym miejscu.", "title": "Przepis na marchewkowy piernik świąteczny w czekoladzie.", "content": "Zwarty, dość ciężki jak na dobry piernik przystało. Niezbyt słodki, dlatego świetnie smakuje przełożony powidłami i polany grubą warstwą czekolady. Nikomu nawet przez myśl nie przechodzi, że jest to marchewkowy piernik. Grudzień wpadł znienacka i rozsiadł się wygodnie w moim ulubionym fotelu z kubkiem jabłkowego grzańca. Dzieci zjadły po pierwszej czekoladce ze swoich kalendarzy adwentowych, a ja najchętniej zapadłabym w sen zimowy. Już wkrótce święta – będziemy przygotowani lepiej niż kiedykolwiek. Okaże się… Właściwie zawsze tak mi się wydaje. Najczęściej niestety na planach się kończy, a święta i tak nadchodzą co najmniej trzy dni za szybko. Póki co, zrobiłam kolejny krok naprzód i upiekłam wyjątkowy piernik. Lekko wilgotny, o zwartym miąższu z nutą czekolady. Mam nadzieję, że spodoba się Wam pomysł przemycenia marchwi do świątecznego piernika. Wyszedł wyjątkowo smaczny i aromatyczny. Nikt nie uwierzy, że jest marchewkowy.", "url": "https://www.osmykolorteczy.pl/marchewkowy-piernik-swiateczny/", "category": "łódzkie", "sub_category": "Wyroby piekarnicze i cukiernicze", "phrase": "Piernik z marchwi"}