{"meta_description": "Piernik z marchwi - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Piernik z marchwi - przepis", "content": "Żurawiny zalewamy gorącą wodą i odstawiamy do napęcznienia. Jajka ubijamy z ksylitolem. Stopniowo dolewamy olej, cały czas mieszając. Nasiona chia mielemy w młynku. Do osobnej miski przesiewamy przez sitko suche składniki (mąkę, przyprawy, sodę, proszek do pieczenia i sól). Mieszamy z nasionami chia. Suche składniki stopniowo łączymy z masą jajeczną, cały czas mieszając. Marchewkę i imbir trzemy na tarce o drobnych oczkach – dodajemy do ciasta, delikatnie mieszając. Orzechy pekan rozdrabniamy w moździerzu. Dolewamy sok wyciśnięty z pomarańczy. Dodajemy żurawiny i orzechy – mieszamy całość. Ciasto wlewamy do formy wyłożonej papierem do pieczenia. Wkładamy do piekarnika rozgrzanego do temperatury 160°C i pieczemy ok. 70-80 minut. Sprawdzamy wykałaczką, czy ciasto jest upieczone w środku. W rondelku podgrzewamy śmietankę, rozpuszczamy w niej czekoladę i masło orzechowe. Orzechy laskowe pieczemy na blasze, następnie zdejmujemy z nich skórkę. Pestki dyni prażymy na suchej patelni. Gdy ciasto wystygnie, dekorujemy je polewą, orzechami laskowymi, orzechami pekan, pestkami dyni oraz rozkruszonymi w moździerzu pistacjami. Polewamy odrobiną syropu klonowego.", "url": "https://kuchnialidla.pl/piernik-z-marchwi", "category": "łódzkie", "sub_category": "Wyroby piekarnicze i cukiernicze", "phrase": "Piernik z marchwi"}