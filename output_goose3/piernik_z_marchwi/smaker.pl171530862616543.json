{"meta_description": "Zdecydowanie mój nr 1 w tym roku na Święta! Wilgotny, czekoladowy, mięsisty i aromatyczny, do tego ta łatwość i szybkość w przygotowaniu, to wspaniał", "title": "obłędny piernik marchewkowy", "content": "Suche składniki ( mąkę, proszek do pieczenia, sodę i przyprawę do piernika) przesiewamy do miski. Marchewkę obieramy i ucieramy na tarce o drobnych oczkach. Olej wlewamy do miski, dodajemy cukier i ubijamy lekko mikserem, dodajemy jajka i ubijamy przez kolejne 5 min. Dodajemy utartą marchewkę, mieszamy łyżką. Potem dodajemy partiami mąkę z przyprawami, mieszamy łyżką, tylko do połączenia składników. Na koniec wsypujemy bakalie, mieszamy. Ciasto przekładamy do formy o wymiarach 25x35 cm wyłożonej papierem do pieczenia, wstawiamy do piekarnika nagrzanego do 180 stopni i pieczemy około 55 minut, do suchego patyczka (funkcja grzania góra-dół, bez termoobiegu). Studzimy, ewentualnie przecinamy na dwa blaty, przekładamy powidłami, dekorujemy POLEWĄ itd.", "url": "https://smaker.pl/przepisy-ciasta/przepis-obledny-piernik-marchewkowy,194535,ewaaa.html", "category": "łódzkie", "sub_category": "Wyroby piekarnicze i cukiernicze", "phrase": "Piernik z marchwi"}