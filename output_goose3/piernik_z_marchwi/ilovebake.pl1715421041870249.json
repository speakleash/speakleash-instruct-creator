{"meta_description": "Piernik marchewkowy o intensywnym korzennym smaku z dodatkiem startej marchewki. Piernik możesz przygotować na ostatnią chwilę i dodatkowo przełożyć np. powidłami śliwkowymi.", "title": "Piernik marchewkowy", "content": "Piernik marchewkowy o intensywnym korzennym smaku z dodatkiem startej marchewki. Piernik możesz przygotować na ostatnią chwilę i dodatkowo przełożyć np. powidłami śliwkowymi. Przepyszna propozycja na nadchodzące święta, ale nie tylko. Marchewka w cieście jest zupełnie nie wyczuwalna, a jedynie dodatkowo nawilża ciasto. Lekko orzechowy smak fajnie łączy się z bakaliami i czekoladą. Piernik marchewkowy przepięknie pachnie przyprawami korzennymi i trzymany pod przykryciem długo zachowuje swoją świeżość. Jeśli nie lubisz rodzynek możesz dodać swoje ulubione bakalie np. śliwki suszone, morele lub figi. Konsystencja piernika jest wilgotna, lekka i mięciutka. Na pewno będzie smakował nie jednej osobie. Mąkę przesiewamy razem z przyprawą, proszkiem oraz sodą. Jajka miksujemy razem z cukrem, miodem, olejem oraz dżemem. Następnie dodajemy cały czas miksując suche składniki. Na koniec łączymy z marchewką, orzechami oraz rodzynkami. Keksówkę o wym. 20×10 cm wykładamy papierem lub używamy silikonowej. Przekładamy ciasto i pieczemy w temp. 180 C przez ok. 1 godz. do tzw. suchego patyczka. Zostawiamy do wystudzenia.  Śmietankę mocno podgrzewamy, następnie dodajemy czekoladę i mieszamy do rozpuszczenia. Polewamy ciasto i dekorujemy posypką czekoladową.", "url": "https://ilovebake.pl/przepis/piernik-marchewkowy", "category": "łódzkie", "sub_category": "Wyroby piekarnicze i cukiernicze", "phrase": "Piernik z marchwi"}