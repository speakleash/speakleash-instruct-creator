{"meta_description": "Piernik z marchwią", "title": "Piernik z marchwi", "content": "Klimat świąteczny wkrada się do naszych domów, a cóż oprócz zapachu choinki i dźwięku kolęd kojarzy nam się ze świętami? Dla mnie to zapach piernika i grzybów suszonych. Z racji, że mój blog jest typowo słodki, grzybki pozostawię w spokoju, zajmę się za to piernikiem, a dokładnie będzie to piernik z marchwi.Jest to piernik, który nie zawiera miodu, ale dodatek korzennych przypraw sprawia, że jego aromat jest typowo piernikowy.Piernik z marchwią jest ciężki i wilgotny, ma piękny marchewkowy kolor (choć barwa uzależniona jest też od tego, jak ciemny karmel przygotujemy), lekko korzenny i marchewkowy smak i obok tradycyjnego piernika, śmiało możemy przygotować go na nasz świąteczny stół.Ilość składników wystarcza na przygotowanie piernika400g marchwi500g mąki tortowej250g cukru2 łyżki rozpuszczonej margaryny lub masła2 jajka1 łyżeczka sody oczyszczonej1 łyżeczka cynamonu1 łyżeczka przyprawy do piernikaszczypta soli- marchew umyć, obrać i zetrzeć na drobnej tarce (ścieram na tej, na której ściera się ziemniaki na placki, powstają malutkie wiórki)- z 50g cukru i 1/4-1/2 szklanki zimnej wody przygotować karmel, pozostawić do ostudzenia- margarynę/masło rozpuścić i przestudzić- cukier wsypać do rondelka i rozpuścić na małym ogniu, aż przybierze brązowy kolor; im dłużej będziemy go rumienić, tym ciemniejszy będzie karmel (należy uważać, żeby go nie spalić, bo będzie gorzki)- zdjąć go z palnika i wlać zimną wodę,, karmel momentalnie zacznie twardnieć- należy z powrotem wstawić rondelek na palnik, żeby cukier mógł się ponownie rozpuścić- gdy to nastąpi, zdjąć karmel i ostudzić- do utartej miazgi marchewkowej dodać przesianą mąkę zmieszaną z sodą oczyszczoną i przyprawami- żółtka oddzielić od białek i utrzeć je z 200g cukru na puszystą masę- do przygotowanych już składników dodać żółtka, tłuszcz i kilka łyżek karmelu, wszystko dokładnie wymieszać (można to zrobić łyżką lub mikserem, choć ciasto jest bardzo gęste i trudne dla miksera)- z białek ubić pianę ze szczyptą soli, dodać do masy i delikatnie wymieszać- ciasto przełożyć do blachy wysmarowanej tłuszczem i posypanej mąką i- można delikatnie sprawdzić wykałaczką, czy ciasto jest upieczone, będzie ono w środku lekko wilgotne- po 30 minutach wyjąć z blachy i studzić na kratce lub papierze, przekładając co jakiś czas z boku na bok", "url": "https://smakolykibereniki.blogspot.com/2013/11/piernik-z-marchwi.html", "category": "łódzkie", "sub_category": "Wyroby piekarnicze i cukiernicze", "phrase": "Piernik z marchwi"}