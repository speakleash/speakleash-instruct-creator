{"meta_description": "", "title": "Piernik marchewkowy", "content": "Dzisiaj mam dla Was przepis na bardzo prosty piernik z dodatkiem marchewki, która sprawia, że jest przyjemnie wilgotny i dłużej zachowuje świeżość. Jej smaku nie czuć w cieście. Piernik jest puszysty i mięciutki. Idealny do przygotowania na ostatnią chwilę. Inne przepisy na pyszne pierniki znajdziecie tu : W misce wymieszać mąkę, cukier, kakao, przyprawę do piernika, proszek do pieczenia i sodę. W drugiej misce umieścić jajka, olej i miód, zmiksować na niskich obrotach do połączenia składników. Dodać suche składniki, ponownie krótko zmiksować do połączenia. Dodać startą marchewkę, wymieszać łyżką. Ciasto przelać do keksówki (25 cm) wyłożonej papierem do pieczenia, wyrównać. Piec w temperaturze 180 stopni przez około 45-50 minut (do suchego patyczka). Wyciągnąć i odstawić do wystudzenia. Kiedy piernik całkiem wystygnie przygotować polewę : czekoladę posiekać, do garnuszka wlać kremówkę, wstawić na palnik. Podgrzać, ale nie doprowadzać do zagotowania. Do gorącej śmietanki wsypać czekoladę, ściągnąć z palnika i energicznie wymieszać. Gotową polewą polać ciasto.", "url": "https://posmakuj-to.blogspot.com/2019/12/piernik-marchewkowy.html", "category": "łódzkie", "sub_category": "Wyroby piekarnicze i cukiernicze", "phrase": "Piernik z marchwi"}