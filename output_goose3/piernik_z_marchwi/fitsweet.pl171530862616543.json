{"meta_description": "Piernik marchewkowy dla spóźnialskich. Mięciutki, wilgotny i bardzo korzenny piernik z dodatkiem słodkiej marchewki. Koniecznie spróbujcie!", "title": "Piernik marchewkowy dla spóźnialskich", "content": "Pozostało już tylko kilka dni do Świąt ? Dlatego dzisiaj mam dla Was mięciutki, wilgotny i bardzo korzenny piernik z dodatkiem słodkiej marchewki. Piernik, który można przygotować na ostatnią chwilę. Idealny dla spóźnialskich, którzy nie zdążyli przygotować ciasta dojrzewającego lub tych, którzy podobnie jak ja lubią smaczne, ale zarazem proste i szybkie rozwiązania. Piernik marchewkowy to zdecydowanie lepsza opcja, niż kupowanie gotowca w proszku. Przede wszystkim macie większa kontrolę nad tym co się w nim znajdzie. Ten jest pełen prawdziwych świątecznych smaków… naturalnego miodu, powideł śliwkowych, pomarańczowej skórki i dużej ilości świeżych przypraw korzennych. Dodatkowo, jeżeli wolicie jeszcze wilgotniejsze ciasta, możecie go przekroić i przełożyć dodatkową porcją domowych powideł śliwkowych. Jednak gwarantuję, że bez tego jest równie smaczny i odświętny. Jak każdy dobry piernik podobnie marchewkowy wymaga wyjątkowej oprawy. Doskonale w tej roli sprawdzi się aksamitna i błyszcząca polewa z dobrej jakości, ciemnej czekolady rozpuszczonej w kapieli wodnej udekorowana połówkami orzechów włoskich. A jak Wasze przygotowania do Świąt? Luz czy lepiej nie pytać? Tak czy inaczej, życzę Wam spokojnego weekendu! Mięciutki, wilgotny i bardzo korzenny piernik marchewkowy, który można przygotować na ostatnią chwilę. Idealny dla spóźnialskich i gapiów, którzy nie zdążyli przygotować ciasta dojrzewającego lub po prostu, podobnie jak ja, lubiących smaczne, ale zarazem proste i szybkie rozwiązania. • None W jednej misce wymieszać suche składniki na ciasto: przesianą mąkę, proszek do pieczenia, sodę oczyszczoną, kakao oraz przyprawę korzenną. • None W drugiej misce, za pomocą miksera utrzeć jajka z ksylitolem. • None Do masy jajecznej dodać olej, miód, powidła śliwkowe oraz skórkę otartą z pomarańczy. • None Na koniec dodać starta marchewkę i ponownie krótko wymieszać, tylko do połączenia składników. • None Ciasto przełożyć do formy wyłożonej papierem do pieczenia i wyrównać. • None Piec w piekarniku nagrzanym do 180°C przez około 40-50 minut, do tzw. \"suchego patyczka\" (najlepiej sprawdzać, aby ciasta nadmiernie nie wysuszyć). • None Przygotować polewę: ciemną czekoladę z mlekiem rozpuścić w kąpieli wodnej (w tym celu połamaną na kawałki czekoladę z mlekiem umieszczamy w miseczce nad garnkiem z wrzącą wodą, tak aby roztopiło ją ciepło pary). Jeżeli polewa jest zbyt gęsta można dodać odrobinę więcej mleka.", "url": "https://fitsweet.pl/2019/12/piernik-marchewkowy-dla-spoznialskich/", "category": "łódzkie", "sub_category": "Wyroby piekarnicze i cukiernicze", "phrase": "Piernik z marchwi"}