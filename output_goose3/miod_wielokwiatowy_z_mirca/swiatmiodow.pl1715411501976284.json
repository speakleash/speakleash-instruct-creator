{"meta_description": "Sprawdź cenę i właściwości miodu wielokwiatowego w sklepie ŚwiatMiodów.pl - w ofercie ceniony miód wielokwiatowy z najlepszych polskich pasiek. Jeśli zakupy miodu, to tylko u nas. Zapraszamy!", "title": "Miód wielokwiatowy: cena i właściwości - sklep z miodami", "content": "Domyślne Nazwa produktu od A do Z Nazwa produktu od Z do A Od najniższej ceny Od najwyższej ceny Od najnowszego produktu Niech podniosą rękę osoby, które lubią dostawać lub wręczać kwiaty. Tak jak myśleliśmy, w górze jest las rąk! Kwiaty stanowią nieodłączną część naszej kultury, dlatego nic dziwnego, że to jeden z najpopularniejszych pomysłów na prezent. Z drugiej strony, taki podarunek jest nieco banalny, a do tego niezbyt trwały – po tygodniu nawet najpiękniejszy bukiet nadaje się do wyrzucenia. A gdyby tak przedłużyć trwałość kwiatów i osłodzić komuś życie słoikiem aromatycznego miodu? Miód wielokwiatowy to bukiet jadalnych kwiatów, który przetrwa wiele miesięcy i rozanieli kubki smakowe. Nie zapominajmy też, że słoikiem miodu można zastąpić zarówno pachnące kwiaty, jak i słodkie czekoladki! Miody wielokwiatowe zaliczamy do najbardziej znanych i lubianych produktów pszczelich. Ich smak, barwa i zapach zależą od wielu czynników: gatunków kwiatów, z których owady zebrały nektar, terminu pozyskiwania czy bioróżnorodności otoczenia. Wiosenne miody wielokwiatowe mają jasną barwę i są delikatne w smaku, natomiast miody letnie wyróżniają się ciemniejszym kolorem oraz bardziej intensywnym smakiem i zapachem. Wśród pszczelich ulubieńców znajdziemy facelię, lipę, gorczycę, grykę, akację i słonecznik, choć w miodach wielokwiatowych nie brak również innych odmian roślin miododajnych. Nie bez powodu miód wielokwiatowy nazywany jest miodem tysiąca kwiatów. W przeciwieństwie do miodów pozyskiwanych z nektaru jednej rośliny ten wyjątkowy produkt pszczeli kryje w sobie bogactwo całej polskiej flory. Do słoika z płynnym szczęściem trafia miód wyprodukowany z nektaru tysiąca kwiatów zebranego w sadach, lasach, na polach i łąkach. Miody wielokwiatowe mają przyjemny zapach i są cudownie słodkie, dlatego tak często służą jako słodzik do herbaty, dodatek do smoothie czy sekretny składnik świątecznego piernika. Jednak znacznie częściej są po prostu wyjadane prosto ze słoiczka. Bo jak tu się oprzeć takiemu przysmakowi? :-)", "url": "https://www.swiatmiodow.pl/miod-wielokwiatowy", "category": "świętokrzyskie", "sub_category": "Miody", "phrase": "Miód wielokwiatowy z Mirca"}