{"meta_description": "„Miód wielokwiatowy z Mirca” z Gospodarstwa Pasiecznego „Mirsa” Sławomira Surdego oraz  farsz z zakwaszonych ziemniaków Osińskiego Stowarzyszenia Pasjonatów Rękodzieła „Kuźnia Arcydzieł” z Osin w gminie Mirzec. zostały wpisana na Listę Produktów Tradycyjnych prowadzoną przez Ministra Rolnictwa i Rozwoju Wsi.", "title": "Miód z Mirca i farsz z Osin produktami regionalnymi (ZDJĘCIA)", "content": "Wcześniej trafiły tam karp małszyński i farsz z kaszy gryczanej, zgłoszone przez gospodarstwo agroturystyczne „Małyszyński Zakątek”. Aby produkt został wpisany na Listę Produktów Tradycyjnych, musi spełnić kilka rygorystycznych warunków. Jednym z najważniejszych jest przedstawienie wiarygodnych informacji dotyczących tradycji, pochodzenia oraz historii produktu, które pozwolą ocenić, że jest on wytwarzany przynajmniej od 25 lat. - Miód u nas w rodzinie był od zawsze. Pszczoły hodował mój tata, dziadek i pradziadkowie. Ule miał też mój wujek. Pierwsze ule dostałem właśnie od niego, 40 lat temu – wspomina Sławomir Surdy, właściciel pasieki „Mirsa”. Ukończył Studium Pszczelarskie w Pszczelej Woli. Dziś prowadzi trzy pasieki stacjonarne, w których ma 80 uli. Pszczoły i dostarczane przez nie produkty stały się jego sposobem na życie. - Miód wielokwiatowy, wczesny wiosenny z Mirca, który został wpisany na Listę Produktów Tradycyjnych powstaje wiosną. Wyczuwa się w nim zapach majowej łąki: mniszka, kwiatu wierzby, klonów i innych wczesnych kwiatów. Miód ma kolor jasnego bursztynu i pachnie bukietem z łąki- wyjaśnia pszczelarz.", "url": "https://echodnia.eu/swietokrzyskie/miod-z-mirca-i-farsz-z-osin-produktami-regionalnymi-zdjecia/ar/c1-14254115", "category": "świętokrzyskie", "sub_category": "Miody", "phrase": "Miód wielokwiatowy z Mirca"}