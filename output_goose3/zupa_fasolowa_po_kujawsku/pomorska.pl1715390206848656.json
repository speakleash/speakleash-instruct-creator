{"meta_description": "Zawiesista zupa, z widocznymi pokrojonymi w kostkę ziemniakami oraz fasolą częściowo rozgotowaną lub w całości....", "title": "Zupa fasolowa po kujawsku", "content": "Zawiesista zupa, z widocznymi pokrojonymi w kostkę ziemniakami oraz fasolą częściowo rozgotowaną lub w całości. Kujawy, zwłaszcza te czarne (bardzo urodzajne) rodziły dobrej jakości warzywa, na których opierała się znaczna część potraw. Jadłospis chłopski to prosta, niewyszukana kuchnia, wykorzystująca to, co dał sad, ogród czy pole. Fasola zwana na Kujawach szablokiem to warzywo bardzo często wykorzystywane w regionalnej kuchni. Oprócz codziennego użytku do jednogarnkowych dań takich jak zupa fasolowa czy szablok z zacirkami miała swoje zastosowanie podczas wigilijnej wieczerzy. Zupę gotowano na warzywach, doprawiano octem i cukrem oraz dodawano lekką zasmażkę, a głównym składnikiem była rozgotowana fasola, która nadawała zupie zawiesistą postać.", "url": "https://pomorska.pl/100-regionalnych-wytworow-wpisanych-na-liste-produktow-tradycyjnych-kujaw-i-pomorza/ga/c17-17795723/zd/69546525", "category": "kujawsko-pomorskie", "sub_category": "Gotowe dania i potrawy", "phrase": "Zupa fasolowa po kujawsku"}