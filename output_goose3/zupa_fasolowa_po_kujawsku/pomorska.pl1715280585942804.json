{"meta_description": "Obejmujące kilka krain historyczno-etnograficznych województwo kujawsko-pomorskie znane jest z bogatych tradycji kulinarnych. Na krajowej liście  produktów tradycyjnych znajduje się wiele potraw charakterystycznych dla naszego regionu. Pyszności te prezentujemy na zdjęciach w galerii.", "title": "Kartoflanka, żur, kwas, czarnina, parzybroda... Potrawy z Kujawsko-Pomorskiego na liście produktów tradycyjnych. Zdjęcia", "content": "Rosopita - zupa śledziowa z dodatkiem cebuli i przypraw takich jak pieprz, liść laurowy, ziele angielskie Obejmujące kilka krain historyczno-etnograficznych województwo kujawsko-pomorskie znane jest z bogatych tradycji kulinarnych. Na krajowej liście produktów tradycyjnych znajduje się wiele potraw charakterystycznych dla naszego regionu. Pyszności te prezentujemy na zdjęciach w galerii. Równe 100 wyrobów kulinarnych znajdują się na kujawsko-pomorskiej liście produktów tradycyjnych. Jest systematycznie aktualizowana i powiększa się wzbogacając region o wspaniałe wyroby, które pokazują różnorodność oraz siłę tradycji kulinarnych naszego województwa. Wśród zarejestrowanych na Liście Produktów Tradycyjnych Ministerstwa Rolnictwa i Rozwoju Wsi kilkudziesięciu przysmaków z Kujaw i Pomorza[/b] są wyroby piekarnicze i cukiernicze, napoje, gotowe dania i potrawy, warzywa i owoce, produkty mleczne oraz mięsne, a także miód, masło oraz inne wyroby. - Wyjątkowy sposób wytwarzania, dobry smak i doskonała jakość sprawiają, że warto znać i co ważniejsze - próbować produkty z naszego regionu. Receptury wpisane na ministerialną listę Produktów Tradycyjnych reprezentują bogate i wciąż żywe dziedzictwo kulinarne Kujaw i Pomorza - mówi marszałek Piotr Całbecki. ]Kuchnia i przepisy są częścią tradycji, którą należy kontynuować. Lista produktów tradycyjnych Ministerstwa Rolnictwa i Rozwoju Wsi jest przewodnikiem po regionalnej kuchni polskiej, a także źródłem informacji na temat tradycji, sposobów wytwarzania oraz wyjątkowych cech najstarszych polskich przysmaków. Obecność na liście to także promocja produktu oraz pierwszy krok do podjęcia starań o certyfikaty unijne. W ostatnich miesiącach na listę produktów tradycyjnych Ministerstwa Rolnictwa i Rozwoju Wsi wpisano z regionu: • Ryba w zalewie po kujawsku (Jadwiga Patyk, Koło Gospodyń Wiejskich w Bronisławiu) Jak dany produkt trafia na ministerialną listę produktów tradycyjnych? Warunkiem jego rejestracji jest wytwarzanie go przez co najmniej pięć gospodarstw domowych na danym obszarze geograficznym (czyli na terenie województwa) od co najmniej 25 lat. Produkt powinien nawiązywać do naszej regionalnej czy lokalnej tradycji. Wniosek o wpis wraz z dołączoną dokumentacją potwierdzającą tradycję wytwarzania produktu oraz opis jego przyrządzania składa się w Departamencie Rolnictwa Urzędu Marszałkowskiego w Toruniu. Urząd marszałkowski sprawdza wnioski pod względem formalnym. Potem opiniowane są one przez Polsą Izbę Produktu Regionalnego i Lokalnego. Po otrzymaniu pozytywnej opinii PIPRiL wniosek trafia do Ministerstwa Rolnictwa i Rozwoju Wsi. W galerii prezentujemy wybrane gotowe dania i potrawy Kujawsko-Pomorskiego, zarejestrowane na ministerialnej liście. Pełen zestaw produktów z naszego regionu wraz ze szczegółowym ich opisem znajduje się na stronie MRiRW.", "url": "https://pomorska.pl/kartoflanka-zur-kwas-czarnina-parzybroda-potrawy-z-kujawskopomorskiego-na-liscie-produktow-tradycyjnych-zdjecia/ar/c17-15489322", "category": "kujawsko-pomorskie", "sub_category": "Gotowe dania i potrawy", "phrase": "Zupa fasolowa po kujawsku"}