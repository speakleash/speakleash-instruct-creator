{"meta_description": "Platforma Edupolis dostarcza edukacyjne treści interaktywne zgodne z podstawą programową dla szkół podstawowych. Umożliwia także tworzenie, przechowywanie i wzajemne udostępnianie regionalnych materiałów edukacyjnych w społeczności nauczycieli i uczniów.", "title": "edupolis | Słodko i tradycyjnie na tłusty czwartek", "content": "Chrupiące chruściki czy pączki z dyni i ziemniaków? Mamy przepisy na przysmaki wpisane na nasza regionalną Listę Produktów Tradycyjnych, na której znajduje się już 20 wyrobów piekarniczych i cukierniczych. W tłusty czwartek warto przygotować niektóre z tych słodkości. Przypominamy również przepisy na takie przysmaki jak ruchańce drożdżowe, amoniaczki, czy ciasto marchewkowe oraz prezentujemy przepis na pączki marszałka Piotra Całbeckiego. – Produkty z naszego regionu wpisane na Ministerialną Listę Produktów Tradycyjnych to często również kuchnia naszych mam i babć. Smaki tych potraw pamięta się całe życie, a wiele z nich możemy przygotować we własnym domu. To także część bogatego i wciąż żywego dziedzictwa kulinarnego Kujaw i Pomorza – przyznaje marszałek Piotr Całbecki. Wszystkie produkty z Kujawsko-Pomorskiego wpisane na listę tutaj. Wśród nich jest 20 produktów zakwalifikowanych jako wyroby piekarnicze i cukiernicze. • Chruściki zwane też chrustem (zgłoszone przez Annę Patyk z Koła Gospodyń Wiejskich w Bronisławiu, gmina Dobre, powiat radziejowski) • ruchańce drożdżowe (zgłoszone przez Irenę Szałek z Koła Gospodyń Wiejskich w Kościelnej Wsi, powiat radziejowski) • placki na sodzie (zgłoszone przez gospodynię z Łowiczka, gmina Bądkowo, powiat aleksandrowski) • kujawskie ciasto marchewkowe (zgłoszone przez Renatę Dzik z Koła Gospodyń Wiejskich w Bronisławiu, powiat radziejowski) • jabłecznik po kujawsku (zgłoszony przez gospodynię z Kaniewa, gmina Bądkowo, powiat aleksandrowski). Zachęcamy też do przygotowania pączków według przepisu marszałka Piotra Całbeckiego-więcej. Na ogólnopolskiej ministerialnej Liście Produktów Tradycyjnych znajdują się już 101 wyroby i potrawy z naszego regionu. Ostatnie potrawy, które wpisano na listę jeszcze w ubiegłym (2023) roku to: • Ryba w zalewie po kujawsku (zgłoszona przez Jadwigę Patyk z Koła Gospodyń Wiejskich w Bronisławiu, gmina Dobre, powiat radziejowski), • Chruściki zwane też chrustem – (zgłoszone przez Annę Patyk z Koła Gospodyń Wiejskich w Bronisławiu, gmina Dobre, powiat radziejowski) • Zupa fasolowa po kujawsku – (zgłoszone przez Annę Patyk z Koła Gospodyń Wiejskich w Bronisławiu, gmina Dobre, powiat radziejowski) • Dziady – (zgłoszone przez Annę Patyk z Koła Gospodyń Wiejskich w Bronisławiu, gmina Dobre, powiat radziejowski). Na listę mogą być wpisane produkty rolne, środki spożywcze i napoje spirytusowe: • których jakość lub wyjątkowe cechy i właściwości wynikają ze stosowania tradycyjnych, tzn. wykorzystywanych od co najmniej 25 lat, metod produkcji, • będące elementem dziedzictwa kulturowego regionu, w którym są wytwarzane, Wnioski o wpis produktu na listę składa się do Urzędu Marszałkowskiego, który dokonuje ich oceny.  Prosimy o kontakt z Departamentem Rolnictwa i Geodezji:  ul. Targowa 13/15, 87-100 Toruń  Departament Rolnictwa i Geodezji  e-mail: b.darowska@kujawsko-pomorskie.pl  tel. (56) 62 15 924. Pozytywnie zweryfikowane wnioski przesyłane są do Ministra Rolnictwa i Rozwoju Wsi, który jest odpowiedzialny za jej prowadzenie i uaktualnienie. Lista jest publikowana na bieżąco, na stronie internetowej Ministerstwa Rolnictwa i Rozwoju Wsi (Szczegóły jak zarejestrować produkt tradycyjny).", "url": "https://edupolis.pl/slodko-i-tradycyjnie-na-tlusty-czwartek/", "category": "kujawsko-pomorskie", "sub_category": "Gotowe dania i potrawy", "phrase": "Zupa fasolowa po kujawsku"}