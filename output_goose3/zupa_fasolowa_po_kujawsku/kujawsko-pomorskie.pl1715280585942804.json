{"meta_description": "", "title": "Setka produktów tradycyjnych z Kujawsko-Pomorskiego | Województwo Kujawsko-Pomorskie", "content": "Równe 100 wyrobów kulinarnych znajdują się na kujawsko-pomorskiej liście produktów tradycyjnych. Jest systematycznie aktualizowana i powiększa się wzbogacając region o wspaniałe wyroby, które pokazują różnorodność oraz siłę tradycji kulinarnych naszego województwa. Wyjątkowy sposób wytwarzania, dobry smak i doskonała jakość sprawiają, że warto znać i co ważniejsze – próbować produkty z naszego regionu. Receptury wpisane na ministerialną listę Produktów Tradycyjnych reprezentują bogate i wciąż żywe dziedzictwo kulinarne Kujaw i Pomorza – mówi Piotr Całbecki – Kuchnia i przepisy są częścią tradycji, którą należy kontynuować. Lista produktów tradycyjnych Ministerstwa Rolnictwa i Rozwoju Wsi jest przewodnikiem po regionalnej kuchni polskiej, a także źródłem informacji na temat tradycji, sposobów wytwarzania oraz wyjątkowych cech najstarszych polskich przysmaków. Obecność na liście to także promocja produktu oraz pierwszy krok do podjęcia starań o certyfikaty unijne. W ostatnich miesiącach na listę produktów tradycyjnych Ministerstwa Rolnictwa i Rozwoju Wsi wpisano z regionu: • Ryba w zalewie po kujawsku (Jadwiga Patyk, Koło Gospodyń Wiejskich w Bronisławiu) – przepis Wśród stu przysmaków z naszego województwa zarejestrowanych dotychczas na liście produktów tradycyjnych jest: Przypominamy, że na listę produktów tradycyjnych mogą być wpisane produkty rolne, artykuły spożywcze i napoje spirytusowe: • których jakość lub wyjątkowe cechy i właściwości wynikają ze stosowania tradycyjnych, tzn. wykorzystywanych od co najmniej 25 lat, metod produkcji, • będące elementem dziedzictwa kulturowego regionu, w którym są wytwarzane, Wnioski o wpis produktu na listę składa się do Urzędu Marszałkowskiego, który dokonuje ich oceny. Pozytywnie zweryfikowane wnioski przesyłane są do Ministra Rolnictwa i Rozwoju Wsi, który jest odpowiedzialny za jej prowadzenie i uaktualnienie. Lista jest publikowana na bieżąco, na stronie internetowej Ministerstwa Rolnictwa i Rozwoju Wsi (Szczegóły jak zarejestrować produkt tradycyjny).", "url": "https://kujawsko-pomorskie.pl/aktualnosci/setka-produktow-tradycyjnych-z-kujawsko-pomorskiego/", "category": "kujawsko-pomorskie", "sub_category": "Gotowe dania i potrawy", "phrase": "Zupa fasolowa po kujawsku"}