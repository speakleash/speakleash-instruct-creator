{"meta_description": "", "title": "Miody Ziemi Oleckiej w elicie / Aktualne wiadomości z Polski, informacje rolnicze z kraju, wydarzenia / Agropolska", "content": "Oleckich miodów będzie można posmakować podczas kiermaszów i konkursów odbywających się w ramach kalendarza imprez regionalnych promujących żywność naturalną, tradycyjną, lokalną województwa warmińsko-mazurskiego. Oleckich miodów będzie można posmakować podczas kiermaszów i konkursów. Foto_MRiRW Polska jest jednym z czołowych producentów miodu nie tylko w Europie, ale na świecie. Foto_Krzysztof Zacharuk Na prowadzoną przez ministerstwo rolnictwa Listę Produktów Tradycyjnych zostały wpisane Miody Ziemi Oleckiej.    Tą marką mogą się posługiwać producenci miodu z terenu czterech warmińsko-mazurskich gmin: Olecka, Kowali Oleckich, Świętajna i Wieliczek. Wytwarzają wiosną miód rzepakowy, później lipowy, gryczany, leśny i wielokwiatowy. \"Atuty ziemi oleckiej to wspaniały mikroklimat, duże obszary wodne i leśne, bogactwo zwierzyny i ptactwa, różnorodność szaty roślinnej. Występuje tu wiele gatunków i zbiorowisk roślinnych uznawanych za rzadkie lub zagrożonych wyginięciem, stanowiące bazę pożytkową dla hodowanych na tym terenie pszczół. Tradycja wytwarzania miodów na ziemi oleckiej, sięga co najmniej średniowiecza. Wtedy tereny te zajmowało pruskie plemię Jaćwięgów. Jednym z zajęć Prusów było bartnictwo\" - informuje resort rolnictwa. Z biegiem lat rozwijało się na tym terenie pasiecznictwo. Obecnie nadal takich pasiek jest sporo, a część z nich to wielopokoleniowe obiekty rodzinne, dzięki czemu kontynuowane są tradycje i podtrzymywany niezwykły zawód. Oleckich miodów będzie można posmakować podczas kiermaszów i konkursów odbywających się w ramach kalendarza imprez regionalnych promujących żywność naturalną, tradycyjną, lokalną województwa warmińsko-mazurskiego.", "url": "https://www.agropolska.pl/aktualnosci/polska/miody-ziemi-oleckiej-w-elicie,2384.html", "category": "warmińsko-mazurskie", "sub_category": "Miody", "phrase": "Miody Ziemi Oleckiej"}