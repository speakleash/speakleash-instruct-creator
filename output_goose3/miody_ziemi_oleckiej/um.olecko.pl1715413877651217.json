{"meta_description": "Olecko - moja przystań. Portal informacyjny Urzędu Miejskiego w Olecku - informacje, ogłoszenia, adresy, historia i kultura.", "title": "II Oleckie Święto Mleka i Miodu", "content": "Olecko - kraina mlekiem i miodem płynąca zaprasza do udziału w kolejnej odsłonie Oleckiego Święta Mleka i Miodu, które odbędzie się 14 sierpnia br. na rynku w Olecku. Kiermasz produktów lokalnych i regionalnych oraz rękodzieła ludowego rozpocznie dzień pełen wrażeń. Na stoiskach członków stowarzyszeń pszczelarskich będzie można kupić tegoroczny miód, kosmetyki z dodatkiem pyłku , miodu oraz wiele innych naturalnych produktów, np. świece i wyroby z wosku pszczelego. Dzieciom proponujemy szereg zabaw a dorosłych zapraszamy na koncerty i smaczną regionalną kuchnię. Muzyka towarzyszyć nam będzie do godz.22.00 Ramowy program: 16.00-22.00 – kiermasz produktów od godz. 16.00 – blok zabaw dla dzieci godz. 17.00-22.00 – koncerty Gwiazdy wieczoru: 20:00-21:00 – Skaner 21:00 – Ivan Komarenko  Ziemia olecka to jeden z najpiękniejszych zakątków Mazur, obejmująca teren czterech gmin: Olecko, Kowale Oleckie, Świętajno, Wieliczki. Region ten należy do tych nielicznych zakątków kraju, które łączą w sobie niezwykłe piękno krajobrazu ze świeżością terenów niezniszczonych przez człowieka. Atuty Ziemi Oleckiej to wspaniały mikroklimat, duże obszary wodne i leśne, bogactwo zwierzyny i ptactwa, różnorodność szaty roślinnej. Występuje tu wiele gatunków i zbiorowisk roślinnych uznawanych za rzadkie lub zagrożonych wyginięciem, stanowiące bazę pożytkową dla hodowanych na tym terenie pszczół. Tradycja wytwarzania miodów na ziemi oleckiej, sięga co najmniej średniowiecza. Wtedy tereny te zajmowało pruskie plemię Jaćwięgów. Jednym z zajęć, którymi zajmowali się Prusowie było bartnictwo. „Pszczoły hodowano początkowo w stanie dzikim, tzn. odnaleziona w puszczy barć stawała się własnością tego, kto ją znalazł i opatrzona przez niego pozostawała na swoim miejscu. Dopiero potem, prawdopodobnie już w wiekach średnich, opanowano umiejętność dziania barci, czyli wykonywania w drzewach dziupli do osadzania w nich nowych rojów pszczół.” (Praca zbiorowa, „Dziedzictwo ziem pruskich”, Olsztyn, 2011/2012 r.). W wyniku jego rozwoju pojawiło się pasiecznictwo - hodowla pszczół w pasiece. W latach 60-tych ubiegłego wieku pasiecznictwo rozwijało się m.in. w Rejonie Leśnej Produkcji Niedrzewnej „Las” Olecko. Z upływem czasu, zaczęto wykorzystywać gospodarkę wędrowną. Na tym obszarze umiejscowione są pasieki pozyskujące wiele rodzajów miodów, zgodnie z porami roku, wiosną miód rzepakowy, później lipowy, gryczany, leśny i wielokwiatowy. Część z nich to wielopokoleniowe pasieki rodzinne, dzięki czemu kontynuowane są rodzinne tradycje i podtrzymywany niezwykły zawód. Na prowadzoną przez ministerstwo rolnictwa Listę Produktów Tradycyjnych zostały wpisane Miody Ziemi Oleckiej. Tą marką mogą się posługiwać producenci miodu z terenu czterech warmińsko-mazurskich gmin: Olecka, Kowali Oleckich, Świętajna i Wieliczek. Wytwarzają wiosną miód rzepakowy, później lipowy, gryczany, leśny i wielokwiatowy. http://www.minrol.gov.pl/Jakosc-zywnosci/Produkty-regionalne-i-tradycyjne/Lista-produktow-tradycyjnych/woj.-warminsko-mazurskie/Miody-Ziemi-Oleckiej", "url": "https://um.olecko.pl/aktualnosc-24-1145-ii_oleckie_swieto_mleka_i_miodu_4.html", "category": "warmińsko-mazurskie", "sub_category": "Miody", "phrase": "Miody Ziemi Oleckiej"}