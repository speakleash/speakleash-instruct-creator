{"meta_description": "", "title": "Miód z Ziemi Oleckiej otrzymał tytuł TOP PRODUKT", "content": "Miód pszczeli nektarowy wielokwiatowy nagrodzony został w trakcie XXX atestacji żywności maksymalnymi notami (10 pkt.) za smak, wygląd i stosunek jakości do ceny. Loża Ekspertów przyznała najwuższą liczbę punktów specjałowi należącego do asortymentu Gospodarstwa Pasiecznego Mazurska Pasieka Szymon Kalejta, co zaowocowało nadaniem mu także zaszczytnego tytułu TOP PRODUKT. Nagrodzony specjał, czyli Miód pszczeli nektarowy wielokwiatowy z oferty Mazurskiej Pasieki pana Szymona ma silny zapach przypominający zapach wosku, a jego smak i barwa są zróżnicowane (warunkuje jest skład nektaru). Należy zaznaczyć, że tradycje gospodarstwa sięgają roku 1952, kiedy to zostało ono założone przez Stanisława Kalejtę. Obecnie rodzinną pasieką kieruje Szymon Kalejta. Co ciekawe, tradycja wytwarzania miodów na Ziemi Oleckiej rozpoczęła się już w Średniowieczu, a obecnie na obszarze tym zlokalizowane są pasieki pozyskujące różne rodzaje miodu, zgodnie z porami roku. – Wiosną miód rzepakowy, później lipowy, gryczany, leśny i wielokwiatowy. Część z nich to wielopokoleniowe pasieki rodzinne, dzięki czemu kontynuowane są rodzinne tradycje i podtrzymywany niezwykły zawód – głosi strona www.gov.pl/rolnictwo/miody-ziemi-oleckiej. Mazurska Pasieka jest członkiem sieci Dziedzictwa Kulinarne Warmia Mazury i Powiśle. Należy także podkreślić, że gospodarstwo było jednym z wnioskodawców umieszczenia Miodów Ziemi Oleckiej na Liście Produktów Tradycyjnych, która jest prowadzona przez Ministra Rolnictwa i Rozwoju Wsi. Specjały te zostały uwzględnione w tym ważnym zestawieniu w czerwcu 2016 roku. Co ciekawe, na ministerialnej liście znajdują się tylko cztery miody z woj. warmińsko-mazurskiego.", "url": "https://blog.docenpolskie.pl/miod-z-ziemi-oleckiej-otrzymal-tytul-top-produkt/2018/10/29/", "category": "warmińsko-mazurskie", "sub_category": "Miody", "phrase": "Miody Ziemi Oleckiej"}