{"meta_description": "Zbliża się do końca głosowanie internautów w konkursie \"Żagle Warmii i Mazur\". W tym roku o prestiżowe wyróżnienia walczą także producenci miodów z Warmii i Mazur.", "title": "Żagle Warmii i Mazur - miody walczą o nagrody", "content": "Zbliża się do końca głosowanie internautów w konkursie „Żagle Warmii i Mazur”. W tym roku o prestiżowe wyróżnienia walczą także producenci miodów. Trwa konkurs „Żagle Warmii i Mazur”, którego celem jest wyłonienie najlepszych produktów i usług z Warmii i Mazur. Organizatorem konkursu jest Warmińsko – Mazurski Urząd Marszałkowski. O nagrody publiczności w kategoriach „Produkt” oraz „Produkt lokalny” walczą także producenci z branży pszczelarskiej. O tytuł „Produkt regionalny” walczy Gospodarstwo Pasieczne Mazurska Pasieka – Miody Ziemi Oleckiej. Miody z Olecka na ostatniej prostej konkursu są jego liderem i wielce prawdopodobne, że mazurska pasieka będzie cieszyła się z tytułu najlepszego produktu lokalnego Warmii i Mazur. W kategorii „Produkt” można głosować natomiast na miody pochodzące z pasieki Marka Molędy w Miłakowie: Miód perłowy brąz/ lipowo-spadziowy, Miód perłowy z maliną / miód rzepakowy z maliną, Miód perłowy z truskawką / miód rzepakowy z truskawkami oraz Miód perłowy z porzeczką / miód rzepakowy z czarną porzeczką. W przypadku tych miodów o wygraną w konkursie będzie jednak dużo trudniej. Miody z pasieki Marka Molędy na chwilę obecną zdobyły ponad 17 procent głosów internautów, co dawałoby drugie miejsce w klasyfikacji i być może jeszcze cień szansy na wygraną. Głosy jednak rozkładają się aż na 4 różne produkty, co tak naprawdę już na starcie uniemożliwiało wygraną w konkursie. Przy okazji zachęcamy też inne firmy związane z branżą pszczelarską do brania udziału w tego typu konkursach, których w różnych regionach Polski nie brakuje. Na pewno warto to robić, bo korzyści – zarówno dla poszczególnych firm jak i całej naszej branży pszczelarskiej – mogą być niewspółmiernie wysokie do ewentualnych nakładów. Pamiętajmy też o tym, aby w tego typu konkursach, zgłaszać tylko jeden – najlepszy lub mający największą szansę na wygraną – produkt. Na miody i inne produkty z Warmii i Mazur można głosować tutaj. Głosowanie kończy się dziś o północy (tj. 26.09.2018 o godz. 23.59).", "url": "https://pszczoly.eu/miody-z-warmii-i-mazur-nabieraja-wiatru-w-zagle-i-walcza-o-nagrody-pszczoly-eu/", "category": "warmińsko-mazurskie", "sub_category": "Miody", "phrase": "Miody Ziemi Oleckiej"}