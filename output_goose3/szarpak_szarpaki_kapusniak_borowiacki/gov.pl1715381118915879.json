{"meta_description": "Produkt wpisany na listę produktów tradycyjnych w dniu 2011-06-17\nW kategorii Gotowe dania i potrawy\nW województwie woj. pomorskim", "title": "Szarpak, szarpaki (kapuśniak borowiacki) - - Portal Gov.pl", "content": "Zupa ziemniaczana z dodatkiem warzyw, kapusty kiszonej i kawałków przesmażonego boczku z cebulą. Na powierzchni zupy widoczne oczka tłuszczu. Smak kartofli i przesmażonego boczku. Zapach kartoflanki i boczku wędzonego, smażonego oraz kwaśnej kapusty. Na Pomorzu bardzo popularne były dwie kapuściane zupy – parzybroda, którą przygotowywano ze świeżej kapusty i kapuśniak, czyli szarpak – z kiszonej. „W 1974 r. w Starogardzie Gd. zorganizowano po raz pierwszy w historii Kociewa konkurs pt. „Kuchnia kociewska”, na który wpłynęło ogółem 35 zgłoszeń. Zaprezentowano 26 potraw regionalnej kuchni, wśród których nie brakowało takich, jak np.: zagraj, purcle i bulwiarz. Wśród potraw znajdowały się również: kwaśna zupa, klopsiki z grzybków, zaślepka ze śledzia, szarpaki, (…)” (F. Biernacki, J. Milewski, „Bedeker kociewski”, Gdańsk 1986).", "url": "https://www.gov.pl/web/rolnictwo/szarpak-szarpaki-kapusniak-borowiacki", "category": "pomorskie", "sub_category": "Gotowe dania i potrawy", "phrase": "Szarpak, szarpaki (kapuśniak borowiacki)"}