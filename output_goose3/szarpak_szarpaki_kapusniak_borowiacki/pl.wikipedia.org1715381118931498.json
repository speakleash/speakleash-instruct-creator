{"meta_description": "", "title": "Kapuśniak – Wikipedia, wolna encyklopedia", "content": "Kapuśniak – zupa z poszatkowanej kapusty głowiastej (świeżej[1] lub kiszonej[2]) i warzyw, często na wywarze z wędzonego boczku[3] lub z żeberek. Znana w kuchni polskiej, góralskiej – kwaśnica (tam przygotowywana z kiszonej kapusty), słowackiej – kapustnica (z kiszonej kapusty), ukraińskiej – капусняк. Na Pomorzu wyróżnia się kapuśniak ze względu na sposób przygotowania kapusty, tj. szarpak[2] (kapuśniak borowiacki), jeśli użyto kapusty kiszonej, oraz parzybroda[1], jeśli użyto kapusty świeżej.", "url": "https://pl.wikipedia.org/wiki/Kapu%C5%9Bniak", "category": "pomorskie", "sub_category": "Gotowe dania i potrawy", "phrase": "Szarpak, szarpaki (kapuśniak borowiacki)"}