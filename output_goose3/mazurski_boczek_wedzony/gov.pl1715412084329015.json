{"meta_description": "Produkt wpisany na listę produktów tradycyjnych w dniu 2008-05-06 w kategorii Produkty mięsne w woj. warmińsko-mazurskim.", "title": "Boczek wędzony z mazurskiej masarni - - Portal Gov.pl", "content": "Boczek bez żeberek; kolor – jasnobrązowy na zewnątrz; w przekroju barwa mięsa naturalnego – od jasnoróżowego do wiśniowego Jasnobrązowa na zewnątrz; w środku – od jasnoróżowego do wiśniowego Ze 100 kg mięsa otrzymuje się 80 kg boczku. Mięso wieprzowe pochodzi ze świń hodowanych przez rolników. Warunkiem produkcji jest waga: od 90 do 110 kg żywej wagi. Po II wojnie światowej i transformacji ustrojowej doszło do upaństwowienia przemysłu, w tym również przemysłu mięsnego. Na terenie Olecka pierwsza tzw. państwowa masarnia funkcjonowała od lat 50. Wędliny peklowano metodą zalewową lub na sucho, w beczkach drewnianych oraz basenach kamionkowych. Do wędzenia używano drewna pochodzącego z drzew liściastych – olszyny, dębu, jesionu. Mięso pochodziło od producentów hodujących żywiec w sposób tradycyjny. Trzoda chlewna karmiona była gotowanymi ziemniakami, otrębami, plewami, zielonką (koniczyna, trawa), kapustą, kukurydzą i brukwią. W produkcji wędlin wykorzystywano metody tradycyjne. W kolejnych latach Centrala Przemysłu Mięsnego zaczęła wprowadzać przepisami wewnętrznymi normy regulujące (ujednolicające) opisy technologiczne na wędliny i wyroby wędliniarskie. Proces technologiczny przywołują Przepisy wewnętrzne nr 21 Centrali Przemysłu Mięsnego (zbiór dokumentacji technologicznej na wędliny i wyroby wędliniarskie) wydane przez Wydawnictwo Przemysłu Lekkiego i Spożywczego w 1964 roku.", "url": "https://www.gov.pl/web/rolnictwo/boczek-wedzony-z-mazurskiej-masarni", "category": "warmińsko-mazurskie", "sub_category": "Mięso świeże oraz produkty mięsne", "phrase": "Mazurski boczek wędzony"}