{"meta_description": "", "title": "Sklep internetowy - Lawenda", "content": "Kociewie to mało znana kraina granicząca na zachodzie i północy z Kaszubami, od wschodu z lewym brzegiem Wisły a od południa z Borami Tucholskimi. Region ten ma swój odrębny język, kulturę i haft. To tutaj postanowiliśmy rozpocząć nowe, spokojniejsze życie zostawiając za sobą pęd i gwar wielkiego miasta. Pośród jezior i lasów Kociewia uprawiamy kilka odmian lawendy m.in. lawendę lekarską Hidcote Blue Strain, z której destylujemy olejek i hydrolat. Te dwa produkty stanowią istotny składnik naszych kosmetyków. Lawendę uprawiamy w zgodzie z naturą. Nie stosujemy chemicznych nawozów i środków ochrony roślin. Nawozimy mączką bazaltową, a leczymy i odżywiamy wyciągiem z grejfruta. Oczywistym więc dla nas było, że każda receptura kosmetyku również musi korzystać z natury. Ponadto możecie mieć Państwo pewność, że masło, krem czy peeling zanim trafiły do sprzedaży, zyskały raport bezpieczeństwa produktu kosmetycznego, zostały poddane szeregowi badań i zarejestrowane w UE.", "url": "https://lawendatodobro.pl/sklep-internetowy,6.html?sSort=name", "category": "pomorskie", "sub_category": "Oleje i tłuszcze (masło, margaryna itp.)", "phrase": "Masło kociewskie"}