{"meta_description": "Okręgowa Spółdzielnia Mleczarska w Starogardzie Gd. kilka dni temu odebrała z Ministerstwa Rolnictwa dokument przyznający \"Masłu Kociewskiemu\" certyfikat  produktu tradycyjnego.", "title": "Starogard Gd. Masło Kociewskie może zdobyć luksusowy rynek", "content": "Okręgowa Spółdzielnia Mleczarska w Starogardzie Gd. kilka dni temu odebrała z Ministerstwa Rolnictwa dokument przyznający \"Masłu Kociewskiemu\" certyfikat produktu tradycyjnego. To pierwsze masło na Pomorzu, które ma dokument na to, że jest wytwarzane w sposób tradycyjny. - Uzyskanie certyfikatu nie było takie proste - mówi Beata Oworuszko, prezes OSM Starogard Gd. - Nasz wniosek był zresztą pierwszym, który został złożony do Ministerstwa Rolnictwa przez Pomorski Oddział Polskiej Izby Produktu Regionalnego i Lokalnego. Spółdzielnia musiała najpierw udowodnić, że co najmniej od 25 lat znany jest jego skład i sposób wytwarzania. Jak to zażartował Andrzej Grzyb, radny sejmiku woj. pomorskiego, trzeba było przekonać ministerstwo, że tym maśle jest sto procent masła. - To, oczywiście, przesadza, ale warto przesadzać, gdy chodzi o wyroby tradycyjne i lokalne - przekonuje Andrzej Grzyb.", "url": "https://tczew.naszemiasto.pl/starogard-gd-maslo-kociewskie-moze-zdobyc-luksusowy-rynek/ar/c8-6726147", "category": "pomorskie", "sub_category": "Oleje i tłuszcze (masło, margaryna itp.)", "phrase": "Masło kociewskie"}