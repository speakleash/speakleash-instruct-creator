{"meta_description": "Produkt wpisany na listę produktów tradycyjnych w dniu 2012-12-07\nW kategorii Produkty mięsne\nW województwie woj. małopolskim", "title": "Boczek gotowany z Podstolic - - Portal Gov.pl", "content": "Charakterystyczna dla produktów wędzonych od jasno-brązowej do ciemnej. Na przekroju mięso różowe, tłuszcz biało-kremowy. Właściwy dla wyrobów wędzonych, o charakterystycznym zapachu boczku wieprzowego i użytych przypraw. Tradycja wytwarzania wyrobów masarskich w Podstolicach i okolicznych miejscowościach związana jest z funkcją urzędnika ucztowego Podstolnego, który zajmował bardzo wysokie stanowisko we dworze zaraz za kuchmistrzem, stolnikiem. „Podstoli niejednokrotnie wyręczał stolnika w powierzonych mu sprawach gospodarczych dworu oraz sprawowaniu pieczy nad zastawą stołu monarszego” (Gawor M., „Podstolice. Krótka historia parafii. Kraków”, 1996). Surowcem wykorzystywanym do przygotowania boczku gotowanego z Podstolic jest płat boku pochodzący od młodego około 9 miesięcznego tucznika rasy złotnickiej lub puławskiej z małą ilością tłuszczu. „Boczek teraz jest ładnie wyłuskany z kości, bo dawniej to z kością robili. (…) wykrawamy nożem przygotowuje się marynatę podobnie jak do szynki: ziele angielskie, liść laurowy, goździki. Jeszcze spiczastym nożem go nakłuwamy, aby wszędzie doszła marynata” (Wywiad etnograficzny przeprowadzony z mieszkańcami Podstolic). Następnie boczek jest pozostawiany w specjalnie przygotowanej solance od 3 do 7 dni. Przez około 3 godziny podlega on wędzeniu drewnem olchowym lub owocowym, które nadaje mu charakterystyczną ciemnowiśniową barwę. Na koniec boczek jest gotowany, dzięki czemu uzyskuje niepowtarzalny smak. Boczek gotowany z Podstolic przygotowywany jest podczas różnego rodzaju świąt, a także na co dzień.", "url": "https://www.gov.pl/web/rolnictwo/boczek-gotowany-z-podstolic", "category": "małopolskie", "sub_category": "Mięso świeże oraz produkty mięsne", "phrase": "Boczek gotowany z Podstolic"}