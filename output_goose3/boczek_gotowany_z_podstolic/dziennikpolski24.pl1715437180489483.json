{"meta_description": "WYROBY TRADYCYJNE. Śiuśpaj, strząska, koziołki, wędliny z Podstolic (kiełbasa wiejska, boczek gotowany i kiszka) oraz mleko od krów rasy polskiej czerwonej - to kolejne małopolskie przysmaki, które znajdą się Liście Produktów Tradycyjnych.", "title": "Śiuśpaj, strząska, a także koziołki", "content": "Choć Małopolska promuje się jako region żywności o wiekowych tradycjach, to jednak na liście prowadzonej przez ministra rolnictwa wypada słabo. Nasz region zarejestrował do tej pory 54 wyroby tradycyjne, województwo święto- krzyskie - 54, a opolskie - 52. Sąsiednie Podkarpacie ma dwa razy więcej niż Małopolska produktów uznanych za tradycyjne. Rekordzistą jest Pomorze ze 132 produktami. Małopolsce trudno będzie dogonić najlepsze regiony, ale nasze województwo wkrótce może poprawić swoją pozycję. Na listę ministra rolnictwa trafi m.in. siuśpaj z Woli Rzędzińskiej. To kasza jęczmienna - pęczak, gotowana z suszonymi wędzonymi śliwami, słodzona cukrem lub miodem, serwowana dawniej jako drugie danie obiadu albo też jako pokrzepiający posiłek przyrządzany podczas prac polowych. Z Siedliszewic pochodzi strząska, sporządzana z wędlin i jajek, z dodatkiem utartego chrzanu i przypraw, z zalewą wodno-octową. Z kolei koziołki to ciastka smażone na smalcu.", "url": "https://dziennikpolski24.pl/siuspaj-strzaska-a-takze-koziolki/ar/3143512", "category": "małopolskie", "sub_category": "Mięso świeże oraz produkty mięsne", "phrase": "Boczek gotowany z Podstolic"}