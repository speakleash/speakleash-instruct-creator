{"meta_description": "Ziemniaki po cabańsku najlepszy sprawdzony, prosty przepis nie wymagający dużego nakładu pracy!", "title": "Ziemniaki po cabańsku", "content": "Marchew i ziemniaki obieramy i płuczemy, kroimy w plastry. Kroimy boczek w kostkę, a kiełbasę w talarki, kroimy również podsmażone grzyby lub surowe pieczarki oraz cebulę. Wykładamy brytfankę lub naczynie żaroodporne liśćmi kapusty, tak aby przykryć dno. Układamy w naczyniu warstwami ziemniaki, cebulę, marchew, pieczarki i kiełbasę. Każdą warstwę posypujemy pieprzem, solą i posiekaną zieleniną. Na samej górze układamy warstwę ziemniaków, brzegi naczynia obkładamy boczkiem. Przykrywamy potrawę liściem kapusty i pokrywką. Pieczemy godzinę w nagrzanym do 180ºC piekarniku.", "url": "https://kuron.com.pl/artykuly/przepisy/potrawy-z-ziemniakow/ziemniaki-po-cabansku/", "category": "małopolskie", "sub_category": "Gotowe dania i potrawy", "phrase": "Ziemniaki po cabańsku"}