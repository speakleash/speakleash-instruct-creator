{"meta_description": "Ziemniaki po cabańsku to danie z Chrzanowa, w innych rejonach Polski znane częściej jako \"pieczone\". Przepisów na to danie jest tyle ile gospodyń -", "title": "Ziemniaki po cabańsku z piekarnika", "content": "Ziemniaki i marchew obieramy i kroimy w grubsze plastry. Cebulę kroimy w piórka. Kiełbasę i boczek kroimy w grubsze plasterki. Połowę plastrów boczku układamy na dnie naczynia żaroodpornego. Ziemniaki, marchew, cebulę, kiełbasę i pozostały boczek mieszamy, doprawiamy solą i dużą ilością pieprzu. Wykładamy do naczynia żaroodpornego. Na górze układamy liście kapusty. Zamykamy naczynie. Pieczemy w 200 stopniach około 80 minut. Sprawdzamy czy ziemniaki są miękkie, ewentualnie dopiekamy jeszcze 10 minut. Moja mama podawała takie ziemniaki z wywarem ze świeżych grzybów, ale dobrze sprawdzi się także barszcz lub żur.", "url": "https://smaker.pl/przepisy-dania-glowne/przepis-ziemniaki-po-cabansku-z-piekarnika,1912084,sprytnachochla.html", "category": "małopolskie", "sub_category": "Gotowe dania i potrawy", "phrase": "Ziemniaki po cabańsku"}