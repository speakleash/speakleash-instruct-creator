{"meta_description": "Ziemniaki po cabańsku są doskonałą propozycją obiadową. Poza ziemniakami w potrawie znaleźć możemy też takie składniki jak boczek, kiełbasa i liście kapusty. Ten tani obiad bez trudu przygotujesz w swoim piekarniku. Niezwykle sycące i aromatyczne danie w mgnieniu oka zdobędzie serca miłośników dobrego jedzenia.Ziemniaki po cabańsku pochodzą z okolic Chrzanowa i są typowym, regionalnym przysmakiem. Ich intrygująca nazwa wzięła się od ludu Cabanów, którzy niegdyś zajmowali tamtejsze tereny. Dziś tani obiad warto przygotować zarówno na rodzinny posiłek, jak i spotkanie towarzyskie. W każdej z tych ról sprawdzą się fenomenalnie.", "title": "Sycące ziemniaki po cabańsku. Prosty, tani obiad z piekarnika", "content": "Ziemniaki po cabańsku są doskonałą propozycją obiadową. Poza ziemniakami w potrawie znaleźć możemy też takie składniki jak boczek, kiełbasa i liście kapusty. Ten tani obiad bez trudu przygotujesz w swoim piekarniku. Niezwykle sycące i aromatyczne danie w mgnieniu oka zdobędzie serca miłośników dobrego jedzenia. Ziemniaki po cabańsku pochodzą z okolic Chrzanowa i są typowym, regionalnym przysmakiem. Ich intrygująca nazwa wzięła się od ludu Cabanów, którzy niegdyś zajmowali tamtejsze tereny. Dziś tani obiad warto przygotować zarówno na rodzinny posiłek, jak i spotkanie towarzyskie. W każdej z tych ról sprawdzą się fenomenalnie. Przepis na wyjątkowe ziemniaki po cabańsku z piekarnika Przygotuj warzywa do ziemniaków po cabańsku. Kartofle i marchew obierz, umyj i pokrój w grube plastry. Liście kapusty opłucz dokładnie pod bieżącą wodą. Cebulę wydobądź z łupiny i pokrój w talarki. Dno naczynia żaroodpornego wyłóż plastrami boczku. Na mięsie ułóż warstwami plastry ziemniaków, marchewki, cebuli oraz pokrojonej kiełbasy. Każdą warstwę dopraw do smaku solą i pieprzem. Górę stanowić mają ziemniaki przykryte na koniec liśćmi kapusty. Piekarnik nagrzej do 180 stopni C. Naczynie z obiadem wstaw do piekarnika i piecz pod przykryciem przez ok. godzinę. Ziemniaki po cabańsku można podawać od razu po przyrządzeniu lub odgrzać kolejnego dnia. Tradycyjnie podaje się je z chlebem, ale mogą stanowić też samodzielne danie. Na solidny głód przygotuj błyskawiczny i pyszny makaron z sosem serowym. Aksamitny krem z pieczarek to smakowite i niedrogie danie. • None Nigdy nie dodawaj go do ciasta na pierogi. Wyjdą twarde i niesmaczne", "url": "https://smakosze.pl/sycace-ziemniaki-po-cabansku-prosty-tani-obiad-z-piekarnika-rm-260123", "category": "małopolskie", "sub_category": "Gotowe dania i potrawy", "phrase": "Ziemniaki po cabańsku"}