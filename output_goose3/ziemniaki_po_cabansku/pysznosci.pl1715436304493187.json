{"meta_description": "Ziemniaki po cabańsku to idealna propozycja na jednogarnkowe danie dla całej rodziny. Z powodzeniem przyrządzisz je na …", "title": "Nie musisz się ograniczać do kiełbasy z rusztu. Kociołek wypełniony mięsem i pysznym sosem", "content": "Nie musisz się ograniczać do kiełbasy z rusztu. Kociołek wypełniony mięsem i pysznym sosem Nie musisz się ograniczać do kiełbasy z rusztu. Kociołek wypełniony mięsem i pysznym sosem Ziemniaki po cabańsku to idealna propozycja na jednogarnkowe danie dla całej rodziny. Z powodzeniem przyrządzisz je na grillu lub ognisku. Taka też jest tradycja tego specjału. Przed laty szykowali je pracujący w polu, by zaspokoić głód z łatwo dostępnych składników. Zobaczcie przepis i wrzućcie na grilla coś innego niż zwykłą kiełbasę. Ziemniaki po cabańsku to prosta potrawa, która niegdyś przyrządzana była w okresie tzw. wykopków, kiedy ziemniaki, cebula, marchew i buraki stanowiły zazwyczaj część płodów rolnych. Na przestrzeni lat sposób jej przyrządzania uległ zmianie - począwszy od wymiany garnka glinianego na bardziej wytrzymały i dostępny - żeliwny, po sposób podawania potrawy z tradycyjnego - na liściach kapusty na współczesny. Wykorzystaj popularny napój do przygotowania niezwykłego sosu. Z nim, każdy grill się uda! Ziemniaki po cabańsku to tradycyjne danie kuchni chrzanowskiej, które w 2011 roku zostało wpisane na listę produktów tradycyjnych województwa małopolskiego. W innych regionach Polski odmiany tego specjału są znane pod nazwami: pieczonki, prażone czy duszonki. Ziemniaki po cabańsku to produkt mocno związany z historią ziemi chrzanowskiej. Sama nazwa ma pochodzić od Cabanów, czyli ludności która przybyła do Chrzanowa w XIII w. Co ciekawe, nazwa ta została wyłoniona w plebiscycie dopiero w 2005 r. Wcześniej potrawa znana była jako \"pieczone\". Danie przygotowuje się z ziemniaków, marchewki, pietruszki, cebuli, liści kapusty, buraków i wędlin, takich jak boczek czy kiełbasa (pierwotnie była to wyłącznie słonina). Według tradycji ziemniaki po cabańsku piecze się w kamionkowym garnku lub żeliwnym kociołku bez przykrywki. Do tego celu służą liście kapusty, a jako docisku używa się wyciętego kawałka darniny. Do tej pory niektórzy mieszkańcy Chrzanowa i okolic tak przygotowują to danie. Dziś już trudno jest przygotować chrzanowskie danie w tradycyjnym żeliwnym garnku na palenisku. Z powodzeniem jednak możesz przyrządzić ziemniaki po cabańsku na grillu, w kuchence czy w piekarniku. Potrawę można podawać z kubkiem kwaśnego mleka, maślanki, kefiru bądź ogórkiem kiszonym. Tradycyjnie specjał serwowano w kształcie przypominającym kopczyk na liściach kapusty. Zobacz także przepis na pyszne pulpety po cygańsku w aromatycznym sosie pomidorowym z warzywami:", "url": "https://pysznosci.pl/ziemniaki-po-cabansku-przepis-na-danie-na-grilla,6919216468268673a", "category": "małopolskie", "sub_category": "Gotowe dania i potrawy", "phrase": "Ziemniaki po cabańsku"}