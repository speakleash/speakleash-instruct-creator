{"meta_description": "W zależności od regionu Polski, potrawa ta przybiera rozmaite nazwy - pieczonki, duszonki, prażonki, kociołek lub też ziemniaki po cabańsku. Bez", "title": "Ziemniaki po cabańsku - czym są i jak je zrobić?", "content": "Znamy mnóstwo sposobów na zaserwowanie ziemniaków z ogniska. Jednym z najpopularniejszych jest upieczenie ich w specjalnym, żeliwnym kociołku, dzięki czemu zyskują niepowtarzalny aromat. Chociaż przygotowane w ten sposób ziemniaki jada się w całym kraju, Chrzanów został okrzyknięty jej stolicą. W 2011 roku została wpisana Listę Produktów Tradycyjnych, dołączając tym samym do oscypków, krakowskich obwarzanków czy też karpia zatorskiego. Jak wskazują źródła, nazwa \"ziemniaki po cabańsku\" jest jak najbardziej współczesna, jednak jej korzenie sięgają XII wieku, czyli okresu najazdów tatarskich. To właśnie w tamtym czasie na ziemi chrzanowskiej pojawili się cabani - pasterze wędrujący razem z ordą tatarską. Część z nich pozostała na stałe osiedliła się w okolicach Chrzanowa, kultywując swoją tradycję i stając się znamienitymi obywatelami miasta. Słynny kociołek był potrawą, którą cabani piekli przez cały dzień, aby cieszyć się jej smakiem po zakończeniu pracy. Ponieważ przygotowanie tego dania nie wymagało szczególnej uwagi, a do jego zrobienia można było użyć łatwodostępnych składników, szybko zyskało popularność, która nie słabnie do dziś. Co wchodzi w skład ziemniaków po cabańsku? Co oczywiste, podstawą tego dania są ziemniaki. Poza nimi, do kociołka powinna trafić także cebula, kiełbasa i boczek. Lista składników potrzebnych do przygotowania pieczonek może się zmieniać w zależności od regionu oraz sezonu. Tradycyjna receptura, zgłoszona na Listę Produktów Tradycyjnych, zakłada również użycie marchwi, buraków i natki pietruszki, dzięki czemu danie staje się bardziej kolorowe. Jednak nic nie stoi na przeszkodzie, abyście użyli nieco innych warzyw i rodzajów mięs. Bardzo istotnym jest, aby wszystkie składniki pokroić na kawałki o podobnych rozmiarach, a następnie naprzemiennie, warstwami w kociołku. W ten sposób zyskacie pewność, że wszystko upiecze się w tym samym czasie. Początkowo ziemniaki pieczono w glinianych garnuszkach, które z czasem zostały zastąpione przez żeliwne kociołki. Znacznie lepiej wytrzymują one wysoką temperaturę oraz są mniej podatne na uszkodzenia. Dobrze jest wybrać garnek o grubych ściankach, ponieważ jest on bardziej wytrzymały i znacznie lepiej przewodzi ciepło. Poszukując kociołka na pieczonki, możecie spotkać się z trzema modelami - zawieszanymi nad ogniem, wkładanych wprost do ogniska oraz takie, które posiadają własny stelaż. Warto zwrócić uwagę na pokrywę takiego garnka - niektóre modele posiadają specjalne pokrętła, dzięki czemu potrawa piecze się pod wyższym ciśnieniem, zyskując znacznie lepszy smak. Możecie również zdecydować się na bardziej tradycyjną metodę, czyli przykrycie garnka liściem kapusty oraz obciążenie go kawałkiem darni. Jeśli chciałbyś przygotować pieczonki, skorzystaj z przepisów naszych użytkowników, którzy przygotowują to danie na różne sposoby. Oto niektóre z ich propozycji. Fot. WiechK na Smaker.pl/ Aby zobaczyć przepis, kliknij w zdjęcie. Fot. Sliwkawegierka na Smaker.pl/ Aby zobaczyć przepis, kliknij w zdjęcie. Fot. Kuchmariola63 na Smaker.pl/ Aby zobaczyć przepis, kliknij w zdjęcie. Fot. Kuchmariola63 na Smaker.pl / Aby zobaczyć przepis, kliknij w zdjęcie. Fot. Annawk na Smaker.pl / Aby zobaczyć przepis, kliknij w zdjęcie. Fot. Basiliana na Smaker.pl / Aby zobaczyć przepis, kliknij w zdjęcie. Fot. Kardamonovy na Smaker.pl / Aby zobaczyć przepis, kliknij w zdjęcie. Fot. Kuchmariola63 na Smaker.pl / Aby zobaczyć przepis, kliknij w zdjęcie. Fot. Albert_heijn na Smaker.pl / Aby zobaczyć przepis, kliknij w zdjęcie. Fot. SlodkoSlodka83 na Smaker.pl / Aby zobaczyć przepis, kliknij w zdjęcie.", "url": "https://smaker.pl/informacje-ziemniaki-po-cabansku-czym-sa-i-jak-je-zrobic,1901756,a,.html", "category": "małopolskie", "sub_category": "Gotowe dania i potrawy", "phrase": "Ziemniaki po cabańsku"}