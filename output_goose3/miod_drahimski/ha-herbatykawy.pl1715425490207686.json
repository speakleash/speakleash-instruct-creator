{"meta_description": "Poznaj wyjątkowy smak miodu drahimskiego - naturalny, zdrowy i pełen aromatu. Odkryj korzyści zdrowotne i zastosowania tego niezwykłego produktu!", "title": "Miód Drahimski sklep - (s. 1) - h&a", "content": "Domyślne Nazwa produktu od A do Z Nazwa produktu od Z do A Od najniższej ceny Od najwyższej ceny Od najnowszego produktu W ofercie naszego sklepu znajdziecie oczywiście wszystkie odmiany miodu drahimskiego. O ile miody rzepakowy, gryczany i wielokwiatowy dostępne są przez cały rok, to jednak w przypadku miodu wrzosowego i lipowego często trzeba się uzbroić w cierpliwość i poczekać do następnego sezonu. Produkcja tych dwóch miodów nie jest duża i na ich pozyskanie duży wpływ ma też pogoda. Wraz z wprowadzeniem z Ameryki do Polski robinii akacjowej rozpoczęła się też produkcja całkiem nowej odmiany miodu na Pojezierzu Drawskim. Akacja tak dobrze zadomowiła się w naszym klimacie, że często zaczęła tworzyć nawet skupiska składające się przedstawicieli drzew tego gatunku. Te zagajniki to bardzo bogaty pożytek pszczeli , a miód akacjowy wytworzony z kwiatów tych roślin cechuje się ciekawymi właściwościami. Rozwój uprawy facelii błękitnej, miododajnej rośliny wykorzystywanej dotychczas jako zielony nawóz spowodował powstanie produkcji miodu faceliowego. Ten słodki i łagodny w smaku miód coraz śmielej wkracza na nasze stoły. Obie odmiany miodu, tzn. miód akacjowy i faceliowy nie należą do rodziny miodów drahimskich. Jednak ze względu na ciekawy smak i zapach są tutaj produkowane. Miód Drahimski – co to jest? Krótka historia Miodu Drahimskiego Miód drahimski to miód regionalny pochodzący z Pojezierza Drawskiego. Historia produkcji miodu na tych terenach sięga jeszcze XVI w. W licznie występujących tam borach uwcześni bartnicy hodowali pszczoły leśne w wydrążonych w tym celu dziuplach w pniach drzew, tzw. barciach. Najczęściej były to stare, ponad stuletnie sosny, bo tylko takie, ze względu na dużą średnicę pnia nadawały się do wydrążenia wystarczających rozmiarów dziupli. Prawdopodobnie pierwotnie miód drahimski był tzw. miodem wielokwiatowym leśnym. Umiejscowione w borach pszczoły zbierały nektar z kwiatów runa leśnego czy podszytu z pewnością wzbogacając go o obecną na drzewach spadź. Ten wspomniany wcześniej miód leśny i wrzosowy to pierwsze miody wytwarzane na większą skalę na Pojezierzu Drawskim. Miód pochodzący z tego regionu został wpisany na listę produktów tradycyjnych, a w 2011 roku został uznany przez Komisję Europejską jako Chronione Oznaczenie Geograficzne. W związku z tym za miód drahimski można uznać tylko pięć jego odmian: rzepakowy, gryczany, wielokwiatowy, lipowy i wrzosowy. Produkowany może być na obszarze dwóch powiatów: drawskiego i szczecineckiego, w tym gmin: Czaplinek, Wierzchowo, Borne Sulinowo i Barwice. Ciekawostką jest fakt, że wszyscy producenci miodu drahimskiego używają tych samych etykiet. Na rozległych terenach Pojezierza Drawskiego pośród jezior i borów występowały także liczne wrzosowiska. To na nie często uwcześni bartnicy kierowali swoje pszczoły, wykorzystując wysoką miododajność tych roślin. Po dziś dzień ten miód najbardziej kojarzy się z pszczelarstwem na tych terenach. Niestety jego produkcja nie jest nieograniczona i dostępność tego miodu na rynku najczęściej kończy się późną jesienią. Bywają lata kiedy to w przypadku niekorzystnych warunków pogodowych mających miejsce w okresach kwitnienia wrzosów pszczelarze produkują bardzo nieduże ilości. Obok wrzosowego także miód lipowy był kolejną odmianą produkowaną na szerszą skalę przez drawskich bartników. Sprzyjały temu liczne aleje lipowe, które po dziś dzień można spotkać na terenie Pojezierza Drawskiego. Pnie lip, podobnie jak sosen były także wykorzystywane do tworzenia barci dla pszczół leśnych. Z czasem wraz z rozwojem rolnictwa na tych terenach i wprowadzeniem upraw rzepaku oraz gryki do listy miodów drahimskich dołączyły dwa kolejne miody: rzepakowy i gryczany. Szczególnie ten pierwszy spotyka się z uznaniem konsumentów. Ceniony jest za łagodny smak i przyjemny, przypominający kwiaty rzepaku zapach. To kolejny bardzo popularny miód z tego regionu, Bogactwo roślin, pożytków pszczelich sprzyja pozyskaniu przez pszczoły nektaru z przeróżnych roślin. W okresach kiedy nie kwitną jeszcze masowo rzepak lipa wrzos czy gryka, to właśnie ten miód powstaje w drawskich pasiekach. Miód drahimski nie zdobyłby sobie uznania gdyby nie fakt, że wyróżnia go kilka istotnych cech. Miody drahimskie charakteryzują się nie tylko pięknym zapachem i wyraźnym smakiem, zawdzięczając to wspomnianemu wcześniej bogactwu miododajnych roślin, czystemu środowisku i przykazywanym z pokolenia na pokolenie tradycjom pszczelarskim. Istotny jest też fakt, że miody drahimskie cechuje większa zawartość pyłków przewodnich (na ich podstawie kwalifikuje się miód do poszczególnej odmiany). Jeśli szukasz oryginalnego i smacznego podarunku, miód jest idealnym rozwiązaniem. Nie tylko jest to naturalny produkt o niezwykłych właściwościach zdrowotnych, ale również stanowi wyjątkową i elegancką propozycję upominku. Dzięki szerokiemu wyborowi różnych rodzajów miodów, możesz dopasować swój prezent do gustu obdarowywanej osoby. Czy to mały miodek na prezent dla kolegi z pracy, zestaw miodów dla nauczyciela czy ekskluzywny zestaw miodów świątecznych - możliwości są nieograniczone. Zestawy miodów są szczególnie popularne jako prezenty świąteczne. Możesz stworzyć unikalny zestaw różnych smaków i odmian miodów, aby sprawić radość bliskim w czasie magicznej atmosfery Bożego Narodzenia. Zdecydowanie warto rozważyć podarowanie miodu jako prezentu. To nie tylko pyszna przekąska, ale również wyraz troski o zdrowie i dobre samopoczucie obdarowywanej osoby. Spraw, by Twój prezent był niezapomniany dzięki naturalnemu bogactwu smaku i aromatu miodów!", "url": "https://ha-herbatykawy.pl/pl/c/Miod-Drahimski/137", "category": "zachodniopomorskie", "sub_category": "Miody", "phrase": "Miód drahimski"}