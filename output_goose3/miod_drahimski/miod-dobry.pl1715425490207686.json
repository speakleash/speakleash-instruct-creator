{"meta_description": "", "title": "Surowy Miód Gryczany Drahimski 900g", "content": "Miód gryczany w stanie płynnym ma barwę ciemnobrunatną, prawie czarną. Po skrystalizowaniu staje się nieco jaśniejszy. Krystalizuje bardzo powoli, przyjmując postać gruboziarnistą, niejednolitą. Norma Polska dopuszcza na jego powierzchni warstwę płynną. Miód gryczany ma bardzo intensywny i przyjemny zapach kwiatów gryki oraz charakterystyczny ostry, słodki i lekko piekący smak. Drahim to starożytna nazwa regionu Pojezierza Drawskiego. Pod jedną nazwą miód drahimski sprzedawanych jest pięć odmian miodów pszczelich nektarowych, pochodzących z Pojezierza Drawskiego, w tym miód gryczany. Od 16 czerwca 2011 r. miód drahimski jest wpisany do unijnego rejestru jako Chronione Oznaczenie Geograficzne. Nazwa może być stosowana dla miodów zebranych na terenie gmin: Czaplinek, Wierzchowo, Barwice, Borne Sulinowo oraz Nadleśnictwa Borne Sulinowo położonych na Pojezierzu Drawskim.", "url": "https://miod-dobry.pl/Surowy-Miod-Gryczany-Drahimski-900g-/139", "category": "zachodniopomorskie", "sub_category": "Miody", "phrase": "Miód drahimski"}