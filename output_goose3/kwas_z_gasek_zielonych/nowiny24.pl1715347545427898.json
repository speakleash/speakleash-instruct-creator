{"meta_description": "W marcu kolejne trzy produkty z Podkarpacia zostały wpisane na Listę Produktów Tradycyjnych. Podkarpacie ma już na tej liście 725 produktów i zajmuje trzecie miejsce w kraju.", "title": "Kolejne produkty z Podkarpacia wpisane na Listę Produktów Tradycyjnych", "content": "Na listę trafiły właśnie specjały z gminy Pysznica kwas z gąsek zielonych, pierogi z kaszy jaglanej z serem i kiełbasa pieczona świąteczna po pysznicku. Kwas z gąsek zielonych to niezbyt gęsta zupa grzybowa, którą gotuje się na bazie kiszonej kapusty z zielonymi gąskami i kaszą jaglaną. Jest to \"firmowa\" potrawa gospodyń z miejscowości Słomiana w gminie Pysznica. Pierogi z kaszy jaglanej z serem to także potrawa ze Słomianej. Ciasto na takie pierogi robi się z masłem, są przez to bardzo delikatne. Kiełbasa pieczona świąteczna po pysznicku też pochodzi ze Słomianej. Kiełbasę zaparza się w gorącej wodzie, układa w brytfannach, wyłożonych słomą lub patykami z drewna olchowego lub dębowego, a potem piecze przez godzinę w dobrze rozgrzanym piecu chlebowym.", "url": "https://nowiny24.pl/kolejne-produkty-z-podkarpacia-wpisane-na-liste-produktow-tradycyjnych/ar/6076995", "category": "podkarpackie", "sub_category": "Gotowe dania i potrawy", "phrase": "Kwas z gąsek zielonych"}