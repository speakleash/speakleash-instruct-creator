{"meta_description": "", "title": "Masło z Hajnówki – Produkt Tradycyjny – OSM w Hajnówce", "content": "Masło z Hajnówki to kolejny produkt naszej hajnowskiej mleczarni, który został wpisany w dniu 08-10-2018 na Listę Produktów Tradycyjnych Ministerstwa Rolnictwa i Rozwoju Wsi. Wcześniej na listę produktów tradycyjnych zostały wpisane Twarogi Hajnowskie (14-07-2009r). Masło produkowane przez hajnowską mleczarnię jest produktem naturalnym, którego wyrób prowadzony jest w sposób tradycyjny w masielnicach, nieprzerwalnie od 1962 roku. Tradycyjny jest skład masła – bez jakichkolwiek dodatków wpływających na jego barwę, smak, aromat i konsystencję. Powstaje wyłącznie ze świeżej śmietanki. Nasze masło nie ma sobie równych. Jest delikatne, żółte, pachnące.  Śmietanka otrzymywana jest z wyselekcjonowanego mleka, które pozyskiwane jest od krów żywionych tradycyjnymi paszami przygotowanymi we własnych gospodarstwach oraz wypasanych na naturalnych łąkach. Mało uprzemysłowiony teren, którego znaczną część zajmują łąki o wyjątkowo bogatej różnorodności traw i ziół nie spotykanej na innych terenach powodują, że Masło z Hajnówki posiada wyjątkowy aromat i smak.  Masło jest produktem o niskim stopniu przetworzenia oraz wyjątkowej wartości i aktywności biologicznej. W swoim składzie nie zawiera konserwantów ani żadnych innych substancji szkodliwych dla zdrowia.  Masło to przede wszystkim wielka różnorodność, łatwo przyswajalny przez organizm ludzki kwasów tłuszczowych. Dlatego też polecane jest szczególnie dzieciom, osobom cierpiącym na dolegliwości przewodu pokarmowego, osobom w diecie lekkostrawnej i rekonwalescentom.  Spożycie masła zmniejsza prawdopodobieństwo miażdżycy, nowotworów, schorzeń neurologicznych oraz wzmacnia układ odpornościowy. Masło jest najłatwiej strawnym tłuszczem zwierzęcym naszej diety. Jego wyjątkowe walory odżywcze i dietetyczne znane są od wieków.", "url": "https://osmhajnowka.pl/maslo-z-hajnowki-produkt-tradycyjny/", "category": "podlaskie", "sub_category": "Oleje i tłuszcze (masło, margaryna itp.)", "phrase": "Masło z Hajnówki"}