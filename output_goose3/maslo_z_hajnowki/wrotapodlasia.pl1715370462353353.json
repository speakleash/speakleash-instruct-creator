{"meta_description": "", "title": "#PodlaskieKupujeLokalnie. Polecamy masło, twaróg oraz ser z Hajnówki", "content": "Od prawie 50 lat w Hajnówce działa OSM. Dzisiaj zatrudnia ponad 200 osób, które dokładają wszelkich starań, aby produkty były najwyższej jakości. Kluczem do niepowtarzalnego smaku wyrobów przedsiębiorstwa jest mleko sprowadzane z gospodarstw leżących w otulinie Puszczy Białowieskiej i Knyszyńskiej z dala od wielkich ośrodków przemysłowych, oraz różnego trawy i zioła pochodzące z podlaskich łąk. Flagowymi produktami mleczarni, które mogą na stałe zagościć na naszym stole są Twaróg hajnowski oraz Masło z Hajnówki. Warto również spróbować wyrobu o bursztynowej barwie, Sera Carskiego z Hajnówki, nazywanego carem wszystkich serów. W 2012 roku został nagrodzony tytułem Podlaskiej Marki. Ponadto zyskał także uznanie konsumentów i jest laureatem licznych konkursów. Zakład łącząc tradycyjną recepturę z najnowszymi osiągnięciami technologicznymi, dba by jakość oraz smak naszych produktów była najlepsza nawet dla najbardziej wymagających klientów. Jeśli jesteś rolnikiem, producentem, sprzedawcą z województwa podlaskiego i chcesz, by Twoje produkty trafiły do szerokiego grona klientów? Zgłoś się do nas!", "url": "https://wrotapodlasia.pl/pl/rolnictwo/wiadomosci/produkt_lokalny/podlaskiekupujelokalnie-polecamy-maslo-twarog-oraz-ser-z-hajnowki.html", "category": "podlaskie", "sub_category": "Oleje i tłuszcze (masło, margaryna itp.)", "phrase": "Masło z Hajnówki"}