{"meta_description": "Sk&oacute;rkę z cytryny zetrzeć na tarce o małych otworach i wymieszać z mąką. Filety poporcjować, posolić i skropić sokiem z cytryny. Następnie obtoczyć kolejno", "title": "Ryba na słodko-kwaśno", "content": "Skórkę z cytryny zetrzeć na tarce o małych otworach i wymieszać z mąką. Filety poporcjować, posolić i skropić sokiem z cytryny. Następnie obtoczyć kolejno w mące, roztrzepanym jajku i wiórkach kokosowych. Smażyć na małym ogniu z dwóch stron (trzeba bardzo uważać, bo wiórki łatwo się przypalają). Pora pokroić w cienkie plasterki i smażyć na rozgrzanym oleju przez kilka minut, aż zmięknie. Posolić do smaku. Usmażone pory przełożyć do naczynia żaroodpornego, na to położyć usmażone ryby - jedną obok drugiej. Sos chili wymieszać z octem do smaku (żeby wyszedł sos słodko-kwaśny zastosować proporcje ok. 100 ml sosu na 1 łyżkę octu) i następnie polać ułożone ryby w naczyniu żaroodpornym. Sosu nie musi być bardzo dużo, ważne, żeby pokrył cienką warstewką ryby. Podawać na ciepło.", "url": "http://wielkiezarcie.com/przepisy/ryba-na-slodko-kwasno-30023510", "category": "pomorskie", "sub_category": "Produkty rybołówstwa, w tym ryby", "phrase": "Ryba na kwaśno"}