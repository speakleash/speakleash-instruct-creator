{"meta_description": "", "title": "Lokalne skarby kulinarne. (fotoreportaż)", "content": "Celem tego konkursu jest identyfikacja i promocja produktów wytwarzanych tradycyjnymi metodami na terenie Buskiej Lokalnej Grupy Działania stanowiących element dziedzictwa kulinarnego naszego regionu i element tożsamości społeczności lokalnych. Konkurs miał za zadanie wzmocnienie pozycji rynkowej tych produktów, wzbudzenie większego zainteresowania wśród potencjalnych konsumentów, a w rezultacie doprowadzenie do powstania rynku produktów wysokiej jakości. Kapituła oceniała zgłoszone produkty i potrawy według następujących kryteriów: - „pierwsze wrażenie” - wygląd, estetyka, sposób prezentacji, opakowanie - nazwa – czy jest nazwą historyczną, ludową, regionalną - opis produktu – tradycja, historia, związek z regionem - walory smakowe - surowce – czy produkt wytwarzany jest z wykorzystaniem lokalnych surowców, czy jest możliwość identyfikacji pochodzenia poszczególnych składników od momentu powstania w gospodarstwie rolnym aż do końcowego produktu. Stoiska wystawiło czternaście gmin z powiatów buskiego i kazimierskiego oraz cztery z Małopolski (Busko – Zdrój, Nowy Korczyn, Stopnica, Solec-Zdrój, Pacanów, Wiślica, Bolesław, Gręboszów, Mędrzechów, Olesno, Czarnocin, Skalbmierz, Bejsce, Opatowiec). Do przeglądu i oceny stanęły artykuły, produkty przygotowane przez koła gospodyń wiejskich, gospodarstwa agroturystyczne, restauracje, stowarzyszenia lokalne, spółdzielnie producenckie, przedsiębiorcy branży spożywczej, uzdrowiska. Wszystko oprawione swoistą dla danego terenu czy specyfiki działania dekoracją, wystrojem. Wśród prezentowanych potraw i produktów można było zapoznać się między innymi ze smakiem wełeckiej zupy czosnkowej, galycyjskiej grochówki z mięsiwem wieprzowym, kaczki według receptury babci Jadzi , żurku babci z Olesna, buncokiem strzałkowskim z niedźwiedzim czosnkiem, gałami żabieckimi, kaszanką szarbianką, pierogami z fasolą ‘piękny Jaś”, potraw ze śliwką damachą, grądzkimi blachorzami, pierogami zalipskimi czy dzianiem wiślickim. Autorskie w składzie, sposobie produkcji wykonania były tu kiełbasy, szynki zachowane w przepisie tylko na Ponidziu. Były też całe zestawy naturalnych miodów pszczelich, win, nalewek, napojów naturalnych z naszą „Buskowianką” na czele. Spośród 40 ocenianych produktów Kapituła Konkursowa wybrała 12: 1. Naturalna Woda Mineralna Buskowianka Zdrój 2. Czosnek z Wełcza 3. Szynka z Broniny 4. Żabieckie Gały 5. Kiełbasa z rodu Góry 6. Śliwka Damacha 7. Grądzkie blachorze 8. Strojcowskie zawijoki z ziemniaków 9. Zolipskie pirogi 10. Pierogi z fasolą i boczkiem 11. Nadwiślański ogórek konserwowy z Kanny 12. Kaszanka – szarbianka W oprawie festiwalu smaków części artystycznej wystąpił Zespół Bez Nazwy, formacja muzyczno-wokalna prowadzona przez grającego na akordeonie i śpiewającego... wicestarostę pińczowskiego Marka Omastę oraz wystawa palm wielkanocnych rozłożona w holu głównym Buskiego Samorządowego Centrum Kultury. Swoje oryginalne produkty do oceny konkursowej przedstawiły:  BUSKA LOKALNA GRUPA DZIAŁANIA „SŁONECZNY LIDER” 1. „Uzdrowisko Busko – Zdrój” SA – Naturalna Woda Mineralna Buskowianka Zdrój 2. Zamek Dersława. Restauracja Gościniec – Kaczka pieczona jabłkiem obłożona z Zamku Dersława Restauracji Gościniec wg receptury babci Jadzi 3. Artur Fodymski – Schab wędzony 4. Gospodarstwo Agroturystyczne „U Damiana” Damian Galus – „Wino spod Kapturowej Góry” 5. Gospodarstwo Agroturystyczne „Brzoskwiniowy Sad” Grażyna Korepta – Siesławicka Gęś 6. Kula Józef – Miód z Wełcza (mniszkowy i wielokwiatowy) 7. Koło Gospodyń Wiejskich w Wełczu – Czosnek z Wełcza i Wełecka zupa czosnkowa 8. Piotr Jastrząb – Szynka z Broniny 9. Stowarzyszenie Agroturystyczne i Turystyki Wiejskiej „Relax” – Anyżówka Zdrojowa 10. Jacek Tarkowski Winnica Zbrodzice – Wino Gronowe Herbowe 11. Maria Szczukiewicz – Chrzan na święconkę 12. Hotel „Pod Świerkiem” T. Ura, V. Ura, M. Ura – Pyrz – Uraczek 13. Teresa Wrona – Pączki z Widuchowy STOWARZYSZENIE „G5” 1. Halina Abratańska – Dzianie 2. Uzdrowisko Solec – Zdrój Sp. z o.o. – Wędzony Karp Królewski z Wójczy 3. Stowarzyszenie „Żabieckie Powiślanki” – Żabieckie Gały 4. Teresa Łukasik – Buncok strzałkowski z niedźwiedzim czosnkiem 5. Eleonora Bąk – Oponki ziemniaczane  6. Dom Kultury Heńka Góry – gospodarstwo agroturystyczne – Kiełbasa z rodu „Góry” 7. Stowarzyszenie Koło Gospodyń Wiejskich Wsi Kików – Chleb z Perłowym Jasiem 8. Hotel Mateo Barbara Kapusta – Śliwka Damacha – karkówka  9. Gmina Nowy Korczyn – Pierożki drożdżowe z Perłowym Jasiem 10. Teresa Sowula – Nalewka Królewska 1. Koło Gospodyń Wiejskich w Boszczynku – Swojski wek 2. Spółdzielnia Producentów Warzyw i Owoców „SIELEC” – Sielecki dżem marchewkowy 3. Michał i Zdzisława Sterna – Galas – sos śliwkowy 4. Koło Gospodyń Wiejskich w Szarbii Zwierzynieckiej – Kaszanka – szarbianka  5. Agata Jackiewicz – Napój alkoholowy owocowy – nalewka z bzu czarnego 6. Helena Niedźwiedź Restauracja „W Starym Młynie” – Pierogi z fasolą i boczkiem 7. Koło Gospodyń Wiejskich z Sielca Koloni – Sielecki torcik marchewkowy 8. PPHU FULAR Spółka Jawna – Wędliny z chlebowego pieca 9. Raś Stefan – napój alkoholowy owocowy – wino morawiańskie 10. Koło Gospodyń Wiejskich w Drożejowicach – Skalbmierskie ogórki kiszone 11. Koło Gospodyń Wiejskich Samocice – Galycyjska Grochówka z Mięsiwem Wieprzowym 12. Danuta i Tadeusz Zawodny Gospodarstwo rolne pasieczne – Gręboszowski Miód Wielokwiatowy 13. Bogdan i Stanisław Łysik Przetwórstwo owocowo – warzywne – „Vitkanex” – Nadwiślański Ogórek Konserwowy z Kanny 14. Krystyna Mamulska – Pomarańczowo – kawowa nalewka z Mędrzechowa 15. Koło Gospodyń Wiejskich Strojców – Strojcowskie Zawijoki z Ziemniaków 16. Wanda Chlastawa Dom Malarek w Zalipiu – Zolipskie Pirogi 17. Anna i Marcin Kapłon F.H.U „Gorce” – Żurek Babci z Olesna 18. Koło Gospodyń Wiejskich Grądy – Grądzkie Blachorze Prezentacja konkursowa ma to do siebie, że spośród wielu oferowanych do oceny artykułów i produktów wyróżniana jest wąska ich grupa. Ale dla tych, którzy uczestniczyli w tym festiwalu każda prezentacja ma w sobie to coś … coś niepowtarzalnego, oryginalnego i jedynego w swoim rodzaju. Tam warto było być, zobaczyć, degustować i cieszyć oczy wspaniale przygotowanym regionalnym zestawem kulinarnych osobliwości. Gratulacje dla organizatorów i uczestników Festiwali Smaków w Busku-Zdroju.", "url": "https://www.busko.com.pl/lokalne-skarby-kulinarne-fotoreportaz,,3,1,1,11582,n.html", "category": "małopolskie", "sub_category": "Gotowe dania i potrawy", "phrase": "Strojcowskie zawijoki z ziemniaków"}