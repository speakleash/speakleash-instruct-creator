{"meta_description": "", "title": "Poznajmy się bliżej – KGW Strojców - Gminna Biblioteka Publiczna w Bolesławiu", "content": "Rozpoczęcie działalności stowarzyszenia datuje się na rok 2005. W tym też roku została założona Ochotnicza Straż Pożarna w Strojcowie.   Ze względu na liczne spotkania związane z nowo powstałą jednostką, panie z KGW przygotowywały imprezy okolicznościowe, a było ich bardzo dużo. Zaliczyć można do nich między innymi choinki, spotkania noworoczne, opłatki, dzień kobiet, ogniska na zakończenie wakacji, warsztaty, spotkania na Dzień Strażaka. Na takich spotkaniach powstawały rożne pomysły i rodziły się kolejne inicjatywy. Na początku był remont, przebudowa kuchni oraz jej doposażenie. Większość prac wykonywana była w czynie społecznym w pełnym zaangażowaniu całej lokalnej społeczności, która liczy około 100 mieszkańców. Dzięki dobrej współpracy   z wójtem i Urzędem Gminy w Bolesławiu możliwe były dofinansowania z budżetu. Przy produkcji wieńców i prezentacji na dożynkach zaangażowana była cała społeczność Strojcowa – część bezpośrednio przy budowie wieńca, pozostali przy strojeniu wozu z drabinami   i ciągnika. Pierwsze wieńce, święcone podczas Święta Matki Boskiej Zielnej w pobliskim Pawłowie były prostej budowy. Po licznych prośbach ówczesnego proboszcza wieniec trafił do Kościoła Parafialnego i zdobił świątynię w Bolesławiu. Początkowo tradycyjne wieńce z biegiem czasu stawały się coraz większe , okazalsze oraz bardziej współczesne . Wypełnione zbożami, ziołami oraz zdobione kolorowymi kwiatami, owocami oraz warzywami przedstawiały pracę rolników podczas żniw. W 2009 roku podczas dożynek gminnych w Samocicach, mieszkańcy wsi Strojców zdobyli pierwsze miejsce w konkursie na najładniejszy wieniec dożynkowy. Od tego czasu rok rocznie prezentowali wieńce podczas dożynek powiatowych – zdobywając nagrody o czym świadczą liczne dyplomy i nagrody. Na dożynki jeździli z pełnym kunsztem- ozdobiony wóz, w drabinach, na nim wieniec , osoby niosące wieniec, starości dożynkowi w strojach ludowych oraz zaprzyjaźniony akordeonista. Zawsze towarzyszyła im przyśpiewka pt. „Jak ja ze zaśpiwom” : Jak ja se zaśpiwom swym strojcowskim głosem  To mnie nie prześpiwo warszawianek osiem  Strojcowie, Strojcowie ty nasza wioseczko  Gdyby nie te doły, było by miasteczko  Gdyby nie te doły i nie ta murawa  Byłaby ach była z naszej wsi Warszawa.  – strojcowska przyśpiewka ludowa. Panie z Koła Gospodyń Wiejskich należały do zespołu ludowego „Eliksir” w pobliskiej Kannie. Dużym sukcesem Koła jest danie regionalne, czyli Strojcowskie Zawijoki z ziemniaków, które zostały wpisane na Listę Produktów Tradycyjnych Ministerstwa Rolnictwa i Rozwoju Wsi. Zawijoki prezentowane były w Busku Zdrój na Festiwalu Smaku, gdzie znalazły się w pierwszej dziesiątce najwyżej ocenianych dań, a konkurencja była ogromna. Ponadto KGW Strojców brał udział w Festiwalu Smaku w Krakowie, Karniowicach oraz w Tarnowie, prezentując tę potrawę na dożynkach gminnych i powiatowych. Współpracował z Gimnazjum w Podlipiu i przez parę lat ich danie gościło na stołach podczas uroczystości szkolnych i konkursach Piosenki Żołnierskiej i Partyzanckiej. Organizował liczne wycieczki do Wieliczki, Łańcuta, Dębna, Porąbki Uszewskiej, do teatru oraz kina. Dzięki współpracy z paniami z Biura Powiatowego Małopolskiego Ośrodka Doradztwa Rolniczego w Dąbrowie Tarnowskiej prezentował zawijoki w Ośrodku Polonijnym w Brniu na licznych uroczystościach plenerowych typu „Hubertus”,50-lecie koła łowieckiego Cyranka, Święto Rodziny.   Po jednej z prezentacji koło dostało zamówienie na produkcję zawijoków nawet na Węgry. Przepis na zawijoki można znaleźć w różnych książkach kuchni regionalnej i tradycyjnej: – Smaki i Zapachy Powiśla Dąbrowskiego  – Pamiętniki Kulinarne Ponidzia i Powiśla  – Tradycyje Kulinarne Regionu Tarnowskiego  oraz lokalne czasopismo „Mała Ojczyzna” Koło Gospodyń Wiejskich brało udział również w konkursie na najlepsze ciasto z owocami w roku 2020 – zdobyło wyróżnienie. A w tym roku zdobyło I miejsce na najlepsze ciasto serowe, w ramach nagrody uczestniczyło w warsztatach cukierniczych. Koło zostało zarejestrowane w 2018 roku, liczy 14 członków, a obecny zarząd to :", "url": "https://gbp.boleslaw.com.pl/poznajmy-sie-blizej-kgw-strojcow/", "category": "małopolskie", "sub_category": "Gotowe dania i potrawy", "phrase": "Strojcowskie zawijoki z ziemniaków"}