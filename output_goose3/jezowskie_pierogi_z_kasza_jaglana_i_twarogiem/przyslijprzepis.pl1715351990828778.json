{"meta_description": "", "title": "Pierogi z kaszą jaglaną i twarogiem na słodko", "content": "Mąkę i sól, olej i gorącą wodę miksuję. Ciasto wykładam na blat i zagniatam, w razie potrzeby podsypując mąką. Rozwałkowuję na placek grubości ok 1/2 cm i szklanką wycinam krążki.  Kaszę wsypuję na wrzącą i osoloną wodę i gotuję do miękkości, odcedzam i odstawiam by wystygła. Zimną łączę z białym serem, który uprzednio rozgniatam widelcem. Doprawiam do smaku solą i cukrem. Farszem nadziewam krążki, składam na pół i zlepiam brzegi dokładnie dociskając je do siebie. Gotowe pierogi wrzucam na wrzącą i lekko osoloną wodę, i gotuję 3-5 min, od wypłynięcia. Wyjmuję łyżką cedzakową i odstawiam by obeschły z wody  Na patelni rozgrzewam tłuszcz i podsmażam pierogi na rumiano z obu stron. Wykładam na talerz i polewam śmietaną. Ewentualnie można posypać po wierzchu cukrem, aczkolwiek ja używam odrobiny soli do śmietany.", "url": "https://www.przyslijprzepis.pl/przepis/pierogi-z-kasza-jaglana-i-twarogiem-na-slodko-1", "category": "podkarpackie", "sub_category": "Gotowe dania i potrawy", "phrase": "Jeżowskie pierogi z kaszą jaglaną i twarogiem"}