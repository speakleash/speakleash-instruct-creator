{"meta_description": "Atrakcje Regionów - Targi turystyczne w Chorzowie", "title": "Stowarzyszenie Lokalna Grupa Działania Ziemia Bielska", "content": "Lokalna Grupa Działania Ziemia Bielska to obszar 9 gmin powiatu bielskiego: Jaworze, Jasienica, Bestwina, Wilamowice, Kozy, Porąbka, Buczkowice, Wilkowice oraz sołectwa Czechowic-Dziedzic (Zabrzeg, Ligota, Bronów). To region o wysokim potencjale turystycznym, gospodarczym i społecznym. Możemy poszczycić się zróżnicowanym bogactwem przyrodniczym: mamy tu zarówno góry, ale też lasy, stawy i jeziora. Naszym niewątpliwym atutem są także liczne atrakcyjne zabytki i korzystny mikroklimat. Co ciekawe, na naszym obszarze krzyżują się wpływy kulturowe Zachodniej Małopolski, Śląska Cieszyńskiego oraz Górnego Śląska, można zatem powiedzieć, że wykształciła się tu mozaika różnych tradycji i zwyczajów.           Nasze Stowarzyszenie podejmuje różnorodne działania, by region był terenem stale rozwijającym się, przedsiębiorczym, atrakcyjnym, zadbanym oraz efektywnie wykorzystującym swoje zasoby, walory i dziedzictwo.           Jednym z działań było opracowanie marki lokalnej - Bogactwo Ziemi Bielskiej. Jej ideą przewodnią jest wykorzystanie potencjału bogactwa przyrodniczego i kulturowego naszych gmin. Jest ona narzędziem służącym do promocji produktów i usług związanych z regionem, oferowanych głównie przez twórców i usługodawców z naszego obszaru. Jednym z beneficjentów marki lokalnej jest LOSKA ART, właścicielka firmy - Pani Agnieszka tworzy unikatową, ręcznie wykonywaną artystyczną biżuterię botaniczną. Wśród markowych produktów i usług znajdują się także: drewniane zabawki firmy \"Tarnawa\", ceramika firmy Kera-Ceramika S.C. G.M. Rajzer, miody z gminy Porąbka, Flamandia & Willa Leśnai. Te, i inne produkty i usługi zostały ujęte w dedykowanym marce katalogu oraz na stronie internetowej www.bogactwo.ziemiabielska.pl           Innym działaniem ukierunkowanym na promocję walorów LGD Ziemia Bielska był projekt \"Dwa regiony, wspólne dziedzictwo\" wspólfinansowany z Europejskiego Funduszu Rozwoju Regionalnego w ramach Programu Współpracy Transgranicznej Interreg V-A Polska-Słowacja 2014-2020 oraz z budżetu państwa. Wynikiem projektu, realizowanego w partnerstwie z LGD Dolny Liptów ze Słowacji, było stworzenie katalogu, który prezentuje piękne, wspólne, polsko-słowackie dziedzictwo. Znalazły się w nim „perełki” architektoniczne, inspirujące wydarzenia i ciekawe zwyczaje, ale także aromatyczne potrawy oraz przykłady lokalnych dialektów – słowem: wszystko to, co czyni obszar lokalnych grup wyjątkowym. Współpraca zaowocowała także wydaniem gry memory dla najmłodszych, prezentującej elementy dziedzictwa lokalnego obu regionów i zorganizowaniem wspólnych polsko-słowackich targów rękodzieła.           Zachęcamy do odwiedzenia naszej strony internetowej: www.ziemiabielska.pl, i profilu na Facebook: https://www.facebook.com/ziemia.bielska           Atrakcje: LOSKA ART - laureat marki lokalnej Bogactwo Ziemi Bielskiej oraz beneficjent LGD. Zaprezentowana zostanie unikatowa, ręcznie wykonywana artystyczna biżuteria botaniczna LOSKA ART, wykonana z brązu, mosiądzu i porcelany. Na stoisku będzie możliwość zakupu w formie prezentu zarówno niepowtarzalnej biżuterii, jak i drobnej ceramiki. Dodatkowo na stoisku odbywać się będą pokazy wykonywania \"Girlandy kwietnej\" z możliwością zakupu wianków i ozdób kwiatowych.", "url": "http://atrakcje-regionow.pl/index.php/component/content/article/9-2016/199-wegry-eger-i-okolice", "category": "śląskie", "sub_category": "Miody", "phrase": "Miody z gminy Porąbka"}