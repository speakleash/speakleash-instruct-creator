{"meta_description": "Gmina Porąbka", "title": "Porąbka: powstanie gminna pasieka", "content": "Od kilku lat Gmina Porąbka posiada produkt tradycyjny, regionalny – „Miody z Gminy Porąbka”. Miody dzięki swym właściwościom i gwarancji pochodzenia, zostały wpisane na Listę Produktów Tradycyjnych, prowadzoną przez Ministra Rolnictwa i Rozwoju Wsi.  Zależy nam aby dzieci już od najmłodszych lat spożywały produkty zdrowe, lokalnego pochodzenia, z pewnego źródła. Mając na uwadze powyższe argumenty, zrodził się pomysł na założenie gminnej pasieki, z której pozyskany miód zostanie przekazany Przedszkolom – podkreśla Wójt Gminy Porąbka Paweł Zemanek. Pasieka powstanie w sąsiedztwie Centra Edukacji Ekologicznej w Porąbce, które mieści się obok Urzędu Gminy. Ponadto przy udziale Gminnego Koła Pszczelarzy ,,Bartnik\" w Porąbce, przedszkolaki, dzieci z terenu gminy, odbędą cykliczne warsztaty z pszczelarzami. Jak powstaje miód, jakie ma właściwości, dlaczego jest taki zdrowy – o tym wszystkim będziemy rozmawiać na spotkaniach.  Co ciekawe, w naszej pasiece znajdzie miejsce ul ze szklanymi ściankami, który pozwoli na obserwację pracy pszczółek. --------------------------- Miody z Gminy Porąbka wzmacniają serce, koją nerwy, ożywiają mózg, goją rany… Miody mają właściwości antybakteryjne - niektóre bakterie zwalczają lepiej niż antybiotyki. Do tego miody świetnie sprawdzają się jako kosmetyk. Warto wprowadzić miody do codziennego menu! Miód wielokwiatowy dzięki zawartości cukrów prostych jest to produkt łatwo przyswajalny przez organizm. Wprowadzone przez pszczoły do miodu lizolim, apidycyna oraz związki flawonoidowe, garbniki i kwasy benzoesowe mają działanie lecznicze i mogą być wykorzystywane jako środki profilaktyczne oraz wspomagające podstawowe leczenie (z wyjątkiem osób, u których występuje alergia na produkty pszczele).100 g miodu dostarcza ok. 325 kcal energii (wg dostępnej powszechnie literatury). Miód spadziowy charakteryzuje wysoka aktywność antybiotyczna i bakteriobójcza. Działa antyseptycznie , przeciwzapalnie i wykrztuśnie, wspomaga system odpornościowy człowieka. Polecany w schorzeniach dróg oddechowych , przewodu pokarmowego, serca, układu krążenia, układu nerwowego, przy zaburzeniach trawienia. Miód spadziowy zaleca się osobom pracującym przy komputerze. Miód nektarowo-spadziowy cechuje go wysoka zawartość enzymów, odpowiedzialnych za działanie przeciwzapalne miodów, dzięki czemu wykazuje działanie antybiotyczne. Stosowany w schorzeniach serca, układu krążenia, leczeniu dróg oddechowych, zaburzeniach trawienia i stanach zapalnych organizmu. Zmniejsza szkodliwe działanie używek: kawy, herbaty, alkoholu. Ma zdolność blokowania ołowiu. Stanowi cenny produkt odżywczy i odnawiający w stanach wyczerpania fizycznego i psychicznego organizmu. Jako miód mieszany, łączy w sobie właściwości lecznicze miodów nektarowych i spadziowych.", "url": "https://www.porabka.pl/aktualnosci/art-gmina-porabka-pasieka-ule-urzad-dzieci,590", "category": "śląskie", "sub_category": "Miody", "phrase": "Miody z gminy Porąbka"}