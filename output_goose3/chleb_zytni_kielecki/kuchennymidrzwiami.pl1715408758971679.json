{"meta_description": "", "title": "Chleb kielecki na zaczynie ziemniaczanym. Pieczemy polski chleb! – Kuchennymi drzwiami", "content": "Pieczemy polski chleb.  Tak o swojej akcji napisał Marcin na Durszlaku:Cudze chwalicie, swego nie znacie. Pieczemy fugaski, skony, biove, chleby wg receptur Hamelmana i inne mniej lub bardziej egzotyczne pieczywo. Często jednak nie pamiętamy o tym, że można też piec nasze wspaniałe, pyszne, aromatyczne, polskie chleby. Chleby pszenne, żytnie, razowe na zakwasie z twardą skórką, chleby z ziemniakami, z kminkiem, i z makiem, i z ziarnami lnu, i z czarnuszką, makiem i tatarką.  Wiedziałam,że upiekę,bo słowa Marcina zpadły we mnie głęboko.  Postanowiłam też stopniowo wypróbować inne dostępne przepisy na polski chleb. “Chleb – w kwaśnym mleku należało rozmieszać zakwas, dodać trochę mąki żytniej i garnek ugotowanych, przekręconych przez maszynkę ziemniakow (…), wymieszać. Nastepnego dnia dodawano dużo mąki żytniej, sól, wyrabiano ciasto w nieckach i odstawiano do wyrośnięcia.” Przepis na ten wiejski chleb znajduje się w książce Elżbiety Szot -Radziszewskiej Lemieszka,siemieniec,gamrota…Zapomniane potrawy ludowe Kielcczyzny,wydanej przez Muzeum Wsi Kieleckiej.  A przepis dostosowała Qd z forum CinCin.  Chleb kielecki,wiejski 400 g ( 1 kubek plastikowy) zsiadłego mleka  400g ugotowanych w mundurkach ziemniaków, przeciśniętych przez praskę lub zmielonych w maszynce ( NIE w malakserze!)  600 g mąki żytniej 720  400 g mąki pszennej krupczatki( może być i 650, ale znacznie smaczniejsze z krupczatką)  6 łyżek żytniego zakwasu dobrze dojrzalego i gęstego  1 płaska łyżka soli, najlepiej kamiennej ( do przetworow) Do miski włożyć ziemniaki, wlać zsiadłe mleko i zakwas, zamieszać, przykryć i odstawić na noc. Temperatura pokojowa.  Następnego dnia dodać całą mąkę żytnią i połowę mąki pszennej oraz sól. Wyrobić ( można robotem, aż ciasto będzie gładkie ). NIE DOLEWAĆ WODY!!!  Przełożyć z miski na dobrze wysypaną mąką stolnicę i wyrabiać, cały czas podsypując mąką, ciasto musi być dosyć gęste. Jeśli trzeba będzie dodać więcej niż pozostawione 200 g mąki, to nic nie szkodzi.  Uformować kulę, włożyć do naoliwionej miski i przykryć, niech rośnie.  Kiedy podwoi objętość – wyłożyć z powrotem na stolnicę, podzielić na dwie części i uformować dwa bochenki chleba. Przełożyć czy to do formy wysypanej otrębami czy do koszyczka.  Kiedy będzie gotowe do pieczenia – piec 15 min w temp.250 stopni i 40-60 min w 200.  Jak zwykle, popukane od dolu musi glucho dźwięczeć. Chleb wspaniały!  Prwadziwie wiejski,zdecydowany w smaku.  Cudownie chrupiący.  Przygotowałam do niego prostą sałatkę ze świeżo wędzonego pstrąga i przepiórczych jaj prosto ze wsi. Rybę obrać ze skóry i ości.Podzielić na kawałki.  Jajka ugotować – 3 minuty,wystudzić i obrać.  Podzielić na połowy.  Posiekać szczypiorek i koper.  Wymieszać wszystko z majonezem,szczypiorkiem i koprem.  Doprawić solą i pieprzem.", "url": "https://www.kuchennymidrzwiami.pl/chleb-kielecki-na-zaczynie-ziemniaczanym-pieczemy-polski-chleb/", "category": "świętokrzyskie", "sub_category": "Wyroby piekarnicze i cukiernicze", "phrase": "Chleb żytni kielecki"}