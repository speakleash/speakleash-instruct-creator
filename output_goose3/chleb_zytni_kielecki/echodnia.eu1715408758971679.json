{"meta_description": "Chleb żytni kielecki z Piekarni R.Dobrowolski w Kielcach i majonez kielecki z Wytwórczej Spółdzielni Spożywców Społem w Kielcach znalazły się wśród 10 najlepszych polskich produktów, które zaprezentowano dyplomatom z całego świata na spotkaniu w Warszawie.", "title": "Chleb z Piekarni R.Dobrowolski w Kielcach i majonez kielecki smakowały dyplomatom z całego świata", "content": "Chleb żytni kielecki z Piekarni R.Dobrowolski w Kielcach i majonez kielecki z Wytwórczej Spółdzielni Spożywców Społem w Kielcach znalazły się wśród 10 najlepszych polskich produktów, które zaprezentowano dyplomatom z całego świata na spotkaniu w Warszawie. Spotkanie noworoczne Korpusu Dyplomatycznego, czyli ambasadorów krajów z całego świata, którzy przebywają w Polsce, zorganizowane zostało przez ministra rolnictwa i rozwoju wsi Jana Krzysztofa Ardanowskiego. Nasi w top 10 najlepszych polskich produktów Po oficjalnej części spotkania był czas na zapoznanie dyplomatów z 10 wyjątkowymi polskimi produktami. Wśród nich znalazły się dwa z regionu świętokrzyskiego - chleb żytni kielecki z Piekarni R.Dobrowolski w Kielce i majonez kielecki z Wytwórczej Spółdzielni Spożywców Społem w Kielcach. - Zaproszenie na tę prezentację do Warszawy było dla mnie wyróżnieniem, a znalezienie się w gronie 10 topowych polskich produktów zaszczytem. Spotkanie i prezentacja odbyły się we wtorek, 15 stycznia, w Centralnej Bibliotece Rolniczej na Krakowskim Przedmieściu w Warszawie. Obecny był nim minister rolnictwa i rozwoju wsi Jan Krzysztof Ardanowski, który mówił, że tego typu spotkania są okazją do zaprezentowania potencjału eksportowego polskiej żywności, rozmów o rozwoju rolnictwa i gospodarki żywnościowej, a także wymiany doświadczeń oraz umocnienia międzynarodowych więzi. Co roku zapraszani są na nie ambasadorzy oraz radcy zajmujący się kwestiami rolnymi i handlowymi w swoich krajach- mówi Halina Dobrowolska, właścicielka Piekarni R. Dobrowolski w Kielcach. Na spotkaniu obecni byli dyplomaci z Afganistanu, Albanii, Argentyny, Austrii, Australii, Azerbejdżanu, Bangladeszu, Belgii, Białorusi, Brazylii, Chin, Chorwacji, Czarnogóry, Czech, Egiptu, Francji, Hiszpanii, Holandii, Indonezji, Irlandii, Izraela, Jemenu, Kataru, Kazachstanu, Kolumbii, Korei Południowej, Serbii, Libii, Litwy, Łotwy, Maroka, Niemiec, Palestyny, Peru, Rumunii, Serbii, Słowacji, Słowenii, Sri Lanki, Syrii, Szwajcarii, Tajlandii, Tunezji, Urugwaju, Wenezueli, Węgier, Wielkiej Brytanii, Wietnamu i wielu innych państw. Minister zaprosił ich do podróży po naszym kraju, który ma wspaniałe tradycje kulinarne. Zaproszenie do Kielc - Podczas prezentacji polskich produktów, dyplomaci byli ogromnie zainteresowani technologią ich wytwarzania oraz lokalnymi tradycjami. Próbując chleba kieleckiego żytniego, wiele osób pytało jego skład. Byli mocno zdumieni słysząc, że receptura tego chleba nie była zmieniana od 70 lat. Doceniali to, tak samo jak smak i niezmienność naszego majonezu kieleckiego ze Społem, który także znalazł się na warszawskich stołach . Ten jest dokładnie taki sam od 60 lat. Zaprosiłam dyplomatów do Kielc i do mojej piekarni. Zaproszenie przyjęli z radością. Kto wie, być może taka wizyta dojdzie do skutku? - mówi Halina Dobrowolska.", "url": "https://echodnia.eu/swietokrzyskie/chleb-z-piekarni-rdobrowolski-w-kielcach-i-majonez-kielecki-smakowaly-dyplomatom-z-calego-swiata/ar/13818767", "category": "świętokrzyskie", "sub_category": "Wyroby piekarnicze i cukiernicze", "phrase": "Chleb żytni kielecki"}