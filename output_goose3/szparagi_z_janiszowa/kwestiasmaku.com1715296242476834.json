{"meta_description": "Kiedy jest sezon na szparagi? Sezon na szparagi rozpoczyna się w połowie kwietnia i trwa do końca czerwca. Jak ugotować szparagi? Świeże szparagi gotuje się na parze przez ok. 4 minuty lub w małej ilości osolonej wody przez ok. 3 minuty. Szparagi należy wcześniej umyć i odłamać twarde końce (same złamią się w odpowiednim miejscu). Młode i cienkie zielone szparagi nie wymagają obierania. Grube okazy należy obrać obieraczką do warzyw, ale tylko do połowy długości. Białe szparagi po odłamaniu końców nalepiej obrać jeszcze wyżej, prawie do samych główek. Szparagi łatwo przegotować, bo po odcedzeniu jeszcze chwilę cały czas \"dochodzą\", nabierając miękkości. Odpowiednio krótkie gotowanie szparagów sprawi, że nie będą one łykowate ani włókniste. Będą za to chrupiące, jędrne (al dente) i cały czas zielone. Posmarowane oliwą szparagi można zgrillować na patelni grillowej. Można je piec w piekarniku posypane solą, pieprzem i wysmarowane oliwą (220 st. C, 11 min). Oczywiście można je też jeść na surowo! Jak podawać szparagi? Ugotowane szparagi można podawać do sałatek, makaronów, pizzy, frittaty, jajecznicy, jajek sadzonych i omletów. Do zielonych szparagów pasuje roztopione masło, odrobina soli morskiej, świeżo zmielony czarny pieprz i tarty parmezan. Pyszne są też zupy szparagowe. Mogą stanowić zielony dodatek do wielu dań głównych z mięsa lub ryby. Można polać je sosem np. beszamelowym, koperkowym i holenderskim. Poniżej znajdziecie najlepsze przepisy na szparagi, zarówno zielone jak i białe! To zbiór sprawdzonych przepisów, który uzupełniany jest z każdym sezonem szparagowym.", "title": "Szparagi", "content": "Kiedy jest sezon na szparagi? Sezon na szparagi rozpoczyna się w połowie kwietnia i trwa do końca czerwca. Świeże szparagi gotuje się na parze przez ok. 4 minuty lub w małej ilości osolonej wody przez ok. 3 minuty. Szparagi należy wcześniej umyć i odłamać twarde końce (same złamią się w odpowiednim miejscu). Młode i cienkie zielone szparagi nie wymagają obierania. Grube okazy należy obrać obieraczką do warzyw, ale tylko do połowy długości. Białe szparagi po odłamaniu końców nalepiej obrać jeszcze wyżej, prawie do samych główek. Szparagi łatwo przegotować, bo po odcedzeniu jeszcze chwilę cały czas \"dochodzą\", nabierając miękkości. Odpowiednio krótkie gotowanie szparagów sprawi, że nie będą one łykowate ani włókniste. Będą za to chrupiące, jędrne (al dente) i cały czas zielone. Posmarowane oliwą szparagi można zgrillować na patelni grillowej. Można je piec w piekarniku posypane solą, pieprzem i wysmarowane oliwą (220 st. C, 11 min). Oczywiście można je też jeść na surowo! Ugotowane szparagi można podawać do sałatek, makaronów, pizzy, frittaty, jajecznicy, jajek sadzonych i omletów. Do zielonych szparagów pasuje roztopione masło, odrobina soli morskiej, świeżo zmielony czarny pieprz i tarty parmezan. Pyszne są też zupy szparagowe. Mogą stanowić zielony dodatek do wielu dań głównych z mięsa lub ryby. Można polać je sosem np. beszamelowym, koperkowym i holenderskim. Poniżej znajdziecie najlepsze przepisy na szparagi, zarówno zielone jak i białe! To zbiór sprawdzonych przepisów, który uzupełniany jest z każdym sezonem szparagowym.", "url": "https://www.kwestiasmaku.com/zielony_srodek/szparagi/przepisy.html", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Szparagi z Janiszowa"}