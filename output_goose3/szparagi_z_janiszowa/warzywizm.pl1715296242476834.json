{"meta_description": "", "title": "Szparagi najprościej", "content": "Jeśli nie potraficie przejść obojętnie obok ostatnich tegorocznych szparagów (tak jak ja!) i zastanawiacie się, co z nich szybko przyrządzić w panujących nam tropikach – zapraszam na szybki i krótki przepis. Recepturę łatwo zmodyfikować – kolor szparagów nie gra roli, zieleniny użyjcie jakiej lubicie, a całość posypcie tym, co znajdziecie w kuchni – pestkami dyni, płatkami migdałowymi lub orzechami włoskimi. • 2 łyżki oleju do smażenia (u mnie rzepakowy) • 1 garść pestek dyni lub płatków migdałów lub pokrojonych na mniejsze kawałki orzechów włoskich • Szparagi myjemy. Odłamujemy i wyrzucamy zdrewniałe łodygi. W przypadku cienkich, zielonych szparagów będzie to ok. ⅓ długości szparaga od dołu. Starsze, grubsze zielone szparagi oraz białe szparagi mogą mieć zdrewniałe nawet ½ długości. Jeśli szparagi są wyjątkowo grube i twarde, warto zewnętrzną skórkę obrać obieraczką. • Na patelni rozgrzewamy 2 łyżki oleju do smażenia (u mnie na siódemce w 9-stopniowej skali), wrzucamy szparagi, po czym zmniejszamy gaz (u mnie do szóstki). Zielone szparagi smażymy 5-7 minut, a białe dłużej - ok. 10 minut, co jakiś czas je przewracając i mieszając. • Pod koniec duszenia szparagów posypujemy je szczyptą soli i pieprzu (zawsze można dosolić i dopieprzyć już na talerzu). Zdejmujemy je z ognia, posypujemy natką pietruszki/koperku i pestkami dyni/płatkami migdałów/orzechami włoskimi. Smacznego!", "url": "https://www.warzywizm.pl/szparagi-najprosciej/", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Szparagi z Janiszowa"}