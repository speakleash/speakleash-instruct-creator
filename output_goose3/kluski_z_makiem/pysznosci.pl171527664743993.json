{"meta_description": "Tradycyjny przepis na kluski z makiem, których nie może zabraknąć w czasie świąt. Przepis na te słodkie danie jest napr…", "title": "Te kluski to hit każdej Wigilii. Nie może ich zabraknąć na żadnym stole", "content": "Te kluski to hit każdej Wigilii. Nie może ich zabraknąć na żadnym stole Te kluski to hit każdej Wigilii. Nie może ich zabraknąć na żadnym stole Tradycyjny przepis na kluski z makiem, których nie może zabraknąć w czasie świąt. Przepis na te słodkie danie jest naprawdę prosty i szybki. Kluski na słodko z dodatkiem maku to jedna z potraw, która obowiązkowo ląduje na wigilijnym stole. Nie może jej zabraknąć w domach na Podlasiu, Podkarpaciu i w Wielkopolsce. Do ich przygotowania najczęściej wykorzystuje się makaron łazanki, w kształcie rombów lub kwadratów. Obowiązkowym składnikiem jest oczywiście mak, najlepiej samodzielnie mielony. Całość wzbogaca dodatek bakalii, skórki pomarańczowej, czasami odrobiny rumu i suszonych owoców. Dzięki temu danie ma niesamowitą, różnorodną strukturę. Maku nie brakuje na świątecznym stole i nic w tym dziwnego, bo potrawy z jego dodatkiem miały symbolizować dostatek i płodność na następny rok. Nasi przodkowie wierzyli również w to, że mak (znany z właściwości halucynogennych) pomoże im połączyć się z duchami bliskich, które są w zaświatach. Chociaż to wszystko tylko przesądy, to warto kontynuować te pyszne tradycje. Z mąki, jaj i soli zagnieć ciasto na makaron. Jeśli wychodzi zbyt suche, to dorzuć odrobinę wody lub oliwy. Następnie rozwałkuj je i pokrój na grube, prostokątne kluski lub inny kształt, jaki lubisz.Pokrojony makaron wrzuć do wrzącej, osolonej wody i gotuj przez 8-10 minut aż będzie miękki. Uważaj jednak, aby go nie rozgotować. Przejdź do przygotowania masy makowej. Mak zalej wrzątkiem, odstaw do wystudzenia wody, a następnie odcedź. Zmiel dwukrotnie w maszynce z drobnymi oczkami. Możesz również użyć już zmielonego maku, żeby oszczędzić sobie trochę pracy. Do zmielonego maku dodaj wszystkie pozostałe składniki i dobrze wymieszaj. Połącz makową masę z ugotowanym makaronem. Podawaj na zimno.", "url": "https://pysznosci.pl/przepis-na-kluski-zmakiem,6919094582360193a", "category": "kujawsko-pomorskie", "sub_category": "Gotowe dania i potrawy", "phrase": "Kluski z makiem"}