{"meta_description": "Makiełki to jeden z przysmaków świąt Bożego Narodzenia, potrawa charakterystyczna dla Łodzi i to zarówno dla społeczności protestanckiej, jak i katolików.", "title": "Kutia, makiełki, a może kluski z makiem? Świąteczna potrawa charakterystyczna dla Łodzi", "content": "Przygotowywano je z maku utartego z miodem, z dodatkiem bakalii, łączonych zazwyczaj z gotowanymi i moczonymi w mleku kluseczkami. Oryginalne łódzkie makiełki nie zawsze były jedynie prostymi kluskami z makiem, ale dopracowanym, bardzo smacznym i pożywnym deserem na słodko, wykonanym z naturalnych produktów. Mak należy namoczyć w wodzie przez noc i gotować potem przez kwadrans, a po odcedzeniu trzykrotnie przepuścić go przez maszynkę. Następnie trzeba gotować mleko z miodem, ostudzić, dosłodzić i wlać do maku, a później dodać cukier waniliowy, skórkę pomarańczową, rodzynki i orzechy. Na koniec – tak po łódzku właśnie – można dołożyć jeszcze chałkę pokrojoną w kostkę i całość delikatnie wymieszać. A potem łyżeczka i niebo w gębie.", "url": "https://lodz.pl/artykul/kutia-makielki-a-moze-kluski-z-makiem-swiateczna-potrawa-charakterystyczna-dla-lodzi-59839/", "category": "kujawsko-pomorskie", "sub_category": "Gotowe dania i potrawy", "phrase": "Kluski z makiem"}