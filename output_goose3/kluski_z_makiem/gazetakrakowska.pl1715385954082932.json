{"meta_description": "Kluski z makiem jemy raz w roku – w Wigilię. To tradycyjne danie, które musi pojawić się na stole. Zobaczcie jak je robią nasi Czytelnicy.", "title": "Kluski z makiem. Jedno z tradycyjnych dań na Wigilię 2023. Jak zrobić paluszki z makiem? [PRZEPISY]", "content": "Kluski z makiem to jedno z tradycyjnych wigilijnych dań. Zebraliśmy dla Was najlepsze przepisy naszych Czytelników. Kluski z makiem jemy raz w roku – w Wigilię. To tradycyjne danie, które musi pojawić się na stole. Zobaczcie jak je robią nasi Czytelnicy. Kluski z makiem – przepisy. Dawniej wierzono, że mak ma pomagać się połączyć z zaświatami. Na wsi przecież dobrze wiedziano, że na przykład po mleczku makowym się śpi. Do tej pory makowi przypisuje się magiczne właściwości. Wigilijne kluski z makiem z przepisu prababci! - Dlaczego „bronowickie?” Takie kluski od lat przygotowują gospodynie w bronowickich domach. Moja mama co roku zagniata ciasto na kluski z makiem i poucza mnie i siostrę: „Urywać po małym kawałeczku i formować walce – mówi. – Tak robiła prababcia Anna i wy musicie się tego nauczyć”. Więc my grzecznie, jak co roku, rwiemy te kluski, żeby prababcia, tam gdzieś w niebie, była z nas dumna. Że nie idziemy za modą, tylko przygotowujemy tradycyjne dania według jej przepisów – opowiada Justyna Kalemba. Wykonanie Ciasto zagnieść, odrywać po kawałeczku i formować walce. Mak gotować w mleku ok. 2 godziny. Przecedzić, zemleć trzy razy w maszynce, dodać rozpuszczone masło z miodem i cukrem, posiekane orzechy, olejek i na koniec kieliszek rumu. Kluski ugotować w osolonej wodzie i połączyć z masą. Wykonanie Paluszki. Z podanych składników zrobić niezbyt luźne ciasto. Uformować małe paluszki, ugotować w osolonej wodzie. Masa. Mak zalać gorącą wodą (lub mlekiem), postawić na ogniu i doprowadzić do wrzenia. Odstawić na ok. 12 godzin, po czym wylać na sito i dwukrotnie przepuścić przez maszynkę do mielenia. Wymieszać z ugotowanymi paluszkami, miodem i bakaliami. Prosty i szybki przepis na wigilijne paluszki z makiem. Wykonanie Mak zalać wodą i gotować do czasu aż będzie miękki. Dwa razy przepuścić przez maszynkę, dodać cukier i przepuścić jeszcze raz. Mleko zagotować i dodać do maku, by powstał mus. Z podanych składników wyrobić ciasto. Formować wałeczki i odrywać po trochę, by powstały ,,paluszki”. Wrzucić na osolona wodę i dość długo gotować. Gorące paluszki połączyć z masą makową.", "url": "https://gazetakrakowska.pl/kluski-z-makiem-jedno-z-tradycyjnych-dan-na-wigilie-2023-jak-zrobic-paluszki-z-makiem-przepisy/ar/c17-15325758", "category": "kujawsko-pomorskie", "sub_category": "Gotowe dania i potrawy", "phrase": "Kluski z makiem"}