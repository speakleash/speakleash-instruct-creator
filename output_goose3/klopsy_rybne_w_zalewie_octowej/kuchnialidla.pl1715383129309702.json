{"meta_description": "Klopsy z dorsza w zalewie octowej - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Klopsy z dorsza w zalewie octowej - przepis", "content": " • maszynkę do mielenia mięsa lub bardzo ostry nóż W rondelku zagotowujemy lekko osoloną wodę. Dodajemy ocet, cukier, ziele angielskie, liście laurowe i goździki. Dodajemy cebulę pokrojoną w krążki, kurkumę i mielone chili. Mieszamy i gotujemy ok. 3-5 minut, aż smaki się połączą. Cebulę i boczek pokrojone w kostkę smażymy na oleju na rozgrzanej patelni. Odstawiamy do wystygnięcia. Dorsza mielimy drobno za pomocą maszynki do mielenia mięsa lub drobno siekamy za pomocą bardzo ostrego noża. Przekładamy mięso do miski. Dodajemy drobno posiekany koperek, sól, pieprz, jajko i suchą kaszę mannę. Całość dokładnie mieszamy. Dodajemy podsmażony i wystudzony boczek z cebulą. Ponownie mieszamy. Z masy rybnej formujemy w dłoniach niewielkie klopsy, które następnie obtaczamy w bułce tartej. Smażymy na patelni, na rozgrzanym oleju, aż nabiorą ładnego złotego koloru. Usmażone klopsy przekładamy do dokładnie umytych, wyparzonych i wysuszonych słoików. Dodajemy cebulę z zalewy, przyprawy z zalewy (ziele angielskie, liść laurowy, goździki) i papryczkę chili pokrojoną w plasterki. Całość zalewamy gorącą zalewą tak, by przykryła klopsy w całości. Słoiki szczelnie zakręcamy i odwracamy do góry dnem. Odstawiamy na ok. 24 godziny. Zawekowane klopsy przechowujemy w lodówce. Ryby i owoce morza z tym znakiem pochodzą ze zrównoważonych połowów z certyfikatem MSC. www.msc.org/pl", "url": "https://kuchnialidla.pl/klopsy-z-dorsza-w-zalewie-octowej", "category": "pomorskie", "sub_category": "Produkty rybołówstwa, w tym ryby", "phrase": "Klopsy rybne w zalewie octowej"}