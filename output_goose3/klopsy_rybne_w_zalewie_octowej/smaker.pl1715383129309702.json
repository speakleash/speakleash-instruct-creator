{"meta_description": "W zamrażarce znalazłam różne ryby : płotki, wzdręgi i leszcze. Myśląc co z nich zrobić wpadłam na pomysł i zrobiłam klopsiki rybne w occie. Już", "title": "Klopsiki rybne w occie", "content": "Składniki zalewy umieścić w garnku i zagotować. Gotować ją około 10 minut na małym ogniu. Bułkę namoczyć w mleku. Rybę razem z odciśniętą bułką zmielić w maszynce do mięsa na najdrobniejszym sitku. Dodać jajko i wyrobić masę. Formować kulki większe od orzecha włoskiego, obtaczać w mące i smażyć na oleju. Gotowe klopsiki wkładać do gorącej zalewy i zostawić na 12 godzin. Po tym czasie przełożyć klopsiki do słoików, zalać zalewą i zakręcić słoiki. Przechowywać w lodówce. Podawać po kilku dniach. Do dłuższego przechowywania zapasteryzować.", "url": "https://smaker.pl/przepisy-przekaski/przepis-klopsiki-rybne-w-occie,194013,zewaewa.html", "category": "pomorskie", "sub_category": "Produkty rybołówstwa, w tym ryby", "phrase": "Klopsy rybne w zalewie octowej"}