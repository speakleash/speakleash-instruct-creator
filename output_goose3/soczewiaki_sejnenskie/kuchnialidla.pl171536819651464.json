{"meta_description": "Soczewiaki z pieczarkami i kwaśną śmietaną - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Soczewiaki z pieczarkami i kwaśną śmietaną - przepis", "content": "Ziemniaki ugotuj w osolonej wodzie, odcedź i odstaw do wystudzenia. Soczewicę przepłucz i gotuj ok. 20-30 minut we wrzącej wodzie. Cebulę pokrojoną w kostkę przesmażamy w garnku na rozpuszczonym, mocno rozgrzanym i lekko przyrumienionym maśle. Dodajemy pieczarki starte na tarce o grubych oczkach. Smażymy powoli, co jakiś czas mieszając, aż płyn odparuje. Ugotowaną soczewicę delikatnie rozgniatamy na blacie za pomocą noża i dodajemy do podsmażonych pieczarek. Mieszamy. Doprawiamy solą, pieprzem i gałką muszkatołową. Smażymy, aż smaki się połączą. Pod koniec smażenia dodajemy drobno posiekany szczypiorek. Farsz zdejmujemy z patelni i odstawiamy do wystudzenia. Ugotowane i wystudzone ziemniaki przepuszczamy przez praskę na blat. Dodajemy jajko i oba rodzaje mąki. Całość doprawiamy solą i pieprzem. Jajko rozmącamy w ziemniakach. Ciasto krótko wyrabiamy dłońmi, oprószając je niewielką ilością mąki, aż stanie się jednolite, elastyczne i gładkie. Ciasto formujemy w gruby wałek, a następnie kroimy na równe plastry o grubości ok. 2 cm. Każdy plaster ciasta wyrabiamy w dłoniach tak, by powstało w nim wgłębienie na farsz. Ciasto faszerujemy i sklejamy na brzegach. Soczewiakom nadajemy kształt płaskich, owalnych kotletów. Każdy kotlet delikatnie obtaczamy w mące. Soczewiaki smażymy dwukrotnie i z obu stron na patelni na rozgrzanym oleju. Poziom oleju na patelni powinien być na tyle wysoki, by soczewiaki zanurzyły się w nim do połowy.", "url": "https://kuchnialidla.pl/soczewiaki-z-pieczarkami-i-kwasna-smietana", "category": "podlaskie", "sub_category": "Gotowe dania i potrawy", "phrase": "Soczewiaki sejneńskie"}