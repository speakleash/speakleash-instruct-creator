{"meta_description": "Soczewiaki sejneńskie to duże, pieczone pierogi z ciasta ziemniaczanego. Bardzo proste, z niewyszukanymi składnikami. przyrządza się także w wersji z ciastem drożdżowym i różnymi farszami np. kiszoną kapustą (kakory litewskie).", "title": "Soczewiaki sejneńskie - kuchnia suwalszczyzny", "content": "Kuchnia regionalna urzeka swoją prostotą. Wiele przepisów przykrywa coraz większa warstwa kurzu, giną w szufladach naszych babć, zapomniane śpią w skansenach. A szkoda, bo w tych recepturach można znaleźć dużo historii, dużo polskich smaków. Soczewiaki sejneńskie to spore, pieczone pierogi z ciasta ziemniaczanego. Bardzo proste, z niewyszukanymi składnikami. Przyrządza się je także w wersji z ciastem drożdżowym i różnymi farszami np. kiszoną kapustą (kakory litewskie). Soczewiaki to danie z pogranicza kultur polskiej i litewskiej, która nawzajem się przenikając włączyła to typowo, litewskie danie do polskiej kuchni. Niełatwe warunki, ciężka praca sprawiały, że Litwini i Polacy mieszkający w okolicach Sejn jadali tłusto, często ziemniaki i soczewicę. Soczewiaki są najlepsze świeże, jeszcze ciepłe. • Soczewicę mielę w maszynce do mięsa wraz z cebulą. • Ostudzone ziemniaki obieram i przeciskam przez maszynkę do mięsa lub praskę. • Dodaję mąkę, sól i wyrabiam ciasto. Powinno być miękkie, niezbyt twarde, ale nie kleić się do rąk. • Z ciasta formuje wałek i tnę na około 10-12 części. • Każdą cząstkę ciasta lekko rozwałkowuję. Nakładam farsz (około 2 łyżki). Zlepiam i smaruję olejem roślinnym. Posypuję kminkiem lub czarnuszką. • Soczewiaki piekę w 180 stopniach około 30 – 40 minut. Ciasto powinno być rumiane.", "url": "https://konkolpolny.pl/soczewiaki/", "category": "podlaskie", "sub_category": "Gotowe dania i potrawy", "phrase": "Soczewiaki sejneńskie"}