{"meta_description": "Soczewiaki", "title": "Smaki Podlasia | Soczewiaki - przepis Joanny Dembowskiej z Doliny Biebrzy we wsi Wroceń w gminie Goniądz", "content": "Soczewicę moczymy przez pół godziny w wodzie, po czym w tej samej wodzie ją gotujemy (według uznania - możemy trochę posolić). Posiekaną cebulę podsmażamy i dodajemy do niej soczewicę, jak przestygnie - dodajemy jajko i trochę kaszy manny. Ugotowane ziemniaki (gotowane w osolonej wodzie) przeciskamy przez praskę i mieszamy z mąką pszenną (w proporcjach 4:1). Ugniatamy ciasto jak na kopytka. Lepimy placuszek, na który nakładamy farsz, sklejamy i formujemy płaskiego placka. Tak uformowane soczewiaki obtaczamy w mące i smażymy na tłuszczu z dwóch stron. Podajemy polane sosem grzybowym. Jeśli jest z grzybów suszonych, to je dzień wcześniej moczymy, potem drobno kroimy. Na patelni smażymy posiekaną cebulę i dodajemy do niej grzyby, możemy podlać wodą z grzybów. Gotujemy aż grzyby będą miękkie. Solimy i pieprzymy, dodajemy śmietanę.", "url": "https://www.radio.bialystok.pl/smakipodlasia/index/id/180031", "category": "podlaskie", "sub_category": "Gotowe dania i potrawy", "phrase": "Soczewiaki sejneńskie"}