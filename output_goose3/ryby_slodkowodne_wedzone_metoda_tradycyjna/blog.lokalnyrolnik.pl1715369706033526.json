{"meta_description": "Historia powstania firmy Sofko, która oferuje wyśmienite świeże ryby, pokazuje, jak pojawienie się dziecka zmienia dotychczasowe życie rodziców.", "title": "Sofko i świeże ryby - historia wytwórcy", "content": "Kiedy na świecie pojawia się mały człowiek, życie rodziców obraca się o 180 stopni, gotowi są niemalże na każde poświęcenie, aby uczynić dziecko zdrowym i szczęśliwym. Historia powstania firmy Sofko, która oferuje wyśmienite świeże ryby, pokazuje tę prawidłowość czarno na białym. Nam nie pozostało nic innego, jak tylko się cieszyć. Dzięki miłości i trosce o rozwój dziecka, my również możemy raczyć się znakomitymi rybami. Początki firmy Sofko wydają się niepozorne i jednak dość niespodziewane. Wszystko zaczęło się w momencie, gdy córka pana Jakuba Nowotnego skończyła pierwszy rok życia i postanowił on włączyć ryby do jej diety. Dlaczego zdecydował się na ten krok? – Bo zdrowe, bo mają cały alfabet witamin i minerałów, bo są bogate w kwasy omega 3 i 6. Czyli wszystko to, co najlepsze dla rosnącego dziecka. – I tu zaczęły się schody. W poszukiwaniu świeżej, pachnącej morzem ryby, pan Jakub odwiedził wiele sklepów je oferujących, ale żaden z nich nie spełniał jego oczekiwań. Narastający niedosyt z powodu braku możliwości zaspokojenia potrzeb żywieniowych rodziny, a także sentyment do morza, spowodowały, że postanowił wziąć sprawy w swoje ręce. Przestał więc przeczesywać sklepy, szukając igły w stogu siana, i założył własną działalność zajmującą się handlem świeżymi rybami, prosto z kutrów rybackich. Jakub Nowotny nawiązał stałą współpracę z przetwórnią rybną w Kołobrzegu i Ustce, od których przywozi świeże ryby minimum dwa razy w tygodniu. Na efekty swojej działalności nie musiał długo czekać, szybko znalazł stałych odbiorców, którzy docenili walory dostarczanych produktów. Liczba klientów stale rośnie, ponieważ ryby od Sofko znajdują smakoszy nie tylko pośród grupowiczów platformy zakupowej LokalnyRolnik.pl. Ze skarbów środowiska wodnego korzystają także przedszkola, szkoły i restauracje, a dodatkowo pan Jakub prowadzi swój sklep na warszawskim Mokotowie. Większa liczba klientów oznacza bardziej zróżnicowane preferencje, co motywuje pana Jakuba Nowotnego do poszukiwania nowych gospodarstw rybackich zajmujących się hodowlą ryb oraz ich wędzeniem, jak i rozszerzenia oferty. W asortymencie Sofko znajdują się świeże ryby bałtyckie i atlantyckie, które pochodzą z przetwórni w Kołobrzegu i Ustce, zlokalizowanych na terenie portów. Specjalizują się one w obróbce wstępnej, ryby świeżej pozyskiwanej bezpośrednio z kutrów rybackich. Zakłady znajduje się pod stałym nadzorem Powiatowego Inspektoratu Weterynarii, spełniając tym samym normy HACCP. Gwoli wyjaśnienia, skrót HACCP (Hazard Analysis and Critical Control Point System) oznacza System Analizy Zagrożeń i Krytycznych Punktów Kontroli. HACCP jest narzędziem zarządzania bezpieczeństwem żywności i uniwersalną metodą systematycznej oceny możliwości wystąpienia zagrożeń oraz określenia metod ich eliminacji podczas produkcji żywności. Ponadto kupujący mają do dyspozycji ryby wędzone na zimno i gorąco pochodzące z Gospodarstwa Zieleniewo. Pozyskiwane są one z rodzinnej wędzarni, wędzone tradycyjną metodą na drewnie, bez użycia konserwantów. Ale to nie wszystko. W ofercie znajdują się także ryby słodkowodne z hodowli rybackich zlokalizowanych w Ełku i Swaderkach. Hodowla ryb, a także materiału zarybieniowego, są prowadzone w stawach położonych w pobliżu miejscowości: Knyszyn, Czechowizna, Popielewo, Poryte Jabłoń, czyli na obrzeżach Puszczy Knyszyńskiej oraz parków krajobrazowych. Ryby pochodzą od wytwórców, którzy spełniają światowe wymagania weterynaryjne i posiadają wszelkie atesty i certyfikaty jakości towaru: Duża popularność ryb od Sofko pokazuje, że zapotrzebowanie na świeże i naturalne produkty jest ogromna. Jeśli macie wątpliwości, jak najlepiej przyrządzić zakupione ryby, przeczytajcie artykuł: .", "url": "https://blog.lokalnyrolnik.pl/sofko-swieze-ryby-historia-wytworcy/", "category": "podlaskie", "sub_category": "Produkty rybołówstwa, w tym ryby", "phrase": "Ryby słodkowodne wędzone metodą tradycyjną"}