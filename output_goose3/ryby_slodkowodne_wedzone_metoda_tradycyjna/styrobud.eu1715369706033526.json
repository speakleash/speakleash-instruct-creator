{"meta_description": "", "title": "Jak wędzić ryby? - Styrobud - Kolumny Betonowe i Grille Ogrodowe Producent", "content": "Ryby wędzone w wędzarni posiadają niesamowite walory smakowe. W połączeniu z przyprawami ze świeżych ziół i aromatami cytrusów, wędzona ryba to smaczny przysmak, który można wykorzystać jako danie główne lub dodatek do różnych potraw, np. past. Oto kilka wskazówek dotyczących wędzenia ryb w wędzarni. Jakie ryby są najlepsze do wędzenia? Każda ryba będzie się nadawać do wędzenia, najważniejsze by była ona jak najlepszej jakości. Ryby mogą być świeże, mrożone lub solone, tłuste lub chude. Tłuste ryby, tj. łosoś, okoń, śledź, halibut będą lepiej wchłaniać dym, a więc będą smaczniejsze. Często wędzi się także dorsze, karpie, szczupaki, pstrągi, okonie. Do wędzenia ryb najlepiej wykorzystać drewno liściaste: buk, olchę, jesion, dąb. Aby uzyskać iglasty zapach można dodać niewielkie ilości jałowca. Należy pamiętać, że drewno musi być suche, pozbawione kory i spróchniałych elementów. Pierwszym krokiem jest oczyszczenie ryb, usunięcie śluzu i wypatroszenie. Oczyszczone ryby należy dokładnie umyć pod bieżącą wodą. Następnie ryby naciera się solą i przetrzymuje przez około 2 dni w chłodnym miejscu lub moczy w solance: 60g soli na 1l wody przez 8-10 godzin. Po upływie wymaganego czasu, ryby płucze się w zimnej wodzie, wyciera i nawleka na pręty wędzarnicze. Ryby przed włożeniem do wędzarni muszą być suche, więc warto powiesić je w chłodnym, przewiewnym miejscu do momentu aż ich skóra będzie sucha. Wędzarnie należy rozgrzać do temperatury 50 stopni i obsuszać ryby przez 30-60 min. Następnie zwiększamy temperaturę do 60 stopni i wędzimy ryby od 1 do 3 godzin. Na ostatnie 20 minut wędzenia podnosimy temperaturę w wędzarni do 90 stopni. Wędzenie na zimno trwa dłużej, jednak ryby wędzone tą metodą zachowują dłużej świeżość. Proces wędzenia na zimno polega na utrzymywaniu temperatury 25 stopni i wędzeniu przez około 12 godzin. Na drugi dzień kontynuuje się wędzenie przez około 10 godzin również w temperaturze 25 stopni. Ryby są doskonałym źródłem białka, witamin z grupy B, witaminy D, magnezu i selenu. Niektóre gatunki ryb tj. łosoś, makrela, śledzie zawierają duże ilości kwasów tłuszczowych omega-3, które są dobre dla mózgu, serca i układu odpornościowego . Wędzone ryby zawierają wysoką zawartość sodu. Zbyt duże ilości sodu w diecie wiążą się ze zwiększonym ryzykiem problemów żołądkowo-jelitowych, jednak spożywane wędzonek raz na jakiś czas nie wpłynie negatywnie na nasze zdrowie.", "url": "https://styrobud.eu/pl/blog/jak-wedzic-ryby-b48.html", "category": "podlaskie", "sub_category": "Produkty rybołówstwa, w tym ryby", "phrase": "Ryby słodkowodne wędzone metodą tradycyjną"}