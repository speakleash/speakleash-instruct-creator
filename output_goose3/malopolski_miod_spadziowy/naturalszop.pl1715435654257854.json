{"meta_description": "Naturalny miód spadziowy liściasto iglasty z przewagą spadzi iglastej z ekologicznych terenów Beskidu Małego – prosto z pasieki. nr. weterynaryjny pasieki: 121856153", "title": "Najlepsze produkty Miód spadziowy (liściasto-iglasty) 1,2kg rok zbioru 2022 - od w", "content": "Naturalny miód leśny powstaje z nektaru roślin miododajnych i spadzi iglastej lub liściastej, ewentualnie obu, jeśli występują. Spadź i nektary są zbierane przez pszczoły jednocześnie, a następnie znoszone do uli ustawionych przy ścianie lasu lub w samym lesie. W patoce leśnej może się znaleźć nektar kwiatowy z rozmaitych rosnących na obszarze leśnym roślin, drzew, krzewów, takich jak dzika róża, rumianek, mniszek lekarski, szałwia lekarska, borówka, lipa, akacja, kruszyna dziurawca, malina, jeżyna, głóg czy zioła oraz spadź, czyli pokarm zebrany z liści drzew liściastych i iglastych. W zależności od pory roku, w jakiej kwitną kwiaty i zioła, barwa miodu leśnego może być jasno- lub ciemnobursztynowa, natomiast przed krystalizacją jest znacznie ciemniejsza. Miód leśny ma intensywny kolor i subtelny zapach charakterystyczny dla lasów, w smaku jest słodki i lekko żywiczny. Czas krystalizacji miodu leśnego zależy od rodzaju nektaru oraz spadzi. Po tym procesie nabiera ciemnozłotego koloru. Jak wszystkie miody, w większości składa się z cukrów prostych: glukozy i fruktozy, jednak najcenniejszym tego nektarowo-spadziowego miodu jest owo połączenie, gdyż jest on nasycony bogactwem witamin, minerałów, białek, węglowodanów i innych dobroczynnych składników, wśród nich znajdziemy: antybiotyczne białka, pierwiastki, takie jak np. magnez, żelazo, mangan, potas, fosfor, wapń, przeciwutleniacze o działaniu m.in. antynowotworowym, enzymy, olejki eteryczne, związki azotowe, kwasy organiczne, witaminy (np. C i z grupy B). W niektórych miodach leśnych obecna jest także acetylocholina, która wpływa korzystnie na krążenie krwi, rozszerza naczynia krwionośne oraz obniża ciśnienie tętnicze. Miód leśny swoje właściwości lecznicze zawdzięcza spadziowemu pochodzeniu, natomiast walory prozdrowotne i pielęgnacyjne – nektarowi. Miód leśny odżywia, regeneruje i wzmacnia nie tylko fizycznie, ale także psychicznie, więc zaleca się go osobom, które są wyczerpane fizycznie lub/i psychicznie, osłabione przez chorobę, czy stres, a także sportowcom: zarówno amatorom, jak i zawodowcom. Miód ten ma także drogocenny wpływ na układ sercowo-naczyniowy, ponadto podnosi odporność, pomaga zwalczyć infekcje związane z układem oddechowym oraz zwalczyć bakterie bytujące w układzie pokarmowym. Wzmacnia układ nerwowy i korzystnie wpływa na poprawę samopoczucia, zmniejsza szkodliwe działanie używek, takich jak kawa, herbata czy alkohol. Ciekawostką jest fakt, że miód leśny ma zdolność blokowania ołowiu. Długotrwałe stosowanie podnosi odporność i ogólną kondycję organizmu, a wysoka zawartość enzymów działa bakteriobójczo, pomaga w leczeniu chorób skóry, stanowi on więc naturalny kosmetyk odżywiający, oczyszczający, wzmacniający i nawilżający włosy, skórę i paznokcie. • pochodzenia z ekologicznie czystych rejonów, a co za tym idzie pewność braku zawartości szkodliwych zanieczyszczeń • słoik z miodem o wadze netto 1,2 kg zabezpieczony plombą podczas rozlewu * kolor miodu zależny jest między innymi od miejsca i terminu zbioru oraz od lokalizacji pasieki, może więc różnić się nieznacznie od tego przedstawionego na zdjęciu, nie ma on jednak jakiegokolwiek wpływu na jakość miodu.", "url": "https://naturalszop.pl/product/miod-lesny-nektarowo-spadziowy-lisciasto-iglasty-12-kg-rok-zbioru-2022/", "category": "małopolskie", "sub_category": "Miody", "phrase": "Małopolski miód spadziowy"}