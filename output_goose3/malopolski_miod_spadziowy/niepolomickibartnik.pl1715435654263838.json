{"meta_description": "Miód wielokwiatowy - w plastrach i inne rodzaje - Niepołomicki Bartnik - Zapraszamy do zapoznania się z naszą ofertą!", "title": "Miód nektarowy wielokwiatowy, Miód w plastrach", "content": "Miód to jeden z najstarszych naturalnych produktów o niesamowitych właściwościach leczniczych, pielęgnacyjnych, a przede wszystkim — wyjątkowych walorach smakowych. Ten jadalny, o tak bogatym składzie potrafią wyprodukować tylko pszczoły. W ekologicznie czystym rejonie Niepołomic, z dala od ruchliwych dróg, w otoczeniu lasów, łąk i pól, na skraju Puszczy Niepołomickiej stoi nasza pasieka. To wyjątkowy mikroklimat tego miejsca sprawia, że dostępne u nas nektarowe miody wielokwiatowe mają wyjątkowy aromat i smak, który rozpieszcza kubki smakowe Klientów z całej Polski. Jeżeli chcesz sprawdzić, jak smakuje — koniecznie zapoznaj się z naszą ofertą. Dlaczego miód wielokwiatowy jest tak wyjątkowy? Miód nektarowy wielokwiatowy to produkt pochodzenia zwierzęcego. Od tysięcy lat był zbierany najpierw z gniazd dzikich pszczół, a kiedy człowiek nauczył się udomawiać te owady — także z uli postawionych na terenach domowych gospodarstw. Z czasem pszczelarstwo przekształciło się w zawód z wielowiekową tradycją, bardzo często przekazywaną z pokolenia na pokolenie. Nic dziwnego, że miód nadal pozostaje jednym z najdroższych produktów na rynku. Każda pszczoła bowiem przez całe swoje życie produkuje zaledwie 1/12 łyżeczki od herbaty tego wspaniałego smakołyku. Tymczasem słoiki miodu o największej gramaturze ważą od 1,38 do około 1,45 kg. Na jeden pracują zatem tysiące małych owadów. Ponadto miód zawiera wiele cennych substancji zdrowotnych: witaminy, hormony, naturalne antybiotyki. Ten prawdziwy nigdy się nie psuje i naturalnie krystalizuje. I właśnie taki miód powstaje w pasiece Niepołomickiego Bartnika. Miód nektarowy wielokwiatowy: czysty lub z dodatkami oraz miody sezonowe W ofercie naszej pasieki znajdziesz zarówno nektarowe miody wyprodukowane przez pszczoły z przeważającej ilości nektaru jednej rośliny, czyli miody sezonowe, np. akacjowy, lawendowy, lipowy, gryczany, wrzosowy, mniszkowy, spadziowy czy malinowy, jak i dostępne przez cały okres wegetacji roślin miody wielokwiatowe czyste lub z dodatkami: bakalii, orzechów, płatków róż czy liofilizowanych owoców, np. malin, a także inne miody z dodatkami przypraw i ziół. Każdy z nich to produkt w 100% naturalny, wyprodukowany przez pszczoły mające dostęp do czystych, rozległych terenów Puszczy Niepołomickiej. Miód jest od lat zbierany ręcznie, podobnie jak wosk do produkcji świec, propolis, pierzga czy pyłek kwiatowy. Oprócz miodu wielokwiatowego proponujemy Klientom także wyjątkowe produkty pszczele. Wśród nich na pierwsze miejsce wysuwa się kit pszczeli, czyli propolis — substancja o wyjątkowych właściwościach antybakteryjnych i leczniczych wykorzystywana przez pszczoły wraz z woskiem do zalepiania komórek z larwami w ulu i chroniąca je przed patogenami. Propolis Klienci mogą nabyć u nas zarówno w formie regenerującej i leczniczej maści, jak i kropli czy suszu i idealnego do samodzielnego sporządzenia nalewki. Ponadto proponujemy zakup pierzgi — przerobionego przez pszczoły pyłku kwiatowego, wykorzystywanego przez owady do karmienia młodych pszczół. Ta cenna, bogata w witaminy i mikroelementy substancja jest o wiele bogatsza w składzie niż sam pyłek i o wiele lepiej przyswajalna przez ludzki organizm. Stanowi niezastąpione uzupełnienie diety osób zmagających się z infekcjami oraz osłabieniem organizmu. Bartnik Niepołomicki to także producent wyrobów z wosku pszczelego. Nasze świece są w pełni ekologiczne, podczas spalania nie wydzielają szkodliwych substancji i pięknie pachną. W ofercie znajdziesz zarówno świece tradycyjne, religijne, jak i ozdobne, czy tzw. tea light, czyli podgrzewacze. Każda z nich może być pięknym pomysłem na samodzielny prezent lub stanowić uzupełnienie zestawów prezentowych z nektarowym miodem wielokwiatowym. Serdecznie zapraszamy do kontaktu i składania zamówień.", "url": "https://niepolomickibartnik.pl/", "category": "małopolskie", "sub_category": "Miody", "phrase": "Małopolski miód spadziowy"}