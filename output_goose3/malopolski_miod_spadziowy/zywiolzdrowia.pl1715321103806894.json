{"meta_description": "Miód z rodzinnej pasieki zlokalizowanej w Lipnicy Murowanej. Został wyróżniony certyfikatem \"Produkt Lokalny z Małopolski\". Zawiera bogaty zestaw minerałów, witamin i innych cennych składników odżywczych.", "title": "Miód spadziowy 650 g - Pasieka Horyń", "content": "Miód z rodzinnej pasieki zlokalizowanej w Lipnicy Murowanej. Został wyróżniony certyfikatem \"Produkt Lokalny z Małopolski\". Miód spadziowy, nazywany też królewskim lub papieskim, powstaje ze spadzi drzew liściastych i iglastych. Jest jednym z miodów o najcenniejszych właściwościach odżywczych. Spadź to słodka ciecz występująca w postaci kropek na igłach i gałęziach powstała dzięki mszycom, czerwcom lub miodunkom. Owady te wysysają sok z roślin, przetwarzają i wydalają jako spadź. Następnie pszczoły zbierają ją i wytwarzają miód. Miód różni się barwą i smakiem w zależności od roślin, z których powstał. Miód ze spadzi iglastej ma łagodniejszy smak, mało intensywny zapach i bardzo ciemny kolor. Natomiast miód ze spadzi liściastej ma lekko gorzki smak, korzenny aromat oraz jasnobrązową lub ciemnobrązową barwę. Miód spadziowy zawiera bogaty zestaw minerałów, witamin i innych cennych składników odżywczych. Dzięki zawartości olejków eterycznych i substancji żywicznych skutecznie pomaga przy chorobach dróg oddechowych, takich jak zapalenie płuc i oskrzeli, astma czy zwykły kaszel. Pomaga pozbyć się przeziębienia i grypy. Miód spadziowy wspomaga trawienie, pracę nerek i dróg moczowych. Reguluje pracę serca, odżywia naczynia krwionośne i obniża ciśnienie krwi. Dodatkowo łagodzi napięcie i uspokaja. Stosowany zewnętrznie na skórę miód spadziowy odkaża, łagodzi stany zapalne i przyspiesza gojenie ran i oparzeń. Dodaje też ogólnej odporności i energii.", "url": "https://zywiolzdrowia.pl/products/miod-spadziowy-650-g-pasieka-horyn", "category": "małopolskie", "sub_category": "Miody", "phrase": "Małopolski miód spadziowy"}