{"meta_description": "Paszteciki z farszem grzybowym (wigilijne) - DoradcaSmaku - ten przepis cieszy się popularnością, sprawdź.", "title": "Paszteciki z farszem grzybowym (wigilijne) - DoradcaSmaku.pl", "content": "Grzyby zalewamy ciepłą wodą i pozostawiamy do namoczenia (najlepiej na noc). Cebulę drobno kroimy i podsmażamy na patelni. Następnie dodajemy do niej odsączone i posiekane grzyby. Całość razem chwilę przesmażamy, a następnie przepuszczamy przez maszynkę do mięsa. Do gotowej masy dodajemy łyżkę bułki tartej oraz sól i pieprz do smaku. W letniej, posłodzonej wodzie rozpuszczamy drożdże. Mąkę łączymy z jajkami, margaryną, cukrem i solą. Dodajemy rozczyn z drożdży i wyrabiamy ciasto ręką. Następnie przykrywamy je ściereczką i odstawiamy w ciepłe miejsce na pół godziny. Z wyrośniętego ciasta formujemy wałeczki, następnie je rozwałkowujemy i tniemy na porcje. Na każdym kawałku ciasta układamy wałeczek farszu i zlepiamy brzegi. Paszteciki układamy na blasze wyłożonej papierem do pieczenia i smarujemy po wierzchu roztrzepanym jajkiem. Pieczemy w temperaturze 180 stopni przez 25 minut.", "url": "https://www.doradcasmaku.pl/przepis-paszteciki-z-farszem-grzybowym-wigilijne-67376", "category": "lubelskie", "sub_category": "Wyroby piekarnicze i cukiernicze", "phrase": "Paszteciki z grzybami"}