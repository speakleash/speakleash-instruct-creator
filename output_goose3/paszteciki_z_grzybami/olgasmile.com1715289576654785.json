{"meta_description": "PASZTECIKI Z GRZYBAMI. Dzisiaj mam dla was paszteciki z grzybami, takie do czerwonego barszczu. Idealne, smaczne i puszyste. Paszteciki z grzybami przygotowywał", "title": "PASZTECIKI Z GRZYBAMI", "content": "Dzisiaj mam dla was paszteciki z grzybami, takie do czerwonego barszczu. Idealne, smaczne i puszyste. Takie paszteciki z grzybami przygotowywała moja teściowa, czasami moja babcia jak mnie pamięć nie myli. W moim domu rodzinnym nigdy nie piekło się pasztecików z grzybami czy to drożdżowych czy innych. Przynajmniej ja w tej chwili nie przypominam sobie takich momentów. Moja mama unikała drożdży. Babcia z dziadkiem za to przygotowywali wspaniałe pierożki z ciasta francuskiego lub półkruchego. Właściwie ciasto to było jakby domowym połączaniem obu przepisów. Było bardzo kaloryczne, ale smaczne. Jedliśmy je tylko raz w roku. Były to wielkie blaszki pierożków i stanowiły one szczególny dodatek do Świat. Przez wiele lat Wigilia kojarzyła mi się tylko z tymi półkruchymi pierożkami – pasztecikami i garnkiem zakwasu na barszcz. Natomiast moja teściowa piekła wspomniane wcześniej paszteciki w przeróżnych formach, wielkościach z nadzieniami pasującymi do konkretnej okazji. Ona miała serce i taka iskrę Bożą do wypieków, jak to się przyjęło mówić. Za to barszczu nie gotowała, tylko korzystała z koncentraków gotowych lub kartonowych. Jednak paszteciki musiały być domowe. Tymczasem w moim domu rodzinnym, zakwas na barszcz czerwony przygotowywało się od podstaw. Wielki garnek kiszonych buraków stał u dziadków na warszawskiej Ochocie na wielkim, kamiennym parapecie. W kuchni unosił się zapach czosnku i przypraw kiszenia. Pamiętam go do dziś. Pamiętam też światło w kuchni, lodówkę mruczącą oraz zlew, który stał w zaskakującym miejscu, czyli na kominie. Dla mnie to bardzo miłe wspomnienia, takie ciepłe, domowe i rodzinne. Dzisiaj postanowiłam stworzyć przepis międzypokoleniowy łączący obie rodziny – paszteciki z barszczem czerwonym, na który przepis podałam wyżej. Ja zapraszam na paszteciki z grzybami, bo one są takim znanym i lubianym elementem świątecznego stołu. • 250 g mąki pszennej (dodam że może być mąka o symbolu 500-550) • Pieczarki kroję w plastry i smażę razem z cebulą. • Składniki trzeba w misce połączyć. Ugniatać do czasu, aż powstanie elastyczne ciasto. Wyrobione ciasto rozwałkować na grubość pół centymetra. Przekroić na 2 części. • Wałkować ciasto na plastry o wymiarach 30 centymetrów na 10 centymetrów. Nałożyć farsz z grzybów 2 cm od brzegu i zawinąć plaster ciasta, wzdłuż dłuższego boku, w taki rulon. • Spłaszczyć trochę i w odstępach kilku centymetrów odcisnąć rowki, w tych miejscach będą się oddzielać poszczególne paszteciki. • Przed wstawieniem do piekarnika rozgrzanego do 180 stopni posmarować paszteciki rozmąconym jajkiem. • Paszteciki z grzybami po upieczeniu w miejscu odciśniętego noża łamią się na poszczególne porcje. Układam je na większym talerzu i podaję. Każdy nakłada sobie tyle ile chce. • Paszteciki z grzybami świetnie pasują do barszczu oraz do innych zup, na przykład do chrzanowej.", "url": "https://www.olgasmile.com/paszteciki-z-grzybami.html", "category": "lubelskie", "sub_category": "Wyroby piekarnicze i cukiernicze", "phrase": "Paszteciki z grzybami"}