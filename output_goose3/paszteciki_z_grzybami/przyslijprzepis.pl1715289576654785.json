{"meta_description": "", "title": "Paszteciki z kapustą i grzybami", "content": "ciasto:  Drożdże rozrabiamy w 1/2 szklance mleka z dodatkiem cukru i jedną łyżka mąki. Odstawiamy w ciepłe miejsce czekamy aż zaczną pracować (zwiększą objętość, lekko się spienią)  Do misy przesypujemy resztę mąki, dodajemy jajka, resztę mleka, rozpuszczone przestudzone masło, sól oraz zaczyn drożdżowy. Wszystko zagniatamy na dość plastyczne ciasto, które odstawiamy w ciepłe miejsce na około godzinę do wyrośnięcia.     farsz:  Grzyby moczymy przez całą noc w zimnej wodzie, a następnie gotujemy w lekko osolonej wodzie,aż zmiękną (około godzinę). Ugotowane kroimy.  (Jeśli używamy pieczarek to obieramy je, kroimy w kostkę i smażymy na patelni z zeszklona cebulą)    Kapustę kiszoną przepłukujemy wodą, odsączamy, kroimy. Przekładamy do oddzielnego garnka, dodajemy liść laurowy oraz ziele angielskie i gotujemy około 2 godzin (od czasu do czasu trzeba kapustę przemieszać)  Ugotowaną odcedzamy, wyciskamy dokładnie wodę i kroimy drobno.    Cebulę kroimy w kostkę i szklimy na patelni na złoty kolor    Kapustę, grzyby i cebulę mieszamy razem doprawiając do smaku sola i pieprzem.    wykonanie:  Ciasto drożdżowe dzielimy na 2 kawałki, rozwałkowujemy na prostokąt, wzdłuż dłuższego boku nakładamy farsz i zawijamy w rulon. Każdy z rulonów kroimy na mniejsze kawałki.     Tak powstałe paszteciki smarujemy z wierzchu rozmąconym jajkiem z mlekiem i posypujemy kminkiem. Odstawiamy na kilka minut aby podrosły.    Paszteciki wstawiamy do piekarnika rozgrzanego do 200 stopni na 20-25 minut.", "url": "https://www.przyslijprzepis.pl/przepis/paszteciki-z-kapusta-i-grzybami-29", "category": "lubelskie", "sub_category": "Wyroby piekarnicze i cukiernicze", "phrase": "Paszteciki z grzybami"}