{"meta_description": "Wypróbuj przepis na paszteciki z grzybami, idealną przekąskę na święta Bożego Narodzenia. Paszteciki świetnie smakują z czerwonym barszczykiem, można je podawać...", "title": "Paszteciki z grzybami - prosty przepis z ciastem z suchych drożdży", "content": "Wszystkie składniki ciasta drożdżowego mieszamy w malakserze i dodajemy stopniowo tyle mąki, aby ciasto było pulchne, ale nie lepiło się do rąk. Mieszamy kilka minut, a następnie przekładamy do miski, przykrywany ściereczką i zostawiamy do wyrośnięcia. W tym czasie przygotowujemy farsz. Grzyby płuczemy dokładnie w wodzie, aby pozbyć się piachu i ziemi, a następnie kroimy je w 0,5 cm paski. Cebulę obieramy, kroimy w cienkie talarki i smażymy na gorącej patelni z masłem do momentu, aż będzie szklista. Dodajemy grzyby i całość dusimy do pożądanej miękkości grzybów (ok. 15 minut na średnim ogniu). Grzyby doprawiamy pieprzem i solą dopiero po ich usmażeniu. Wyrośnięte ciasto wałkujemy na blacie, nadając mu kształt prostokąta. Na wierzchu układamy warstwę grzybów z cebulą, zostawiając wolne miejsca na bokach ciasta. Całość zawijamy, tworząc roladę o szerokości ok.10 cm, a następnie kroimy ją w 3 cm paski. Tak przygotowane paszteciki przekładamy delikatnie na papier do pieczenia i smakujemy z wierzchu jajkiem, roztrzepanym z mlekiem, a następnie wkładamy do piekarnika nagrzanego do 180 stopni C na ok. 15-20 minut. Paszteciki są gotowe, kiedy nabiorą ładnego, złotego koloru.", "url": "https://beszamel.se.pl/przepisy/przystawki-i-przekaski/paszteciki-z-grzybami-przepis-na-swieta-re-dLKD-a8eB-BGVm.html", "category": "lubelskie", "sub_category": "Wyroby piekarnicze i cukiernicze", "phrase": "Paszteciki z grzybami"}