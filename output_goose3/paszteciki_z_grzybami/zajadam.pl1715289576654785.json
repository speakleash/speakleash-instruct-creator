{"meta_description": "Dziś serwuję paszteciki drożdżowe z kapustą kiszoną i grzybami. Paszteciki po upieczeniu są mięciutkie i bardzo puszyste, a farsz możesz dowolnie modyfikować.", "title": "Paszteciki z kapustą i grzybami - przepis", "content": "Paszteciki wypełnione farszem z kapusty kiszonej i suszonych grzybów to jedna z świątecznych potraw. Paszteciki możesz przygotować nie tylko z okazji świąt. Jest to też świetna przekąska, którą zaserwujesz np. podczas wizyty gości. Świetnie pasuje do nich świąteczny barszcz czerwony. Małe bułeczki z ciasta drożdżowego możesz napełnić również innym dowolnym farszem – mięsnym, kapustą z mięsem lub szpinakiem. W każdej wersji smakują wyśmienicie. Wybierając nadzienie z kapustą i grzybami, najlepiej rozłożyć proces przygotowania pasztecików na dwa etapy. Najpierw przygotuj farsz, dzięki temu nabierze odpowiedniego smaku i aromatu. Z tego samego farszu zrobisz również pierogi z kapustą i grzybami. Na drugi dzień zrób ciasto. Przepis jest bardzo prosty. Paszteciki po upieczeniu są mięciutkie i bardzo puszyste. Paszteciki serwuj z czerwonym barszczem. Subskrybuj ➜ Nie przegap nowych filmów, zasubskrybuj mój kanał na YouTube • None Suszone grzyby zalej wodą i zostaw na kilka godzin do namoczenia. Grzyby gotuj w wodzie, w której się moczyły przez około 20 minut. Odcedź zachowując oddzielnie wywar i grzyby. Grzyby pokrój na mniejsze kawałki. • None Kapustę przepłucz na durszlaku w zimnej wodzie. Kapustę mocno odciśnij. Jeśli kapusta jest bardzo kwaśna przepłucz ponownie, następnie posiekaj i włóż do garnka oraz zalej wywarem z grzybów. • None Kapustę gotuj przez około 10 minut w odkrytym garnku na większym ogniu, następnie pod przykryciem na małym, aż do miękkości przez około 45-60 minut. Jeśli płynu w garnku jest za mało dolej wody (do wysokości kapusty). • None Cebulę obierz i posiekaj w drobną kostkę. Zeszklij na patelni na rozgrzanym oleju. Podsmażoną cebulę i grzyby dodaj do ugotowanej kapusty, wymieszaj i ponownie zagotuj. Dopraw solą, pieprzem. • None Przygotuj ciasto – drożdże wymieszaj z 1/4 szklanki ciepłego mleka, łyżką cukru oraz 2 łyżkami mąki pszennej. Przykryj ściereczką i odstaw na około 15 minut w ciepłe miejsce do wyrośnięcia. • None W misce umieść pozostałe składniki – resztę mąki pszennej, pozostałe mleko, roztrzepane jajko, olej oraz sól. Wymieszaj, tak aby powstało gładkie ciasto. • None Dodaj podrośnięte drożdże, wymieszaj i ponownie odstaw przykryte do wyrośnięcia na około godzinę. Ciasto powinno podwoić swoją objętość. • None Ciasto rozwałkuj na duży prostokąt o grubości ok. 0,5 cm, następnie ciasto pokrój na 4 paski. Na każdy placek wyłóż farsz i rozsmaruj równomiernie, zostawiając wolne brzegi. • None Z ciasta zwiń rulon i zlep na całej długości łączenia. Powtórz z kolejnymi plackami. • None Blachę wyłóż papierem do pieczenia. Na papier przenieś ruloniki (zachowaj odstępy między nimi, bo jeszcze urosną), tak aby łączenia były na dole. • None Rulon pokrój ostrym nożem w poprzek co 4-5 cm. Posmaruj roztrzepanym jajkiem i posyp kminkiem, makiem lub czarnuszką. • None Paszteciki pozostaw do wyrośnięcia na ok. 20 minut. Podrośnięte paszteciki piecz w piekarniku nagrzanym do 200 stopni przez ok. 20-25 minut, aż nabiorą ładnego złotego koloru.", "url": "https://www.zajadam.pl/boze-narodzenie/paszteciki-z-kapusta-i-grzybami", "category": "lubelskie", "sub_category": "Wyroby piekarnicze i cukiernicze", "phrase": "Paszteciki z grzybami"}