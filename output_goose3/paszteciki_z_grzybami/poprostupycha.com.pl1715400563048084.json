{"meta_description": "Domowe paszteciki z pieczarkami posypane kminkiem są w moim domu uwielbiane. Wraz z barszczem smakują obłędnie. Wypróbuj moje paszteciki!", "title": "Paszteciki z pieczarkami", "content": "Jaka jest Wasza ulubiona potrawa wigilijna? U mnie na pierwszym miejscu stawiam barszcz na domowym zakwasie. Do niego obowiązkowo muszą być uszka lub paszteciki z pieczarkami. Jak dla mnie paszteciki z pieczarkami są nieodłącznym elementem barszczu czerwonego. Uwielbiam je jeść! Jedynie na wigilię zawsze podaję barszcz z uszkami. Taka u nas po prostu tradycja! Domyślam się jednak, że w każdym domu może być po prostu inaczej. Oczywiście nie neguję. Domowe paszteciki z pieczarkami wychodzą mięciutkie, na maślanym, drożdżowym cieście. Zwykle wierzch oprószam kminkiem, bo tak je u nas zawsze podawała babcia i takie mi po prostu bardzo smakują. Koniecznie wypróbuj moje paszteciki z pieczarkami i suszonymi grzybami! Jestem pewna, że Ci posmakują… Dlatego jeśli spodziewasz się gości to polecam zrobić od razu podwójną porcję. Muszę przyznać, że uwielbiam je jeszcze cieplutkie, zaraz po upieczeniu. Domowe paszteciki z grzybami są najlepsze! Szukasz innych przepisów na Boże Narodzenie? W takim razie koniecznie odwiedź mój wpis na 12 potraw wigilijnych. Znajdziesz w nim sporo inspiracji.", "url": "https://poprostupycha.com.pl/przepis/paszteciki-z-pieczarkami/", "category": "lubelskie", "sub_category": "Wyroby piekarnicze i cukiernicze", "phrase": "Paszteciki z grzybami"}