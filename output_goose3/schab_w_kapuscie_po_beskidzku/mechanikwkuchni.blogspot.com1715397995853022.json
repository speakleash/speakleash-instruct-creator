{"meta_description": "", "title": "Schabowy w kapuście kiszonej", "content": "Schabowy w kapuście kiszonej jest to prostszy i o wiele smaczniejszy pomysł na zwyczajnego kotleta schabowego i kapustę kiszoną. Niedawno miałem okazję takiego zakosztować na przyjęciu urodzinowym, było tak pyszne że chyba zapomnę o panierowaniu i smażeniu schabowego.Kapustę opłukuję i jeśli trzeba drobniej szatkuję. Gotuję ją do miękkości razem z przyprawami. Na maśle podsmażam na złoto poszatkowane cebulki podlewając na początku wodą która odparuje a cebulka zyska jędrność. Dodaję ją do odcedzonej miękkiej kapusty, mieszam i doprawiam \"na gotowo\". Kotleta lekko rozklepuję przyprawionego pieprzem i odrobiną soli i podsmażam po kilka-kilkanaście sekund tak aby tylko zamknąć pory na pozostałym po smażeniu cebulki maśle.Do naczynia żaroodpornego na dno daję trochę kapusty, na niej układam kotlety i przykrywam resztą kapusty. Całość polewam śmietaną i zapiekam ok 25 minut w 180-190oC.Podałem z gotowanymi ziemniaczkami w koperku. Niebo w gębie.Zainspirowane osoby tym przepisem :", "url": "http://mechanikwkuchni.blogspot.com/2015/01/schabowy-w-kapuscie-kiszonej.html", "category": "śląskie", "sub_category": "Gotowe dania i potrawy", "phrase": "Schab w kapuście po beskidzku"}