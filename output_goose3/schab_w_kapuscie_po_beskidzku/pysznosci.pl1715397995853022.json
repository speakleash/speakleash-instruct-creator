{"meta_description": "Jeśli szukasz pomysłu na oryginalny, ale sprawdzony obiad dla całej rodziny, to dzisiaj mamy dla ciebie coś idealnego. …", "title": "Schab po góralsku. Zrób na obiad, a rodzina ustawi się po dokładki", "content": "Jeśli szukasz pomysłu na oryginalny, ale sprawdzony obiad dla całej rodziny, to dzisiaj mamy dla ciebie coś idealnego. Schab po góralsku poleca się wszystkim smakoszom, a dodatek kiszonej kapusty do mięsa to prawdziwy kulinarny majstersztyk. Koniecznie przetestuj! Schab to w domach Polaków mięso wyjątkowe. Klasyczne kotlety w panierce, czy też te przygotowane w aromatycznym sosie, to w końcu klasyka kulinarnego gatunku, do której wracamy przynajmniej kilka razy w miesiącu. Osobiście jesteśmy fanami struktury i smaku tego gatunku mięsa, dlatego kiedy zobaczyliśmy przepis na schab po góralsku, od razu wiedzieliśmy, że trafiliśmy na coś, co nam posmakuje. Nie pomyliliśmy się. Taki schab, inspirowany tradycjami kulinarnymi z południa Polski, to uczta dla koneserów nie tylko mięsa, ale również kapusty kiszonej. Według nas jest to połączenie idealne i zamierzamy bronić tego zdania do ostatniej kropli krwi! Coś nam jednak mówi, że wcale nie musimy tego robić, bo gdy i ty przetestujesz przepis na schab po góralsku, dołączysz się do tej opinii!", "url": "https://pysznosci.pl/schab-po-goralsku-zrob-na-obiad-a-rodzina-ustawi-sie-po-dokladki,6978927762995712a", "category": "śląskie", "sub_category": "Gotowe dania i potrawy", "phrase": "Schab w kapuście po beskidzku"}