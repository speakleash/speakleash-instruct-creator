{"meta_description": "Schab po beskidzku zapiekamy w kapuście kiszonej, podduszonej w sosie, który wytworzy się podczas smażenia mięsa. Z papryką i śmietaną – niebo w gębie 🥇", "title": "SCHAB PO BESKIDZKU w kapuście » pycha ❗", "content": "Schab po beskidzku w kapuście to kolejne danie z serii SMAKUJ POLSKĘ. Po przeczytaniu przepisu od razu wiedziałam, ze to będzie jedna z pierwszych potraw tradycyjnych województwa śląskiego, jakie zrobię ❗ Obietnica fantastycznego smaku, jaką wtedy poczułam, została w pełni zrealizowana 😍 Autentycznie zakochałam się w tej kapuście i mogłabym zjeść ją bez schabu. Na pewno przygotuję taką wersję zapiekanej kapusty kiszonej z papryką, czosnkiem i śmietaną, może na boczku? Taki bigosik, z ziemniakami z wody albo z pieczywem – mniam ❗ A w wersji wegetariańskiej na przykład na boczniakach – już wiem, że będzie pysznie 🥇 Schab sam w sobie najlepiej smakuje z ziemniakami. W przypadku schabu po beskidzku nic innego nie wchodzi w grę – albo ziemniaki z wody, albo PIECZONE, albo PURE. W zasadzie również każde kluski ziemniaczane – kopytka, ŚLĄSKIE, gnocci też będą pasować. A skoro zapiekamy danie w piekarniku, można od razu też upiec ziemniaki, prawda? Ja tym razem wybrałam pure, bo chciałam sprawdzić przepis na zaparzane mąką, bez dodatku masła i mleka 😎", "url": "https://besttaste.pl/recipes/schab-po-beskidzku-w-kapuscie/", "category": "śląskie", "sub_category": "Gotowe dania i potrawy", "phrase": "Schab w kapuście po beskidzku"}