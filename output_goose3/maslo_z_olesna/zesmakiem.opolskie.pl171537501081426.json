{"meta_description": "", "title": "Okręgowa Spółdzielnia Mleczarska w Oleśnie", "content": "Zakład Mleczarski w Oleśnie istnieje na rynku od 1907 roku, jako Okręgowa Spółdzielnia Mleczarska w Oleśnie został zarejestrowany w 1945 roku.  Okręgowa Spółdzielnia Mleczarska w Oleśnie jest samodzielną organizacją, zajmuje się skupem i przetwórstwem mleka, handlem hurtowym oraz detalicznym artykułami nabiałowymi i spożywczymi. Główne wyroby produkowane przez Okręgową Spółdzielnię Mleczarską w Oleśnie to: mleko spożywcze, śmietana, śmietanka, kefir, twarogi, masło, maślanka.  Wszystkie produkowane artykuły nabiałowe spełniają wymogi i oczekiwania klientów. Charakteryzują się wysoką jakością. Produkowane są na bazie naturalnych składników, bez dodatku konserwantów i substancji uszlachetniających. Spółdzielnia stosuje tradycyjne procedury procesów technologicznych stosowanych przez uprzednich zarządzających. Atutem firmy są niezmienione metody tradycyjne, odznaczające się wysoką jakością zdrowotną. Produkty Spółdzielni cieszą się zaufaniem klientów, czego wyrazem jest liczne grono stałych klientów. Okręgowa Spółdzielnia Mleczarska w Oleśnie dokonała wpisu 2 produktów na Listę Produktów Tradycyjnych: masła z Olesna oraz sera twarogowego z Olesna (2013r.) .", "url": "https://zesmakiem.opolskie.pl/okregowa-spoldzielnia-mleczarska-w-olesnie/", "category": "opolskie", "sub_category": "Oleje i tłuszcze (masło, margaryna itp.)", "phrase": "Masło z Olesna"}