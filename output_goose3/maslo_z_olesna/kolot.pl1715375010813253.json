{"meta_description": "", "title": ".:: Kluczborsko-Oleska Lokalna Organizacja Turystyczna ::.Okręgowa Spółdzielnia Mleczarska w Oleśnie", "content": "Produkty oleskiej Spółdzielni są znane i cenione w całej Europie. W ofercie przetwórni znajduje się pełna gama produktów mleczarskich. Aktualnie pozyskuje ona mleko od około 500 dostawców z dwóch województw – opolskiego i śląskiego.  Wszystkie wyroby powstają według tradycyjnej receptury z początku XX wieku na bazie mleka bez dodatku konserwantów. Szeroki wybór wyrobów oleskiej Spółdzielni Mleczarskiej można nabyć w Sklepie Firmowym w Oleśnie przy ul. Dworcowej 20. Hitem jest masło \"Ekstra z Olesna\". Od niedawna Spółdzielnia wprowadziła na rynek również Osełkę masła tradycyjną oraz Osełkę masła soloną. Ser twarogowy, wpisany na listę Produktów Tradycyjnych, jest od niedawna w sprzedaży również w postaci mielonej - w poręcznych wiaderkach. Stanowi on bazę past twarogowych sprzedawanych w sklepie firmowym: wiosennej, koperkowej oraz czosnkowej. Spółdzielnia do celów promocyjnych produkuje tradycyjną oleską śmietankówkę, czyli spirytusową nalewkę na bazie śmietany. Robi ona furorę na targach i imprezach wystawienniczych wśród osób odwiedzających stoisko promujące Ziemię Kluczborską i Oleską. OSM w Oleśnie współpracuje z Panią Anną Chęcińską-Dudek, Specjalistą ds żywienia, która sporządziła specjalnie dla Spółdzielni przepisy na różne potrawy na bazie produktów Spółdzielni, m.in. przepis na bułeczki z masłem czosnkowo-ziołowym.   Produkty Okręgowej Spółdzielni Mleczarskiej docierają regularnie do ponad 270 odbiorców na terenie województwa opolskiego i śląskiego. Produkty oleskiej Spółdzielni są znane i cenione w całej Europie. W ofercie przetwórni znajduje się pełna gama produktów mleczarskich m.in. mleko, masło, twaróg półtłusty, tłusty – klinek, pasty twarogowe, kefir, maślanka, śmietana i śmietanka. Aktualnie pozyskuje ona mleko od około 500 dostawców z dwóch województw – opolskiego i śląskiego. Wszystkie wyroby powstają według tradycyjnej receptury z początku XX wieku na bazie mleka bez dodatku konserwantów. Szeroki wybór wyrobów oleskiej Okręgowej Spółdzielni Mleczarskiej można nabyć w sklepie przyzakładowym.     Surowcem do ich produkcji jest ser twarogowy półtłusty. Proces wyrobu past jest tradycyjny i polega na rozdrobnieniu sera twarogowego (zmieleniu), następnie miesza się go ze śmietanką pasteryzowaną w odpowiednich proporcjach i dozuje dodatki w zależności od rodzaju pasty (warzywa: szczypiorek, rzodkiewka, koperek, czosnek – uprzednio rozdrobnione) zgodnie z ustalonymi proporcjami. Następnie całość doprawia się solą i pieprzem i ponownie miesza do uzyskania jednolitej masy o konsystencji pasty.", "url": "http://www.kolot.pl/oferty/osm_olesno.htm", "category": "opolskie", "sub_category": "Oleje i tłuszcze (masło, margaryna itp.)", "phrase": "Masło z Olesna"}