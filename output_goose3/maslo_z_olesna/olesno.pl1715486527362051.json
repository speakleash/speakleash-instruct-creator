{"meta_description": "Nowymi produktami OSM z Olesna są sery twarogowe klinki z suszonymi warzywami.", "title": "Nowe smaki z Okręgowej Spółdzielni Mleczarskiej", "content": "Nowymi produktami OSM z Olesna są sery twarogowe klinki z suszonymi warzywami. Klinek to ser twarogowy tłusty ręcznie formowany. Nowością są starannie dobrane suszone warzywa oraz przyprawy, którymi jest otoczony. Takie klinki to doskonała propozycja na urozmaicone śniadanie. Dostępne do sprzedaży w sklepie firmowym OSM przy ulicy Dworcowej. Nowością wśród produktów OSM jest Maślanka Naturalna z Masła Oleskiego. Doskonały niskokaloryczny i lekkostrawny napój mleczny o wartościach odżywczych i walorach zdrowotnych. Polecamy go szczególnie w nadchodzące letnie dni, w połączeniu z sezonowymi owocami stanowi znakomity deser. Pierwsza promocja klinków oraz maślanki odbyła się na stoisku OSM podczas imprezy z okazji Dnia Dziecka połączonej z I Oleskim Maratonem Rowerowym. Nowe produkty cieszyły się powodzeniem wśród odwiedzających nasze stoisko. Mleczarskie specjały z Olesna mają szansę zostać wpisane na Krajową Listę Niematerialnego Dziedzictwa Kulturowego. Krajowa lista jest spisem przejawów żywego dziedzictwa niematerialnego z terenu Polski. Listę tę prowadzi Minister Kultury i Dziedzictwa Narodowego we współpracy z Narodowym Instytutem Dziedzictwa. OSM w Oleśnie zamierza kultywować tradycje wytwarzania naturalnych produktów mleczarskich, dlatego wpis na tę listę będzie gwarantem zachowania tradycyjnych metod produkcyjnych przez następne lata.", "url": "https://olesno.pl/8409/nowe-smaki-z-okregowej-spoldzielni-mleczarskiej.html", "category": "opolskie", "sub_category": "Oleje i tłuszcze (masło, margaryna itp.)", "phrase": "Masło z Olesna"}