{"meta_description": "", "title": "Masło Ekstra z Olesna w nowej odsłonie! – OSM Olesno", "content": "OSM Olesno – tradycyjne smaki, nowoczesne standardy Ciągły rozwój spółdzielni skutkował licznymi modernizacjami w zakładzie, jednak w żadnej sposób nie zostały naruszone receptury przekazywane od pokoleń. Okręgowa Spółdzielnia Mleczarska w Oleśnie pełni ważną rolę w produkcji mleka i produktów mlecznych. Cieszą się one uznaniem wśród klientów od dziesięcioleci. W dzisiejszych czasach konsumenci decydują się na zakup nie tylko ze względu na zaufanie do marki, czy produktu, ale także przez wzgląd wizualny. Stale rosnąca popularność wyrobów, nakierowała nas do odświeżenia wizerunku i dostosowania go do współczesnych preferencji klientów. Masło Ekstra z Olesna w nowym wydaniu! Proces „modernizacji” wizualnej produktów rozpoczął się już w 2022 roku. Zostało wtedy wybrane hasło reklamowe, które brzmi następująco: „OSM Olesno – tradycyjne smaki, nowoczesne standardy”. To właśnie ten slogan, przyświecał nam, projektując nowe etykiety produktów. Zależało nam, aby zachować znane i lubiane elementy, ale jednocześnie dostosować etykiety do XXI wieku i preferencji naszych klientów. Tym, co pozostaje niezmienne to kolorystyka. Czerwone logo zakładu umieszczone na zielono-żóltym tle nadal będzie przyciągać wzrok naszych klientów. Nowością jest wizerunek krówki Oleśki, której imię zostało wybrane poprzez konkurs zorganizowany na Facebooku. Otrzymaliśmy ponad 150 propozycji imienia, jednak jury konkursowe składające się z przedstawicieli pracowników oraz zarządu OSM Olesno postawiło właśnie na Oleśkę. Krówka będzie elementem uspójniającym wszystkie wyroby zakładowe, w tym Masło Ekstra z Olesna, śmietanki, mleko, czy kefiry. Kolejnym nowym elementem jest plama mleka, na której umieszczone zostały wyraźne informacje o produkcie. Odświeżone fonty dodały powiewu świeżości, zachowując jednocześnie tradycyjne i znane elementy etykiet. Kilkumiesięczny proces projektowania przyniósł zadowalające efekty, które mamy nadzieję, że zdobędą uznanie wśród klientów. Pierwszy produkt, jaki poznamy w nowym wydaniu, to właśnie Masło Ekstra z Olesna, które wraz z krówką Oleśką będzie czekać na Państwa na sklepowych półkach. Gdzie można znaleźć produkty z Okręgowej Spółdzielni Mleczarskiej w Oleśnie? Produkty z Olesna można nabyć w sklepie firmowym przy ulicy Dworcowej 20. Współpracujemy z ponad 200 kontrahentami, którzy oferują nasz asortyment również w swojej ofercie. Punkty sprzedaży znajdują się w całej Polsce, szczególnie w województwie opolskim, śląskich czy dolno-śląskim. Pełna mapka sprzedaży dostępna jest pod linkiem –mapa.", "url": "https://osm-olesno.pl/2023/03/16/maslo-ekstra-z-olesna-w-nowej-odslonie/", "category": "opolskie", "sub_category": "Oleje i tłuszcze (masło, margaryna itp.)", "phrase": "Masło z Olesna"}