{"meta_description": "", "title": "Zalewa do ryb w occie - jak to zrobić?", "content": "Ryba w zalewie octowej to także jedno z dań, które wielu z nas zapewne pamięta z czasów dzieciństwa i przyjęć, które odbywały się przed laty. W niektórych domach jest to już zapomniana potrawa. Może czas ją sobie odświeżyć? Jak zrobić zalewę octową do ryb? Pomagamy, choć to wcale nie jest trudne zadanie. Należy jednak pamiętać, że ryba powinna odstać około jednej doby przed podaniem. W przepisie na zalewę bardzo ważne jest to, jak mocno octowa powinna być zalewa. Niektórzy lubią silnie octowy smak, inni preferują delikatniejsze zalewy. My podajemy przykładowe proporcje – wypróbuj je i w razie czego zmień według własnych upodobań! • Cebulę pokrój w piórka i wrzuć do garnka. • Dodaj ziele angielskie i liście laurowe, a następnie wlej ocet i wodę. W zalewie octowej można przygotować wiele ryb. Bardzo dobre będą płotki, karpie, szczupaki, ale także dorsz czy sandacz. Niektórzy przygotowują w ten sposób tuńczyka i łososia! Mniejsze ryby możemy marynować w całości, większe natomiast musimy podzielić na filety lub dzwonka. Najlepiej marynować smażone ryby – ale należy pamiętać, by używać do tego lekko ryb lekko obsmażonych w mące, a nie tych w grubej, tłustej panierce. Mocno nasiąknięta octem panierka zasmakuje chyba tylko prawdziwym wielbicielom tego płynu! Uwaga! Do przygotowania ryby w zalewie octowej będą nam potrzebne dobrze umyte i wyparzone słoiki. Z podanych składników powinno wyjść 3-4 słoiki i pojemności 0,5 l. • Rybę lub ryby dokładnie czyścimy. Większe ryby kroimy w dzwonka lub filetujemy. • Na patelni rozgrzewamy olej rzepakowy. Każdą rybę dokładnie obtaczamy w mące i smażymy, aż do zrumienienia. Uwaga – by panierka nie nasiąkała za bardzo tłuszczem, kładziemy ryby na patelni dopiero, gdy olej jest naprawdę mocno rozgrzany. Pamiętamy, że każda dołożona ryba obniża jego temperaturę! • Po usmażeniu kładziemy na papierowy ręcznik, by pozbyć się nadmiaru tłuszczu. Rada: Tak przygotowaną rybę w zalewie możemy zarówno otworzyć i podać po dobie, jak i przechowywać zawekowaną przez kilka miesięcy w zimnym miejscu.", "url": "https://haps.pl/Haps/7,167251,24935480,zalewa-do-ryb-w-occie-jak-to-zrobic.html", "category": "lubuskie", "sub_category": "Produkty rybołówstwa, w tym ryby", "phrase": "Mieszanka rybna w zalewie octowej"}