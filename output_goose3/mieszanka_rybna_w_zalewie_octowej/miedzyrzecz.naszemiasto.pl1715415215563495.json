{"meta_description": "Gdzie najlepiej smakują ryby w zalewie? Oczywiście, że nad Zalewem Bledzewskim. A konkretnie w gospodarstwie agroturystycznym Dolatówka.", "title": "Kulinarny szlak: Mieszanka rybna w zalewie octowej Magdaleny Dolaty [WIDEO, ZDJĘCIA]", "content": "O Magdalenie Dolacie i wyrabianym przez nią syropie z płatków róż informowaliśmy już wczoraj na portalu miedzyrzecz,naszemiasto.pl. Dziś prezentujemy jej mieszankę rybną w zalewie octowej. Pychota! Pierwsze gastronomiczne trofeum M. Dolata zdobyła w 2007 r. podczas regionalnego konkursu kulinarne dziedzictwo. Jej ryby w zalewie octowej zajęły pierwsze miejsce. Wcześniej podbiły podniebienia gości i znajomych, którzy namówili ją do udziału w konkursie. Nie ukrywa, że sukces ją zaskoczył. I uradował. - Podstawą tej potrawy są małe rybki, złowione przez męża albo letników. W Obrze i naszym zalewie jest ich mnóstwo. A do tego mamy jeszcze własne stawy hodowlane. Zawsze mogę liczyć na naszych gości. Wielu z nich bez względu na pogodę od rana do wieczora przesiaduje na brzegach z wędkami w rękach. I rzadko wracają z pustymi siatkami - mówi.", "url": "https://miedzyrzecz.naszemiasto.pl/kulinarny-szlak-mieszanka-rybna-w-zalewie-octowej-magdaleny/ar/c8-4173384", "category": "lubuskie", "sub_category": "Produkty rybołówstwa, w tym ryby", "phrase": "Mieszanka rybna w zalewie octowej"}