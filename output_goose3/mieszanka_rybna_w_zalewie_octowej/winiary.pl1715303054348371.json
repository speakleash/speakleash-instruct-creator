{"meta_description": "Masz ochotę na rybę? Ryba w zalewie octowej to klasyczny i bardzo pyszny sposób jej podania. Zajrzyj już teraz tutaj i wykorzystaj prosty przepis!", "title": "Ryba w zalewie octowej", "content": "Na polskich stołach ryba gości zdecydowanie za rzadko. Tymczasem jest to naturalne źródło cennych wielonienasyconych kwasów tłuszczowych omega-3. To one odpowiadają za prawidłowe działanie układu krążenia i układu nerwowego. Ryba w zalewie octowej to znakomita propozycja dla tych, których odstraszają ości.    Jest to danie, które zachwyci każdego miłośnika ryb. Obecność octu w zalewie powoduje, że ości stają się kruche i niegroźne. Przygotowanie wraz z oczekiwaniem zajmie około 1,5 godziny. Zacznij od oczyszczenia ryby i jej wypatroszenia. Po umyciu podziel ją na dzwonki, każdy z nich posól i popierz.    Następnie do garnka wlej ocet, wodę oraz pokrojoną cebulę i przyprawy: ziele angielskie, cukier i liście laurowe. Zagotuj wywar. W głębokim talerzu roztrzep jajka i zamocz w nich rybę. Następnie zanurz w mące i przekładaj na rozgrzaną patelnię. Tak usmażoną rybę przełóż do słoika i zalej zalewą octową. Odstaw do lodówki na co najmniej godzinę.    Danie możesz podawać zarówno na ciepło, jak i na zimno. Dzięki odpowiedniemu zakonserwowaniu możesz przechowywać je w lodówce dość długo. Ryba w zalewie octowej sprawdzi się jako danie obiadowe, kolacja lub zimna przekąska na specjalne okazje. Stanowi sprytny sposób na to, by przemycić więcej cennych składników odżywczych do codziennej diety. Podoba Ci się ten przepis? Dodaj go do swojej książki kucharskiej. Załóż ją TUTAJ.", "url": "https://www.winiary.pl/przepisy/ryba-w-zalewie-octowej/", "category": "lubuskie", "sub_category": "Produkty rybołówstwa, w tym ryby", "phrase": "Mieszanka rybna w zalewie octowej"}