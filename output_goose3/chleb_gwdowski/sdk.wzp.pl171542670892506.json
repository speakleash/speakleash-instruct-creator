{"meta_description": "Tradycja wypiekania chleba gwdowskiego sięga czasów powojennych. Wówczas w miejscowości Żółtnica przybyłe z Ostrowa Świętokrzyskiego kobiety wypiekały chleb pszenno-żytni oraz żytni. Od 1954 r. chleb gwdowski wypiekany jest przez mieszkańców Gwdy Wielkiej, głównie w gospodarstwie Państwa Danuty i Lecha Szlaz. Aby otrzymać produkt końcowy – chleb, trzeba najpierw poświęcić", "title": "Chleb gwdowski – wyrób tradycyjny, Kamil Drewniak", "content": "Tradycja wypiekania chleba gwdowskiego sięga czasów powojennych. Wówczas w miejscowości Żółtnica przybyłe z Ostrowa Świętokrzyskiego kobiety wypiekały chleb pszenno-żytni oraz żytni. Od 1954 r. chleb gwdowski wypiekany jest przez mieszkańców Gwdy Wielkiej, głównie w gospodarstwie Państwa Danuty i Lecha Szlaz. Aby otrzymać produkt końcowy – chleb, trzeba najpierw poświęcić kilka dni na przygotowanie samych składników do jego wypieku. Jeszcze w latach 60-tych XX wieku zakwas i ciasto wyrabiane były w drewnianej niecce lub dzieży, a chleb pieczony był w piecach chlebowych wybudowanych w latach 30-tych XX wieku. Na sam wypiek chleba gospodynie przeznaczały prawie jeden cały dzień. Bochenek chleba wyróżnia się chropowatą skórką posypaną makiem, widocznymi ziarnami słonecznika i siemienia lnianego lub tylko siemienia lnianego. Tradycja wytwarzania pasztecików gwdowskich na terenie województwa zachodniopomorskiego siega lat 50-tych. Receptura wytwarzania pasztecików gwdowskich oparta jest na farszu z kapustą i grzybami zapieknaym w cieście drożdżowym. Współczesnie, trzecie juz pokolenie mieszkańców województwa zachodniopomorskiego pielegnuje recpeturę przyrzadzania pasztecików gwdowskich. Ich receptura i tajniki wypiekania prezkazywane są nastepnym członkom rodziny, tak aby już od najmłodszych lat poznali ich historię i sposób wytwarzania: \"Przygotowaniem pasztecików zajmuje się osobście i od wielu lat, czyli od ok. 1980 roku sama wypiekam ten produkt. Tajniki przekazuje swoim najbliższym. W swoim rodzinnym domu tradycje kultywuje moja córka, Dorota Dudzińska. (...) również mój syn - Kamil Drewniak próbuje przygotowywać swoje paszteciki...(...). Wszystkie tajniki przekazała mi moja mama, a byłam najstarsza z licznego rodzeństwa - było nas siedmioro. Dzięki uwagom mamy, paszteciki wykonuję od wczesnego dzieciństwa\" (wywiad etnograficzny). Członek Sieci Dziedzictwa Kulinarnego Pomorze Zachodnie od 2014 r.  Chleb gwdowski wpisany na Listę Produktów Tradycyjnych w dniu 5.09.2013 r.   Paszteciki gwdowskie wpisane na Listę Produktów Tradycyjnych w dniu 6.09.2016 r.", "url": "https://sdk.wzp.pl/czlonkowie-sieci-dziedzictwa-kulinarnego/producenci-surowcow-w-rolnictwie-ogrodnictwie-i-rybactwie-przetworcy-zywnosci/chleb-gwdowski-wyrob-tradycyjny-kamil-drewniak", "category": "zachodniopomorskie", "sub_category": "Wyroby piekarnicze i cukiernicze", "phrase": "Chleb gwdowski"}