{"meta_description": "Regionalne wyroby, wytwarzane od lat tymi samymi metodami, wyróżniające się jakością i smakiem – kolejnych siedem takich produktów z Pomorza Zachodniego doceniła Polska Izba Produktu Regionalnego i Lokalnego", "title": "Chleb gwdowski z prestiżowym tytułem", "content": "Regionalne wyroby, wytwarzane od lat tymi samymi metodami, wyróżniające się jakością i smakiem – kolejnych siedem takich produktów z Pomorza Zachodniego doceniła Polska Izba Produktu Regionalnego i Lokalnego. Prestiżowe nagrody - Perły 2022 - zostały wręczone w miniony weekend. Podczas organizowanych w Poznaniu targów „Smaki Regionów” województwo zachodniopomorskie zaprezentowało nie tylko swoje kulinarne bogactwo, ale również bogatą ofertę turystyczną. Wśród wyróżnionych znalazł się produkt terenu gminy Szczecinek, a dokładniej z Gwdy Wielkiej. Specjały, które zostały nagrodzone podczas targów w Poznaniu, są znane i cenione przez smakoszy, mieszkańców i turystów odwiedzających Pomorze Zachodnie. Nominacje do tytuły „Perły 2022” to efekt uzyskania najwyższych ocen w regionalnym konkursie „Nasze Kulinarne Dziedzictwo – Smaki Regionów”. Najlepsi producenci, ekologiczne gospodarstwa, restauratorzy zaprezentowali się pod koniec sierpnia w Przelewicach. Prestiżowe tytuły i efektowne statuetki podczas poznańskiej gali „Smaki Regionów” otrzymało w tym roku siedem produktów z województwa zachodniopomorskiego w tym chleb gwdowski, który wytwarzany jest przez Danutę i Lecha Szlaz. Produkt został wpisany na listę produktów tradycyjnych w 2013 roku w kategorii Wyroby piekarnicze i cukiernicze w woj. zachodniopomorskim. Pozostałe wyróżnione produkty z terenu naszego województwa to: Targi „Smaki Regionów 2022” odbyły się w dniach 24-26 września w obiektach Międzynarodowych Targów Poznańskich. Województwo Zachodniopomorskie od wielu lat uczestniczy w wydarzeniu, promując produkty lokalne i regionalne oraz tradycje kulinarne z Pomorza Zachodniego. Podczas tegorocznych targów zaprezentowało się sześciu wystawców z naszego regionu, m.in. producenci miodów i przetworów z warzyw. Atrakcją stoiska Pomorza Zachodniego była również prezentacja oferty turystycznej regionu.", "url": "https://iszczecinek.pl/pl/11_wiadomosci/29641_chleb-gwdowski-z-prestizowym-tytulem.html", "category": "zachodniopomorskie", "sub_category": "Wyroby piekarnicze i cukiernicze", "phrase": "Chleb gwdowski"}