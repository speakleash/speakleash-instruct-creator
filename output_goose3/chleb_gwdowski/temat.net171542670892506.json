{"meta_description": "Premier Beata Szydło otrzymała chleb dożynkowy od rolników z Gminy Szczecinek. Pani premier otrzymała tradycyjny chleb gwdowski, który od 2013 roku widnieje na liście produktów tradycyjnych. Podarowany bochen dożynkowego chleba upiekła pani Danuta Szlaz.", "title": "Premier Beata Szydło otrzymała chleb dożynkowy od rolników z Gminy Szczecinek", "content": "Chleb dożynkowy od rolników z najbliższych okolic Szczecinka w tych dniach trafił do rąk premier rządu PiS Beaty Szydło. Pani premier otrzymała tradycyjny chleb gwdowski, który od 2013 roku widnieje na liście produktów tradycyjnych. Podarowany bochen dożynkowego chleba upiekła pani Danuta Szlaz.  - W minionym tygodniu miało miejsce niezwykle miłe i symboliczne wydarzenie. Premier Rządu Beata Szydło otrzymała bochen chleba dożynkowego z dedykacją od Wójta i Rolników z Gminy Szczecinek - informuje Anna Kapelska z Urzędu Gminy Szczecinek. - Podczas uroczystości Dożynek Gminnych, które odbyły się 9 września 2017 r. w Marcelinie, bochen chleba z rąk Starostów Dożynek Marii Pakos i Ryszarda Oleszkiewicza odebrał Poseł na Sejm RP Stefan Romecki. Kilka dni później pan Poseł osobiście dostarczył podarunek do siedziby Rządu w Warszawie, gdzie przekazał go na ręcę Premier Beaty Szydło", "url": "https://temat.net/artykul/premier-beata-szydlo/270908", "category": "zachodniopomorskie", "sub_category": "Wyroby piekarnicze i cukiernicze", "phrase": "Chleb gwdowski"}