{"meta_description": "Oscypek jest to twardy wędzony ser, który przygotowywany jest z mleka owczego. Oscypek jest nie tylko symbolem polskich gór, ale również tradycji i kultury regionu.", "title": "Oscypek - Niesamowita Polska - Ogólnopolski Portal Turystyczny", "content": "Oscypek to niezwykle charakterystyczny produkt regionalny Zakopanego i całego Podhala. Jest to twardy wędzony ser, który przygotowywany jest z mleka owczego. Oscypek jest nie tylko symbolem polskich gór, ale również tradycji i kultury regionu. Ser ten ma status produktu regionalnego, prawnie chronionego przez Unię Europejską. Prawdziwy oscypek różni się znacząco od popularnych podhalańskich serów, dostępnych w wielu miejscach. Tradycyjne oscypki robione są z owczego mleka, wczesno porannie dojonego. Warto wiedzieć, że o samym smaku oscypka decyduje nie tylko samo owcze mleko. Ważną rolę stanowi tutaj również rodzaj pożywienia jakim żywi się stado, jak i warunki w jakich ser poddaje się wędzeniu. Na Podhalu w bacowskich szałasach proces wytwarzania oscypków od stuleci pozostaje taki sam. Oryginalne oscypki to sery w kształcie dwustronnego stożka, produkowane z minimum 60 procent mleka owcy rasy polskiej górskiej i 40 procent mleka krowiego rasy czerwonej. Mierzą one 17-23 centymetrów i ważą od 600 do 800 gramów. Prawdziwy Oscypek jest dostępny w bardzo limitowanej ilości, bo na produkcję zaledwie jednego Oscypka potrzeba świeżego mleka od blisko 30 owiec. Wyrabiać go mogą tylko Bacowie z odpowiednim certyfikatem – na Podhalu jest ich zaledwie kilkudziesięciu. Oscypek to prawdziwy skarb kulinarny regionu, który warto spróbować podczas wizyty w Zakopanem. Jego unikalny smak i tradycja, która towarzyszy jego produkcji, sprawiają, że jest to produkt, który zasługuje na szczególne uznanie.", "url": "https://niesamowitapolska.eu/oscypek", "category": "łódzkie", "sub_category": "Sery i inne produkty mleczne", "phrase": "Oscypek"}