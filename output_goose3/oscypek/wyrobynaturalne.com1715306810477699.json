{"meta_description": "Oscypek to tradycyjny podhalański ser wytwarzany od pokoleń jego skład, rozmiar oraz kształt są zastrzeżone. Produkuje się go tylko od wiosny do jesieni.", "title": "Oscypek z 70% mleka owczego. Idealny z żurawiną na ciepło.", "content": "Co to jest oscypek? Oscypek to przepyszny ser typu twardego wyrabiany w polskich górach. W szczególności mogą się nim poszczycić górale z Podhala. Ser ten jest bardzo zmienny, ponieważ jego końcowy efekt, ściśle powiązany jest z porą roku, w jakiej zostało udojone mleko do jego wyrobu. Z jakiego mleka wyrabia się oscypki? Oscypki wyrabiane są z mleka owczego. Owce, o różnych porach roku, mają inną dojność. Zatem wyrabianie oscypków i próba zarobienia na tym fortuny - może okazać się fiaskiem. Wędzony ser, jakim jest oscypek, to ser twardy, który doskonale zastąpi parmezan! Kształt oscypka jest rozpoznawalny, to wrzecionowaty blok ze zdobieniami, które odciskane są w specjalnych drewnianych formach. Ta forma do oscypka nazywana jest “oscypiorką”. To połączone ze sobą dwa kawałki drewna, które po połączeniu, mają wewnątrz przestrzeń, która uszczypuje masę na oscypka. Stąd również najprawdopodobniej pochodzi jego nazwa - oz-scypek. Jakie wymiary powinien mieć oscypek? Tradycyjny wyrób, jakim jest oscypek to ser w kształcie stożka dwustronnego o wadze około 600-800g, grubości od 8 do 12 cm i długości od 17 do 23 cm, w zależności od formy. Kto zajmuje się wyrabianiem oscypków? Oczywiście ludzie, którzy są pasterzami na halach, czyli bacowie. Ci ludzie, po wydojeniu swoich owiec, przelewają mleko przez lniane płótna, aby w mleku nie zostało żadne mechaniczne zanieczyszczenie, jak np. źdźbła trawy. Wlewają to mleko do drewnianych kadzi i dodają klag, który sprawia, że z mleka powstaje masa serowa. Klag to nic innego, jak wysuszona i sproszkowana podpuszczka, która dodawana jest do wielu rodzajów półproduktu na sery. Kiedy mleko się ukwasi za sprawą podpuszczki, masa serowa jest odciskana i formowana w oscypiorkach. Uformowane wrzeciona sera, przez dobę moczy się w solance, która wyciąga z nich resztę płynu, a także pozwala na naturalne pozbycie się ewentualnych bakterii. Po takiej kąpieli w solance sery odpoczywają na półkach, by później baca mógł je uwędzić. Na jakim drewnie wędzi się oscypki? Najczęściej oscypki wędzi się na drewnie sosnowym i świerkowym. Jakie kształty może jeszcze przybierać oscypek? Oscypki najczęściej występują w kształcie zgrabnego wrzeciona, ale mogą również przyjmować kształt koguta lub kaczki, a także serca i parzenic, które są tradycyjnym góralskim wzorem bardzo często widywanym na tradycyjnych ubraniach góralskich. Wówczas nazywa się je redykołkami. Takie serki wytwarza się z resztek, które zostaną po produkcji tradycyjnych oscypków. Laikowi może być trudno rozpoznać prawdziwą konsystencję, smak i wygląd oscypka, ponieważ kojarzy nam się on, jako wędzony słony ser o twardej strukturze. Może nas to zmylić i przez przypadek trafimy na gołkę, która u wielu sprzedawców wydawana jest jako oscypek. W naszym sklepie - Wyroby Naturalne - mamy w ofercie wiele rodzajów sera, jednakże oscypek to tradycyjny wyrób, który u nas zawsze będzie tym prawdziwym! Oryginalny oscypek jest jaśniejszy, niż ser z mleka krowiego, ma on kolor kremowy, a nie żółty, ponieważ w mleku owczym jest więcej białka, niż w mleku krowim. Charakteryzuje go również ostrzejszy smak, który nie spotyka się z aprobatą każdego. Z uwagi iż produkt jest wytwarzany ręcznie waga jego może się wachać. Przechowywać w temperaturze od 2 do 8 stopni celcjusza.", "url": "https://wyrobynaturalne.com/oscypek,443.html", "category": "łódzkie", "sub_category": "Sery i inne produkty mleczne", "phrase": "Oscypek"}