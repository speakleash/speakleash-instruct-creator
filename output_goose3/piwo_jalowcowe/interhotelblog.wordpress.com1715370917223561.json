{"meta_description": "Piwo jałowcowe zwane na Kurpiach kozicowym (kozica to miejscowa nazwa jałowca) to napój orzeźwiający idealny na upały. Trudno ocenić czy jest to piwo ponieważ warzy się go bez słodu. Składnikami takiego piwa są jagody jałowca, szyszki chmielu i miód. Teraz miód zastępuje się częściowo lub całkowicie cukrem. Szkoda, wszyscy przecież wiemy, że miód jest wartościowy…", "title": "Kurpiowskie piwo jałowcowe", "content": "Piwo jałowcowe zwane na Kurpiach kozicowym (kozica to miejscowa nazwa jałowca) to napój orzeźwiający idealny na upały. Trudno ocenić czy jest to piwo ponieważ warzy się go bez słodu. Składnikami takiego piwa są jagody jałowca, szyszki chmielu i miód. Teraz miód zastępuje się częściowo lub całkowicie cukrem. Szkoda, wszyscy przecież wiemy, że miód jest wartościowy i smaczny. Kurpie traktowali piwo kozicowe jako napój obrzędowy. Wyrabiano je m.in. na wesela, chrzciny i pogrzeby. Wierzono też, że jest to napój korzystnie wpływający na zdrowie. dla tych, którzy nie lubią zbyt słodkiego napoju druga wersja (1/2 kg cukru plus 1/2 litr miodu) Drożdże rozprowadzamy w szklance letniej wody z kilkoma łyżkami cukru, odstawiamy na bok. Jałowiec ucieramy w moździerzu, wsypujemy do 10 litrów zimnej wody, wolno podgrzewamy aż do wrzenia. Dokładamy szyszki chmielowe, zmniejszamy ogień, gotujemy pół godziny pod przykryciem. Dodajemy cukier lub miód, studzimy i cedzimy. Fermentujemy 1-3 dni w temperaturze pokojowej. Cedzimy przez płótno, przelewamy do butelek, szczelnie zamykamy. Przechowujemy w chłodnym miejscu. Wytrzyma około tygodnia. Naszym zdaniem jest to idealny napój na upały. Co sądzicie?", "url": "https://interhotelblog.wordpress.com/2015/07/06/kurpiowskie-piwo-jalowcowe-przepis/", "category": "podlaskie", "sub_category": "Napoje (alkoholowe i bezalkoholowe)", "phrase": "Piwo jałowcowe"}