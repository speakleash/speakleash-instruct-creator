{"meta_description": "Ten dział jest niczym święty Graal i kwiat paproci: ciekawy, intrygujący, czasem nieco niedorzeczny. Jeśli Twój temat tu wylądował, to zupełnie bez złośliwości. \r\n[Opis działu może ulec zmianie. To jest pewne!]", "title": "Piwo jałowcowe.", "content": "Piwo jałowcowe, piwo kozicowePo kurpiowsku – psiwo jałowcoweNapój regionalny wytwarzany przez Kurpiów zamieszkujących tereny Puszczy Kurpiowskiej.Piwo to wytwarzane było na Kurpiach „od niepaniantnych casów”. Wyrób tego napoju wyprzedził na puszczy wyrób piw ze zbóż.Zaczynał się on od zbierania jagód jałowca. „ Po pogodnych słonecznych latach jałowiec jest słodki, w chłodne zaś i mokre lata ma być „kwaśny” i piwo wydaje gorsze. Przesuszone trochę na słońcu dojrzałe jagody tłuczone są w stepach ręcznych lub kadłubkach tak , by każda jagoda była przetrącona na pół lub parę części. Potłuczony tak jałowiec zalewa się ciepłą wodą, na drugi dzień zlewa się i wszystko to gotuje się. Gotowany napój jałowcowy zaprawiany jest chmielem, a po ostudzeniu i wystaniu się daje klarowny, słodko-gorzkawy płyn – piwo. Garniec jałowcu daje dwa garnce piwa. Doskonałe jest takie piwo po zaprawieniu go miodem, a jak to robią obecnie cukrem. Przy dłuższym staniu w niezbyt chłodnym miejscu piwo zmienia się na kwas, a z większą ilością miodu – na ocet jałowcowy.Dobrze przygotowane piwo daje orzeźwiający i podobno „zdrowy” napój, specjalnie przez Kurpiów lubiany:Psiwo jełowcoweSłodziutkie i zdroweChto je kwartą psijeTen długo pozyje”Cytowany tekst pochodzi z pracy Adama Chętnika „Pożywienie Kurpiów” Kraków 1936 r.Piwo na Kurpiach wyrabiano na wszystkie ważne uroczystości. Był napojem obrzędowym. Wesela, chrzciny, pogrzeby nie mogły się odbyć tez bez tego piwa, zwanego także „kozicowem”. Na wesela robiono go całe beczki.Piwa jałowcowego wypijani dużo „ pili je wszyscy starsi i dzieci, bo jak powiadali „upsić się niem nie upsiuł”, można je było pić bezpiecznie.Tradycyjny przepis na piwo jałowcowe10 litrów wody1 kg jałowcaok. 1 kg cukru3 dag drożdżygarść chmielu", "url": "https://www.browar.biz/forum/piwo/przy-piwie/bia%C5%82e-portery/77089-piwo-ja%C5%82owcowe?p=1163443", "category": "podlaskie", "sub_category": "Napoje (alkoholowe i bezalkoholowe)", "phrase": "Piwo jałowcowe"}