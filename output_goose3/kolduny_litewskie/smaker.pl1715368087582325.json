{"meta_description": "Fani Magdy Gessler z pewnością nie raz widzieli, jak znana restauratorka wychwala smak tradycyjnych, litewskich pierożków, nazywanych kołdunami. Ta", "title": "Kołduny Magdy Gessler. Niesamowita uczta", "content": "W dużej misce wymieszaj ze sobą zmieloną wołowinę i baraninę. Następnie dodaj do nich przeciśnięty przez praskę czosnek, łój, podsmażoną cebulę, bulion oraz przyprawy. Całość dokładnie wymieszaj. Masa powinna być dosyć wilgotna, dlatego w razie potrzeby możesz dodać więcej bulionu. Odstaw farsz na kołduny do schłodzenia w lodówce. Przygotuj ciasto na kołduny. Mąkę przesiej przez sitko, a następnie dodaj do niej olej, sól i żółtka. Całość energicznie zagniataj przez kilka - kilkanaście minut do momentu uzyskania jednolitego i gładkiego ciasta. Ciasto rozwałkuj cienko (podobnie jak na pierogi) a następnie przy pomocy szklanki o średnicy ok 5 cm wycinaj z niego niewielkie kółka. Na środek każdego z kółek nałóż farsz, a następnie zlep kołduny w taki sam sposób jak lepi się uszka. Zwróć uwagę, aby dobrze skleić brzegi ciasta. Kołduny gotuj w osolonym wrzątku około 4 minut od momentu wypłynięcia na powierzchnię (czas gotowania zależy od wielkości pierożków i ilości farszu). Kołduny Magdy Gessler doskonale smakują polane masłem z odrobiną koperku. Dobrym pomysłem będzie również podanie ich z bulionem wołowym.", "url": "https://smaker.pl/przepisy-dania-glowne/przepis-kolduny-magdy-gessler-niesamowita-uczta,194319,smaker.html", "category": "podlaskie", "sub_category": "Gotowe dania i potrawy", "phrase": "Kołduny litewskie"}