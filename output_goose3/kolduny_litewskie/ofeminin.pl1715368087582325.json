{"meta_description": "Kołduny litewskie z lubczykiem w wykonaniu Magdy Gessler to hit jednego z odcinków programu MasterChef. Gessler pokazała uczestnikom, jak zrobić to dobrze!", "title": "Kołduny litewskie wg M.Gessler. Przepis z programu MasterChef", "content": "Kołduny litewskie z lubczykiem w wykonaniu Magdy Gessler to hit jednego z odcinków programu MasterChef. Gessler pokazała uczestnikom, jak zrobić to dobrze! We wczorajszym odcinku programu MasterChef, dowodzenie przejęła Magda Gessler. Pokazała uczestnikom, jak zrobić prawdziwe kołduny litewskie z lubczykiem. Przepis z programu MasterChef znajdziesz poniżej. Jak twierdzi Gessler, sztuka robienia prawdziwych kołdunów odeszła w niepamięć. Polskie restauracje podejmują nieudolne próby serwowania gościom tego litewskiego przysmaku. Sekret tkwi w delikatnym, niemal przezroczystym cieście i oczywiście w odpowiednio tłustym, przyprawionym farszu. Kołduny litewskie warte są wysiłku. Przekonali się o tym uczestnicy programu MasterChef. Bulion na kołduny litewskie z lubczykiem - sposób przygotowania: Mięso zalej zimna woda i gotuj do miękkości. Posól, dodaj warzywa i przyprawy. Gotuj na małym ogniu przez około 4 godziny. Pod koniec gotowania zbierz z wierzchu tłuszcz. Bulion odstaw do wystudzenia. Zamroź 250 ml. Część bulionu podgrzej w dużym rondlu. Gotuj w nim kości wołowe tak, by ugotować znajdujący się w nich szpik. Będzie gotowy jeśli po nakłuciu wypłynie niego krew. Gotowe kości wyjąc z bulionu i ostudzić. Do miski przełóż zmieloną polędwice, baraninę i łój z nerek cielęcych. Dodaj zimną cebulę i przyprawy wymieszane w moździerzu. Dokładnie wyrób farsz rękoma. Dodaj wystudzony szpik kostny. Uważaj na temperaturę farszu. Jeśli jest zbyt ciepły, tłuszcz wytrąci się. Jeśli musisz ostudzić farsz, dodaj do niego zamrożone kostki bulionu. Dopraw do smaku solą i pierzem. Miskę z farszem włóż do większej miski wypełnionej lodem. Zakryj ściereczką i wstaw do lodówki. Mąkę przesiej na stolnicę, dodaj sól. Stopniowo dolewaj ciepłą wodę. Zagniataj ciasto do momentu, aż przestaniesz wyczuwać wilgoć. Gotowe ciasto zakryj miską i poczekaj, Aż wystygnie. Podziel je na kilka części. Każdą cienko rozwałkuj, wykrawaj małe kwadraty. Na środek każdego kwadratu ułóż farsz. Sklej kołduny, gotuj w bulionie. Kołduny litewskie są gotowe, kiedy ciasto zacznie się marszczyć. Wykładaj je na talerz wysmarowany masłem, by się nie skleiły. Bulion wymieszaj z octem i lubczykiem. Dodaj masło. Wymieszaj. Kołduny litewskie podawaj z sosem.", "url": "https://www.ofeminin.pl/kuchnia/przepisy/kolduny-litewskie-wg-mgessler-przepis-z-programu-masterchef/skyz010", "category": "podlaskie", "sub_category": "Gotowe dania i potrawy", "phrase": "Kołduny litewskie"}