{"meta_description": "Diety, dzięki którym poczujesz się lekko, będziesz pełen energii i poprawisz swoje samopoczucie! Polecane dla osób chcących szybko zredukować masę ciała, szczególnie skumulowaną w postaci tkanki tłuszczowej, dla osób, które nie uzyskały satysfakcjonującyc", "title": "Keto", "content": "Czy chcesz się przekonać, że jedząc tłuszcz można spalać tłuszcz? Z rozrzewnieniem wspominasz słowa babci „mięsko zjedz, a ziemniaczki możesz zostawić”?A może po prostu nie czujesz się dobrze po węglowodanowym posiłku? Przedstawiamy idealne rozwiązanie! Diety, dzięki którym poczujesz się lekko, będziesz pełen energii i poprawisz swoje samopoczucie! Polecane dla osób chcących szybko zredukować masę ciała, szczególnie skumulowaną w postaci tkanki tłuszczowej, dla osób, które nie uzyskały satysfakcjonujących efektów spadku wagi w trakcie stosowania tradycyjnych diet, mimo dobrego stanu zdrowia. Idealna dla osób, które chcą wyeliminować z diety węglowodany, oraz dla tych, którzy lubią połączenia niewielkiej ilości warzyw z produktami białkowymi. Jak wejść w stan ketozy i ograniczyć objawy związane z „keto flu”? Ketoza jest stanem organizmu, który nie pojawia się nagle. Dlatego niezbędna jest w tym celu adaptacja. Jest to czas w którym organizm uczy się efektywnego korzystania z innych źródeł energetycznych, w tym przypadku z tłuszczu niż z węglowodanów. Szacuje się, że ketoadaptacja trwa około 30 dni, natomiast należy pamiętać, że jest to kwestia indywidualna. Dietę należy przestrzegać 7 dni w tygodniu. W związku ze znaczną utratą wody, szczególnie w okresie ketoadaptacji, zmniejszają się zasoby między innymi sodu. Dlatego należy pamiętać o jego dodatkowym spożyciu. Najłatwiejszym sposobem uzupełnienia tego pierwiastka jest po prostu dodawanie soli kuchennej do potraw lub napojów. Warto pamiętać, że najczęstszą przyczyną złego samopoczucia nie jest ograniczenie węglowodanów w diecie lecz odwodnienie i obniżenie poziomu składników mineralnych takich jak sód, magnez, potas. Dlatego niezwykle istotne jest także odpowiednie nawodnienie. Należy we własnym zakresie zadbać o odpowiedni poziom magnezu, potasu oraz wapnia w organizmie. Jak najbardziej jest to odpowiednia dieta, na której można zgubić zbędne kilogramy. Nie zaleca się na początku ketoadaptacji redukcji masy ciała. Okres adaptacji to czas kiedy trzeba nauczyć organizm radzenia sobie z przyswajaniem większej ilości tłuszczu, z którego będzie czerpał energię, dzięki temu adaptacja może trwać krócej.", "url": "https://dietyodbrokula.pl/keto.html", "category": "lubelskie", "sub_category": "Oleje i tłuszcze (masło, margaryna itp.)", "phrase": "Masło z Opola Lubelskiego"}