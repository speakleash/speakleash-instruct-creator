{"meta_description": "Opole Lubelskie jest znane nie tylko z owoców, pysznych krówek, ale i doskonałej jakości produktów mlecznych. Długoletnie tradycje mleczarskie kontynuuje teraz Kabako Milk.", "title": "Kiedyś OSM, teraz Kabako Milk. Mleczarskie tradycje z Opola Lubelskiego", "content": "Za początek powstania spółdzielczości mleczarskiej na terenie Opola Lubelskiego przyjmuje się rok 1924. Obecny zakład oddano do użytku w roku 1956. – Nasza wieloletnia praktyka przełożyła się na znajomość marki wśród ludzi nie tylko z lokalnego rynku. Od 2018 Kabako Milk jest kontynuatorem 60-letniej tradycji w zakresie produkcji artykułów mleczarskich dawnego OSM – mówi Andrzej Buka, dyrektor zakładu w Opolu Lubelskim. Tradycyjny smak wyrobów mlecznych z Opola Lubelskiego jest znany z całym regionie. Jest to zasługa pokoleń pracowników tej firmy: poprzednio OSM Opole Lubelskie, dziś Kabako Milk. Ogromne znaczenie ma surowiec wysokiej jakości. – Kontynuujemy te tradycje, wytwarzając gamę wyrobów mlecznych: sery białe, krajanki, klinki, śmietany, masło, kefiry czy doskonałe maślanki, w których można wyczuć drobinki masła. Są to produkty najwyższej jakości, tradycyjne, o unikalnym smaku. Receptury naszych wyrobów doskonalimy od 60 lat – dodaje dyrektor Buka. Firma wszystkie swoje wyroby wprowadza na sklepowe półki pod własną marką „Mleczne Ogrody”. Surowiec, czyli mleko, Kabako pozyskuje od lokalnych dostawców. – Dziennie przerabiamy od 50 do 60 tysięcy litrów mleka – dodaje dyrektor. – Nasze produkty są wytwarzane na liniach zapewniających ekstremalnie wysoki poziom bezpieczeństwa bakteriologicznego i 100-procentową powtarzalnością jakości. Zakład słynie z unikalnego smaku wyrobów. – Nasze sery białe klinki, tłusty, półtłusty czy ziołowy są ręcznie formowane. Jest to ewenement w skali kraju, a jednocześnie ukłon w kierunku tradycyjnych metod wytwarzania. Ich niepowtarzalny, kremowy smak, to także zasługa tradycyjnych metod produkcji. Nie dodajemy zagęstników i konserwantów – dodaje dyrektor Buka. Podtrzymanie wysokiej jakości produkcji nie wystarcza, aby zapewnić rozwój. Potrzebne są nowe wyroby. – W tym roku wprowadziliśmy na rynek linie produktów o nazwie Yogurto Smoothie. Ten produkt składa się w 60 procentach z przecieru owocowego i w 40 proc. z naturalnego jogurtu, bez dodatku cukru, konserwantów. Na smakiem pracowaliśmy przez pół roku. Ważne jest także to, że Opole to zagłębie owocowe – podkreśla Andrzej Buka. – Yogurto Smoothie wprowadziliśmy w tym roku i już mamy sporo zwrotnych zamówień. A to znaczy, że nasze Yogurto przypadł do smaku Polakom. W Kabako Milk pracuje 40 osób, którym nie zabraknie pracy. Firma z Opola Lubelskiego dopina kontrakty z dużymi sieciami handlowymi. Na półki sklepowe trafią masła, śmietany, sery, maślanki, yogurto czy kefiry pod ich własną marką „Mleczne Ogrody”. W ten sposób chcą wejść na rynek ogólnopolski.", "url": "https://www.dziennikwschodni.pl/biznes/kiedys-osm-teraz-kabako-milk-mleczarskie-tradycje-z-opola-lubelskiego,n,1000246107.html", "category": "lubelskie", "sub_category": "Oleje i tłuszcze (masło, margaryna itp.)", "phrase": "Masło z Opola Lubelskiego"}