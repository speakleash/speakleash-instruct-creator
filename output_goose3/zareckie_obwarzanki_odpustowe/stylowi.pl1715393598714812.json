{"meta_description": "Kuchnia: Świat kuchni – przepyszne ciasta, niezwykłe torty i desery, sałatki, kuchnie świata. Odkrywaj, kolekcjonuj i smakuj.", "title": "Obwarzanki odpustowe Smaki dzieciństwa. Odpustowe obwar…", "content": "Obwarzanki odpustowe  Smaki dzieciństwa. Odpustowe obwarzanki bez drożdży, z twardą skórką ale miękkie w środku.  Składniki:    200 g mąki  2 jaja  2 łyżeczki cukru  płaska łyżeczka soli  białko jaja (opcja)    Wyrabiamy ciasto. Urywamy po kawałku i robimy takie cienkie wałeczki, a z wałeczków ok. 5cm lepimy kółeczka (wielkości obrączek). Ciasto jest bez drożdży więc nie rośnie a gotowe obwarzanki będą miały taki rozmiar jaki ulepimy.  Wrzucamy na osolony wrzątek, wyławiamy zaraz po wypłynięciu na powierzchnię. Wrzucamy na blachę lub do naczynia żarodpornego i pieczemy w temperaturze 180 stopni na złoty kolor z obu stron. Mniej więcej po 10-15 minut na stronę w zależności od grubości obrączek.  Dodatkowe uwagi: Jeśli przed pieczeniem posmarujemy ciastka białkiem jaja skórka będzie bardziej błyszcząca. Możemy też do białka dodać trochę maku lub czarnuszki. Jeśli wolimy wersję słodką to możemy upieczone już ciastka zanurzyć na chwilę w osłodzonej wodzie.", "url": "https://stylowi.pl/29143378", "category": "śląskie", "sub_category": "Wyroby piekarnicze i cukiernicze", "phrase": "Żareckie obwarzanki odpustowe"}