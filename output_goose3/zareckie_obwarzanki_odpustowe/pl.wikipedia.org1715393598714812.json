{"meta_description": "", "title": "Obwarzanki odpustowe – Wikipedia, wolna encyklopedia", "content": "Obwarzanki odpustowe – wypiek w kształcie niewielkich pierścionków, najczęściej posmarowanych białkiem jaja i posypanych solą lub makiem. Powstaje z lekko słodkawego ciasta z jaj, mąki pszennej, cukru i wody, bez dodatku drożdży. Najpierw się je obgotowuje we wrzącej wodzie (obwarza), a potem piecze. Nawleczone na papierowy sznurek sprzedawane są przez ulicznych sprzedawców w czasie odpustów parafialnych.", "url": "https://pl.wikipedia.org/wiki/Obwarzanki_odpustowe", "category": "śląskie", "sub_category": "Wyroby piekarnicze i cukiernicze", "phrase": "Żareckie obwarzanki odpustowe"}