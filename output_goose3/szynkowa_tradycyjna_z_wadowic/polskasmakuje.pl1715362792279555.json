{"meta_description": "", "title": "DOBROWOLSCY Sp. z o.o.", "content": "Marka Dobrowolscy od ponad dwóch dekad przywodzi na myśl wyśmienity smak, który łączy przy stołach pokolenia zarówno na co dzień, jak i od święta. Wartości, które stoją za tym znakiem, towarzyszą mu od samego początku. A wszystko zaczęło się od niewielkiego, inspirowanego rodzinnymi tradycjami wędliniarskimi przedsięwzięcia, które zainicjował Stanisław Dobrowolski wraz z synem Adamem. Zakład Mięsny Dobrowolscy powstał tam, gdzie rodzina mieszka i pracuje od lat – w malowniczych Wadowicach Górnych między Mielcem a Tarnowem, na terenie czystego ekologicznie Podkarpacia. Z czasem do interesu dołączyli Leszek i Krzysztof, kolejni dwaj synowie seniora rodu. Uznanie, jakie budziła jakość sygnowanych ich nazwiskiem wyrobów mięsnych, doprowadziła do dynamicznego rozwoju zakładu. Dziś licząca ponad 600 pracowników spółka siłą kompetencji fachowego personelu, możliwościami technologicznymi oraz skalą działania wyrasta znacznie poza ramy przedsiębiorstwa typowo familijnego. Zachował się jednak jego najcenniejszy wyróżnik: codzienna, czuła troska właścicieli o to, by wadowickie wędliny były najlepszymi produktami, jakie rodzina Dobrowolskich może z dumą polecić Państwa rodzinie.", "url": "https://www.polskasmakuje.pl/author/waldemar.jakubus/", "category": "podkarpackie", "sub_category": "Mięso świeże oraz produkty mięsne", "phrase": "Szynkowa tradycyjna z Wadowic"}