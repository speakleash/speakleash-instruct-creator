{"meta_description": "Drożdżowe ruchańce są to lekko słodkie, często owalne i pulchniutkie racuszki powstałe z ciasta drożdżowego. Jest to potrawa popularna na Kujawach...", "title": "Drożdżowe ruchańce", "content": "Drożdżowe ruchańce są to lekko słodkie, często owalne i pulchniutkie racuszki powstałe z ciasta drożdżowego. Jest to potrawa popularna na Kujawach. Niekiedy ich zamienną nazwą są anielskie ruchańce (te słodkie racuchy ze wsi Aniołowo koło Pasłęka zostały wpisane na ministerialną Listę Produktów Tradycyjnych). Powstają z drożdży (świeżych lub instant), ciepłego mleka, mąki, roztopionego masła i jaj. Odstawia się ciasto do podrośnięcia, a następnie formuje się niewielkie, owalne placuszki i smaży na rozgrzanym oleju. Ważne, aby je smażyć na małym ogniu, aby ciasto mogło podczas smażenia lekko podrosnąć i w środku nie było surowe. Drożdżowe ruchańce swoją sympatyczną i niecodzienną nazwę zawdzięczają temu, że podczas smażenia się poruszają. Słowo ruchańce, powstały natomiast od słowa „ruchał” czyli „ruszał, poruszał”. Drożdżowe ruchańce można oprószyć cukrem pudrem lub podawać z dżemem czy powidłami. Co ciekawe, dawniej na Kujawach podawano je np. z twarożkiem, a nawet żurkiem. Przygotowywano je głównie podczas karnawału.", "url": "https://poprostupycha.com.pl/przepis/drozdzowe-ruchance/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Ruchańce drożdżowe"}