{"meta_description": "", "title": "Desery na Liście Produktów Tradycyjnych - Radio Doxa", "content": "Na wyróżnienie zasłużyły babka zista i krośnicka szpajza. Dwa desery dołączyły do listy, którą prowadzi Ministertswo Rolnictwa i Rozwoju Wsi. Babka zista to odświętny smakołyk, który gospodynie przygotowywały na niedziele. Krośnicka szpajza to deser, który pojawiał się na stołach z okazji świąt, rocznic i odpustów. – Babka zista była przygotowywana w różny sposób – mówi Wiesław Kryniewski z Departamentu Rolnictwa i Rozwoju Wsi urzędu marszałkowskiego. Krośnicka szpajza to deser przygotowywany na bazie białek z kurzych jaj. To lekki krem, który gospodynie przygotowywały w różnych smakach. – Krośnicka szpajza musi zawierać w sobie galaretkę i sok z domowego kompotu – mówi Wiesław Kryniewski. Łącznie na Liście Produktów Tradycyjnych znajdują się 64 produkty z województwa opolskiego. Mogą na nią zostać wpisane potrawy i produkty, które są obecne w kuchni regionalnej od 25 lat.", "url": "https://doxa.fm/aktualnosci/region/desery-na-liscie-produktow-tradycyjnych/", "category": "opolskie", "sub_category": "Wyroby piekarnicze i cukiernicze", "phrase": "Krośnicka szpajza"}