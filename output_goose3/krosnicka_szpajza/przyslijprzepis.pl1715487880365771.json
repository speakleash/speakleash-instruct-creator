{"meta_description": "Jeśli będziecie kiedyś „w gościach” na tradycyjnym śląskim weselu lub innej większej imprezie, na deser dostaniecie szpajzę. Najczęściej cytrynową, ale możecie", "title": "Szpajzę znają tylko Ślązacy. Deser to pyszne połączenie kremu i galaretki", "content": "Śląskie desery, podobnie jak dania główne, muszą być konkretne. Szpajza ma lekką jak chmurka konsystencję musu, ale w środku znajduje się sporo jajek i cukru (aż 3/4 szklanki). Ponieważ jajek nie będziemy do tego deseru podgrzewać, wcześniej bezwzględnie je wyparzcie. Co to jest szpajza? Szpajza była znana jeszcze przed wojną. Przepis na ten deser znajduje się już w książkach kucharskich z początku XX w. Szpajza to inaczej kremowy deser jajeczny o lekkiej konsystencji na pianie z ubitych białek z dodatkiem żelatyny, żółtek i sporej ilości soku z cytryny. Do przygotowania klasycznej wersji jest on niezbędny. Do szpajzy czasami dodaje się również kakao, kroplę alkoholu lub rodzynki, ale to już warianty klasycznego przepisu. Istnieje również szpajza krośnicka, którą przygotowuje się z galaretki i soków o różnych smakach, w tym np. truskawkowej czy wiśniowej. W podgrzanym soku rozpuszcza się galaretkę, a gdy zaczyna tężeć, ubija się białka z cukrem na sztywną masę. Galaretkę z sokiem wlewa się, jednocześnie miksując do piany z białek, przelewa do pucharków i pozostawia na 2-3 godziny w lodówce do stężenia. Szpajzę krośnicką dekoruje się bitą śmietaną, owocami i pokrojoną w kostkę galaretką. W 2019 r. została ona wpisana na listę produktów tradycyjnych województwa opolskiego w kategorii Wyroby piekarnicze i cukiernicze. • sok z 2 lub 3 dużych cytryn (jeśli chcecie uzyskać intensywniejszy smak) • Umyjcie i wyparzcie jajka, namoczcie rodzynki w ciepłej wodzie, jeśli będziecie z nich korzystać. • Żelatynę wymieszajcie w rondelku z sokiem z cytryn i odstawcie do napęcznienia. • Do białek dodajcie cukier i miksujcie na gęstą i sztywną masę (powinna przypominać masę na bezy). • Miksujcie dalej i dodajcie do środka stopniowo żółtka, ubijajcie tylko do połączenia się z resztą masy. • Podgrzejcie rozpuszczoną w soku żelatynę do uzyskania letniej temperatury. Dodawajcie stopniowo płyn, jednocześnie miksując - na średnich obrotach. • Przełóżcie masę do pucharków na deser, posypcie rodzynkami, czekoladą lub pozostawcie bez dodatków. • Włóżcie deser do lodówki na 2-3 godziny, by masa stężała.", "url": "https://www.przyslijprzepis.pl/artykul/szpajze-znaja-tylko-slazacy-deser-to-pyszne-polaczenie-kremu-i-galaretki", "category": "opolskie", "sub_category": "Wyroby piekarnicze i cukiernicze", "phrase": "Krośnicka szpajza"}