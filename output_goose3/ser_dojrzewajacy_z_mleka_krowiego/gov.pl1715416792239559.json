{"meta_description": "Produkt wpisany na listę produktów tradycyjnych w dniu 2016-04-21 w kategorii Produkty mleczne w woj. lubuskim.", "title": "Ser dojrzewający z mleka krowiego - - Portal Gov.pl", "content": "Siedlisko to niewielka wieś położona w gminie Siedlisko w województwie lubuskim. Dawniej na tych terenach prowadzone były państwowe gospodarstwa rolne, zajmujące się hodowlą bydła mlecznego. Obecnie znajdują się gospodarstwa indywidualne, które kontynuują hodowlę bydła oraz wytwarzanie z mleka przeróżnych wyrobów. Jednym z nich jest wyrabiany od dawana ser dojrzewający. Przygotowana masa twarogowa z pełnego mleka posypywana jest solą i szczelnie okrywana lnianą ściereczką. „Ser ten dojrzewał więcej niż tydzień w temperaturze pokojowej, aż mocno pachniał (wydzielał intensywny aromat) i był obślizgły, a nawet pokrywał się pleśnią”. (Wspomnienia mieszkańców gminy Siedlisko). Ser ten spożywany jest na co dzień zazwyczaj sam lub stanowi dodatek do sałatek lub wielu dań.", "url": "https://www.gov.pl/web/rolnictwo/ser-dojrzewajacy-z-mleka-krowiego", "category": "lubuskie", "sub_category": "Sery i inne produkty mleczne", "phrase": "Ser dojrzewający z mleka krowiego"}