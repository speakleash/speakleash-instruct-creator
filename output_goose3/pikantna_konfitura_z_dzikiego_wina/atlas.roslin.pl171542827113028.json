{"meta_description": "", "title": "Wirtualny atlas roślin: Winobluszcz pięciolistkowy / Parthenocissus quinquefolia", "content": "Roślina uprawna Winobluszcz pięciolistkowy jest najczęściej uprawianym gatunkiem winobluszczu. Jego zaletą jest duża mrozoodporność oraz odporność na zanieczyszczenia powietrza, przez co świetnie sprawdza się w miastach. Radzi sobie zarówno na stanowiskach słonecznych jak i zacienionych, a jego wymagania glebowe też nie są wygórowane. Intensywnie zielone liście jesienią przebarwiają się na czerwono, stanowiąc wspaniałą dekorację podpór lub ścian, po których wspinają się rośliny. Do odmian uprawnych należy m.in. 'Star Showers' o białopstrych liściach. Jej wzrost jest znacznie ograniczony, może wspinać się jedynie na wysokość 3-6 m. Wymaga też mniej nasłonecznionych stanowisk. Zbiór owoców jest pracochłonny ze względu na drobne rozmiary. Medycyna naturalna Wyciągi z kory, pędów i ziela (niezdrewniałych części) uznawane są za cenny surowiec leczniczy o działaniu przeciwzapalnym, ściągającym, antyseptycznym, żółciopędnym, przeciwkrwotocznym (hemostatycznym), hipotensyjnym (obniżającym ciśnienie krwi) i immunostymulującym. Sztuka kulinarna Owoce w postaci surowej są trujące. Z owoców zebranych latem i jesienią wyrabiano soki, wina, kompoty, powidła i konfitury. Wyrób o nazwie „Pikantna konfitura z dzikiego wina” został wpisany 27 listopada 2014 na Krajową listę produktów tradycyjnych Ministerstwa Rolnictwa i Rozwoju Wsi. Przy wyrobie win poddaje się fermentacji zmiażdżone owoce wraz z pestkami.", "url": "https://atlas.roslin.pl/plant/7526", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Pikantna konfitura z dzikiego wina"}