{"meta_description": "Słodycz marchewki przełamana słonym smakiem - wspaniałe! Podawać jak marchew duszoną (również do obiadu) lub jako potrawę samodzielną z dodatkiem pieczywa.", "title": "Marchew po mazursku (duszona w sosie mlecznym) - puszka.pl", "content": "Wersja 1 (zgodna z książką):    \"Kostkę marchewkową\" :-) zalać niewielką ilością wrzątku, gotować pod przykryciem. W miarę wygotowywania się wody dolewać mleko (na wszelki wypadek, żeby się nie zważyło, powinno mieć temp. pokojową). Gotować aż marchewka będzie miękka.  Z mąki i tłuszczu przygotować białą zasmażkę, rozprowadzić ją mlekiem lub wodą, dodać do marchwi. Zagotować, doprawić do smaku solą i cukrem.    Wersja 2 (trochę mniej kłopotliwa, ja zawsze robię w ten sposób):    Marchewkę zalać mlekiem z wodą (pół na pół), dodać łyżkę oleju, gotować pod przykryciem aż będzie miękka.  Mąkę rozrobić w zimnej wodzie, rozprowadzić płynem z marchewki, dodać (mieszając) do garnka. Zagotować, doprawić do smaku solą i cukrem.", "url": "https://www.puszka.pl/przepis/45-marchew_po_mazursku_duszona_w_sosie_mlecznym_.html", "category": "warmińsko-mazurskie", "sub_category": "Gotowe dania i potrawy", "phrase": "Marchew po mazursku"}