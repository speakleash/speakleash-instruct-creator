{"meta_description": "", "title": "Stowarzyszenie Gospodyń Wiejskich w Andrychowie", "content": "To już XXIII edycja Konkursu Potraw Regionalnych Stół Wielkanocny, przygotowana przez Stowarzyszenie Gospodyń Wiejskich w Andrychowie! Mówią, że historia i fortuna kołem się toczą. Po 15 latach spędzonych w gościnnych progach kompleksu Hotel&SPA Kocierz - Konkurs Potraw Regionalnych Stół Wielkanocny powrócił do andrychowskiego Miejskiego Domu Kultury. Dzięki uprzejmości dyrekcji i ogromnej pracy włożonej przez pracowników CKiW można było zrealizować go w sali Miejskiego Domu Kultury. Pracownicy Centrum Kultury zajęli się również nagłośnieniem i obsługą imprezy dostarczając przygotowane wcześniej potrawy, ciasta i gorące napoje uczestnikom i gościom spotkania. Konkurs odbywa się nadal tylko i wyłącznie dzięki olbrzymiemu zaangażowaniu Gospodyń, ale też ogromnej życzliwości i pomocy sponsorów. Wiele lat temu flagowe konkursy Stowarzyszenia odbywały się w wiejskich domach kultury – na terenie działania Kół Gospodyń Wiejskich, których członkinie należały do Stowarzyszenia i Kół, z którymi SGW ściśle współpracowało. Pewnie niewielu o tym pamięta, ale to właśnie konkursy organizowane przez SGW przetarły szlaki podobnym inicjatywom Kół i Stowarzyszeń Gospodyń. W tej chwili niemal każda gmina realizuje na swoim terenie tego rodzaju inicjatywy. Cieszy fakt, że w XXIII edycji uczestniczyło tak dużo Gości Stowarzyszenia! Przeglądając archiwalne imprezy konkursowe możemy porównać jak zmieniały się kulinarne gusty… oraz jak bardzo zmieniliśmy się my sami. 23 lata to przecież ogromny szmat czasu. Przy niektórych stolikach w tym roku nadal można było spotkać osoby, które były na fotografiach 15 lat temu w MDK! Tegoroczna impreza konkursowa rozpoczęła się wcześniej. Już od godziny 14:00 mieszkańcy i Goście Gminy Andrychów mogli przychodzić oglądać przygotowania do konkursu. Właśnie dla nich przygotowano degustację większości potraw z poszczególnych stolików. Stoisko tych potraw cieszyło się bardzo dużym powodzeniem. Jak wspominała w trakcie imprezy Prezes SGW Czesława Wojewodzic – przygotowano je ponieważ jak dobrze wiemy przez wiele lat impreza ta była organizowana na Kocierzu i wielu mieszkańców Andrychowa nie miało takiej możliwości by przybyć osobiście i spróbować przysmaków Gospodyń. Przybyłych na tegoroczny XXIII konkurs powitała tradycyjnie i serdecznie Prezes SGW – Czesława Wojewodzic. „Nie dajmy się biedzie, razem się wspierajmy, aby tak się stało - wspólnie poklaskajmy! Uśmiechnijcie się do swoich sąsiadów - tak mało się śmiejemy, jesteśmy smutni, a ja się tak cieszę, że Was Państwo widzę. Ja się też do was uśmiecham i nisko się wam kłaniam! – powitała Pani Prezes dodając tradycyjne jjjjuuuu! Jak wiemy, przez ostatnich kilkanaście edycji (od 2007 roku) konkurs odbywał się w pięknych przestrzeniach kompleksu wypoczynkowego Hotel&SPA Kocierz w Targanicach. Po 16 latach konkurs ponownie „wrócił” do Andrychowskiego Miejskiego Domu Kultury. Mała ciekawostka :) Zobaczcie na naszej stronie internetowej jak wyglądała edycja konkursu w 2006 roku w MDK - tutaj! Porównajcie te imprezy! Ponieważ podczas przybywania gości padało wiele pytań odnośnie powodu przeniesienia konkursu do Andrychowa – Prezes SGW odpowiedziała na nie ze sceny. Niestety, SGW w Andrychowie nie była w stanie zaakceptować otrzymanej oferty, zwrócono się więc do Dyrektora Centrum Kultury i Wypoczynku w Andrychowie - Leszka Ścibika, aby kierowana przez niego instytucja udostępniła salę Miejskiego Domu Kultury w Andrychowie. Udało się! Na początku spotkania wielkimi brawami nagrodzono Centrum Kultury i Wypoczynku w Andrychowie oraz całą jego załogę za pomoc w organizacji tradycyjnej, regionalnej imprezy. Jak wcześniej wspomnieliśmy, podczas konkursu od godziny 14:00 do godziny 15:30 dużo mieszkańców Andrychowa miało możliwość zobaczenia stolików konkursowych. Byli zachwyceni ich pięknem. Mieszkańcy mieli również możliwość zobaczyć koszyczki ze święconką, mieli możliwość degustacji potraw na przygotowanym specjalnie w tym celu pokazowym stoliku, można było napić się kawy Najważniejsze w życiu, żeby mieć siłę na to by pokonywać trudności. Nie sztuka być wesołym, kiedy szczęście zewsząd tryska, ale sztuką jest stać z podniesionym czołem kiedy ból za serce ściska Tak oto dzisiaj - witam Państwa bardzo serdecznie! Wszystkie miejsca zajęte! Dobre placki przekładane i kiełbasy nadziewane daj nam Boże dożyć tego, daj doczekać święconego! Kiedyś tak modlili się ludzie i prosili Pana Boga żeby mogli dożyć Świąt Wielkanocnych. Dlaczego? Dlatego, że Wielkanoc to najstarsze i najpiękniejsze święta dla chrześcijan. Święta, które niosą wszystkie elementy naszego życia. Jest to tryumf życia nad śmiercią, dobra nad złem i nadzieja, ale powiedzmy sobie szczerze czy bez nadziei damy radę żyć? Nie! Kiedyś wielki mówca mówił: Nadziejo, choć zwodnicza jesteś, czym bez ciebie byłby los! Te święta dają nam wielką nadzieję! Poprzedzone są wielkim postem. Dzisiaj nie odczuwamy tego postu, ale kiedyś ludzie bardzo pościli. Zdajecie sobie Państwo sprawę, że potrafiono wyparzać sztućce, żeby nic tam nie było tłuszczu, chowano instrumenty muzyczne, żeby czasem się komuś nie zachciało zagrać, kobiety chowały do szafy jaśniejsze sukienki i ubierały ciemne stroje, nie wolno było używać cukru, smażyć na oleju, nie używać żadnych tłuszczów i słodyczy. Nie ma więc co się dziwić, że później - po 40 dniach tak bardzo tęskniono za tym, że nareszcie będzie wszystko do jedzenia. Dobre placki przekładane i kiełbasy nadziewane, daj nam Chryste dożyć tego, daj doczekać święconego! – Prezes SGW w Andrychowie przedstawiła tradycyjnie szereg wielkanocnych tradycji. Na stole bazie, kwiaty, niewyobrażalna ilość jedzenia - przygotowujemy się do świąt pod względem kulinarnym oraz tak by je przeżyć w jak najpiękniejszy sposób. Symbolem Świąt i Wielkanocy jeżeli chodzi o pokarm jest jajko, natomiast takim symbolem ozdobnym są pisanki. Wiele jest legend na ten temat m.in. związanych z Matką Boga Marią. Tradycyjnie oprócz konkursu głównego Gospodynie przygotowały towarzyszące mu konkursy na koszyczek ze święconką, konkurs na palmy, na stroik świąteczny i konkurs na nalewkę. Nowością tego roku był konkurs zorganizowany po sugestiach komisji konkursowej – na potrawę szczególną. Gospodynie przygotowały 13 „anonimowych” przepysznych pieczonych pasztetów. Patrzcie na te cudeńka! A może chcecie przepisy? Szykujemy dla Was coś specjalnego! Podczas konkursu mogliśmy podziwiać piękny palmy wykonane na niedzielę palmową. Palma to symbol, który właśnie w niedzielę palmową rozpoczyna Wielki Tydzień i już ostatnie przygotowania do świąt. Dawniej i teraz też bardzo dużo ludzi nosi palmy do święcenia dając przykład kolejnym pokoleniom. Dawniej, gdy poświęconą palmę przynoszono do domu - domownicy ją dotykali przekazując sobie życzenia. Rolnicy brali taką palmę i objeżdżali swoje włości. Co ważne - palmy po upływie roku się nie wyrzuca. Palmy się suszy. Nie wolno poświęconej palmy wyrzucać. Palma służyła w domu jako swego rodzaju amulet – razem z bukietem zielnym i gromnicą miały chronić dom przed nieszczęściami i burzami. Wielka Niedziela to największe święto chrześcijan. Dawniej ludzie nie myli naczyń, nie gotowali jedli to, co było poświęcone a święcili wszystko to, co miało być do zjedzenia jeżeli chodzi o Wielką Niedzielę i śniadanie wielkanocne. My podczas Świąt Bożego Narodzenia i Wigilii łamiemy się opłatkiem. Podczas Wielkanocy składamy sobie życzenia opłatek zastępując jajkiem ze święconki. Prezes SGW przygotowała na spotkania cały wykład o świątecznych zwyczajach związanych z obchodzeniem Świąt Wielkanocnych, m.in. zwyczaj przybijania krzyżyków na drzwi, śmigus dyngus, pisanki. Po powitaniach na scenie pojawił się dyrektor CKiW Leszek Ścibik przekazując na ręce Prezes SGW okolicznościowy upominek świąteczny - prezent od CKiW w Andrychowie. Jestem bardzo szczęśliwy, że Was widzę. Widujemy się raz na pół roku - Panie zawsze wystrojone uśmiechnięte i zawsze coś wspaniałego prezentujecie! Wielkie brawa dla Pań które przygotowały to wszystko! – dziękował dyrektor CKiW – chwaląc i podziwiając ogromną pasję i serce, które trzeba było włożyć w przygotowanie tylu potraw! Leszek Ścibik życzył też wszystkim przybyłym radości oraz tego, byśmy byli dla siebie otwarci szczerzy i normalni nie tylko w czasie Świąt. Niedziela Palmowa w kościele katolickim to święto triumfalnego wjazdu Jezusa do świątyni. Jadąc na osiołku witany był przez lud, który rzucał mu pod nogi gałązki oliwne i palmowe. Najważniejszym atrybutem Niedzieli Palmowej, która rozpoczyna Wielki Tydzień jest palma wielkanocna, która symbolizuje zarówno mękę jak i zmartwychwstanie Jezusa. Polska palma to wierzbowa lub leszczynowa gałązka ustrojona wstążkami i bibułkowymi lub suszonymi kwiatami, przybrana zielonymi gałązkami bukszpanu, świerku i cisu. Wierzba ma wielką siłę życia. Rośnie w najmniej żyznych glebach a ucięta czy wstawiona do gleby gałązka szybko się zieleni. Jest symbolem życia i zmartwychwstania. Palmy uroczyście obnoszono w procesjach, święcono i zabierano do domu, by chroniły od złego.  Na sali mamy autora tej najpiękniejszej i największej palmy - Wiesława Pękalę. W ubiegłych latach oglądaliśmy film zrealizowany przez SGW w jego gospodarstwie, ukazujący piękną sztukę wyrobu palm, które Pan Wiesław wraz z żoną robią najpiękniej w naszym mieście. Przed Wielkanocą w wielu domach Gospodyń robi się też dużo małych, lekkich palemek dla dzieci, by już od najmłodszych lat wiedziały, by w Niedzielę Palmową chodzić z nią do kościoła. Przekazywanie tradycji nie jest żadną łaską. Szanowni Państwo to jest nasz obowiązek! – zakończyła wykład Prezes SGW Czesława Wojewodzic. Ksiądz proboszcz Parafii p.w. Św. Stanisława Biskupa i Męczennika - Jan Figura   Poseł na Sejm RP Marek Polak  Poseł na Sejm RP Marek Sowa   Senator RP - Andrzej Pająk   Jerzy Miller - honorowy członek Stowarzyszenia   Zarząd Starostwa Powiatu Wadowickiego - Mirosław Sordyl   Przewodniczący poprzedniej kadencji Rady Powiatu Wadowickiego - Jan Gembala   Przewodniczący Rady Miejskiej Andrychowa - Roman Babski   Wiceburmistrzowie Andrychowa - Mirosław Wasztyl i Wojciech Polak   Przewodnicząca Rady Gminy Osiek - Małgorzata Bańdur   Wójt Gminy Osiek - Marek Jasiński   Wójt Gminy Mucharz - Renata Galara   Prezes Małopolskiej Spółdzielni Handlowej Wizan - Jerzy Chylewski   Dyrektor ABS Banku Spółdzielczego - Tomasz Królicki   Rada Nadzorcza ABS Banku Spółdzielczego   Rada Nadzorcza MSH Wizan   Sekretarz Powiatu Wadowice - Beata Geisler   Skarbnik Gminy Andrychów - Dorota Żywioł   Promocja Wadowice - Alina Wolas Nowak   Promocja Andrychów – Marcin Putyra i Aneta Wnęk   Dyrektor Centrum Kultury i Wypoczynku w Andrychowie - Lesław Ścibik   Gminne Centrum Kultury w Osieku - Krystyna Dusik   Miejska Biblioteka w Andrychowie - Sylwia Błasiak   Stowarzyszenie Wadoviana - Dorota Balak   Honorowi członkowie SGW: Jan Krupnik, Władysław Rajda, Adam Kryska, Jarosław Skupień, Zbigniew Marek, Jan Sordyl, CMC, Damian Książek, Powiat Wadowicki, Cech Rzemiosł Różnych i Przedsiębiorczości w Andrychowie   Radni Gminy Andrychów   Radni Powiatu Wadowickiego  Gospodarze konkursu Bukiet Zielny - Elżbieta Wisiorek i Sławomir Rusinek   Uniwersytet Trzeciego Wieku   Związek Emerytów   Gminna Rada Seniorów   Powiatowy Urząd Pracy   OPS Andrychów   Dyrektorzy szkół,   Sołtysi Gminy Andrychów i Wieprz   Koła Gospodyń Wiejskich i Gospodynie z naszego regionu   oraz przedstawiciele prasy – Radio Andrychów, Nowiny Andrychowskie oraz Mamnewsa Nie sposób wymienić wszystkich z imienia i nazwiska więc wyciągam lewą rękę w lewą stronę prawą rękę w prawą stronę i jako Gospodyni tego konkursu witam wszystkich razem bardzo serdecznie, szczególnie Was Kochane Gospodynie! Dziękuję Wam za wszystko, za Wasz uśmiech i Waszą pracę! Dla przybyłych na Konkurs gości zaśpiewał Zespół Szkół Samorządowych w Targanicach, który zaprezentował się w kilku przepięknych kompozycjach piosenek współczesnych, pełnych nadziei i piękna tego świata, niosących radość i pocieszenie w pokonywaniu życiowych trudności. Ważne są tylko te dni, których jeszcze nie znamy, ważnych jest kilka tych chwil, tych na które czekamy - śpiewały dzieci. To już kolejny raz, kiedy Gospodynie na swoich imprezach goszczą bardzo utalentowane dzieci z Zespołu Szkół Samorządowych z Targanic. Chciałam podziękować Pani Czesławie za zaproszenie oraz prezesowi MSH Wizanu Jerzemu Chylewskiemu za wsparcie a także dyrektorowi CKiW Leszkowi Ścibikowi oraz Dariuszowi Boguni, ... który nas nagłośnił! Występy w Miejskim Domu Kultury to prawdziwa przyjemność! Ja mogę spać spokojnie, bo wiem że jest Darek! Powiedziała po występie Pani Iza Lachendro, przedstawiając prowadzony przez siebie chórek Zespołu Szkół Samorządowych z Targanic! Wysoki poziom artystyczny zaprezentowanych piosenek sprawił, że dyrektor CKiW Leszek Ścibik zaproponował, aby zespół wystąpił przynajmniej w dwóch utworach na tegorocznych Dniach Andrychowa! Młodzieży, dyrektor szkoły - Pani Barbarze Borgosz i muzycznej opiekunce zespołu – Pani Izie Lachendro podziękował również prezes Małopolskiej Spółdzielni Handlowej Wizan - Jerzy Chylewski przekazując ogromny kosz smakołyków i bilety do kina! Prezes Jerzy Chylewski powiedział m.in. „Słyszeliśmy jaki wspaniały był ten występ! Nigdy nie wiem jak się odwdzięczyć dzieciom i prowadzącym. W tym roku mamy dla Was trochę inną nagrodę niż zawsze - 18 biletów do kina do Krakowa lub do Bielska, a do tego możemy też pokryć koszty autobusu na wyjazd! – powiedział dziękując i przekazując upominek. Ze Stowarzyszeniem Gospodyń jesteśmy od początku i bardzo cieszymy się z tej współpracy! Myślimy, że jeszcze będziemy bardzo długo współpracować – dodał prezes Małopolskiej Spółdzielni handlowej Wizan. Gospodynie również przygotowały okolicznościowe upominki - Pani Iza i Pani Barbara otrzymały pamiątkowe koszyczki, a młodzież pamiątkowe upominki oraz termosy a także piękne, koronkowe jajka. Ten występ jest nie tylko występem młodzieży dla Gospodyń, ale też prezentacją naszej pracy – pracy Gospodyń dla młodych ludzi. Oni nas oglądają, widzą naszą pracę i wrastają w naszą tradycję! – dodała Prezes SGW Czesława Wojewodzic. Szanowni Państwo dziękuję pięknie w moim imieniu i w imieniu społeczności szkolnej z panią Izą na czele i z młodzieżą - Życzę państwu pięknych Świąt Wielkanocnych, błogosławionych, pełnych nadziei i może troszkę mokrych, ale to tak z wyboru - Wesołego Alleluja – życzyła dyrektor ZSS w Targanicach. można znaleźć swojski smalec - jeden z Zakładów Mięsnych Wadowice Pana Kastelika a drugi z MSH Wizan oraz pyszny chleb z Wizanu! No właśnie – tradycyjnie jak co roku nie zabrakło podziękowań dla sponsorów, którzy pomogli zorganizować piękny konkurs . Dobroczynność zaczyna się w domu w każdej rodzinie. Tak naprawdę to od rodziców, dziadków i od atmosfery domowej zależy, czy dziecko wyrośnie na samoluba czy wyrośnie na takiego, który pomaga innym. Myślę że jesteśmy nauczeni pomagać innym, robimy to dobrowolnie. Sami zobaczcie jak pięknie pomagamy jako społeczność. Zebraliśmy ogromne kwoty na Oliwierka, na Zosię - jakie to są piękne dzieła, które sprawiają, że może będą kiedyś też tak występowały na scenie i będą widziały że dobrzy ludzie im pomogli – powiedziała Prezes SGW Czesława Wojewodzic. Jest taki misjonarz z Targanic, który pracuje w Afryce. My mówimy na niego Jaśko. Jest autorem książki „Okruchy chleba” w której pisze jaką ludzie mają ogromną nadzieję. Przychodzi sąsiad do sąsiada i mówi tak - pożycz mi soli, a sąsiad odpowiada - nie mam dzisiaj, ale przyjdź jutro. Tak samo ja do Państwa zwracałam się z prośbą o cegiełkę, o darowizny, o pomoc - żebyśmy mogli ten konkurs zorganizować! Proszę spojrzeć ile jest produktów, ile jest jedzenia i nagród. Zanim Prezes SGW przedstawiła sponsorów i darczyńców pokarmy poświęcił ks. proboszcz Parafii Św. Biskupa i Męczennika. „Chcę pogratulować, bo naprawdę ma Pani piękny dar wymowy i mogłaby pani konkurować z rekolekcjonistami – chwalił Panią Prezes. Panie Jezu Chryste, Ty w dzień przed męką i śmiercią poleciłeś uczniom przygotować paschalną wieczerzę, w dniu zmartwychwstania przyjąłeś zaproszenie dwóch uczniów i zasiadłeś z nimi do stołu, a późnym wieczorem przyszedłeś do Apostołów, aby wraz z nimi spożyć posiłek. Prosimy Cię, pozwól nam z wiarą przeżywać Twoją obecność między nami podczas wielkanocnego posiłku, abyśmy mogli się radować udziałem w Twoim życiu i zmartwychwstaniu.  Ks. Proboszcz pobłogosławił pokarmy w koszyczkach oraz na stołach konkursowych a także palmy i stroiki wielkanocne. Bardzo dziękuję za zaproszenie! Gratuluję wszystkim tak wspaniałych potraw! Proboszcz podziękował Gospodyniom za podtrzymywanie tradycji, gratulując pomysłów, kreatywności i ochoty do działania, życząc, by działały dalej tak aktywnie jak kiedyś było i jak jest obecnie. Złożył również najpiękniejsze życzenia wielkanocne, życząc nadziei, że życie nasze chociaż naznaczone cierpieniem i śmiercią to nie kończy się, ale będzie miało wymiar wieczny.  Dziękujemy pięknie wszystkim którzy nas wsparli, którzy są z nami bo nie zawsze chodzi tylko o pieniądze! Dobra rada jest czasem lepsza niż pieniądze a życzliwość i otwarte serca i uśmiech do drugiego człowieka - czasem lepsze niż gotówka. Bez gotówki jednak nie byłoby tego konkursu. Dlatego bardzo serdecznie dziękuję za wsparcie – dziękowała Prezes SGW Czesława Wojewodzic  Gospodarze - Centrum Kultury i Wypoczynku w Andrychowie oraz Miejski Dom Kultury w Andrychowie   Starostwo Powiatowe w Wadowicach   Gmina Andrychów   Gmina Osiek   Małopolska Spółdzielnia Handlowa Wizan   ABS Bank Spółdzielczy w Andrychowie   Protech - Jan Krupnik   Maspex Wadowice   Sławomir Rusinek   Hurtownia Tkanin Paco Plus Inwałd Adam Kryska  Agencja Ubezpieczeniowa Sordyl - Jolanta i Jan Sordyl   Poseł na Sejm - Marek Sowa   Barbara Jordanek   CMC Andrychów   Renata i Zbigniew Marek   Daniel Trojak   Dorota Młynarczyk   Janina i Zbigniew Zając   Rajda Anna   Rajda Władysław   Małgorzata Czaban   Tadeusz Polak   Cech Rzemiosł Różnych i Przedsiębiorczości  Zofia Chrapkiewicz   Jolanta i Marek Piekiełko   Mariusz i Zbigniew Gondko   Danuta Badan   Angelina Rajda Tasior  Wanda Wątroba   Józef Brzazgacz  Halina Górska   Paweł Kozioł   Stanisław Hutniczak   Jarosław Skupień   Czesław Rajda   Jan Fujawa   Aleksander Lisiecki   Stanisław Murgas   ZSS w Targanicach - występ młodzieży   Centrum Kultury i Wypoczynku - nagłośnienie   Gospodynie z Kół Gospodyń Wiejskich   Edward Górski  Henryk Kolec   Irena Zych   Maria Wądrzyk   Jan Gębala   Mirosław Sordyl   Beata Geisler   Polny  Marcin Wojewodzic   Aleksander Oboza  Zofia Chrapkiewicz   Paweł Karczewski  Józefa Karkoszka Warchoł   Adam Walusiak   Kacper Niziński Warto przypomnieć młodemu pokoleniu jakie obrzędy i zwyczaje funkcjonowały na naszym terenie, jakie przetrwały do dziś. Zaszczepiajmy w naszych dzieciach i wnukach wartości naszej kultury, aby te zwyczaje, które przetrwały były nadal żywe w naszym środowisku i domu. Na pewno dzięki temu umocnią się więzi rodzinne. Opowiedziała o tym również Zofia Oboza - Wiceprezes SGW, przewodnicząca kilku komisji konkursowych. Najważniejszym atrybutem Niedzieli Palmowej, która rozpoczyna Wielki Tydzień jest palma wielkanocna. W tradycji Kościoła symbolizuje zarówno mękę jak i tryumf zmartwychwstania Jezusa oraz nieśmiertelność duszy ludzkiej. W każdym rejonie palmy są inne, są robione w innym stylu i różnymi technikami. Od pewnego czasu preferujemy palmę, którą nazwano palmą naszego regionu. Palma taka posiada głownię i pióropusz. W skład palmy najczęściej wchodzą: gałązki wierzbowe z baziami, leszczyny, trzcina wodna, rośliny „wiecznie zielone” jak cis, gałązki borówek, bukszpanu, tuje, barwinek, jemioła - przybrane świeżymi lub sztucznymi kwiatami z bibuły, wstążkami. W Polsce popularne są również tzw. palmy wileńskie czyli barwne słupki różnego pokroju i wysokości z przywiązanymi do patyka misternie ułożonymi barwnymi, suszonymi kwiatami. Pełno w nich farbowanych traw i mchu. Innymi są pięknie zdobione kilkumetrowe palmy kurpiowskie. Dobór potraw w koszykach nigdy nie był przypadkowy. Od wieków każdy dar Boży symbolizował co innego, uznanego przez ludową i chrześcijańską tradycję. Zestaw tych potraw się zmieniał, ograniczano ich ilość do siedmiu. Może być więcej lecz tych siedem symbolizuje treść chrześcijaństwa. To tradycja siedmiu błogosławionych darów. Chleb - to podstawowy pokarm niezbędny do życia. Wśród chrześcijan to symbol Ciała Chrystusa. Jajko to odradzające się życie, zwycięstwo nad śmiercią. Sól posiada moc odstraszania wszelkiego zła, to także oczyszczenie, samo sedno istnienia i prawdy. Wędlina zapewnia zdrowie i płodność a także dostatek. Chrzan to symbol siły i krzepy. Współdziałając z innymi potrawami zapewniał ich skuteczność.   Ser to symbol zawartej przyjaźni między człowiekiem a siłami przyrody. Wszystkie te pokarmy zanoszono do kościoła lub innego punktu święcenia pokarmów w koszykach z wikliny lub słomy wymoszczonych mchem i białą serwetką. Przyozdobione zieleniną były oznaką radości. Niegdyś mówiono , że święcone jest śniadaniem lub obiadem „bez dymu”, albo że gotuje się je „przy jednym dymie” ponieważ składało się z dań podawanych na zimno. Stół Wielkanocny winien być ozdobiony żywą zieleniną. Ma to związek z ogólną wymową religijną. Zmartwychwstanie jest jak powitanie wiosny. Jednym z ważnych symboli okresu Świąt Wielkanocnych są też jajka wielkanocne. Farbowano je barwnikami naturalnymi głównie na kolor czerwony, gdyż od wieków są uznawane za symbol Wielkanocy i zmartwychwstania Chrystusa. Dla naszych przodków były symbolem życia i radości, zaś dzielenie się nim miało zapewnić zdrowie. KGW Andrychów,   Gospodynie Frydrychowice,   KGW Głębowice,   Gospodynie z Gierałtowiczek,   Gospodynie z Nidku,   KGW Roczyny,   KGW Rzyki,   KGW Sułkowice-Bolęcina,   KGW Sułkowice-Łęg,   KGW Targanice Dolne,   KGW Zagórnik,   KGW Świnna Poręba,   Gospodynie z Inwałdu - Elżbieta Bojko Dziękując za pomoc i współpracę – co roku Stowarzyszenie Gospodyń Wiejskich w Andrychowie honoruje symbolicznymi podarkami szczególnych przyjaciół Stowarzyszenia.  Jako pierwszy po odbiór koszyczka został poproszony były wojewoda Małopolski – honorowy członek SGW - Jerzy Miller. Dziękując – podkreślił w swojej wypowiedzi pomoc, którą udzieliliśmy mieszkańcom Ukrainy, oraz fakt, jak ta pomoc zmieniła postrzeganie Polski na arenie Europy i świata.   Ja widzę Panie już prawie 20 lat i jestem naprawdę bardzo wdzięczny, że mnie jeszcze zapraszacie, ale ja chcę przez kilka godzin być z Wami, Polakami, którzy nie są tacy, że chcą mieć swoje życie, tylko że mają radość z życia w społeczeństwie. Bez Pań nie byłoby tego. Jako jedni z nielicznych w województwie małopolskim pokazujecie jak można mimo braku środków pokazywać jakie nasze życie jest piękne – dziękował Jerzy Miller.  Kolejne pamiątkowe upominki i koszyczki odebrali parlamentarzyści - Posłowie na Sejm Marek Polak i Marek Sowa oraz Senator RP Andrzej Pająk, przedstawiciel Powiatu Wadowickiego - Członek Zarządu Mirosław Sordyl, Sekretarz Beata Geisler oraz Jan Gębala - Przewodniczący Rady Powiatu poprzedniej kadencji, przedstawiciele gminy Andrychów – Wiceburmistrzowie Mirosław Wasztyl i Wojciech Polak oraz Przewodniczący Rady Miejskiej Roman Babski Kolejne podziękowania popłynęły w kierunku przedstawicieli Gminy Osiek i gminy Mucharz. Nie zabrakło podziękowań dla Jerzego Chylewskiego - Prezesa Małopolskiej Spółdzielni Handlowej Wizan. Podziękowania otrzymali również Skarbnik Gminy Andrychów Dorota Żywioł, Wydziały Promocji Starostwa Powiatowego w Wadowicach i Gminy Andrychów, samorządowcy z Osieka, przedstawiciel stowarzyszenia Wadowiana. Życzenia i podziękowania popłynęły również na ręce przedstawiciela rady nadzorczej ABS Banku Spółdzielczego z prośbą o przekazanie życzeń i koszyczka dla dyrekcji ABS Banku Spółdzielczego i jego pracowników. Nie mogło zabraknąć też słów uznania i podziękowań za wsparcie dla Elżbiety Wisiorek. Wszyscy wiemy, że w Czarnym Groniu odbywa się przepiękny, flagowy konkurs Stowarzyszenia Gospodyń Wiejskich w Andrychowie - Konkurs Bukietów Zielnych. Podziękowania za nieocenioną pomoc i wsparcie Stowarzyszenie przekazało również na ręce Sławomira Rusinka, który od wielu lat wspiera działania SGW. Ogromne podziękowania otrzymał również dyrektor Centrum Kultury i Wypoczynku Leszek Ścibik wraz z Marią Kubicą kierowniczką Miejskiego Domu Kultury w Andrychowie. Bez ich pomocy i wsparcia tej ważnej instytucji kultury tegoroczny konkurs pewnie by się nie odbył! Odbierając koszyk ze święconką – dyrektor CKiW przekazał go na ręce na ręce kierownika i pracownic Miejskiego Domu Kultury. Te dziewczyny, które nas i was dzisiaj obsługiwały - to nasze sekretarki, księgowe. One i inni - pomagały abyśmy tutaj byli świętując w tak wspaniałej atmosferze. Dziękuję wszystkim naszym pracownikom za pomoc w realizacji imprezy i mamy nadzieję że w przyszłym roku również będziemy mogli Wam pomagać jeżeli będzie taka potrzeba. Po podziękowaniach przyszedł czas na wielopoziomowe degustacje! Tak tak! :) W tym roku degustacja była nie tylko na Sali MDK ale też w holu i na piętrze, gdzie zgromadzono potrawy z konkursu na pasztety i nalewki. Wyniki ogłosiła Przewodnicząca Komisji Konkursowej - Jadwiga Sopicka. Pani Jadwiga wraz z Marią Komenderą - szefową cateringu Nasze Smaki i Januszem Komenderą – również z cateringu Nasze Smaki ocenili 13 pięknie przygotowanych Stołów Wielkanocnych Stoły uginały się od świątecznych pyszności. Zapachniało wędzonkami, pasztetami, roladami, chrzanami, sałatkami, żurkami, ciastami, babkami i innymi wspaniałościami. Wśród potraw zakwitły żonkile, forsycje a wszędzie zagościła soczysta zieleń - symbol nadziei oraz malowane, kraszane, ozdabiane na wszystkie możliwe sposoby jajka - symbol życia. Były baranki, kurki, zajączki, koszyczki, piękne ozdoby i stroiki. To właśnie tutaj, dzięki wspaniałym Paniom z Kół Gospodyń Wiejskich tradycja i nowoczesne dekoracje łączą się z niezwykłymi smakami potraw gotowanych kiedyś przez nasze prababcie, babcie i mamy. To wyjątkowa uczta dla ciała i ducha - pielęgnacja pięknych, polskich tradycji przekazywana młodszemu pokoleniu oraz promocja naszego regionu co jest w głównej mierze celem konkursu. Co roku rośnie poziom prezentowanych stołów, przez co Panie pokazują ogromny talent kulinarny i artystyczny. Stwierdziliśmy, że wszystkie prezentowane stoły zachwyciły bogactwem i obfitością wyśmienitych potraw. Panie przekonały nas, że można z prostych produktów niejednokrotnie z własnego gospodarstwa przygotować iście królewskie dania - dodając do nich szczyptę smaku, uśmiech, ogromne chęci i serce. Takie są tego efekty! Gratulujemy i dziękujemy, że mogliśmy wszyscy nacieszyć oczy i podniebienia smakiem Wielkanocy  Dodatkowo przygotowały Panie również potrawę szczególną – pasztet, za który po wnikliwej ocenie i degustacji – dla najsmaczniejszego przyznaliśmy dodatkową nagrodę  To było dla nas nie lada wyzwanie aby wybrać najlepszy, najpiękniejszy i najsmaczniejszy stolik konkursowy, bo wszystkie zasługiwały na najlepszą ocenę! ... zwycięski okazał się numer 6 - wykonany przez Gospodynie z Zagórnika! Słowa podziękowań popłynęły również w kierunku Gospodyń, które pomogły obsługiwać część realizacji konkursu ... ... oraz dla fantastycznej ekipy Centrum Kultury i Wypoczynku nagrodę niespodziankę ufundował Prezes MSH Wizan - Jerzy Chylewski! Tradycyjnie już - składam serdeczne podziękowania wszystkim, dzięki którym XXIII Konkurs Potraw Regionalnych Stół Wielkanocny mógł się odbyć. W szczególności dziękuję Dyrektorowi i Załodze Centrum Kultury i Wypoczynku w Andrychowie, władzom samorządowym - poprzez realizację programów, sponsorom i przyjaciołom SGW oraz przede wszystkim GOSPODYNIOM, które poprzez pracę na rzecz lokalnej społeczności doprowadziły kolejny raz do tak pięknych i pozytywnych efektów!", "url": "http://www.sgw.andrychow.pl/sgw/wielkanoc23_all.htm", "category": "małopolskie", "sub_category": "Mięso świeże oraz produkty mięsne", "phrase": "Kiełbasa z gospody z Andrychowa"}