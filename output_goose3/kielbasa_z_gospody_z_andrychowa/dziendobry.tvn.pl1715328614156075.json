{"meta_description": "\"Widzimy się\" to nowa akcja Dzień Dobry TVN. Tym razem prowadzący nasz program Krzysztof Skórzyński i Małgorzata Rozenek-Majdan odwiedzili Andrychów.", "title": "Gospodynie wiejskie opowiedziały o przysmakach z Andrychowa", "content": "Stowarzyszenie Gospodyń Wiejskich w Andrychowie od wielu lat propaguje tradycje swojego regionu. Zajmuje się też działalnością edukacyjną, szerząc wiedzę o lokalnych zwyczajach i tamtejszej kuchni. Pani Jadwiga opowiedziała, jaki jest sekret andrychowskich rurek z kremem. - Te wszystkie wyroby są z jednego ciasta. Chciałam podkreślić, że można zrobić jedno ciasto i tyle różnych form z niego wyprodukować. Jeśli mowa o rurkach, to one słyną z tego, że są takie \"z prądem\". Dzisiaj przy tym mrozie chyba się przydadzą - powiedziała pani Jadwiga. - Z tego samego ciasta mamy paszteciki z mięsem, filecik z kurczaka w cieście z ziołami prowansalskimi, mamy też kapuśniaczki z farszem z kapusty i grzybów. Zrobiłam jeszcze kanapeczki dekoracyjne, wegetariańskie bez wędliny, wszystkie z serem białym. My, gospodynie wiejskie, kultywujemy tradycje, dlatego to wszystko są produkty, które są wytwarzane we własnych gospodarstwach. Przepisy były przekazywane od babć mam - podkreśliła seniorka. Gospodynie z Andrychowa wydały książkę kulinarną, w której zebrały tradycyjne, regionalne przepisy. - To jest 7. wydana książka. Jest tutaj 100 przepisów gospodyń. Przepisów normalnych, bardzo prostych, ale smacznych, zapewniam - podkreśliła pani Wacława. Nie oglądałeś Dzień Dobry TVN na antenie? Wszystkie odcinki znajdziesz na platformie Player.pl. Jesteśmy serwisem kobiecym i tworzymy dla Was treści związane ze stylem życia. Pamiętamy jednak o sytuacji w Ukrainie. Chcesz pomóc? Sprawdź, co możesz zrobić. Pomoc. Informacje. Porady. • None Siostra Dawida Wolińskiego po godzinach oddaje się nietypowej pasji. Brat czasami się o nią boi Wojciech Mann o swojej emeryturze. \"Na złość tym, którzy by chcieli\" • None Córka Jolanty Fraszyńskiej i Roberta Gonery ma 33 lata. To piękna kobieta z pasją", "url": "https://dziendobry.tvn.pl/styl-zycia/gospodynie-wiejskie-opowiedzialy-o-przysmakach-z-andrychowa-st6727932", "category": "małopolskie", "sub_category": "Mięso świeże oraz produkty mięsne", "phrase": "Kiełbasa z gospody z Andrychowa"}