{"meta_description": "Pasztet wieprzowy to danie, które zachwyca swoim smakiem i aromatem. Jak przygotować go w łatwy sposób? Pokazujemy to krok po kroku. Sprawdź nasze pomysły.", "title": "Pasztet wieprzowy - jak zrobić go krok po kroku?", "content": "Nic nie może równać się ze smakiem i zapachem domowego pasztetu. Niektórzy wspominają go, jako element dzieciństwa, który przygotowywała mama lub babcia. Czy da się odtworzyć to wyjątkowe danie w domu? A jeśli tak, to jak upiec doskonały pasztet wieprzowy? W naszym artykule podpowiadamy, jakich składników użyć i jakie triki zastosować. Podstawą doskonałego pasztetu wieprzowego jest dobrej jakości mięso, które decyduje o smaku całego dania. Najczęściej wykorzystywana jest szynka wieprzowa, którą znajdziemy w niemal każdym sklepie i która wyróżnia się delikatnym smakiem. Dobrym pomysłem jest wzbogacenie potrawy poprzez dodanie także innych rodzajów mięsa lub smakowitej wątróbka drobiowej. Ważnym składnikiem jest także słonina, która sprawia, że danie staje się bardziej pożywne, a przy tym odpowiednio zbite. Kolejne składniki, o których nie możemy zapomnieć to jajka, najlepiej z wolnego wybiegu, a także cebula i czosnek, czyli jedne z najpopularniejszych w Polsce warzyw. Ogromną rolę odgrywają także dobrze skomponowane ze sobą przyprawy. Podstawą jest oczywiście sól i pieprz, a także imbir dla zaostrzenia smaku. Do mięsa wieprzowego pasuje także liść laurowy oraz ziele angielskie, które podkreślają jego głębię. Pasztet świetnie skomponuje się z kminkiem, gałką muszkatołową oraz natką pietruszki, która ożywi zarówno smak, jak i wygląd. Oczywiście wszystkie przyprawy należy dodawać według naszego uznania. Warto jednak pamiętać, że tajemnica doskonałego pasztetu wieprzowego tkwi właśnie w nich. Gdy mamy już wszystkie potrzebne składniki, możemy przystąpić do tworzenia dania. Pierwszym krokiem jest umycie, a następnie pokrojenie mięsa wieprzowego. Niewielkiej wielkości kawałki zalewamy wodą i dodajemy przyprawy, takie jak liść laurowy, ziele angielskie, sól, pieprz i kminek. Całość gotujemy na małym ogniu, aż mięso będzie miękkie i aromatyczne. W międzyczasie na patelni podsmażamy drobno pokrojoną słoninę, a następnie zarumieniamy posiekaną cebulę i czosnek. Kolejny krok to połączenie obu składników z wątróbką drobiową. Tak przygotowaną kompozycję dusimy na patelni przez kilka minut. Gdy mięso wieprzowe jest już miękkie, mieszamy je ze składnikami z patelni, a następnie mielimy około trzech raz. Naszym celem jest uzyskanie gładkiej, jednolitej konsystencji. Do masy wrzucamy pozostałe przyprawy i jajka. Pasztet przekładamy do formy i pieczemy około 50 minut w 180 stopniach. Warto pamiętać przede wszystkim o tym, żeby wybrać składniki najwyższej jakości. Na szczególną uwagę zasługuje mięso, które musi być delikatne i świeże. Jakie jeszcze triki warto zastosować? Jeśli po przemieleniu i dodaniu wszystkich produktów okaże się, że masa jest zbyt sucha, możemy dodać do niej wywar pozostały z gotowania mięsa. Wykorzystamy dzięki temu jego właściwości, a pasztet stanie się idealny. Gotową masę warto umieścić w małych, aluminiowych foremkach jednorazowego użytku. Takie pomoce doskonale nadają masie kształt i nie są kłopotliwe w późniejszym myciu. Dodatkowo, by pasztet był jeszcze smaczniejszy, dno foremki warto wyłożyć plasterkami pozostałej słoniny, a podczas pieczenia należy przykryć go folią aluminiową. Pasztet wieprzowy wyróżnia się doskonałym smakiem, który świetnie wpisze się w różne kompozycje i dania. Polecamy wykorzystanie go, jako dodatek do wykwintnych kanapek, przygotowanych z pieczonymi warzywami i majonezem. Pasztet może być podany, jako przystawka na desce mięs i serów lub jako danie samo w sobie. Świetnie sprawdzi się, w roli składnika do mini koreczków z dodatkiem ogórków konserwowych. Jedno jest pewne: jego bogaty smak zachwyci zarówno Ciebie, jak i Twoich bliskich. Pasztet wieprzowy to zaskakujące danie, które jest bardzo proste w wykonaniu i może go stworzyć nawet ktoś bardzo początkujący. Jednocześnie, mimo łatwego przygotowania, zachwyca swoim smakiem i aromatem, dzięki czemu sprawdzi się w wielu sytuacjach. Jest także daniem, po które wbrew pozorom warto sięgać. Dlaczego? Przede wszystkim dlatego, że jego kaloryczność wynosi jedynie około 304 kcal na 100 gram, przy jednoczesnej wysokiej zawartości składników odżywczych. Pasztet wieprzowy ma w sobie około 15,2 g białka, 2,1 g węglowodanów, a także 0 g cukrów. Ma w sobie także witaminy, takie jak, witamina C, witamina A, witamina B1, witamina B2, witamina B3, witamina B5, witamina B6, witamina B9. W jego składzie znajdziemy także wapń, żelazo, magnez, fosfor, czy potas.", "url": "https://www.michnafood.pl/aktualnosci/jak-upiec-pasztet-wieprzowy", "category": "mazowieckie", "sub_category": "Mięso świeże oraz produkty mięsne", "phrase": "Pasztet z mięsa wieprzowego z Kornicy"}