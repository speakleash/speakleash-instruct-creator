{"meta_description": "Produkt wpisany na listę produktów tradycyjnych w dniu 2015-09-07\nW kategorii Produkty mięsne\nW województwie woj. mazowieckim", "title": "Pasztet z mięsa wieprzowego z Kornicy - - Portal Gov.pl", "content": "W zależności od naczynia, w którym jest wypiekany, najczęściej prostokątny. W zależności od naczynia, w którym jest wypiekany. Na przestrzeni wieków na terenie gminy Stara Kornica zachodziły przeróżne przemiany kulturowe, a sam teren należał do kilku województw. W związku z tym, że na tym obszarze żyli mieszkańcy Mazowsza, Litwy, południowego i północnego terenu Rusi, wyodrębniła się wspólna kultura, zwyczaje, a także i kuchnia. Obecnie gmina Stara Kornica położona jest we wschodniej części województwa mazowieckiego, a jej mieszkańcy do dnia dzisiejszego kultywują tradycje, także te związane z przygotowywaniem przeróżnych dań, przetworów oraz wyrobów piekarniczych i mięsnych. Jednym ze znanych wyrobów jest pasztet z mięsa wieprzowego z dodatkiem gotowanych warzyw, takich jak marchewka, cebula i pietruszka. „Specyficzny jest smak, jaki uzyskiwany jest poprzez połączenie mięsa wieprzowego, wielokrotnie zmielonego z gotowanymi warzywami, cebulką i przyprawami” (Wywiad przeprowadzony z mieszkańcami gminy Stara Kornica). Pasztet z mięsa wieprzowego z Kornicy zazwyczaj przygotowywany jest na święta Bożego Narodzenia oraz Wielkanoc, ale także na co dzień. Prezentowany jest podczas licznych festynów i dożynek, gdzie cieszy się dużym zainteresowaniem wśród mieszkańców Starej Kornicy i okolic.", "url": "https://www.gov.pl/web/rolnictwo/pasztet-z-miesa-wieprzowego-z-kornicy", "category": "mazowieckie", "sub_category": "Mięso świeże oraz produkty mięsne", "phrase": "Pasztet z mięsa wieprzowego z Kornicy"}