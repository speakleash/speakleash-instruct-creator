{"meta_description": "Przepis na domowy pasztet z mięsa drobiowo-wieprzowego. Pasztet ma zwartą, dobrą do krojenia konsystencję i wyrazisty smak. Świetny przepis na pasztet", "title": "DOMOWY PASZTET WIEPRZOWO DROBIOWY - DoradcaSmaku.pl", "content": "Pyszny pasztet mieszany drobiowo-wieprzowy. Zrobiony jest z mięsa wieprzowego i drobiowego. Pasztet wyjdzie smaczny, jeśli będzie odpowiednio doprawiony a proporcje bułki do mięsa będą dobre. Chodzi o to, aby pasztet nie rozpadał się i miał odpowiednią wilgotność. W tym przepisie masę mięsną łączą dodatkowo jajka, więc całość jest zwarta i dobrze się kroi. 1. Mięso wieprzowe pokroić na kawałki o podobnej wielkości (żeby się równo gotowały) włożyć do garnka i zalać wodą, dodać pokrojoną w grube pasy słoninę, udka i zagotować. 2.Po zagotowaniu ściągnąć szumowiny, dodać obraną włoszczyznę), ziele angielskie, liść laurowy, sól i pieprz. Gotować ok 1-1,5 godziny na małym ogniu aż mięso będzie miękkie. 3. Na ok. 30 min pod koniec gotowania dodać wątróbkę. Cebule obrać i pokroić w grubą kostkę. Zeszklić na odrobinie oleju. Ugotowane mięso wyjąć z wywaru i wystudzić (żeby nie tępiło noży maszynki) zmielić w maszynce do mięsa razem z cebulą. Dodać jajka, przyprawy, zioła, namoczoną i odciśniętą bułkę. Porządnie wymieszać. 4. Keksówkę nasmarować tłuszczem i obsypać bułką tartą. Nałożyć masę i dobrze uklepać. Wstawić do nagrzanego piekarnika do 180 stopni i piec ok godzinę. Porządnie wystudzić.", "url": "https://www.doradcasmaku.pl/przepis-domowy-pasztet-wieprzowo-drobiowy-1-351114", "category": "mazowieckie", "sub_category": "Mięso świeże oraz produkty mięsne", "phrase": "Pasztet z mięsa wieprzowego z Kornicy"}