{"meta_description": "Zapraszamy do zapoznania się z ofertą Dom Nasutów w mieście Nasutów.Obiekt ten posiada miejsce na wesele, które spełni oczekiwania Młodej Pary.", "title": "Dom Nasutów - Nasutów - hotel, restauracja, opinie - Saleweselne.com", "content": "Świadczymy usługi cateringowe w szerokim zakresie dań. W ofercie mamy potrawy na gorąco, przekąski, przystawki, sałatki dodatki, ciasta, napoje. Szczególnie polecamy tradycyjne potrawy kulinarne z okolic Lublina. Przebojami na regionalnych stołach stały się odkryte na nowo potrawy: zawijas nasutowski i buraczany bigos z fasolą. Zawijas jest chłopską wersją francuskiego piroga podawanego w pałacu w Kozłówce już od połowy XIX wieku. W skład potrawy wchodzą tylko ciasto pierogowe, ziemniaki i cebula. Ale tajemnicą smaku potrawy jest specjalny przepis na przyrządzenie ziemniaków. Zawijas został zarejestrowany w 2008r. przez Ministerstwo Rolnictwa jako potrawa regionalna. Jednocześnie potrawy z Nasutowa zdobyły uznanie jury konkursu „Smaki Lubelszczyzny”. Bigos buraczany zdobył tytuł Laureata 2008, a zawijas otrzymał wyróżnienie w kategorii potrawy gotowe.", "url": "https://www.saleweselne.com/nasutow/dom-nasutow-wesele", "category": "lubelskie", "sub_category": "Gotowe dania i potrawy", "phrase": "Zawijas nasutowski"}