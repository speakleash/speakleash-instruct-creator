{"meta_description": "Okolice Zamościa i Lublina to nie tylko tereny atrakcyjne turystycznie, ale i fantastyczne jedzenie. Kuchnia lubelszczyzny, w której do dziś mieszają się wpływy niegdyś tu mieszkających nacji, inspiruje kucharzy lokalnych i szefów kuchni z najmodniejszych warszawskich restauracji czy bistr.", "title": "Golasy izbickie i kaczka po zamojsku, czyli o kuchni z Lubelszczyzny", "content": "Golasy izbickie i kaczka po zamojsku, czyli o kuchni z Lubelszczyzny Okolice Zamościa i Lublina to nie tylko tereny atrakcyjne turystycznie, ale i fantastyczne jedzenie. Kuchnia lubelszczyzny, w której do dziś mieszają się wpływy niegdyś tu mieszkających nacji, inspiruje kucharzy lokalnych i szefów kuchni z najmodniejszych restauracji czy bistr. Na kulinarnym topie mogą być golasy izbickie czy gryczak janowski. Jest w czym przebierać. Na liście produktów tradycyjnych Ministerstwa Rolnictwa specjały z lubelszczyzny to ponad 120 pozycji! Z gotowanych ziemniaków, kaszy gryczanej i twarogu robi się \"golasy izbickie\" – pieczone placki zawijane w liście chrzanu. Skąd nazwa? Prawdopodobnie stąd, że farsz jest owinięty jedynie liściem, a nie ciastem. W lubelskiem jeszcze do niedawna kasze i ziemniaki uprawiano niemal w każdym gospodarstwie. Do dziś potrawy z kaszy gryczanej, soczewicy i ziemniaków są ważną częścią tutejszej kuchni regionalnej – zwłaszcza pierogi i kulebiaki w rozmaitych odsłonach. Lokalne wersje mogą się różnić nazwami czy niektórymi składnikami, ale niezależnie, czy na talerzu ląduje pieróg biłgorajski, gryczak janowski, bądź golas roztoczański, w każdym z tych dań czuć ducha lubelszczyzny. Między innymi kaszą gryczaną, twarogiem i miętą nadziewa się pierogi lubelskie. Niektórzy mawiają, że właśnie one, obok cebularzy, są najbardziej rozpoznawalną potrawą regionu. Podobnie z kaszy gryczanej, ziemniaków, twarogu, jajek i śmietany przyrządza się pieróg biłgorajski – pieczone w formie danie z okolic Biłgoraja, przypominające konsystencją pasztet. Z kolei placki żukowskie z kaszą gryczaną, twarogiem i miętą smaży się obtoczone w bułce tartej, jak kotlety. O tym daniu mawia się, że jest chłopską wersją piroga francuskiego podawanego w XIX w. w pałacu w Kozłówce, które współcześnie jest siedzibą Muzuem Zamoyskich. Między płaty ciasta pszennego wkłada się farsz z ziemniaków i cebuli, dzięki czemu smak zbliżony jest do tak uwielbianych przez wielu placków ziemniaczanych. Zawijasy gotuje się w wodzie z olejem, kroi na ukos, a potem podaje ze skwarkami, cebulą i kiszoną kapustą. Można je również podsmażyć, a wówczas ciasto staje się chrupiące. Czy to nie ciekawe, że w Krakowie kaczkę faszerują kaszą gryczaną, a w Zamościu... drugą kaczką? W mieście założonym przez kanclerza i hetmana wielkiego koronnego Jana Zamoyskiego, dawniej mieszkali nie tylko katolicy, ale także Żydzi. I to właśnie z mieszania się kultury polskiej z żydowską ma wywodzić się kaczka po zamojsku. Aby ją przyrządzić, z jednej tuszki usuwa się kości. Mięso należy posiekać, wymieszać je z suszonymi śliwkami, rodzynkami, orzechami włoskimi, majerankiem i rozmarynem. Nadzieniem faszeruje się drugą kaczkę. Danie podaje się przeważnie na święta. Towarzyszą mu ziemniaki, kasza, placki i albo konfitura malinowa. Z kuchni żydowskiej ma się także wywodzić karp w śmietanie po poniatowsku. Potrawa nie ma jednak nic wspólnego z ostatnim królem Polski, Stanisławem Augustem Poniatowskim. Nazwa pochodzi od miejscowości Poniatowa, słynącej od wieków z tradycji hodowli karpia. Przed 1939 r. Żydzi stanowili tu połowę populacji, zaś karp był jednym z popularniejszych produktów. Wpływy się przenikały, a wedle wywiadów etnograficznych także miejscowi Polacy przyrządzali karpia z cebulą i śmietaną. Ostatecznie stał się nie tylko jednym z codziennych dań, ale potrawą wigilijną. Filety z karpia podsmaża się i dusi sosie własnym, dodaje przyprawy korzenne. Oddzielnie należy udusić cebulę, podlać bulionem i doprawić śmietaną. Chyba nie ma bardziej reprezentacyjnego wytrawnego smakołyku z lubelszczyzny niż cebularz lubelski. Tradycja wypieku pszennego, okrągłego placka z makiem i cebulą wywodzi się od Żydów lubelskich ze Starego Miasta, którzy rozpowszechnili cebularze w XIX wieku. Szczęśliwie, tradycja przetrwała wichry II wojny światowej. Teraz nie kojarzy się już ze specjałem biedoty, a na warsztat bierze go chociażby Robert Trzópek z warszawskiej restauracji \"Bez gwiazdek\". W jego interpretacji to podpłomyk z wzmocnionymi cebulowymi smakami - konfiturą z palonej cebuli, młodą cebulą w syropie cebulowym, kwiatami szczypiorku czosnkowego piklowanymi w occie jabłkowym. Czasy świetności forszmaku przypadają na czasy PRL. Wtedy pożywny gulasz wieprzowy z paskami ogórka kiszonego i zaprawiony przecierem pomidorowym, królował w zakładowych i uniwersyteckich stołówkach. Dziś sprawia wrażenie nieco zapomnianego mimo tego, że jako comfort food wciąż widnieje w menus lokalnych restauracji. Co więcej o nowczesne interpretacje forszmaku pokuszono się w unikalnym koncepcie restauracyjnym Water & Wine w Nałęczowie. Nie tylko bar mleczny - warszawski obiad za dwie dychy [{\"nid\":\"5683\",\"uuid\":\"da15b540-7f7e-4039-a960-27f5d6f47365\",\"type\":\"article\",\"langcode\":\"pl\",\"field_event_date\":\"\",\"title\":\"Jak by\\u0107 autorem - w kinie?\",\"field_introduction\":\"Polskie warto\\u015bciowe artystycznie kino i kino autorskie - to niemal synonimy. Niewiele znale\\u017a\\u0107 mo\\u017cna wyj\\u0105tk\\u00f3w, kt\\u00f3re potwierdza\\u0142yby t\\u0119 regu\\u0142\\u0119. Wyj\\u0105tki te by\\u0142y rzadkie w przesz\\u0142o\\u015bci, dzi\\u015b s\\u0105 nieco cz\\u0119stsze, ale i dobrych film\\u00f3w dzi\\u015b mniej ni\\u017c to kiedy\\u015b bywa\\u0142o.\",\"field_summary\":\"Polskie warto\\u015bciowe artystycznie kino i kino autorskie - to niemal synonimy. Niewiele znale\\u017a\\u0107 mo\\u017cna wyj\\u0105tk\\u00f3w, kt\\u00f3re potwierdza\\u0142yby t\\u0119 regu\\u0142\\u0119. \",\"topics_data\":\"a:2:{i:0;a:3:{s:3:\\u0022tid\\u0022;s:5:\\u002259606\\u0022;s:4:\\u0022name\\u0022;s:5:\\u0022#film\\u0022;s:4:\\u0022path\\u0022;a:2:{s:5:\\u0022alias\\u0022;s:11:\\u0022\\/temat\\/film\\u0022;s:8:\\u0022langcode\\u0022;s:2:\\u0022pl\\u0022;}}i:1;a:3:{s:3:\\u0022tid\\u0022;s:5:\\u002259644\\u0022;s:4:\\u0022name\\u0022;s:8:\\u0022#culture\\u0022;s:4:\\u0022path\\u0022;a:2:{s:5:\\u0022alias\\u0022;s:14:\\u0022\\/temat\\/culture\\u0022;s:8:\\u0022langcode\\u0022;s:2:\\u0022pl\\u0022;}}}\",\"field_cover_display\":\"default\",\"image_title\":\"\",\"image_alt\":\"\",\"image_360_auto\":\"\\/sites\\/default\\/files\\/styles\\/360_auto\\/public\\/field\\/image\\/machulski_1.jpg?itok=dDrSUPHB\",\"image_260_auto\":\"\\/sites\\/default\\/files\\/styles\\/260_auto_cover\\/public\\/field\\/image\\/machulski_1.jpg?itok=X4Lh2eRO\",\"image_560_auto\":\"\\/sites\\/default\\/files\\/styles\\/560_auto\\/public\\/field\\/image\\/machulski_1.jpg?itok=J0lQPp1U\",\"image_860_auto\":\"\\/sites\\/default\\/files\\/styles\\/860_auto\\/public\\/field\\/image\\/machulski_1.jpg?itok=sh3wvsAS\",\"image_1160_auto\":\"\\/sites\\/default\\/files\\/styles\\/1160_auto\\/public\\/field\\/image\\/machulski_1.jpg?itok=9irS4_Jn\",\"field_video_media\":\"\",\"field_media_video_file\":\"\",\"field_media_video_embed\":\"\",\"field_gallery_pictures\":\"\",\"field_duration\":\"\",\"cover_height\":\"266\",\"cover_width\":\"470\",\"cover_ratio_percent\":\"56.5957\",\"path\":\"pl\\/node\\/5683\",\"path_node\":\"\\/pl\\/node\\/5683\"}]", "url": "https://culture.pl/pl/artykul/golasy-izbickie-i-kaczka-po-zamojsku-czyli-o-kuchni-z-lubelszczyzny", "category": "lubelskie", "sub_category": "Gotowe dania i potrawy", "phrase": "Zawijas nasutowski"}