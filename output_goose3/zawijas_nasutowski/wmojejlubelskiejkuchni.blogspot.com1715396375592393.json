{"meta_description": "", "title": "Zawijas nasutowski", "content": "Warto napisać o tej potrawie, ponieważ jest smaczna i głęboko zakorzeniona w lubelskich kulinariach. Jak źródła podają, zawijas jest chłopską wersją piroga francuskiego, od drugiej połowy XIX w. podawanego w pałacu w Kozłówce. Zawijas nasutowski wygląda jak pasztecik, w smaku zbliżony jest do placków ziemniaczanych, tyle, że owiniętych delikatnym, a po podsmażeniu chrupiącym ciastem. Od 2008 r. zawijas widnieje na liście produktów tradycyjnych województwa lubelskiego, dzięki której produkty regionalne mają szansę na dodatkową, słuszną promocję. Zawijasa można podawać jako danie obiadowe - w oryginalnej wersji polanego obficie skwarkami. Ja jednak polecam mniej kaloryczną formę podania, a mianowicie proponuję posypać zawijasa natką pietruszki. Smakować będzie również z sosem grzybowym lub z surówką z kiszonej kapusty. Polecam! Cebulę pokroić na drobną kostkę, przyrumienić na oliwie. Ziemniaki obrać i zetrzeć na tarce na drobnych oczkach. Dokładnie odcisnąć z płynu. Na dnie odciśniętego płynu osadzi się skrobia ziemniaczana. Odlać wodę, a skrobię ziemniaczaną dodać do odciśniętych ziemniaków i wymieszać. Ziemniaki dodać do podsmażonej cebuli, posolić, popieprzyć i całość podsmażyć. Ostudzić. Ciasto podzielić na dwie części, rozwałkować na prostokąt, nałożyć połowę farszu ziemniaczanego i zawinąć jak roladę, dokładnie zlepić złączenia ciasta. Wrzucić na gotującą się, osoloną wodę (do gotowania powinien być użyty duży garnek). Gotować ok. 13 min. Po tym czasie ostroznie wyjąć na wysmarowaną oliwą blaszkę. Pokroić na 3-4 cm kawałki. Można obsmażyć. Tak samo postąpić z drugą częścią ciasta i farszu.", "url": "http://wmojejlubelskiejkuchni.blogspot.com/2013/07/zawijas-nasutowski.html", "category": "lubelskie", "sub_category": "Gotowe dania i potrawy", "phrase": "Zawijas nasutowski"}