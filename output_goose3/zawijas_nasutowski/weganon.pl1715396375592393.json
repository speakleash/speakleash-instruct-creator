{"meta_description": "", "title": "ZAWIJASY NASUTOWSKIE", "content": "Jeśli lubicie pierogi i placki ziemniaczane, to ta potrawa przypadnie Wam do gustu. To połączenie tych smaków. Szczególnie, kiedy będzie odsmażana. Kolejnym razem zrobię podwójną porcję. To kolejny przykład kuchni regionalnej: prostej, taniej i zarazem smacznej i wyjątkowej. Zawijasy nasutowskie, jak nazwa wskazuje są z miejscowości Nasutów. Położona w niedalekiej odległości od Lublina i Kozłówki. W XIX we władaniu rodziny Zamoyskich. Już przeszło 200 lat temu, na dworze hr. Aleksandra Augusta i Konstantego Ludwika Zamoyskich serowano zawijasy. Potrawy mączne i ziemniaczane, były podstawą jadłospisu. Nazywano je wtedy pierogiem francuskim. Z czasem zmieniono nazwę na zawijas. Zawijas nasutowski to swoisty rodzaj pieroga francuskiego. Ciasto wykonane z mąki i wody, jak na klasyczne pierogi. Nadzienie to tarte ziemniaki z cebulką. Technika przygotowania odmienna od tradycyjnych pierogów. Farsz układa się na rozwałkowanym cieście i zwija w rulon tak, by ciast się połączyło. Są dwie techniki gotowania. Pierwsza to gotowany rulon w całości (nie polecam). Drugi to cięcie rulonu w coś na kształt kopytek. Pewnie padnie pytanie, czy podczas gotowania, nadzienie nie wypłynie. Jeśli dobrze przygotujecie farsz i ścisło zrolujecie, to nie ma siły, by się nie udało. – 2 szklanki mąki pszennej  – ½ łyżeczki soli  – gorąca woda w ilości, ile mąka zabierze (u mnie była niecała szklanka) – około 1 kg ziemniaków  – sól i pieprz do smaku  – 2 średnie cebule  – ½ łyżeczki wędzonej papryki – cebulę pokroić w drobną kostkę i zeszklić na oleju. Wyłączyć grzanie i dodać paprykę. Wymieszać  – ziemniaki obrać, zetrzeć na tarce o drobnych oczkach. Sitko wyłożyć gazą lub lnianą ściereczką. Postawić na misce. Wyłożyć masę ziemniaczaną i odstawić na 10 minut  – zlać wodę i zebrać z dna skrobie. Dodać do ziemniaków  – ponownie rozgrzać patelnie z cebulą i dodać masę ziemniaczaną. Smażyć kilka minut, ciągle mieszając by się nie przypaliła. Powinna powstać gęsta i lekko lepka masa  – doprawić solą i pieprzem. Odstawić do przestudzenia – mąkę wymieszać z solą i dodawać wodę   – wyrobić elastyczne i lekko twardawe ciasto (podobne jak na pierogi)  – ciasto podzielić na 2 części. Rozwałkować na kształt prostokąta (taśmy o szerokości około 8-10 cm) i grubość kilka mm  – zwilżyć dłonie i nakładać nadzienie wzdłuż dłuższego boku (w formie wałeczka)  – ciasto rolować dość ścisło, do czasu aż się połączy. Dokładnie skleić brzegi, by nie wypłynęło nadzienie. Powstanie wałek z nadzieniem. Lekko spłaszczyć  – za pomocą noża ciąć prostokąciki i o boku 1-2 cm  – wrzucać partiami na wrzącą i osoloną wodę. Po wrzuceniu, lekko zamieszać dno widelcem, by masa ziemniaczana nie przywarła do dna garnka  – gotować na średnim ogniu przez 10 minut. Wyjmować łyżką cedzakową  – dobre są tuż po wyjęciu, ale najlepsze odsmażane z chrupiącą skórką", "url": "https://weganon.pl/zawijasy-nasutowskie/", "category": "lubelskie", "sub_category": "Gotowe dania i potrawy", "phrase": "Zawijas nasutowski"}