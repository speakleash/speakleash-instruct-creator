{"meta_description": "Znak Promocyjny Ekonomii Społecznej Zakup Prospołeczny", "title": "ZakupProSpołeczny - Aktualności", "content": "Zgodnie z § 1 pkt 5 a i b Aneksu do umowy licencyjnej na korzystanie ze znaku ekonomii społecznej „Zakup Prospołeczny” z dnia 01.06.2016 r. Regionalny Ośrodek Polityki Społecznej w Lublinie informuje, iż 26 czerwca 2017 w Akademickim Centrum Kultury UMCS „Chatka Żaka” po raz kolejny odbyła się uroczysta Gala wręczenia certyfikatów „Zakup prospołeczny” w województwie lubelskim. Lubelska Kapituła Certyfikująca przy Regionalnym Ośrodku Polityki Społecznej w Lublinie w tym roku wyróżniła oraz uhonorowała certyfikatami 5 podmiotów ekonomii społecznej: Spółdzielnię Socjalną Vita Solis w Łowczej Kolonii, Nasutowskie Przedsiębiorstwo Społeczne Sp. z o.o. „Dom Nasutów” w Nasutowie, Powiatowy Zakład Aktywności Zawodowej w Łęcznej, Spółdzielnię Socjalną Promyk Nadziei w Krzywdzie, Stowarzyszenie „Centrum Przedsiębiorczości, Integracji i Edukacji” w Łukowie, Zakład Aktywności Zawodowej w Łukowie. Ponadto Lubelska Kapituła Certyfikująca przedłużyła możliwość korzystania ze znaku 7 podmiotom wyróżnionym w poprzednich latach. Podmioty ekonomii społecznej które w tym roku otrzymały certyfikat „Zakup prospołeczny”: Spółdzielnia Socjalna Vita Solis została założona przez osoby długotrwale bezrobotne pod koniec 2012 r. Do jej celów należy aktywizacja osób niepełnosprawnych poprzez ich zatrudnienie. Spółdzielnia zajmuje się głównie cateringiem oraz produkcją wyrobów garmażeryjnych. Ponadto prowadzi również sklepik szkolny w Zespole Szkół w Sawinie. Nasutowskie Przedsiębiorstwo Społeczne Dom Nasutów Sp. Z o. o. działa jako spółka z o. o. od września 2007 r. Przedsiębiorstwo organizuje szkolenia i praktyki zawodowe oraz imprezy okolicznościowe, oferuje także usługi cateringowe i noclegowe. Powiatowy Zakład Aktywności Zawodowej w Łęcznej powstał w grudniu 2006 r. i mieści się w budynku Szpitala Powiatowego w Łęcznej. Zakład angażuje się w działanie i aktywność zawodową osób z umiarkowanym i znacznym stopniem niepełnosprawności, w związku z czym 2/3 osób zatrudnionych w Zakładzie stanowią osoby niepełnosprawne. Zakład specjalizuje się w organizacji imprez cateringowych oraz posiada salę wyposażoną w sprzęt multimedialny w której organizowane są szkolenia, konferencje czy inne imprezy połączone z degustacją potraw. Stowarzyszenie „Centrum Przedsiębiorczości, Integracji i Edukacji” w Łukowie jest organizatorem Zakładu Aktywności Zawodowej w Łukowie. Zakład swoją działalność rozpoczął 1 października 2015 r. Praca w Zakładzie umożliwia zdobywanie umiejętności, wiedzy potrzebnej do znalezienia zatrudnienia na otwartym rynku pracy przez osoby niepełnosprawne. Zakład prowadzi działalność gospodarczą o charakterze wytwórczo-usługowym w zakresie: szycia ręcznego i maszynowego, sprzątania obiektów biurowych, handlowych, usługowych, komunalnych, przemysłowych oraz terenów zewnętrznych. Spółdzielnia Socjalna „Promyk Nadziei” została utworzona w listopadzie w 2014 r. Spółdzielnia świadczy m.in. usługi cateringowe, porządkowe i remontowe. Podmioty ekonomii społecznej którym w tym roku przedłużono certyfikat „Zakup prospołeczny”: Stowarzyszenie Aktywizacji Polesia Lubelskiego w Hołownie powstało 18 maja 2001 r., natomiast swoją działalność jako podmiot ekonomii społecznej prowadzi od czerwca 2004 r. Misją Stowarzyszenia jest rozwój przedsiębiorczości w oparciu o dziedzictwo kultury i zasoby środowiska naturalnego. Przedmiotem działalności są usługi edukacyjne, wypoczynkowe i turystyczne oraz wytwarzanie takich produktów jak: naturalne mydełka, olejki i herbatki rumiankowe. 2. Nasutowskie Przedsiębiorstwo Społeczne Dom Nasutów Sp. Z o. o. któremu przedłużono certyfikat w kategorii produkt - „Zawijas nasutowski” oraz kategorii usługa - „Edukacja gra historyczna powstańcza potyczka 63” – warsztaty edukacyjne. 3. Spółdzielnia Socjalna P.W. Emaus której przedłużono certyfikat w kategorii produkt - przystanek „Emaus”, przystanek „Borzechów”, ławki betonowe i metalowe, kosz na śmieci, stół betonowy „Hoka Hey” oraz kategorii usługa - usługa gastronomiczna. Spółdzielnia Socjalna P.W. Emaus powstała 9 listopada 2012 r. Celem Spółdzielni jest społeczna i zawodowa reintegracja jej członków. Spółdzielnia prowadzi działalność społeczną i oświatowo – kulturalną na rzecz swoich członków oraz działalność gospodarczą w zakresie produkcji i usług stolarskich, ślusarsko – spawalniczych, produkcji wyrobów z betonu oraz małej gastronomii. Bialska Spółdzielnia Socjalna Progres (Bialskie Cuda) swoją działalność rozpoczęła w styczniu 2013 r. Beneficjentami działań Spółdzielni są kobiety wykluczone społecznie, które znajduję w niej zatrudnienie ale również dzieci i młodzież, dorośli, lokalni przedsiębiorcy oraz osadzeni w zakładzie karnym. Przedsiębiorstwo specjalizuje się w szyciu bielizny pościelowej, zabawek, akcesoriów dziecięcych i wyposażenia wnętrz, gadżetów reklamowych. Zakład Aktywności Zawodowej istnieje od 2009 r. Jest pierwszym tego typu zakładem w Lublinie. Zatrudnia 54 osoby niepełnosprawne w następujących formach działalności: • Kawiarnia Santiago Cafe – zabytkowa plebania z XVIII w. przy ul. Głuskiej 145 dla 55 gości • Kuchnia – catering – produkcja posiłków z dowozem do klienta – przy ul. Głuskiej 138 Przedsiębiorstwo Społeczne \"ProBono\" Sp. z o.o. zostało założone przez Stowarzyszenie Bractwo Miłosierdzia im. Św. Brata Alberta z siedzibą w Lublinie w październiku 2012 r. Zostało ono powołane do życia, by swoimi działaniami wspierać Stowarzyszenie. Przedsiębiorstwo Społeczne \"ProBono\" Sp. z o.o. działa w duchu ekonomii społecznej – zyskiem jest wszystko to, co wspiera ludzi, pomaga im, a dopiero w drugiej kolejności wpływy finansowe. Pracownikami Przedsiębiorstwa Społecznego są w większości osoby zagrożone wykluczeniem społecznym. ProBono działa w branży gastronomicznej – wytwarza i sprzedaje wyroby klientom indywidualnym (w Mensa Academica przy al. Racławickich 14 oraz Barze Mieszczańskim mieszczącym się przy ul. Zielonej 3). Zaopatruje ponadto swoimi wyrobami hotele, sklepy spożywcze, barki szkolne oraz inne punkty gastronomiczne. Krótka relacja i zdjęcia z Gali wręczenia certyfikatów „Zakup prospołeczny” znajdują się na stronie ROPS: http://rops.lubelskie.pl/2017/07/gala-wreczenia-certyfikatow-znaku-promocyjnego-ekonomii-spolecznej-zakup-prospoleczny-2/", "url": "http://www.zakupprospoleczny.pl/news/46/61/Gala-wreczenia-certyfikatow", "category": "lubelskie", "sub_category": "Gotowe dania i potrawy", "phrase": "Zawijas nasutowski"}