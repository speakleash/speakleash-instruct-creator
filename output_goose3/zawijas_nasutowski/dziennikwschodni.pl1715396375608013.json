{"meta_description": "Piotr Huszcz, szef kuchni w restauracji Hotelu Piano wpadł na pomysł, żeby w trakcie kolacji degustacyjnych odbyć kulinarną podróż po naszym województwie. W piątek kulinarny skład wyruszy do Lubartowa i Radzynia Podlaskiego.", "title": "Kulinarna Mapa Lubelszczyzny: Jak przygotować „żydowski kawior”, hołojec i zawijas nasutowski [PRZEPISY]", "content": "- To były godziny rozmów, wspominanie starych przepisów, notatki. Ocalając zapomniane potrawy chcę interpretować je na nowo, sprawdzać ciekawe połączenia. Po to, żeby jeszcze bardziej wydobyć autententyczne smaki. Do dziś nie zapomnę, kiedy zdarzyło mi się pokazywać Lubartów Ewie Demarczyk, pierwszej damie polskiej piosenki. Było to następnego dnia po jej koncercie w Teatrze Osterwy. W trakcie jazdy opowiadała o dzieciństwie, które spędzała w Lubartowie. Postanowiliśmy, że znajdziemy dom, gdzie mieszkała. Podczas powrotu rozmawialiśmy także o smakach dzieciństwa. Jabłkach kiszonych w beczkach, cebularzykach, czulencie i kawiorze. Wówczas pierwszy raz usłyszałem o tym prostym przysmaku, polegającym na połączeniu posiekanej, pieczonej wątróbki drobiowej, jajka na twardo i cebuli. Ów kawior nazywany był w Lubartowie „żydowskim tatarem”. Wykonanie: wątróbki oczyścić, wypłukać, osuszyć. Opiec na patelni grillowej, tak by w środku nie było śladów krwi, a wątróbki były dobrze wypieczone. Na patelni rozgrzać smalec gęsi, przesmażyć cebulę na złoto.  Przełożyć do miski, dodać posiekane wątróbki, doprawić solą i pieprzem, dołożyć drobno pokrojone jajka. Wymieszać, odstawić do lodówki, żeby smaki się przegryzły. Można podawać na małych cebularzykach. Podróż w restauracji Piano zaczyna się piątek, 15 czerwca, o godzinie 18 (rezerwacje i informacje o cenie: recepcja@piano-lublin.pl). Pierwsze danie: Hołojec, śmietana, ogórek, szczypior, ziemniaki. Hołojec to najprostszy chłodnik. A jednak w jego recepturze zaklęty jest smak podlaskiej prostoty. Tak jak w pierogach ziemniaczanych, obficie maszczonych skwarkami z boczku. Jak to zrobić? Proporcje są zawsze wedle uznania. Potrzebujemy: kwaśnej śmietany, wody, świeżego ogórka, szczypioru, cebulki, soli. Co dalej? Cebulę i ogórek kroimy w kostkę, dodajemy posiekany szczypior i sól. Dobrze jest wygnieść zieleninę łyżką. Dodać śmietanę, przegotowaną wodę i schłodzić w lodówce. Jagnięcina uhruska ma bardzo delikatny smak, pachnie łąką i ziołami z wypasu. Podczas drugiego przystanku będzie można zjeść tatar z jagnięciny. - Tatara można przyrządzić z różnego mięsa. Klasyka to wołowina. Ale bardzo smacznego tatara zrobimy z dziczyzny (sarna, jeleń) oraz jagnięciny - mówi Jean Bos, który przez kilkanaście lat gotował dla króla Belgii. Piotr Huszcz słynie z autorskich tatarów, więc uhruski tatar może nieźle zaskoczyć. A ponieważ jagnięcinę można kupić, podajemy receptę. Składniki: 50 dag combra jagnięcego, 3 szalotki, 3 korniszony, szczypiorek, olej rzepakowy, sól, pieprz. Wykonanie: mięso drobno posiekać. Uwaga, nie mielić. Wymieszać z olejem, delikatnie doprawić świeżo zmielonym pieprzem. Oraz odrobiną soli. Uformować 4 tatary, dookoła każdego ułożyć na talerzu posiekane szalotki i korniszony. Skropić olejem. Pierogi nawiązują do olęderskich tradycji (Olędrzy, osadnicy z Fryzji i Niderlandów, którzy osiedlali się nad Bugiem). Olędrzy do serowego farszu z upodobaniem dodawali słodkości: suszone owoce, wędzone śliwki, rodzynki).  Wielki brawa dla Piotra Huszcza z ekipą za płotki. Te skromne rybki usmażone świeżo po złowieniu mają niebywały smak. A my mamy dla was przepis. Wykonanie: płotki sprawić, umyć, osuszyć na papierowych ręcznikach. Natrzeć solą z pieprzem. Odstawić do lodówki na 2 godziny. Ryby obtaczać w mące i smażyć na głębokim oleju na złoty kolor. Piąty przystanek został skomponowany tak: Szponder wołowy, zawias nasutowski, jagoda kamczacka, majeranek, czosnek, ziele oliwne. Kroi się najbardziej „wypasione danie”. W głównej roli szponder. Duszony w kością, podany z ziemniaczanymi placuszkami - jest zapomnianym kulinarnym arcydziełem. Huszcz poda go z zawijasem nasutowskim, regionalnym daniem godnym najlepszych restauracji. Legenda mówi, że to chłopska wersja wyrafinowanego, francuskiego piroga. Niezwykle smaczny solo idealnie nadaje się do kulinarnych duetów. Wykonanie: do mąki dodać jajko, sól oraz wodę, zagnieść ciasto jak na pierogi. Ziemniaki zetrzeć i odcisnąć sok. Cebulę pokroić w kostkę. Na patelni rozgrzać smalec, podsmażyć na rumiano cebulę, dodać przegotowane ziemniaki, zeszklić masę, dodać jako, doprawić solą i pieprzem. Ciasto rozwałkować na prostokąt, pokroić na pasy o szerokości 10 cm. Na brzeg wykładać przygotowany farsz ziemniaczany, zwijać w rulon, następnie kroić zawijasy o długości 6 cm. W szerokim rondlu zagotować osoloną wodę, dodać olej, kłaść na wrzątek tyle zawijasów, żeby pływały swobodnie. Gotować 10 minut, mieszając drewnianą łyżką. Podawać na wygrzanych talerzach polane stopioną słoniną. Z surówką. Zawijas nasutowski niejedno ma imię. Do masy ziemniaczanej można dodawać świeże zioła, boczek, bekon, pieczarki, grzyby, ser żółty. Zawiasy można podsmażać na złoto.", "url": "https://www.dziennikwschodni.pl/kuchnia/kulinarna-mapa-lubelszczyzny-ocalic-od-zapomnienia,n,1000220904.html", "category": "lubelskie", "sub_category": "Gotowe dania i potrawy", "phrase": "Zawijas nasutowski"}