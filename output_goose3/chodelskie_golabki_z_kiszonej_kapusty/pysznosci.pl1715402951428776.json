{"meta_description": "Gołąbki stanowią prawdziwy klasyk, gdy weźmiemy pod uwagę tradycyjne dania kuchni polskiej. To oczywiste, że można je p…", "title": "Sarmale, czyli fermentowana konkurencja naszych gołąbków. Smakują sto razy lepiej", "content": "Gołąbki stanowią prawdziwy klasyk, gdy weźmiemy pod uwagę tradycyjne dania kuchni polskiej. To oczywiste, że można je przygotować na wiele pysznych sposobów, ale taka wersja jest szczególna. Mowa o sarmalach. Taką nazwą określa się gołąbki z kiszonej kapusty, na które postanowiliśmy zaprezentować Wam wyjątkową recepturę. Jeśli szukacie alternatywy dla tradycyjnych gołąbków, to dobrze trafiliście. Dziś postanowiliśmy zaprezentować Wam recepturę na sarmale, czyli gołąbki z kiszonej kapusty. Najważniejsze w tym wszystkim jest to, że nie będą kwaśne, a smak będzie przypominał popularny polski bigos. Danie wyróżnia się głębokim smakiem. Sarmale są tradycyjnym rumuńskim daniem, które gotuje się w okolicach Nowego Roku. Podstawę stanowią tu główki kapusty, ukiszone w całości. Przygotowanie tego dania zajmuje sporo czasu, ale dla końcowego efektu, naprawdę warto. Jeśli zależy Wam na przygotowaniu tego dania, to musicie poświęcić na nie nieco więcej czasu. Możemy Was zapewnić, że będziecie się zajadać sarmalami przez cały tydzień i nie będziecie mieć dość. Przekonajcie się sami! Przygotowując gołąbki z kiszonej kapusty, należy rozpocząć od namoczenia kapusty przez min. godzinę. Po tym czasie wykrawamy głąb i bardzo delikatnie obieramy liście tak, aby się nie porwały. Wykrawamy z nich zgrubienie na środku i dzielimy na dwie części. Skrawków nie należy wyrzucać, bo będą nam potrzebne. Następnie kroimy cebulę i podsmażamy na oleju. Gdy się zeszkli, to dodajemy do niej ryż, słodką i ostrą paprykę, połowę tymianku i wszystko zalewamy szklanką wody. Gotujemy na małym ogniu do momentu, aż ryż wchłonie wodę. Następnie należy wymieszać ryż z mięsem i przyprawami. Czas na faszerowanie liści kapusty - dajemy na nie po dwie łyżeczki farszu i zawijamy tak, jak naszegołąbki. Na dno garnka z grubym dnem wykładamy skrawki z kapusty, połowę koncentratu pomidorowego, kilka ziarenek pieprzu, 3 ziela angielskie i liście laurowe. Wszystko przykrywamy plasterkami wędzonego boczku. Następnie układamy sarmale obok siebie i przykrywamy pozostałym boczkiem i drugą połową resztek z kapusty. Wszystko zalewamy wodą, tak by przykryła całość. Gotujemy przez około 90 minut, na małym ogniu, pod przykryciem. Po tym czasie, na kolejne 90 minutwstawiamy do piekarnika rozgrzanego do 160 stopni. Nasze gołąbki z kiszonej kapusty są gotowe. Najlepiej podawać je z kwaśną śmietaną, mamałygą i boczkiem, z którym dusiliśmy kapustę. Smacznego!", "url": "https://pysznosci.pl/golabki-z-kiszonej-kapusty-pomysl-na-naprawde-smaczny-obiad-przepis,6919099800229505a", "category": "lubelskie", "sub_category": "Gotowe dania i potrawy", "phrase": "Chodelskie gołąbki z kiszonej kapusty"}