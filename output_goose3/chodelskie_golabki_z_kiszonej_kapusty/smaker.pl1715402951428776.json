{"meta_description": "Zaskakujący produkt: kiszona główka kapusty i pyszne danie z jej udziałem.", "title": "Gołąbki w kapuście kiszonej", "content": "Przygotowanie gołąbków zaczniemy od gotowania ryżu i kaszy. Ostygnięty ryż i kaszę łączymy z mięsem mielonym, jajkiem i przyprawami. Dodajemy ozłoconą na oleju cebulę. Kapusta powinna być pozbawiona głąba. Należy ją obrać ją z liści. Trzonki liści delikatnie podciąć by nie przeszkadzały w zwijaniu gołąbków. Kapusty nie gotujemy. Nie ma takiej potrzeby. Ukiszona kapusta zawiera tysiące mikroelementów. Gotowanie takiej kapusty by je nam wypłukało. Szczególnie witaminy. Bez obaw gołąbki będą mięciutkie. Wymieszany farsz owijamy w liście kapusty i układamy ciasno w naczyniu żarodopornym. Na dnie naczynia rozkładamy większe liście kapusty. Podlewamy 3 szklankami wody. Dusimy pod przykryciem w piekarniku rozgrzanym do 180 stopni przez około półtorej godziny. W tym czasie przygotowujemy sos. Na rozgrzane masło wyciskamy 2 ząbki czosnku i dorzucamy trzy łyżki koncentratu pomidorowego i chwilę przesmażamy. Wlewamy passatę i doprawiamy cukrem, solą i pieprzem. Na koniec dodajemy śmietanę. Gotowe gołabki podajemy z sosem pomidorowym. Kiszona kapusta nadaje im doskonałego smaku. Szczerze polecamy. Pyszny był dziś obiad. Pod wpisem link na naszego bloga gdzie znajdziecie sposób na zorganizowanie sobie kiszonej główki kapusty ;)", "url": "https://smaker.pl/przepisy-dania-glowne/przepis-golabki-w-kapuscie-kiszonej,184723,srk76.html", "category": "lubelskie", "sub_category": "Gotowe dania i potrawy", "phrase": "Chodelskie gołąbki z kiszonej kapusty"}