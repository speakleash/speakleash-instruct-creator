{"meta_description": "", "title": "Wędliny z Masarni GALICJA z Niemczy", "content": "Funkcjonująca od 2001 r. mała rodzinna masarnia słynie z produkcji nieskażonych chemią wyrobów. Kilka osób pracuje przy wytwarzaniu około 30 gatunków wyrobów wędliniarsko-garmażeryjnych. W oparciu o własne, rodzinne receptury, znane właścicielowi jeszcze z rodzinnych kresów, powstają smakowite szynki i kiełbasy. Mięso do produkcji pochodzi z wybranych gospodarstw indywidualnych. Do najbardziej znanych wyrobów należą kiełbasa galicjanka, kiełbasa wołyńska, przysmak wołyński i słonina marynowana z Niemczy. W przyzakładowym sklepiku wiszą liczne dyplomy za wędliny doskonałej jakości, w tym certyfikat Ślężańskiego Produktu Lokalnego. Wyroby wpisane są na listę Produktów Tradycyjnych Województwa Dolnośląskiego.", "url": "https://www.slezanie.eu/produkt-lokalny/lista-produktow-lokalnych/wedliny-z-masarni-galicja-z-niemczy/", "category": "dolnośląskie", "sub_category": "Mięso świeże oraz produkty mięsne", "phrase": "Kiełbasa niemczańska"}