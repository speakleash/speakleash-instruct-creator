{"meta_description": "Dożynkowo – Ludowo- Tanecznie -Dyskotekowo, pod takim hasłem 9 września przebiegły tegoroczne Dni Niemczy. Wydarzenie podzielone było na trzy główne części", "title": "Dożynkowo – Ludowo - Tanecznie - Dyskotekowo - fotorelacja z Dni Niemczy", "content": "Dożynkowo – Ludowo- Tanecznie -Dyskotekowo, pod takim hasłem 9 września przebiegły tegoroczne Dni Niemczy. Wydarzenie podzielone było na trzy główne części tak, aby każdy mógł znaleźć coś dla siebie. Już od wczesnych godzin przedpołudniowych na terenie obiektu ORLIK odbywały się rozgrywki piłkarskie w ramach DNI NIEMCZY w zawodach udział wzięło około 120 zawodniczek i zawodników. Bardzo gościliśmy takie zespoły jak Dzierżoniowski Klub Sportowy Eleven, Sparta Ostroszowice Akademia Piłkarska, Bielawianka Bielawa, MKS Pogoń Pieszyce, Akademia Sportu Orzeł Ząbkowice Śląskie, UKS Lechia Dzierżoniów. Było wszystko, piękne akcje i bramki, kiełbasa z grilla, jabłka, pączki oraz oczywiście medale dla każdego z uczestników. Medale zostały wręczone na starcie imprezy. Część dożynkowo-ludową otworzyli uczniowie ze Szkoły Podstawowej im. Bolesława Chrobrego w Niemczy śpiewając piosenkę o naszym mieście autorstwa Kacpra Buszty. Uroczystości Misterium Chleba rozpoczęła młodzież tanecznym spektaklem. Swoją pracę w przygotowanie włożyły także dzieci z Przedszkola „Zaczarowany Gród” w Niemczy oraz Zespół Grodzianie. Zwieńczeniem uroczystości było przekazanie darów rolnych przez Starostę Macieja Turka i Starościnę Elżbietę Cieleban na ręce Burmistrza Miasta i Gminy Niemcza Jarosława Węgłowskiego. Dary zostały pobłogosławione przez księdza Grzegorza Jakuszewskiego, a następnie rozdzielony został chleb, który trafił do wszystkich przybyłych. Mieliśmy przyjemność wysłuchać koncertu Zespół Muzyki Polskiej Mokosza. Również tego dnia miał miejsce Festiwal Produktów Regionalnych „Made in Dolny Śląsk”, w którym udział wzięło 27 wystawców z całego Dolnego Śląska. Na stoiskach można było znaleźć wyroby spożywcze takie jak wina, miody, przetwory, sosy, soki a także rękodzieła m.in. ceramika, czapki, torby, biżuteria. Poniżej przedstawiamy listę tegorocznych wystawców: Swoje stoiska miały również Koła Gospodyń wiejskich Gilów i Gola Dzierżoniowska, Wilków Wielki oraz Nowa Wieś Niemczańska. Dzieci i rodzice mogli znaleźć coś dla siebie w Strefie Dzieci przygotowanej przez szkołę podstawową, przedszkole, bibliotekę w Niemczy oraz Klub Senior + . Część taneczną otworzyły dzieci z sekcji tanecznej działające przy Niemczańskim Ośrodku Kultury, które wykonały układ taneczny do piosenki „Queen of the kings”. Pozostaliśmy w tanecznym klimacie, ponieważ następny na scenie pojawił się Jakub Ciąpała wraz z tancerzami ze Szkoły Tańca Paradox. Zaprezentowali oni autorskie choreografie oraz poprowadzili dyskotekę taneczną dla przybyłej młodzieży. Specjalnym wydarzeniem było losowanie nagród głównych zorganizowane dla dzieci i młodzieży. Wylosowane zostały powerbanki, słuchawki bezprzewodowe, kask, piłka oraz hulajnogi elektryczne. Zwycięzcą serdecznie gratulujemy! Część dyskotekowa była wydarzeniem, na które czekali wszyscy. Koncertowanie rozpoczął zespół Flow Up, który zagrał swoje autorskie utwory. Rozgrzali oni publiczność i supportowali główną gwiazdę Dni Niemczy, którą był zespół ICH TROJE. Zaśpiewali swoje najsłynniejsze utwory, które rozbrzmiewały jeszcze długo po koncercie. Na zakończenie wieczoru zagrał Zespół DEXTER, przy którym śpiewano i tańczono do późnych godzin nocnych. Serdeczne podziękowania kierujemy w stronę Zespołu Grodzianie, młodzieży i wychowawców ze Szkoły Podstawowej w Niemczy, dzieci i wychowawców z Przedszkola „Zaczarowany Gród” w Niemczy, prowadzącym Przemysławowi Gościniewicz i Julietcie Wojciechowskiej za wkład w część artystyczną. Dziękujemy organizatorom i współorganizatorom wydarzenia Pani Renacie Kukule, Panu Tomaszowi Dudlejowi, Pani Sabinie Krasnodębskiej, Panu Pawłowi Jędrowskiemu, działaczom KS Niemczanka Niemcza, motocyklistom Niemczańskim Orłom oraz MotoSmokom z Dzierżoniowa a także pracownikom Urzędu Miasta i Gminy Niemcza za trud włożony w realizację wydarzenia. Dziękujemy przybyłym gościom oraz Wam drodzy mieszkańcy, za wspólne świętowanie i dobry czas podczas Dni Niemczy.", "url": "https://www.um.niemcza.pl/dozynkowo-ludowo-tanecznie-dyskotekowo-fotorelacja-z-dni-niemczy.html", "category": "dolnośląskie", "sub_category": "Mięso świeże oraz produkty mięsne", "phrase": "Kiełbasa niemczańska"}