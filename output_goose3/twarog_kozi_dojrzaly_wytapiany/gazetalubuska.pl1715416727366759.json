{"meta_description": "Twaróg kozi pochodzący z Siedliska, ma bogatą tradycję wytwarzania. Mleko kozie uznawane jest za lekko strawne oraz antyalergiczne. Wytwarzany na bazie mleka koziego twaróg kozi...", "title": "TWARÓG KOZI DOJRZAŁY WYTAPIANY", "content": "Twaróg kozi pochodzący z Siedliska, ma bogatą tradycję wytwarzania. Mleko kozie uznawane jest za lekko strawne oraz antyalergiczne. Wytwarzany na bazie mleka koziego twaróg kozi dojrzały wytapiany, charakteryzuje się długością czasu jego dojrzewania, co stanowi okres około tygodnia. „Następnie taki już dojrzały ser mama wrzucała na patelnię na rozgrzane masło podsmażała, a następnie dodawała jajko i żółtko oraz dosalała. Intensywnie mieszając ser odparowywał i uzyskiwał jednolitą konsystencję” (wspomnienia mieszkańców gminy Siedlisko). Ponadto do twarogu mogą być dodawane przyprawy takie jak kminek lub koper czy czosnek, które podkreślają smak i zapach wyrobu. Dawniej przygotowywanie twarogu smażonego związane było głównie z możliwością dłuższego okresu jego magazynowania i sprzedażą w okresach świątecznych. Obecnie przygotowywany jest na co dzień, a także na ważniejsze uroczystości. Producent: „Qzko” Gospodarstwo Rolno-Agroturystyczne, Siedlisko Rodzina kiełbas, szynek i innych wyrobów mięsnych, pochodzących ze Sławy, opartych na starych recepturach jest bardzo znana w województwie lubskim. Jednym z przykładów wyrobu tradycyjnego , którym pochwalić się może Sława, jest od wielu lat przygotowywana na tym terenie kiełbasa podsuszana. Na początku mięso wieprzowe i indycze jest rozdrabniane i kutrowane z niewielką ilością lodu i przypraw. Następnie powstałą masą napełniane zostają ściśle batony i osadzane w temperaturze około 12˚C przez okres 2 godzin do równomiernego rozprowadzenia przypraw. Kiełbasa wędzona jest dymem gorącym, następnie odbywa się jej parzenie albo pieczenie do osiągnięcia odpowiedniej temperatury wewnątrz batonów. Po ostudzeniu kiełbas następuje powtórne ich wędzenie tzw. ciepłe do osiągnięcia odpowiedniej średniej wydajności tj. 82%. Mięso indycze w połączeniu z mięsem wieprzowym daje niepowtarzalny smak i zapach kiełbasie. Producent: Klaudiusz Balcerzak, Sława W miejscowości Siedlisko znajduje się wiele zabytków, z których najważniejszym są ruiny zamku Karolat. Mieszkańcy wsi wspominają, że wokoło zamku pasły się stada kóz, a mieszkańcy wsi trudnili się ich hodowlą i wyrabianiem serów z ich mleka. Mleko kozie uznawane jest za lekkostrawne oraz antyalergiczne, w związku z czym wyroby przygotowywane na jego bazie cieszą się dużą popularnością. Jednym z nich jest przygotowywany do dziś, niezmiennie tą samą metodą ser kozi dojrzewający. „Pełnotłusty ser biały twarogowy wkładała do miseczki, posypywała solą i szczelnie przykrywała ściereczkę. Ser dojrzewał minimum tydzień czasu w temperaturze pokojowej aż mocno pachniał” (wspomnienia mieszkańców gminy Siedlisko). Charakterystyczną cechą sera koziego dojrzewającego jest widoczny delikatny nalot pleśni na skórce tego sera. Odpowiednio przygotowany i dojrzały ser zazwyczaj spożywany jest bez dodatków, ale stanowi także wspaniałą przekąskę, do której dodaje się miód. Znawcy sztuki kulinarnej polecają ten rodzaj sera jako dodatek do sałatek lub gotowych dań. Producent: „Qzko” Gospodarstwo Rolno-Agroturystyczne, Siedlisko Historia powstania kiełbasy sławskiej z indykiem, podobnie, jak innych wyrobów jest bardzo związana z regionem. Receptura podaje krok po kroku, jak wykonać produkt. Na początku mięso wieprzowe i indycze jest rozdrabniane i kutrowane z niewielką ilością lodu, a w fazie końcowej dodawane są przyprawy. Następnie powstałą masą napełniane zostają ściśle batony i osadzane w temperaturze do 18˚C przez godzinę. Wędzenie kiełbasy odbywa się w trzech fazach, czyli suszenie, wędzenie gorące i parzenie do osiągnięcia wewnątrz batonów temperatury 72˚C. Na koniec kiełbasy chłodzone są wodą przez około 10 minut i studzone powietrzem do osiągnięcia wewnątrz batonów temperatury 10˚C. Mięso indycze w połączeniu z mięsem wieprzowym nadaje niepowtarzalny smak, zapach i delikatność kiełbasie. Producent: Klaudiusz Balcerzak, Sława", "url": "https://gazetalubuska.pl/lubuskie-sery-i-wedliny-tak-wlasnie-smakuje-lubuskie-poznaj-regionalne-przysmaki/gh/c17-15688643/2", "category": "lubuskie", "sub_category": "Sery i inne produkty mleczne", "phrase": "Twaróg kozi dojrzały wytapiany"}