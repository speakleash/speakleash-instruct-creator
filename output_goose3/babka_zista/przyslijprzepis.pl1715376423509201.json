{"meta_description": "", "title": "bezglutenowa babka o smaku cytrynowym", "content": "Wszystkie składniki powinny być w temperaturze pokojowej.   Jajka (w całości, nie oddzielamy białek od żółtek) umieścić w misie miksera. Ubić na jasną, bardzo puszystą masę, przez kilka minut. Stopniowo, łyżka po łyżce dodawać cukier i dalej ubijać. Masa powinna być naprawdę bardzo puszysta i nawet więcej niż podwoić objętość, co zadecyduje o udanym wypieku i braku zakalca.  Mąkę ziemniaczaną wymieszać z proszkiem do pieczenia, przesiać. Dodać do masy jajecznej i delikatnie wymieszać, do połączenia. Dodać skórkę lub ekstrakt, wymieszać.  Masło roztopić w garnuszku, wrzące wlać do ciasta, zmiksować tylko do połączenia.  Ciasto przelać do przygotowanej wcześniej formy (nie powinno zająć więcej niż 2/3 wysokości formy, inaczej 'ucieknie'; babka bardzo rośnie).  Piec w temperaturze 170ºC przez około 50 - 60 minut do tzw. suchego patyczka. Wyjąć z piekarnika, po kilku minutach wyłożyć na kratkę, by przestygła. Przed podaniem oprószyć pudrem.", "url": "https://www.przyslijprzepis.pl/przepis/bezglutenowa-babka-o-smaku-cytrynowym", "category": "opolskie", "sub_category": "Wyroby piekarnicze i cukiernicze", "phrase": "Babka zista"}