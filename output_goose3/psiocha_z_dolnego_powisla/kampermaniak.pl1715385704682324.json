{"meta_description": "", "title": "Psiocha - tradycyjne lubelskie danie", "content": "Ziemniaki obieramy, zagotowujemy w osolonej wodzie. W czasie gotowania ziemniaków szklimy cebulkę, siekamy boczek i podsmażamy na patelni. Gdy ziemniaki będą miękkie odcedzamy tylko połowę wody. Następnie posypujemy równomiernie ziemniaki mąką pszenną, koniecznie przykrywamy pokrywką i obserwujemy. Przepisy mówią o różnych czasach gotowania, jednak nasze ziemniaki po 10 minutach, pomimo pozostawionej wody zaczęły lekko przywierać do dna. 10 minut wystarczy mąka straciła surowość ponieważ następną czynnością jest ugniatanie zawartości garnka tłuczkiem na puree. Samo ugniatanie jest ciężkie i pod wpływem pary gorących ziemniaków i pozostałej wody mąka traci surowy posmak. gotować pod przykryciem 30 minut, a mąka straci surowość. Czynność ugniatania trwa około 5 minut, w filmie oczywiście się nabijamy, że godzinę By sprawdzić czy „to już” można zrobić ” próbę przyczepności” w tym celu, należy łyżką nałożyć psioszkę na talerz i go odwrócić dnem do góry. Gamza nie ma w zwyczaju spadać. Jeśli próba się powiedzie wystarczy posypać przygotowaną wcześniej okrasą, lub rozpuścić smalczyk ze skwarkami i posypać pieprzem. Tu powinnam już życzyć smacznego, jednak gdy psiocha nie zostanie zjedzona od razu, lub właściwie od razu można pokroić masę na placki i podsmażyć na złoto, psiocha w formie lemieszków, placuszków także smakuje wyśmienicie. Można ją jeść jako osobne danie, lub jako dodatek do potraw.", "url": "https://kampermaniak.pl/psiocha/", "category": "pomorskie", "sub_category": "Gotowe dania i potrawy", "phrase": "Psiocha z Dolnego Powiśla"}