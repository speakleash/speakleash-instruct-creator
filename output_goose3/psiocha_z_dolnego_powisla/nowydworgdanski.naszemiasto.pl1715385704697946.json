{"meta_description": "Buraczki pruskie, czernina kaszubska, gęś pomorska, kociewska zapiekana z grzybów, ruchanki to tylko niektóre z dań regionalnych, z których słynie Pomorze. Co jeszcze oryginalnego znajdziemy na talerzu? Sprawdźcie sami.", "title": "Poznaj regionalne przysmaki z Pomorza. Oto dania, których warto spróbować", "content": "Pomorze słynie z mnóstwa produktów tradycyjnych. Wśród nich są produkty mleczne, mięsne, rybołówstwa, warzywa i owoce, wyroby piekarnicze i cukiernicze, oleje i tłuszcze, miody, napoje oraz gotowe dania i potrawy . Tych ostatnich na liście produktów tradycyjnych Lista Produktów Tradycyjnych województwa pomorskiego jest ponad 50. Znajdziemy tam zarówno buraczki pruskie, czerninę kaszubską, gęś pomorską , kociewską zapiekankę z grzybów, jak i ruchanki, pulki czy psiochę z Dolnego Powiśla. Sprawdźcie, z czego słynie nasz region: Każdy region jest inny, inna jest także kuchnia. Czym wyróżnia się kuchnia pomorska? Tam, gdzie było dalej do morza siłą rzeczy podstawą kuchni były składniki, które każda gospodyni miała pod ręką lub w przydomowym ogródku. Stąd np. kociewska kuchnia będzie się głównie opierać o ziemniaki, brukiew, kapustę, cebulę i mleko od kozy z własnego chowu. Kaszuby to z kolei bogactwo jezior. Przygotowywano tu więc także potrawy z ryb żyjących w jeziorach i rzekach. Na pomorskich wsiach rozwinęła się hodowla drobiu, zwłaszcza gęsi, stąd wiele potraw - w tym zup - bazujacych na gęsinie.", "url": "https://nowydworgdanski.naszemiasto.pl/poznaj-regionalne-przysmaki-z-pomorza-oto-dania-ktorych/ar/c17-8718793", "category": "pomorskie", "sub_category": "Gotowe dania i potrawy", "phrase": "Psiocha z Dolnego Powiśla"}