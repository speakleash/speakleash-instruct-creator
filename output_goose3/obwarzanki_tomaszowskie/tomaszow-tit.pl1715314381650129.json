{"meta_description": "Najnowsze wiadomości, ogłoszenia z miasta i powiatu Tomaszów Mazowiecki", "title": "Cudze chwalicie, swoj(ski)ego spróbujcie!", "content": "Zakopane ma oscypki, Poznań rogale (święto)marcińskie, Lublin cebularz. Tomaszów, podobnie jak Kraków, ma obwarzanki. Różni je nie tylko wygląd i smak - także i to, że krakowskie są powszechnie znane... W powiecie tomaszowskim mamy wiele tradycyjnych przysmaków, jednak póki co tylko nieliczne doczekały się wyróżnienia wpisem na Listę Produktów Tradycyjnych (LPT), prowadzoną przez Ministerstwo Rolnictwa i Rozwoju Wsi. Trafiają na nią wyroby o jakości lub wyjątkowych cechach i właściwościach wynikających ze stosowania tradycyjnych, mających co najmniej 25 lat, metod produkcji. Stanowią element tożsamości społeczności lokalnej i należą do dziedzictwa kulturowego regionu, z którego pochodzą. Według stanu na 21 marca br., LPT liczy 2074 wpisy. Ze 154 dotyczących województwa łódzkiego jedynie sześć pochodzi z naszego powiatu (dodatkowo jeden jest z nim historycznie powiązany).", "url": "https://www.tomaszow-tit.pl/2023-rok/tit-nr-14-1705-z-7-kwietnia-2023r/10017-cudze-chwalicie-swoj-ski-ego-sprobujcie", "category": "łódzkie", "sub_category": "Wyroby piekarnicze i cukiernicze", "phrase": "Obwarzanki tomaszowskie"}