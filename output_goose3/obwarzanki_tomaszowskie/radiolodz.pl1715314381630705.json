{"meta_description": "Obwarzanki zna chyba każdy mieszkaniec Polski. Mało kto jednak wie, że wywodzą się one z Tomaszowa Mazowieckiego. Niedawno stały się promocyjnym produktem miasta.", "title": "Przedwojenna receptura. Tomaszów stawia na obwarzanki", "content": "Obwarzanki zna chyba każdy mieszkaniec Polski. Mało kto jednak wie, że wywodzą się one z Tomaszowa Mazowieckiego. Niedawno stały się promocyjnym produktem miasta. Ich producentka Mariola Krzysztofik zarejestrowała je ja jako produkt tradycyjny i otrzymała z resortu rolnictwa stosowny certyfikat. Jak wyjaśnia,historia tradycyjnych obwarzanków tomaszowskich, jest chyba tak stara, jak sam Tomaszów Mazowiecki. – Uwielbiam obwarzanki, dlatego nie tylko je robię, ale też jem. Tomaszowskie obwarzanki są puszyste, mają swoje stałe miejsce na wszelkich odpustach, bo takajest ichtradycja – podkreśla. Rzeczniczka prasowa tomaszowskiego magistratu, Joanna Szczepańska dodaje, że miasto poszukiwało regionalnego specjału. – Obwarzanki stały się świetnym materiałem promocyjnym.Grały pierwsze skrzypce na wielu regionalnych imprezach, podczas dożynek spalskich miał okazję ich spróbować także prezydent Andrzej Duda. Osobom, które nas odwiedzają wręczamy woreczek z obwarzankami, do którego dołączona jest informacje, jak się je wykonuje i jaka jest ichhistoria.", "url": "https://radiolodz.pl/29643-tomaszow-stawia-na-obwarzanki,179637/", "category": "łódzkie", "sub_category": "Wyroby piekarnicze i cukiernicze", "phrase": "Obwarzanki tomaszowskie"}