{"meta_description": "", "title": "Obwarzanek tomaszowski dostrzeżony", "content": "W miniony weekend (14-16 bm.), w Nadarzynie pod Warszawą odbywały się międzynarodowe targi turystyczne World Travel Show. Udział w targach wzięło nasze miasto promując m.in. Skansen Rzeki Pilicy, Groty Nagórzyckie, Niebieskie Źródła.  Miło nam zauważyć, że choć w wirtualnej przestrzeni portal FORAT3A istnieje zaledwie od kilkunastu dni, to już stał się… opiniotwórczy.  Po informacji na naszej stronie o targach zdrowej żywności w Łodzi, na których jedynym wystawcą tomaszowskim była firma Marioli Krzysztofik, produkująca tomaszowskie obwarzanki, produkt ten pojawił się na tomaszowskim stoisku w Nadarzynie.  Dodajmy, że obwarzanek tomaszowski na liście produktów regionalnych Ministerstwa Rolnictwa i Rozwoju Wsi jest od trzech lat.", "url": "http://format3a.pl/podzielsie/obwarzanek-tomaszowski-dostrzezony/", "category": "łódzkie", "sub_category": "Wyroby piekarnicze i cukiernicze", "phrase": "Obwarzanki tomaszowskie"}