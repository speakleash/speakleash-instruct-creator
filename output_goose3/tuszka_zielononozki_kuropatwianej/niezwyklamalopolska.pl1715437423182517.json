{"meta_description": "", "title": "Tuszka zielononóżki kuropatwianej", "content": "Początki hodowli zielononóżki związane są z aktywnością społeczną i pasją hodowlaną księżnej Marii Czartoryskiej i sięgają XIX w. co dało początek hodowli drobiu na terenie dawnej Galicji. W 1894 roku powstało pod protektorem Księżnej towarzystwo ornitologiczne w Jarosławiu, które następnie zostało przekształcoene w Pierwsze Galicyjskie Towarzystwo Chowu Drobiu i Królików w Jarosławiu. to stara polska rasa kury o charakterystycznych oliwkowo-zielonych nogach i kuropatwianym ubarwieniu. Ptaki mają dużą wytrzymałością na niskie temperatury, bardzo dobrze rozwiniętą umiejętność poszukiwania pokarmu i dużą odporność na choroby, co oznacza, że są doskonale przystosowane do chowu w naturalnych warunkach środowiskowych. Dobrze sprawdzają się w chowie drobno-stadkowym, w małych i średnich gospodarstwach rolnych. Chów zielononóżki z przeznaczonej na osiaganie wartościowego mięsa jest dłuższy niż w intensywnej produkcji bojlera. Przedłużony okres odchowu stanowi powrót do natury i zwiększenie komfortu życia ptaków. Ma to również pozytywny wpływ na skład mięsa i jego walory smakowe. Co ciekawe mięso zielononóżki jest ciemniejsze niż innych kur w wyglądzie zbliżone jest do dziczyzny. Wszystko to za sprawą pochodzenia, zbliżonego do dzikiej, prymitywnej, wyjściowej rasy.", "url": "https://niezwyklamalopolska.pl/tuszka-zielononozki-kuropatwianej/", "category": "małopolskie", "sub_category": "Mięso świeże oraz produkty mięsne", "phrase": "Tuszka zielononóżki kuropatwianej"}