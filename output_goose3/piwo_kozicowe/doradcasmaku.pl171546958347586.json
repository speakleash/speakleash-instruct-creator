{"meta_description": "Piwo kozicowe to napój regionalny na Kurpiach, przygotowywany na świąteczne okazje, smaczny, orzeźwiający o ciekawym smaku.", "title": "Piwo kozicowe - DoradcaSmaku.pl", "content": "Piwo kozicowe to regionalny napój kurpiowski przyrządzany ze świeżych owoców jałowca, szyszek chmielu, cukru, drożdży i wody. Napój ma wyjątkowy aromat i słodko-gorzki smak. To musujący o orzeźwiający napitek, który jest idealny na upalne dni. Jałowiec mielimy lub dokładnie rozgniatamy i zagotowujemy z wodą. Pozostawiamy na około 12 godzin, potem przecedzamy. Chmiel zagotowujemy w 1/2 l wody - gotujemy około 20 minut, przecedzamy i wlewamy do wywaru jałowcowego. Dodajemy cukier i drożdże, dokładnie mieszamy i pozostawiamy w cieple na 1 dobę. Po tym czasie przelewamy do butelek, dodając do każdej kilka rodzynek. Przechowujemy w zimnym miejscu. Piwo kozicowe jest gotowe do picia po 24 godzinach. Przed użyciem nie wstrząsamy butelką, bardzo delikatnie ją otwieramy, tak aby zawartość pozostała w butelce, a nie na otwierającym.", "url": "https://www.doradcasmaku.pl/przepis-piwo-kozicowe-149236", "category": "mazowieckie", "sub_category": "Napoje (alkoholowe i bezalkoholowe)", "phrase": "Piwo kozicowe"}