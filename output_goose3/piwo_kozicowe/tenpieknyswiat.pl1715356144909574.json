{"meta_description": "Piwo kozicowe to moje największe kurpiowskie odkrycie. To rodzaj napoju sporządzonego z owoców jałowca, chmielu, miodu i cukru, który po dodaniu drożdży", "title": "Piwo kozicowe", "content": "Piwo kozicowe to moje największe kurpiowskie odkrycie. To rodzaj napoju sporządzonego z owoców jałowca, chmielu, miodu i cukru, który po dodaniu drożdży fermentuje. W smaku przypomina zwykłe piwo. Jest niesamowicie orzeźwiające, bardzo smaczne, dobrze gasi pragnienie i to tego … bezalkoholowe. To tak jakby wszyscy kierowcy znaleźli swój Święty Graal. Pijesz i jedziesz! Chłopi kurpiowscy musieli niegdyś nieźle zaglądać do dzbanków, bo za namową księży wyrzekli się picia alkoholu przez 50 lat! No, a że coś pić musieli, to przyjęli sobie za trunek piwo jałowcowe , nazywając je kozicowym. Szkoda tylko, że piwo kozicowe jest normalnie niedostępne w sklepach w formie butelkowej i trzeba jechać, aż w odległe dla mnie Kurpie, aby go zakosztować. Piwo kozicowe kupicie w gospodzie na terenie skansenu kurpiowskiego w Nowogrodzie. Podobno jest także dostępne w gospodzie kurpiowskiej Ostoja w Ostrołęce. Nam najbardziej smakowało to, którym częstowali nas na wernisażu Czesławy Kaczyńskiej w muzeum w Ostrołęce.", "url": "https://www.tenpieknyswiat.pl/2007/08/21/piwo-kozicowe", "category": "mazowieckie", "sub_category": "Napoje (alkoholowe i bezalkoholowe)", "phrase": "Piwo kozicowe"}