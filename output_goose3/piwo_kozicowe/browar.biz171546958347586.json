{"meta_description": "Miejsce dla zupełnie początkujących piwowarów, którzy pomimo przestudiowania wszelkich artykułów i tematów na Forum nie mogą sobie poradzić ze startem.", "title": "Piwo kozicowe", "content": "Jakiś czas temu wałkowany był na forum temat piwa kozicowego.  Ponieważ żadna z dyskusji nie zakończył a się konkretami, to pozwalam sobie umieścić przepisy otrzymane od prawdziwgo Kurpia robiącego ten przysmak regularnie:  1.  - 15 litrów przegotowanej wody  - 1 kg jagód jałowca  - 2 garście chmielu  - 1 litr miodu  - 2 kg cukru  - 1 dkg świeżych drożdzy  Do wody o temp pokojowej wlewamy przecedzony wywar z pogniecionych i gotowanych przez 1 godz jagód jałowca, następnie wywar z chmielu, miód i cukier. Dokładnie mieszamy i dodajemy drożdze. Naczynie z piwem trzymamy dwa dni w ciepłym miejscu a później przenosimy do chłodnej piwnicy. Po kilku dniach nadaje się do spożycia.  2.  Przepis drugi jest identyczny, z tym że jest na 20 litrów piwa i wymaga 1 kg młodych pędów jałowca. Pozostałe składniki i proces produkcji - tak samo.    Jeszcze nie robiłem, nie mam czasu. Ale może ktoś z Was się skusi. Jeśli tak, to poproszę o relację.  Smacznego.", "url": "https://www.browar.biz/forum/piwo/browarnictwo-amatorskie/ko%C5%82yska-piwowarska/72520-piwo-kozicowe", "category": "mazowieckie", "sub_category": "Napoje (alkoholowe i bezalkoholowe)", "phrase": "Piwo kozicowe"}