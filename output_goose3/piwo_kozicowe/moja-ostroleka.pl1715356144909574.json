{"meta_description": "5 sierpnia obchodzone jest nieformalne święto: Międzynarodowy Dzień Piwa (i Piwowara) (ang. International Beer Day). Z tej okazji przekazujemy tradycyjną recepturę najsłynniejszego w naszym regionie piwa. Piwo kozicowe zwane również jałowcowym to nisko- lub bezalkoholowy napój warzony na Mazowszu.", "title": "Z okazji Międzynarodowego Dnia Piwa podajemy recepturę piwa kozicowego", "content": "5 sierpnia obchodzone jest nieformalne święto: Międzynarodowy Dzień Piwa (i Piwowara) (ang. International Beer Day). Z tej okazji przekazujemy tradycyjną recepturę najsłynniejszego w naszym regionie piwa. Piwo kozicowe zwane również jałowcowym to nisko- lub bezalkoholowy napój warzony na Mazowszu. Regionalny przysmak wytwarzany jest głównie przez Kurpiów zamieszkujących tereny Puszczy Zielonej i Puszczy Białej. Do produkcji, zamiast słodu ze zbóż, używa się wody, miodu, cukru oraz szyszkojagód jałowca pospolitego. Napój przygotowuje się z wywaru z pogniecionych i gotowanych jagód jałowca, z wywaru chmielu, miodu i/lub cukru, które po zmieszaniu z wodą i dodaniu drożdży fermentują przez dwa dni w szczelnie zamkniętym naczyniu. W \"Encyklopedii Kurpiowskiej\" (red. Iwony Choroszewska-Zyśk i inni) czytamy, że nazwa pochodzi od młodych pędów jałowca, tzw. kozic, służących jako bicze do poganiania koni. W encyklopedii zamieszczono również przepis. Wodę przegotowujemy. Zmielone owoce jałowca gotujemy 15 minut zbierając szumowiny, następnie cedzimy (możemy przepłukać je wodą). Chmiel także gotujemy 15 min i cedzimy. Wszystko wlewamy do wcześniej przegotowanej wody i dodajemy resztę składników. Całość wlewamy do beczki i zakręcamy. Beczkę odstawiamy na 3 dni w ciepłe miejsce. Po tym czasie schładzamy piwo. Zachęcamy do dzielenia się w komentarzach własnymi przepisami.", "url": "https://www.moja-ostroleka.pl/art/1659698296/z-okazji-miedzynarodowego-dnia-piwa-podajemy-recepture-piwa-kozicowego", "category": "mazowieckie", "sub_category": "Napoje (alkoholowe i bezalkoholowe)", "phrase": "Piwo kozicowe"}