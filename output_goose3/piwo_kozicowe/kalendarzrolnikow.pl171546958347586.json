{"meta_description": "O piwie słów kilka i przepis na oryginalne piwo kozicowe znajdziesz na KalendarzRolnikow.pl", "title": "Przepis na piwo kozicowe | KalendarzRolnikow.pl", "content": "Piwo na chmielu było w Polsce trunkiem powszechnie używanym, którego rodowód sięga czasów przedhistorycznych.  W szlacheckich domach gospodynie przygotowywały lekkie musujące piwo „szlacheckie”, na które przepis znajdywały w różnych książkach kucharskich. Piwo warzono także na wsi w domach chłopskich, gdzie wypijano go bardzo dużo, zwłaszcza podczas wesel, chrzcin, styp oraz innych ważnych uroczystości domowych i sąsiedzkich spotkań. W zamożnych rodzinach chłopskich na większe święta z piwnic i loszków wytaczano całe beczułki piwa domowej roboty i degustowano do woli ten trunek. Na Kurpiach dużą popularnością cieszyło się domowe piwo jałowcowe zwane piwem kozicowym lub koziniakiem. Wiąże się to z tradycją jesiennych „jerzynnych żniw”, kiedy to kobiety i dzieci obijały kijami (młóciły) wyrośnięte, obficie owocujące jałowcowe krzaki strącając ich dojrzałe jagody wprost na rozesłane na ziemi płachty. Jagody te suszono na słońcu, następnie rozbijano na stępach, zalewano ciepła wodą, odstawiano na dobę i po wielu zabiegach m.in. zaprawieniu chmielem, otrzymywano klarowny, orzeźwiający, gorzko-słodki trunek będący dziś atrakcją miejscowych gospodarstw agroturystycznych. Bardzo wcześnie rozwinęła się w Polsce produkcja piwa w browarach. Dawniej warzono głównie piwo z jęczmienia (z brzeczki jęczmiennej czyli słodu), ale także z pszenicy. Na południu województwa śląskiego działają browary m.in. w Żywcu, Cieszynie, Tychach - każdy z nich może poszczycić się wielowiekową tradycją, z którą można się zapoznać zwiedzając muzea piwowarstwa. W całym kraju działa też wiele mniejszych browarów warzących piwo w oparciu o dawne receptury, dzięki czemu uzyskuje ono niezwykły smak. Macie ochotę na domowe piwo? Przygotowalismy dla Was doskonały przepis! Wykonanie: Jałowiec rozdrobnić w moździerzu, wsypać do 10 l zimnej wody, bardzo wolno podgrzewać aż do wrzenia, wtedy wsypać chmiel, zmniejszyć ogień i parzyć płyn jeszcze przez pół godziny (wszystko pod przykryciem). Następnie ostudzić płyn, przecedzić, pozostałe paprochy przepłukać gorącą wodą, dodać cukier, wymieszać, wlać drożdże (uprzednio rozmnożone w kilku łyżkach ciepłej wody doprawionej cukrem i szczyptą mąki), fermentować w temperaturze pokojowej przez 3-4 dni. Następnie przecedzić przez płótno, wlać do butelek, wsadzić do piwnicy (lub lodówki). Nazajutrz można już pić ;-) Bardzo wcześnie rozwinęła się w Polsce produkcja piwa w browarach. Dawniej warzono głównie piwo z jęczmienia (z brzeczki jęczmiennej czyli słodu), ale także z pszenicy.  Na południu województwa śląskiego działają browary między innymi w Żywcu, Cieszynie, Tychach każdy z nich może się poszczycić wielowiekową tradycją z którą można się zapoznać zwiedzając muzea piwowarstwa. W całym kraju działa wiele mniejszych browarów warzących piwo w oparciu o dawne receptury dzięki czemu uzyskuje ono niezwykły smak.", "url": "https://www.kalendarzrolnikow.pl/2646/o-piwie-slow-kilka-i-przepis-na-oryginalne-piwo-kozicowe", "category": "mazowieckie", "sub_category": "Napoje (alkoholowe i bezalkoholowe)", "phrase": "Piwo kozicowe"}