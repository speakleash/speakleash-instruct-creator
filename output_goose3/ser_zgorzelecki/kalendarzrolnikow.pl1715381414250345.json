{"meta_description": "Czy warto włączyć owczy ser do naszej diety? Mamy ciekawe przepisy z owczym serem - zapraszamy na KalendarzRolnikow.pl", "title": "Owczy ser w diecie | KalendarzRolnikow.pl", "content": "Co to jest owczy ser? Jest wiele rodzajów sera, które wytwarzane są z mleka owczego. Można wśród nich wymienić: bundz, oscypek, fetę czy ser lipski, zgorzelecki lub erywański. Mleko owcze jest jeszcze niedocenianym skarbem. Jest najlepszym surowcem do przygotowania wartościowego sera z mnóstwem substancji odżywczych. Charakteryzuje je słodko-orzechowy smak. Mleko owcze zawiera więcej witamin, aminokwasów i składników mineralnych niż mleko kozie i krowie. Sery z mleka owczego są źródłem kwasu tłuszczowego omega-3, dzięki czemu mogą obniżyć wysoki poziom cholesterolu we krwi oraz obniżyć ryzyko zachorowania na raka. Zawartość kwasu linolowego wspomaga układ odpornościowy oraz działa przeciwmiażdżycowo. Poza wykwintnym smakiem i swoistym zapachem jego spożywanie korzystnie wpływa na organizm. Mleko owcze zawiera niezbędne dla zachowania zdrowia witaminy A, B, D i E. Czy wiesz, że zawiera ono aż 3 razy więcej białka niż mleko kozie lub krowie? W związku z dużą zawartością składników odżywczych mogą je pić niemowlęta i kobiety karmiące. Również poziom wapnia jest dwukrotnie większy niż w mleku krowim. Ponadto zawiera więcej witaminy A i D oraz większą ilość potasu niż mleko kozie i krowie. Sery owcze zawierają mniej tłuszczu, a więcej witamin i minerałów. Są łatwiejsze do strawienia. To świetny probiotyk, który dobroczynnie oddziałuję na florę bakteryjną jelit. A w ten sposób wzmacnia odporność i przyczynia się do poprawy stanu zdrowia. Jak przygotować naleśniki z cukinią i owczym serem krok po kroku? Najpierw obierz cukinię ze skóry. Przekrój ją wzdłuż i wydrąż miąższ z pestkami. Zetrzyj cukinię na tarce. Dodaj 1/4 łyżeczki soli i odstaw na 15 minut w ciepłe miejsce. Po tym czasie delikatnie odciśnij powstały sok. A startą cukinię włóż do miski. Posiekaj koperek i natkę pietruszki. Dodaj je do cukinii. Wbij jajko, dodaj starty na tarce lub drobno pokrojony owczy ser. Do miski wsyp mąkę, cukier i drożdże w proszku. Wymieszaj wszystko do uzyskania jednolitej konsystencji. Na rozgrzanej patelni kładź łyżką ciasto formując cienkie naleśniki. Smaż z obu stron na złoty kolor. Danie to smakuje wybornie zarówno na ciepło, jak i na zimno. Można je podawać z sosem pieczarkowym bądź gulaszowym, jak i z odrobiną kwaśnej śmietany czy sosem czosnkowym. Jak przygotować smaczny strudel z serem owczym krok po kroku? Najpierw przygotuj ciasto. W dużej misce połącz suche składniki, dobrze je wymieszaj. Dodaj oliwę z oliwek, sok z cytryny i wodę. Wymieszaj do uzyskania jednolitej konsystencji. Z ciasta uformuj kulę, owiń folią i włóż na 30 minut do lodówki. W tym czasie przygotuj nadzienie. Obierz i drobno pokrój cebulę. Podsmaż ją na patelni razem z przeciśniętym przez praskę czosnkiem. Dodaj szpinak. Smaż kilka minut, by nadzienie nie było wodniste. Następnie dodaj starty na tarce owczy ser. Zdejmij z ognia, aby nadzienie ostygło. Teraz rozwałkuj ciasto. Nałóż nadzienie i zwiń strudel. Przełóż do formy wysmarowanej masłem i wyłożonej papierem do pieczenia. Piecz w rozgrzanym do 180 stopni piekarniku przez 30 minut, a następnie posmaruj odrobiną masła i włóż do piekarnika jeszcze na 10 minut. Przed podaniem posyp posiekanymi orzechami i udekoruj natką pietruszki. Na oliwie z oliwek podsmażamy boczek, gotujemy makaron. Kiedy boczek będzie prawie gotowy dokładamy pokruszony owczy ser, garść posiekanej bazylii i pomidorki koktajlowe. Chwilę dusimy, po czym dodajemy starty żółty ser i ugotowany makaron, mieszamy, aż żółty ser się lekko rozpuści. Następnie przekładamy wszystko do naczynia żaroodpornego i wstawiamy do piekarnika nagrzanego do 180 st. C na około 15 min. Gotowe - smacznego! Oryginalny, a zarazem wykwintny smak owczego sera w zaprezentowanych przepisach z pewnością przypadnie Wam do gustu. Spróbujcie koniecznie!", "url": "https://www.kalendarzrolnikow.pl/art/printm?id_art=4653", "category": "dolnośląskie", "sub_category": "Sery i inne produkty mleczne", "phrase": "Ser zgorzelecki"}