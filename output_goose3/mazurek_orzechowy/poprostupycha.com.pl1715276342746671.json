{"meta_description": "Mazurek orzechowy to połączenie kruchego, maślanego ciasta i puszystego kremu orzechowego. To super wypiek na Wielkanoc. Koniecznie wypróbuj!", "title": "Mazurek orzechowy", "content": "Mazurek orzechowy to idealna propozycja na Wielkanoc, ale również na inne uroczystości i spotkania rodzinne. Jego intensywny smak oraz piękny wygląd z pewnością zrobią wrażenie na gościach. Mazurek orzechowy to naprawdę smaczny wypiek. Idealny na Wielkanoc, czy po prostu jako coś słodkiego do kawy. Kruche maślane ciasto w połączeniu z delikatnym kremem orzechowym to coś świetnego! Dekoracja wierzchu zależy tylko i wyłącznie od Was – ja proponuję roztopioną czekoladę, a także kwiatki z migdałów. Szukasz innych pomysłów na pyszne mazurki? W takim razie polecam wypróbować mazurek kajmakowy lub mazurek czekoladowy. Mazurek orzechowy składa się z kruchego ciasta (które można przygotować nawet 1-2 dni wcześniej), a także kremu orzechowego. Do miski wsypujemy mąkę pszenną (270 g), a także cukier puder (50 g). Dodajemy także pokrojone w kostkę zimne masło (150 g), żółtka (2 szt), a także śmietanę 18% lub zimną wodę (1 płaska łyżka). Zagniatamy gładkie ciasto. Owijamy je w folię spożywczą i wkładamy do lodówki na 30 minut. Ciasto wyciągamy z lodówki i lekko wyrabiamy dłońmi. Blat podsypujemy odrobiną mąki i staramy się rozwałkować ciasto w kształt blaszki, w której będziecie piec mazurka (mały nadmiar usuwamy) – jeżeli chcesz to możesz uformować mazurka w kształt owalnej pisanki na dużej blaszce do pieczenia i ułożyć po brzegach kuleczki z ciasta (- jak w tym mazurku klik>>). U mnie podłużna foremka (taka jak do tarty) o długości 40 cm – wylepiłam ciastem spód i boki. Jeśli macie jakiś nieregularny kształt blaszki lub problem z odpowiednim rozwałkowaniem ciasta to po prostu sobie rozwałkujcie w dowolny kształt, dłońmi odrywajcie po kawałku i wykładajcie spód i boki blaszki. Wylepioną ciastem blaszkę nakłuwamy widelcem i ponownie wkładamy do lodówki na 20-30 minut. Po tym czasie pieczemy przez 22-24 minut w piekarniku nagrzanym do temp. 190 stopni (grzanie góra-dół, bez termoobiegu, środkowa półka) – ciasto powinno być ładnie rumiane. Orzechy (150 g) mielimy w maszynce lub blendujemy za pomocą blendera ręcznego na pył. Ja użyłam wymieszanych orzechów włoskich i nerkowca, ale można użyć samych włoskich. Przekładamy je do małego garnka i zalewamy mlekiem (100 ml). Gotujemy na małym ogniu aż całość się podgrzeje (cały czas mieszamy żeby garnek się nie przypalił). Odstawiamy do przestygnięcia. Miksujemy na średnich obrotach dosłownie przez chwilę aż powstanie gęsty, jednolity krem. Wierzch dekorujemy dowolnie według swoich upodobań. Ja podgrzałam w mikrofalówce śmietankę kremówkę i dodałam posiekaną czekoladę. Wystarczy wymieszać do powstania jednolitej polewy czekoladowej. Następnie udekorowałam nią jeden bok mazurka. Dodatkowo ułożyłam kwiatki z migdałów, a w ich środku położyłam po kawałku białej czekolady. Pamiętaj, że kruche ciasto zaraz po wyciągnięciu z lodówki jest nieco twarde, ale po chwili leżenia na blacie kuchennym robi się miększe i ładnie się kroi.", "url": "https://poprostupycha.com.pl/przepis/mazurek-orzechowy/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Mazurek orzechowy"}