{"meta_description": "", "title": "MAZUREK ORZECHOWY", "content": "Klasyka polskiej Wielkanocy to baby drożdżowe, piaskowe i inne, serniki, czasem pascha i oczywiście mazurki. Te ostatnie to prawdziwie słodki i ozdobny deser. Na kruchym lub biszkoptowym cieście. Pokryte kwaskowymi dżemami lub konfiturami oraz przeróżnymi kremami: czekoladowym, kajmakowym, orzechowym, marcepanowym i innymi. Skąd się wzięły na naszych stołach i jakie królują w poszczególnych regionach? Mazurki pojawiły się w naszych kuchniach, prawdopodobnie wraz z najazdami Turków. Najpierw zdobiły stoły królewskie i książęce. Pierwsze zapiski dotyczą XVII wieku. Wypiek był symbolem końca Wielkiego Postu. Miały być nieprawdopodobnie strojne i słodkie. Królowały na nich kandyzowane i suszone owoce, zioła, pierwsze kwiaty, figurki z marcepanu, konfitury, orzechy, migdały. Wyglądały, jak najpiękniejsze obrazy. Nazwa ciasta pochodzi prawdopodobnie do słowa Mazur, którym określano kiedyś mieszkańców Mazowsza. Nie jest to bez znaczenia, bo właśnie w tym regionie pojawiły się pierwsze zapiski o tym wypieku i w tym regionie jest najbardziej popularny. Mazowsze wypieka mazurki kajmakowe i marcepanowe. Kujawy zaś mają słynny mazurek orzechowy z Kaniewa. Mazurki powinny być dość płaskie. Ich grubość nie powinna przekraczać grubości palca. W obecnych czasach, mazurki wypiekane są w każdym regionie i jest ich nieliczona ilość. Każdy dom ma swój ulubiony. – 300 g mąki pszennej uniwersalnej  – 125 g wegańskiej margaryny  – 1 łyżeczka proszku do pieczenia  – 1 łyżka wegańskiej śmietany  – 80 g cukru pudru  :  – 200 g orzechów włoskich  – 1 łyżka cukru pudru  – 3 łyżki wegańskiego jogurtu  – 2 łyżki masła orzechowego (najlepiej z orzechów włoskich)    – 3-4 łyżki kwaśnego dżemu (wiśniowy, z czarnej porzeczki)  – połówki orzechów włoskich do ozdoby – margarynę zmiksować z cukrem pudrem. Dodać śmietanę i ponownie zmiksować. Dodać mąkę i proszek. Szybko zagnieść ciasto i wstawić na godzinę do lodówki  – z ciasta odciąć około 1/3 ilości (na brzegi). Resztę rozwałkować na kształt prostokąta (najlepiej na papierze do pieczenia, na którym mazurek będzie pieczony). Gęsto ponakłuwać widelcem  – z pozostałego ciasta zrobić wałeczki, z których zrobić ramkę (można je ponacinać ozdobnie)  – piec w 180°C przez około 12-15 minut (ma być lekko przyrumieniony). Odstawić do wystudzenia. Posmarować wierzch dżemem  :  – orzechy zmielić na drobne okruszki. Dodać masło orzechowe, jogurt i cukier. Dokładnie wymieszać. Posmarować na warstwie dżemu i wyrównać wierzch np. szpatułką  – udekorować połówkami orzechów i innymi ozdobami", "url": "https://weganon.pl/mazurek-orzechowy/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Mazurek orzechowy"}