{"meta_description": "Mazurek orzechowy to niesamowicie pyszne ciasto kruche oraz pachnąc a i kusząca masa orzechowa z czekoladą i kajmakiem. całość posypana ulubionymi orzechami. Przepis wspaniale sprawdzi się na Wielkanoc.", "title": "Mazurek orzechowy", "content": "Do upieczenia mazurka orzechowego nie potrzebna jest specjalna foremka. Sprawdzi się nawet zwykła forma do ciasta z odpinanymi bokami, czy niska blaszka. U mnie była to forma metalowa o wymiarach wewnętrznych 20 x 30 cm (może być też śmiało nieco większa forma). Dno formy wyłóż papierem do pieczenia. Boków nie trzeba ani natłuszczać, ani wykładać pergaminem. Po godzinie chłodzenia ciasto podsyp lekko mąką i rozwałkuj na lekko podłużny placek o grubości około 7 mm. Placek ciasta powinien być trochę większy niż spód do formy. Wyłóż go na spód i przy pomocy małego nożyka odetnij nadmiar ciasta. Boki foremki zapnij, a z reszty ciasta wykonaj wyższe ranty. U mnie były to dwa piętra malutkich kuleczek ciasta (te na dole nieco większe, niż te na górze). Kulki formowałam w dłoniach, a następnie układałam jedną obok drugiej tak, by stykały się ze sobą oraz ładnie przylegały do wewnętrznych rantów formy. Zamiast kulek można zrobić wyższy wałeczek z ciasta lub warkocz. Środek ciasta można ponakłuwać widelcem, by uniknąć ewentualnych wybrzuszeń. Porady: Jeśli posiadasz np. dwie mniejsze tortownice, to możesz śmiało z tej porcji ciasta przygotować dwa małe mazurki o średnicy np. 18 - 20 cm. Zostało mi trochę ciasta, więc osobno upiekłam z niego dwa ciastka króliczki wycinane z foremek. Użyłam ich na koniec do udekorowania mazurka.", "url": "https://aniagotuje.pl/przepis/mazurek-orzechowy", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Mazurek orzechowy"}