{"meta_description": "Produkt wpisany na listę produktów tradycyjnych w dniu 2011-11-03 w kategorii Wyroby piekarnicze i cukiernicze w woj. kujawsko-pomorskim.", "title": "Mazurek orzechowy - - Portal Gov.pl", "content": "Ciasto na kruchym spodzie, płaskie, niewysokie z warstwą kremu na wierzchu, udekorowane bakaliami. Zależnie od wielkości, szerokości blachy, w której pieczony jest kruchy spód ciasta. Bok prostokąta o długości od 20 cm do 40 cm. Kruchy spód ciasta przyjmuje barwę złocistobrązową lub złocistą. Wierzch z masy o jasnobrązowej, beżowej barwie. Ciasto bardzo słodkie o zapachu i aromacie orzechów włoskich. Mazurek to wypiek o wyjątkowych walorach smakowych, znany od kilku wieków i szczególnie związany z tradycją Świąt Wielkiej Nocy. Suto zastawione stoły potrawami zarówno mięsnymi, z jaj, ale także deserami, których przykładem, obok babki drożdżowej, jest właśnie mazurek. Istnieją różne jego odmiany. Na Kujawach we wsi Kaniewo popularne było przygotowywanie mazurka z masą orzechową. Związane to było z dużą ilością rosnących drzew orzecha włoskiego, który jest głównym składnikiem nadającym aromat i smak mazurkowi. Podstawą przygotowania mazurka jest kruchy placek oraz duża ilość bakalii. Przygotowanie mazurka jest bardzo pracochłonne z uwagi na fakt, że oddzielnie należy przygotować ciasto oraz masę, a na końcu wszystko połączyć. Charakterystyczną cechą mazurka są dekoracje wykonywane na wierzchu masy z orzechów włoskich oraz bakalii.", "url": "https://www.gov.pl/web/rolnictwo/mazurek-orzechowy", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Mazurek orzechowy"}