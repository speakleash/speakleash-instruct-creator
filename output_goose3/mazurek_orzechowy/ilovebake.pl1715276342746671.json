{"meta_description": "Mazurek orzechowy na kruchym cieście z dużą ilością orzechów i miodu. Oblany czekoladą i kajmakiem. Idealne ciasto na Wielkanoc.", "title": "Mazurek orzechowy", "content": "Mazurek orzechowy na kruchym cieście z dużą ilością orzechów i miodu. Oblany czekoladą i kajmakiem. Idealne ciasto na Wielkanoc. Kruche ciasto można wykonać nawet dzień wcześniej i przechowywać w lodówce. Samo pieczenie ciasta zajmuje chwilkę, łącznie z warstwą orzechową. Warstwa orzechowa jest słodziutka, chrupiąca i świetnie łączy się z ciastem kruchym. Formę o wymiarach 25 x 35 cm lub podobną wykładamy papierem do pieczenia. Mąkę przesiewamy do miseczki razem z cukrem pudrem i proszkiem do pieczenia. Dodajemy kawałki zimnego masła i siekamy nożem lub siekaczką do ciasta kruchego. Następnie dodajemy żółtka i szczyptę soli. Zagniatamy na jednolite ciasto. Kawałkami wykładamy spód formy i lekko wyrównujemy wałkiem lub szklanką. Wkładamy do lodówki na ok. 30 minut. Przed pieczeniem nakłuwamy widelcem całe ciasto. Pieczemy w temp. 180ºC przez ok. 10 minut. W międzyczasie przygotowujemy warstwę orzechową. Drobno posiekane lub zmielone orzechy przekładamy na patelnię, dodajemy cukier, miód oraz kawałki masła. Smażymy masę po rozpuszczeniu wszystkich składników przez ok. 5 minut. Następnie nakładamy orzechy na podpieczony kruchy spód i dalej pieczemy w piekarniku przez ok. 10 minut w temp. 170ºC. Gotowy wyciągamy i zostawiamy do wystudzenia. Dekorujemy kajmakiem, roztopioną czekoladą oraz czekoladowymi jajeczkami, orzechami i skórką pomarańczową.", "url": "https://ilovebake.pl/przepis/mazurek-orzechowy", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Mazurek orzechowy"}