{"meta_description": "Warmia i Mazury kuszą nie tylko walorami turystycznymi, ale też bogactwem lokalnej kuchni.", "title": "Dzyndzałki z jeziorem w tle", "content": "– Dzięki naszym piwom warzonym metodami tradycyjnymi staliśmy się ambasadorem regionu już nie tylko w Polsce – mówi Andrzej Olkowski, prezes olsztyńskiego browaru Kormoran i szef Stowarzyszenia Regionalnych Browarów Polskich. – Szczególną popularność daje nam piwo Imperium Prunum, czyli porter bałtycki z suską sechlońską. Zapytania o nie płyną z całego świata, nawet z Brazylii – dodaje. Porter podsuszoną i podwędzoną śliwka z Małopolski, która zdobyła unijny znak Chronione Oznaczenie Geograficzne, to jedno z niemal 30 piw sprzedawanych przez Kormorana. Oferta warzelni odpowiada na rosnące zainteresowanie piwami regionalnymi i rzemieślniczymi w Polsce. Ich producentów nie brakuje także w województwie warmińsko-mazurskim.", "url": "https://regiony.rp.pl/regiony/art10930991-dzyndzalki-z-jeziorem-w-tle", "category": "warmińsko-mazurskie", "sub_category": "Sery i inne produkty mleczne", "phrase": "Ser welski"}