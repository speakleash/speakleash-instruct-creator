{"meta_description": "Kompletne informacje na temat branży mleczarskiej", "title": "Wielkopolski Ser Smażony - Podręcznik serowy", "content": "Wielkopolska zachodnia i centralna, XVI-XVII wiek. Proces jego wytwarzania zapoczątkowali przybywający do Polski w ramach osadnictwa Holendrzy lub Niemcy. Produkt wpisany na listę produktów tradycyjnych w 2005 roku w kategorii „Produkty mleczne” w woj. wielkopolskim. Chronione Oznaczenie Geograficzne (PGI) od 2009 roku. Konsystencja jednolita, zwięzła i plastyczna. Barwa od jasnokremowej do żółtej – w zależności od ilości masła użytego do produkcji oraz stopnia ugliwienia twarogu. W zależności od wilgotności twarogu i ilości użytego masła, ser może mieć po wystygnięciu konsystencję pomazankową lub półtwardą. Podczas procesu produkcji twaróg pozostawia się na dwa 2-3 dni, przez co w wyniku gliwienia uzyskuje się charakterystyczny smak i zapach. Zgliwiały ser miesza się z masłem i smaży, dodaje sól oraz ewentualnie kminek. Finalnie produkt o specyficznym, oryginalnym smaku. W XIX-wiecznych książkach kucharskich i poradnikach można znaleźć liczne przepisy na ser smażony.", "url": "https://www.forummleczarskie.pl/podrecznik-serowy/europa/87,wielkopolski-ser-smazony", "category": "wielkopolskie", "sub_category": "Sery i inne produkty mleczne", "phrase": "Wielkopolski ser smażony"}