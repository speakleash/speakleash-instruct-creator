{"meta_description": "", "title": "Pierogi łomniczańskie", "content": "Pierogi łomniczańskie robi się z surowych ziemniaków a do farszu dodaje bryndzę i ziemniaki gotowane. W Łomnicy znane są od ponad stu lat a o ich wielkości opowiada się legendy. Choćby taką, że pierogi te były kiedyś wielkości tratwy, którą można było przepłynąć Poprad... Im liczniejsza rodzina, tym większy miał być pieróg. Łomnickie gospodynie nie mają wątpliwości, że sekret niezwykłego smaku pierogów kryje się w mleku prosto od krów wypasanych na wysokogórskich łąkach i łomniczańskich ziemniaków.    Przepis:  Ziemniaki - 1 kg  Mąka pszenna - 0.25 dkg  Ser biały albo twarożek - 0.25 dkg  Jajko  Boczek 10dkg  Słonina 10 dkg  Sól do smaku    Sposób przygotowania:  Ziemniaki obrać i oczyścić, 75 dkg zetrzeć na drobnej tarce i połączyć z mąką i jajkiem. Resztę ziemniaków ugotować, zmielić i połączyć z białym serem albo twarożkiem. Wszystko doprawić do smaku. Z ziemniaczanego ciasta formować krążki o grubości ok. 0.5 cm, na które wykładać farsz łyżką stołową a następnie zlepić w kształt jajka. Tak uformowane pierogi wkładać do wrzątku i gotować ok. 10 min. w osolonej wodzie. Już na talerzu dodać usmażone kawałeczki boczku i słoniny.    Partnerem Projektu jest Województwo Małopolskie.", "url": "https://www.radiokrakow.pl/nasze-akcje/pierogi-lomniczanskie/", "category": "małopolskie", "sub_category": "Gotowe dania i potrawy", "phrase": "Pierogi łomniczańskie"}