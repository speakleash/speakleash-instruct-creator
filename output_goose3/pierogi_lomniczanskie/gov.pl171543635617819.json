{"meta_description": "Produkt wpisany na listę produktów tradycyjnych w dniu 2011-08-25\nW kategorii Gotowe dania i potrawy\nW województwie woj. małopolskim", "title": "Pierogi łomniczańskie - - Portal Gov.pl", "content": "Owalne pierogi. Na przekroju widoczne dwie warstwy: pierścień z ziemniaków i kółko z białego sera. Smak i zapach gotowanych ziemniaków połączony z kwaśnym białym serem oraz skwarkami słoniny. Pierogi łomniczańskie to potrawa regionalna, której przepis wytwarzania jest przekazywany z pokolenia na pokolenie od ponad stu lat. Przygotowywane są z ziemniaków i sera, a podawane podczas chrzcin, wesel, świąt Bożego Narodzenia i Wielkanocy, okolicznościowych (np. wejście do nowego domu) oraz na stypie. Wyrobu pierogów łomniczańskich uczyli nauczyciele w szkole na zajęciach z techniki przez całe dziesięciolecia, a kobiety na swoich wiejskich zebraniach dyskutowały i licytowały się, które z nich umieją lepiej je przyrządzać.", "url": "https://www.gov.pl/web/rolnictwo/pierogi-lomniczanskie", "category": "małopolskie", "sub_category": "Gotowe dania i potrawy", "phrase": "Pierogi łomniczańskie"}