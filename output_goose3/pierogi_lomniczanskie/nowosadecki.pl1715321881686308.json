{"meta_description": "Już po raz czwarty miłośnicy pierog&oacute;w spotkali się w Łomnicy na Festiwalu Pieroga Łomnicańskiego, kt&oacute;ry odbył się w minioną sobotę (20 sierpnia)...", "title": "Pierogowa uczta w Łomnicy | Starostwo Powiatowe w Nowym Sączu", "content": "Już po raz czwarty miłośnicy pierogów spotkali się w Łomnicy na Festiwalu Pieroga Łomnicańskiego, który odbył się w minioną sobotę (20 sierpnia). Goście mogli degustować łomniczańskie przysmaki. Wśród smakoszy znaleźli się: Stanisław Sorys - członek Zarządu Województwa Małopolskiego, Leszek Zegzda - radny wojewódzki, Ryszard Poradowski - członek Zarządu Powiatu Nowosądeckiego, a także Edward Bogaczyk - burmistrz Piwnicznej. Najlepszą gospodynią Łomnicy okazała się w tym roku Bronisława Franczak. To właśnie jej pierogi zyskały największe uznanie uczestników festiwalu. Drugie miejsce zdobyły: Violetta Jurczyńska i Helena Zielińska, trzecie - Maria Rusiniak, a czwarte - Maria Wnęk. W trakcie imprezy zaprezentowała się kapela „Pierogi Łomniczańskie\", zespół „Wiolinki\", Orkiestra Dęta OSP z Piwnicznej-Zdroju, a także zespół Lutiny ze Słowacji. Organizatorem imprezy było Stowarzyszenie na Rzecz Rozwoju Wsi Łomnica-Zdrój „Łomniczanie\". Tegoroczny festiwal współfinansowany był z Programu Operacyjnego Funduszu Inicjatyw Obywatelskich w ramach projektu pt. „Odpoczywaj, baw się i pomagaj - działania młodzieży na rzecz Łomnicy i jej mieszkańców\".", "url": "https://nowosadecki.pl/pl/pierogowa-uczta-w-lomnicy", "category": "małopolskie", "sub_category": "Gotowe dania i potrawy", "phrase": "Pierogi łomniczańskie"}