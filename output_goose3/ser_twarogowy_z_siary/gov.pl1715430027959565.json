{"meta_description": "Produkt wpisany na listę produktów tradycyjnych w dniu 2016-05-11 w kategorii Produkty mleczne w woj. podkarpackim.", "title": "Ser twarogowy lasowiacki - - Portal Gov.pl", "content": "Waga twarogu od 200 g do 700 g (krajanka), długość od 10 cm do 20 cm, wysokość od 5 cm do 15 cm. Twaróg mielony pakowany w opakowaniach około 5 kg i 10 kg. Od białej do lekko kremowej, jednolita w całej masie. Ser twarogowy lasowiacki wyrabiany jest od początku XX wieku na terenie Kotliny Sandomierskiej, która zamieszkiwana była dawniej przez grupę etniczną Lasowiaków, skąd wziął swoją nazwę. Surowcem do produkcji serów twarogowych niedojrzewających jest mleko krowie, surowe, pozyskane od krów wypasanych na łąkach województwa podkarpackiego. Przy produkcji sera twarogowego, wprowadzone są szczepy bakterii w postaci zakwasu, które służą do ukwaszenia spasteryzowanego mleka. Po ukwaszeniu, obróbce skrzepu i odczerpaniu serwatki następuje formowanie i pakowanie gotowego sera twarogowego. Ser twarogowy lasowiacki jest produktem łatwo strawnym przeznaczonym do bezpośredniego spożycia. Bogaty w białko i sole mineralne zalecany jest w żywieniu wszystkich, bez względu na wiek. Ser można spożywać w różnych postaciach: „Ja najbardziej zawsze lubiałem go jako twaróg. Jeszcze przed wyciśnięciem w prasie, rozrobiony ze śmietaną, posolony letko, z cebulką albo ze szczypiorkiem to najlepsze jedzenie! Taki ser się jadło i z chlebem i z ziemniakami, tak na co dzień”. (Wywiad przeprowadzony z mieszkańcami województwa podkarpackiego). Ponadto często ser jest wykorzystywany jako farsz do pierogów, a także jako podstawowy składnik serników czy placków drożdżowych.", "url": "https://www.gov.pl/web/rolnictwo/ser-twarogowy-lasowiacki", "category": "łódzkie", "sub_category": "Sery i inne produkty mleczne", "phrase": "Ser twarogowy z siary"}