{"meta_description": "Mleko świeże, odtłuszczone, pasteryzowane, mikrofiltrowane, UHT i wiele więcej. Zobacz jakie są najpopularniejsze rodzaje mleka", "title": "Mleko nie tylko to w kartoniku, czyli różne rodzaje mleka. Pracownia serów", "content": "Jest to podstawowy rodzaj mleka. Jest niepasteryzowane i nieodtłuszczone. Uzyskuje pełnię smaku około drugiej godziny po udoju. Wtedy właśnie pożyteczne bakterie zaczynają się rozmnażać i wzbogacać smak. W kontekście serowarstwa i w ogóle spożywania mleka ważne jest żeby zawsze mieć pewność co do zdrowia zwierząt i warunków sanitarnych podczas udoju. Jeżeli masz jakiekolwiek wątpliwości odnośnie jakości i higieny, należy je obowiązkowo spasteryzować. Do produkcji najczęściej wykorzystywane jest mleko pełne. Z prostej przyczyny: otrzymuje się z niego znacznie więcej sera, ponieważ znajduje się w nim więcej suchej masy. W serowarstwie mleko odtłuszczone również znajduje swoje zastosowanie. Otrzymamy z niego smaczne, chude sery twarogowe. lub inaczej młodziwo to płyn wydzielany pod koniec ciąży i kilka dni po porodzie przez gruczoły mlekowe krów, ale też kóz i owiec. Posiada barwę żółtą po brunatną, ostry zapach, nieco słonawy smak i kwaśny odczyn. Wiele poradników dotyczących zdrowia informuje, że warto spożywać siarę ze względu na jej wartości zdrowotne. Ma ona nie tylko chronić przed infekcjami, ale również wzmacniać kości, zapobiegać wrzodom i redukować przykre objawy trądziku. Niestety z punktu widzenia serowara ten rodzaj mleka nie ma wartości. Użycie siary w procesie serowarskim, nawet w niewielkiej ilości, wpływa negatywnie na krzepliwość, utrudnia wysuszenie masy serowej i w efekcie powoduje wady sera. Dopiero po upływie około 10 dni od ocielenia mleko może zostać użyte do robienia serów. Jest to rodzaj mleka poddanego obróbce termicznej. Pasteryzacja likwiduje 99% żywych bakterii, pozostawiając ich zarodniki oraz niektóre bakterie termofilne. Nie powoduje jednak znaczących zmian chemicznych i organoleptycznych. • Pasteryzacja w niskiej temperaturze, długotrwała – obróbka w niskiej temperaturze 63°C przez 30 minut • Pasteryzacja w niskiej temperaturze, łagodna – łagodna obróbka w temperaturze 72°C przez 15 – 30 sekund Jest to mleko filtrowane za pomocą specjalnych membran. Dzięki filtracji usuwane są mikroorganizmy, bakterie, przetrwalniki i inne zanieczyszczenia z dokładnością na poziomie 99,5% – 99,99%. Po przefiltrowaniu mleko poddawane jest pasteryzacji w niskiej temperaturze. inaczej UHT (ultra-high temperature pasterisation) poddawane jest działaniu bardzo wysokiej temperatury w zakresie 135 st – 150 st) przez bardzo krótki czas od 1 – 2 sekund, a następnie schładzane do temperatury 20 st. W mleku, tłuszcz występuje w postaci różnorodnych pod względem wielkości kulek, które są znacznie lżejsze od innych jego składników, dlatego unosi się i tworzy na mleku warstwę śmietany (o tłuszczu pisaliśmy tutaj). Podczas homogenizacji wielkość kuleczek tłuszczu ulega zmniejszeniu i ujednoliceniu. Tłuszcz zostaje rozproszony równomiernie w całym mleku, w efekcie nie osadza się na jego powierzchni. produkt na bazie mleka krowiego, poddanego specjalnej modyfikacji tak, aby jego skład był jak najbardziej zbliżony do pokarmu ludzkiego. Najczęściej występuje w postaci proszku powstaje poprzez dodanie laktazy, czyli enzymu rozkładającego cukier mlekowy na cukry proste (laktaza naturalnie wytwarzana jest w błonie śluzowej jelit). Dzięki temu zabiegowi mleko może być spożywane przez osoby cierpiące na nietolerancję laktozy. jest to produkt otrzymany w procesie odparowania części wody (60%), homogenizacji oraz sterylizacji (UHT). W efekcie odparowania wody staje się ono dwukrotnie bardziej gęste od świeżego. Występuje w postaci niesłodzonej oraz słodzonej z dodatkiem sacharozy (44,5%) mleko poddawane jest procesowi suszenia rozpyłowego, w trakcie którego usuwana jest z niego prawie cała woda (ok 98%). Występuje w postaci pełnej i chudej (powstałej na bazie mleka odtłuszczonego) W dziale „Teoria” zawarliśmy całą podstawową wiedzę dotyczącą serowarstwa. Koniecznie zapoznaj się z tym działem. Zajrzyj do naszego działu „Przepis na ser”. Umieściliśmy tam wiele ciekawych i prostych przepisów na domowe sery świeże, sery dojrzewające i sery pleśniowe. Koniecznie zerknij do naszego SKLEPU. Znajdziesz tam drewniane deski, które pozwolą w wyjątkowy sposób zaprezentować Twoje sery.", "url": "https://pracowniaserow.pl/rodzaje-mleka/", "category": "łódzkie", "sub_category": "Sery i inne produkty mleczne", "phrase": "Ser twarogowy z siary"}