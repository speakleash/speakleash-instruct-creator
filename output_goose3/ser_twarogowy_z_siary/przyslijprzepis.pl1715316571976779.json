{"meta_description": "", "title": "Sernik na zimno \" Siarczan z galaretkami \"", "content": " • Przygotowany twaróg z krowiej siary ( powiem wam że przemrożony jest o wiele smaczniejszy ) zmielić dwa razy maszynką do mięsa o drobnych oczkach sitka. Jeśli ktoś nie posiada takiego twarogu z siary można ten sernik przygotować z białego twarogu. • Następnie gdy już mamy cały ser zmielony przygotować galaretki ( kolory kto jakie ma ochotę ). Zieloną i pomarańczową po dwie sztuki każdej rozprowadzić w półtorej szklanki gotowanej wody każdy kolor osobno, a bezbarwną jedną galaretkę rozrobić w 3/4 szklanki wody, tak przygotowane galaretki pozostawić do ostygnięcia i do czasu aż lekko zaczną tężeć. Jedną z kolorów ostygniętą wstawić do lodówki aby całkiem zastygła. • W czasie gdy galaretki stygną do zmielonego twarogu dodać cukier kryształ i zmiksować całość. Następnie przygotować śnieżkę w proszku, do miski wlać pół szklanki mleka może być przegotowane lecz zimne ( u mnie od razu z kartonu ), wsypać śnieżkę i zmiksować na gęstą pianę. • Do zmiksowanego z cukrem twarogu przełożyć ubitą śmietanę i całość zmiksować do połączenia się śmietany z twarogiem. Gdy już mamy zmiksowaną śmietanę z twarogiem wtedy przelać lekko tężejącą galaretkę bezbarwną i również całość zmiksować do połączenia się ze sobą wszystkich składników które dodaliśmy. • Jeśli już twaróg jest zmiksowany z bitą śmietaną i galaretką bezbarwną, wtedy jedną z kolorowych galaretek pokroić w dowolna kostkę, dodać ja do zmiksowanego twarogu i wymieszać całość łyżką tak aby kolorowa galaretka pokrojona połączyła się z twarogiem. Tak przygotowany twaróg przełożyć do dowolnego naczynia ( ja mój przełożyłam do naczynia żaroodpornego ), wyrównać powierzchnię i zalać drugim kolejnym kolorem lekko tężejącym. Gotowe wstawić do lodówki do zastygnięcia na około dwie godziny. • Taki sernik idealnie nadaje się do niedzielnej kawy choćby z przyjaciółmi. Tak jak pisałam można zrobić go nawet z białego twarogu bo przecież nie każdy ma dostęp do siary krowiej. Ale jeśli ktoś ma to serdecznie polecam smak sernika jest obłędny a dodanie śmietany śnieżki tylko ulepszyło smak sernika, jest delikatny i puszysty. Został tylko malutki kawałeczek dobrze że zdążyłam zrobić foto", "url": "https://www.przyslijprzepis.pl/przepis/sernik-na-zimno-siarczan-z-galaretkami", "category": "łódzkie", "sub_category": "Sery i inne produkty mleczne", "phrase": "Ser twarogowy z siary"}