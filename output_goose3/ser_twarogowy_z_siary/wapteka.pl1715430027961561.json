{"meta_description": "Siara to potoczna nazwa pierwszego mleka matki, pojawiającego się tuż po porodzie. Jest bardzo gęsta, żółta i początkowo w ogóle nie przypomina mleka. Posiada jednak niezwykle cenne właściwości.", "title": "Colostrum (siara) – jakie ma właściwości oraz czy warto stosować?", "content": "Colostrum (siara) – jakie ma właściwości oraz czy warto stosować? Siara to potoczna nazwa pierwszego mleka matki, pojawiającego się tuż po porodzie. Jest bardzo gęsta, żółta i początkowo w ogóle nie przypomina mleka. Posiada jednak niezwykle cenne właściwości. Pozwala zaopatrzyć organizm noworodka w niezbędne substancje odżywcze, witaminy i minerały, a ponadto buduje odporność. Również siara zwierząt wykazuje podobne właściwości zdrowotne i może być z powodzeniem stosowana u ludzi, jako środek wzmacniający odporność oraz wspomagający leczenie wielu schorzeń. Siara bydlęcia (colostrum bovinum), inaczej młodziwo, jest płynem wydzielanym przez gruczoły mleczne samic ssaków: krów, kóz, owiec, koni itp. Powstaje pod koniec ciąży i w pierwszych dniach po urodzeniu młodych, stanowiąc ich pierwszy pokarm. Stymuluje ich odporność i chroni je przed infekcją. Badania wykazały, że zawiera wiele składników o działaniu immunologicznym oraz posiada wysokie walory odżywcze. W jej składzie znajdziemy m.in.: immunoglobuliny (przeciwciała chroniące przed czynnikami chorobotwórczymi), laktozę (która dostarcza energii i reguluje aktywność flory bakteryjnej jelit), kolostroninę (zmniejsza objawy alergii), lizozym (działanie bakteriobójcze), laktoferynę (działanie antywirusowe i hamujące wzrost komórek nowotworowych), minerały i witaminy. Stwierdzono, że siara bydlęca zawiera ponad 250 związków o bardzo wysokim stężeniu, przede wszystkim różne białka i aminokwasy, które wydatnie zwiększają odporność organizmu, działają antybakteryjnie, przeciwgrzybiczo, przeciwwirusowo, a nawet antynowotworowo. Należą do nich przede wszystkim: immunoglobuliny (szczególnie klasy IgG), laktoferyna, lizozym oraz laktoperoksydaza. Colostrum z powodzeniem może być stosowane w celach leczniczych – tym bardziej że badania nie wykazały jak dotąd żadnych skutków ubocznych jego stosowania. Mogą po niego sięgać osoby osłabione, zmęczone, żyjące w stresie, zmagające się z infekcjami. Można go także przyjmować jako probiotyk, przy odbudowie układu odpornościowego po chorobach i chemioterapii. Z badań wynika, że siara bydlęca korzystnie wpływa również na organizm pacjentów zmagających się z chorobami autoimmunologicznymi. Skład colostrum jest bardzo złożony. Oprócz białek i aminokwasów siara mleka krowiego zawiera także tłuszcze, węglowodany, hormony wzrostu, witaminy oraz łatwo przyswajalny wapń. Dzięki temu wywiera korzystny wpływ nie tylko na układ immunologiczny, ale także wykazuje szerokie działanie prozdrowotne. W Internecie można znaleźć wiele informacji od osób, które przyjmowały colostrigen. Opinie pacjentów, którzy stosowali siarę bydlęcą, są bardzo pozytywne. Badania wykazały, że siara obniża ciśnienie krwi, wzmacnia zęby i kości, przeciwdziała rozwojowi próchnicy, leczy biegunki oraz łagodzi objawy trądziku. Jest również szczególnie pomocna w przypadkach leczenia: Z siary owiec wytwarza się góralską żętycę, która zawiera kolostryninę (szczególny kompleks białek). Okazuje się, że zapobiega ona odkładaniu się w mózgu nieprawidłowego białka (beta-amyloidu), dzięki czemu hamuje postęp choroby Alzheimera. Naukowcy z Instytutu Biochemii i Biologii Molekularnej Uniwersytetu Wrocławskiego, którzy prowadzą w tym kierunku badania, stwierdzili, że kolostrynina wpływa pozytywnie na poprawę pamięci u chorych. Przypuszcza się, że w niedalekiej przeszłości będzie skutecznym lekiem stosowanym na chorobę Alzheimera. Jakie colostrum wybrać i czym się różnią? Colostrum dostępne jest w aptekach w postaci tabletek, płynów, a także liofilizowanego proszku w kapsułkach i jednorazowych saszetkach, maści, kremów przeciwzmarszczkowych oraz rewitalizujących, a ponadto szamponów i masek do włosów. Na rynku można spotkać różne rodzaje colostrum, na przykład: 1. Colostrigen, który zawiera colostrum pozyskiwane z siary podczas pierwszej godziny po ocieleniu się. Stanowi skuteczny środek na zwiększenie odporności i zapobieganie chorobom. Stosuje się go: • przy zwalczaniu bakteryjnych i wirusowych infekcji dróg oddechowych i przewodu pokarmowego, 2. Colostrum genactiv, które pozyskuje się z siary klaczy, podczas pierwszych dwóch godzin po ocieleniu. Stosuje się go: 3. Colostrum alpha, które jest czystą płynną postacią Colostrum Bovinum, o niezwykle silnym działaniu. Stosuje się je: • przy problemach z metabolizmem tłuszczy i cukrów, Colostrum bovinum polecane jest przede wszystkim dla osób osłabionych chorobą, przemęczonych, narażonych na stres, z osłabionym układem immunologicznym, rekonwalescentów, a także osób zmagającym się z trądzikiem. Siara przyjmowana doustnie zmniejsza łojotok, zapobiega tworzeniu się zaskórników, a ponadto zmniejsza stan zapalny skóry. U chorujących na opryszczkę zmniejsza nieestetyczny pęcherzyk i przyspiesza proces gojenia. Jest również pomocna przy usuwaniu blizn i wyprysków na skórze. Stosowana jest także w odżywkach dla niemowląt. Mleko wzbogacone w colostrum (w szczególności lizozym) jest używane w karmieniu wcześniaków, cierpiących na różnego rodzaju infekcje. Dieta wzbogacona w siarę ułatwia szybszy przyrost masy u dzieci niedożywionych. Preparaty na bazie siary są łatwo przyswajalne i bezpieczne – bez obaw można podawać je najmłodszym. Specyfiki produkowane z siary stanowią wielką nadzieję dla osób zmagających się z rakiem. Wykazano, że laktoferryna i pochodne peptydów, zawarte w colostrum, wykazują właściwości przeciwnowotworowe. W szczególności zwalczają komórki linii nowotworowych włókniakomięsaka MethA, czerniaka B16F10 i raka okrężnicy C26. Związki te m.in. hamują proces angiogenezy nowotworowej, czyli powstawania naczyń krwionośnych, dzięki którym guz może dalej się rozwijać, a także zmniejszają ryzyko powstawania przerzutów. Chociaż obecnie siara bydlęca uznawana jest za suplement diety, prawdopodobnie w niedalekiej przyszłości stanie się lekiem na wiele chorób. Niniejszy artykuł nie jest poradą medyczną i ma charakter wyłącznie informacyjny.", "url": "https://www.wapteka.pl/blog/artykul/colostrum-siara-jakie-ma-wlasciwosci-oraz-czy-warto-stosowac", "category": "łódzkie", "sub_category": "Sery i inne produkty mleczne", "phrase": "Ser twarogowy z siary"}