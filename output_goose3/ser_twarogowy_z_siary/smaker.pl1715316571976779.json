{"meta_description": "Co powiecie na przepyszny sernik z krowiej siary ? Sama go wymyśliłam i myślę że jak ktoś ma dostęp do siary to chętnie skorzysta z mojego przepisu,", "title": "Sernik z krowiej siary.", "content": "Do dużego garnka przelać 3,5 litra siary przelanej przez sito, siarę lekko zagotować następnie zmniejszyć gaz i na bardzo wolnym ogniu gotować do powstania twarogu oczywiście cały czas mieszając aby siara się nie przypaliła. Jeśli ktoś robił już samodzielnie twaróg będzie dokładnie wiedział kiedy jest gotowy a chodzi o to żeby z mleka powstały grudki czyli w czasie robienia się twarogu nie będzie widoczna woda czy w przypadku siary mleka. Gotowy twaróg przelać na durszlaki aby odciekł z resztki mleka pozostawić do całkowitego ostygnięcia. Mi z podanej ilości siary wyszło 3,600 kg twarogu. Twaróg zrobiłam dzień wcześniej, następnego dnia odważyć kilogram twarogu. Zmielić go maszynką o drobnym sitku dwukrotnie ( jeśli ktoś nie ma takiego twarogu z siary można użyć twarogu białego ze sklepu ). Do zmielonego dwukrotnie sera wbić całe jajka, dodać cukier, aromat cytrynowy, mleko w proszku oraz mleko. Całość dokładnie zmiksować do połączenia się wszystkich składników. Do takiego twarogu z siary nie ma konieczności dodawania margaryny ponieważ siara jest sama w sobie tłusta. Gdy mamy już zmiksowaną masę serową. Do drugiej miski wsypać mąkę, wbić całe jajko, wsypać cukier, dodać proszek do pieczenia oraz wkroić w plasterki margarynę. Całość wyrobić ręką do połączenia się wszystkich składników na sypkie ciasto. Do blaszki 35 / 25 wyłożonej papierem do pieczenia ( ale polecam mniejszą blaszkę wtedy sernik będzie wyższy ) wysypać i rozłożyć po całości połowę sypkiego ciasta. Na ciasto wylać przygotowaną masę serową. A wierzch masy serowej posypać resztą sypkiego ciasta. Tak przygotowany sernik wstawić do nagrzanego piekarnika ustawionego na 190 stopni i piec godzinę w zależności od piekarnika do ładnego zarumienienia. Upieczone ciasto pozostawić w piekarniku przy uchylonych drzwiczkach do całkowitego ostygnięcia. Gdy sernik już całkiem wystygnie wyjąć z piekarnika, wyjąć z blaszki i oddzielić papier. Upieczony sernik pokroić w kawałki dowolne. To mój wymyślony sernik z siary krowiej powiem wam że smak bardzo mnie zaskoczył. Z wierzchu ciasto sypkie jest super chrupiące a sernik smakuje wyśmienicie. Nadaje się do popołudniowej kawy jak również do tego aby zaskoczyć gości jego smakiem.", "url": "https://smaker.pl/przepisy-ciasta/przepis-sernik-z-krowiej-siary,182842,agnes72.html", "category": "łódzkie", "sub_category": "Sery i inne produkty mleczne", "phrase": "Ser twarogowy z siary"}