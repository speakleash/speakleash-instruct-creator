{"meta_description": "", "title": "Zupa wodzianka. Przepis na obiad w 20 minut", "content": "Wodzianka (po śląsku wodzionka) to prawdziwie minimalistyczna zupa składająca się z czerstwego chleba, czosnku, smalcu ze skwarkami i wody, którą można zaliczyć do najbardziej rozpoznawalnych dań pochodzących ze Śląska. Jak przygotować swojską wodzionkę i czego potrzeba do jej przyrządzenia? Tego dowiesz się z naszego artykułu. Wodzianka, czyli zupa pochodząca ze Śląska, znana jest także w Niemczech pod nazwą Brotuppe. Zupa ta została stworzona na potrzeby biedniejszej ludności, ponieważ składniki potrzebne do jej przyrządzenia można było znaleźć w każdym domu. Tani łój zwierzęcy, woda, czerstwy chleb i czosnek — z takich składników powstawała wodzionka po śląsku. W każdym śląskim domu receptura na wodzionkę wyglądała nieco inaczej. Zamiast łoju dodawano masło ze słoniną, a czasem nawet śmietanę. W niektórych domach śląska zupa wodzianka jadana jest z dodatkiem ugotowanych i podsmażonych ziemniaków. Zupę wodzionkę przyrządza się nie tylko na terenie Śląska i w Niemczech. Aromatyczna zupa z wody, tłuszczu oraz chleba przygotowywana jest również na terenach Polski Środkowej (głównie w okolicy Łowicza, Gałkowa i Łęczycy) i funkcjonuje tam pod nazwą kapłonek lub kapłon. W 2009 roku zupa o nazwie kapłonek z Gałkowa została wpisana na listę produktów tradycyjnych, a miejscem wytwarzania stał się Gałków Duży w gminie Koluszki. Kapłonek zyskał także oficjalną recepturę, w której skład poza wodą, żytnim chlebem i słoniną, wchodziły także skórka ze słoniny, liść laurowy, włoszczyzna i kminek. W okresie postnym zupa przyrządzana była bez skwarek i słoniny, a zamiast tego wzbogacano ją masłem i śmietaną. Na wodzionce wychowały się pokolenia Ślązaków, aż z czasem do oryginalnej receptury zaczęto dodawać kostkę rosołową lub Maggi, a także boczek zamiast słoniny. Ta prosta, smaczna zupa podawana jest na Śląsku zarówno na obiad, jak i kolację. Do jej przyrządzania używa się regionalnych składników spożywczych, dlatego trudno jest odwzorować jej smak poza Śląskiem. Jeśli chcesz spróbować ugotować wodzionkę, przeczytaj treść kolejnego akapitu. Zanim zdradzimy Ci przepis na zupę wodziankę, zbierz wszystkie potrzebne składniki i akcesoria. Zupa wodzianka jest niezwykle prosta i szybka w przygotowaniu, dlatego do jej przyrządzenia wystarczą Ci podstawowe elementy wyposażenia kuchennego takie jak deska do krojenia, nóż, duży garnek (chociaż można zrobić to bezpośrednio w miseczkach) i chochla, by zupa wodzianka trafiła prosto do misek. Mając wszystkie potrzebne akcesoria, możesz przejść do przygotowywania. Poznaj nasz oryginalny przepis na zupę, która doczekała się nawet własnej piosenki o nazwie wodzionka. Pokrój chleb w kostkę i wrzuć do garnka. Czosnek przeciśnij przez praskę i także wrzuć do garnka. Wlej do garnka wrzątek, a następnie dodaj smalec i zamieszaj. Na sam koniec dopraw solą i pieprzem. Zupę można przelać bezpośrednio do miseczek albo podgrzać przez ok. 3-4 minuty, by składniki lepiej się połączyły. Do takiej wodzionki można dodać także inne składniki. Jeśli chcesz dowiedzieć się, jak wzbogacić przepis na wodziankę, sprawdź kolejny akapit. Składniki na zupę wodziankę powinny pochodzić od regionalnych producentów i rolników, wtedy smakuje najlepiej. Jeśli kupować słoninę to z okolicznego rzeźnika, a chleb z lokalnej piekarni. Te produkty oddają smak śląskiego ducha i przemycają go do przygotowywanej zupy. Zupa wodzianka z chleba pszennego to tradycyjna forma serwowania, ale zdarza się, że do zupy trafia bagietka, chleb żytni czy orkiszowy. Ważne jest natomiast to, że pieczywo powinno być czerstwe, inaczej rozpadnie się całkowicie przy zalaniu wrzątkiem. Do wodzianki często dodaje się również ziemniaki, najlepiej te z wczorajszego obiadu. Lekko wyschnięte warzywo należy podsmażyć i włożyć do zupy, by nadać jej jeszcze więcej smaku. W niektórych rejonach Śląska w okresie przyrządzana jest zupa wodzianka z grzybami, którą zabiela się śmietaną. Postna wodzianka zrobiona na maśle i śmietanie (bez użycia mięsa) z pewnością zasmakuje nawet wegetarianom. Życzymy smacznego! Tradycyjny przepis na flaki. Ta zupa cię rozgrzeje! Flaki z boczniaków. Wegetariański sposób na pyszną zupę Bulionówki – przekonamy Cię, że są niezbędne w Twoim domu Zupa grzybowa z mrożonych grzybów – jak ją przygotować?", "url": "https://tadar.pl/zupa-wodzianka-przepis-na-obiad-w-20-minut", "category": "śląskie", "sub_category": "Gotowe dania i potrawy", "phrase": "Wodzionka / wodzianka"}