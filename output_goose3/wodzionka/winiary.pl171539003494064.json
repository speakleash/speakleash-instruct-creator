{"meta_description": "Wodzionka to tradycyjna śląska zupa, której główne składniki to wrzątek i suchy chleb. Można ją zrobić również ze skwarkami lub boczkiem. Sprawdź przepis!", "title": "Wodzianka", "content": "Dania wywodzące się z różnych regionów naszego kraju są niezwykle popularne. Potrawy śląskie jak rolada, kluski, czy modro kapusta, są z powodzeniem uznawane w całym kraju, choć ich nazwa w zależności od regionu może się nieco różnić. Jednak daniem wywodzącym się ze Śląska, które znane jest niemal wszystkim - jest zdecydowanie wodzionka. Jedną z najbardziej rozpoznawalnych oraz klasycznych zup regionalnych jest niewątpliwie wywodząca się ze Śląska popularna zupa wodzionka lub jak kto woli wodzianka. O samej zupie stało się głośno w ostatnich latach za sprawą hitu muzycznego, który w zabawny sposób prowadzi nas przez cały szereg instrukcji niezbędnych do przygotowania tejże zupy. Samo przygotowanie jest niezwykle proste oraz nie wymaga od nas praktycznie żadnej wiedzy kulinarnej. Żartobliwie można by rzec, że całość ogranicza się do umiejętności zagotowania wody w czajniku - a to prawdopodobnie potrafi praktycznie każdy. Co jednak będzie niezbędne do przygotowania wodzionki? Zupa wodzianka to tradycyjna śląska zupa, której podstawę stanowi suchy chleb i wrzątek. W wersjach bogatszych można dodać boczek, podsmażoną cebulkę, bulion drobiowy WINIARY, natkę pietruszki, sól i pieprz. Jest to regionalna zupa, której smaku warto spróbować! Poniżej znajdziesz listę ze wszystkimi produktami, które będą nam potrzebne do przygotowania tej jakże aromatycznej zupy śląskiej. Zupa wodzianka jest bardzo prosta w przygotowaniu. Cały proces przygotowania zaczynamy od pokrojenia cebuli i boczku oraz posiekania natki pietruszki. Następnie czerstwe pieczywo musimy pokroić w kosteczkę oraz wrzucić je do miski, w której będzie oczekiwało na dalszy rozwój wydarzeń. Teraz czas na podsmażenie cebulki i boczku oraz dodanie bulionu drobiowego WINIARY i pieczywa. Całość dokładnie mieszamy, aby wszystkie składniki się ze sobą połączyły. Zupę zagotowujemy i podgrzewamy przez ok. 10-15 minut. Wodzianka to danie, które jest niezwykle proste w przygotowaniu, a sama zupa aromatyczna, szybka oraz smaczna.", "url": "https://www.winiary.pl/przepisy/wodzianka/", "category": "śląskie", "sub_category": "Gotowe dania i potrawy", "phrase": "Wodzionka / wodzianka"}