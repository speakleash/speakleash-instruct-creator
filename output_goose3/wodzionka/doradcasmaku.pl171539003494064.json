{"meta_description": "Wodzianka w wykonaniu mojego męża - DoradcaSmaku - ten przepis cieszy się popularnością, sprawdź.", "title": "Wodzianka w wykonaniu mojego męża - DoradcaSmaku.pl", "content": "Do garnka wlać wodę, włożyć opłukany boczek wędzony, dodać obrane i pokrojone ząbki czosnku oraz odrobinę soli. Gotować do miękkości boczku. Cebule obrać i pokroić w kostkę, podsmażyć na maśle klarownym na złoty kolor. Do podsmażonej cebuli dodać pokrojoną w drobną kostkę kiełbasę, smażyć jeszcze przez chwilę. Usmażoną cebulę wraz z kiełbasą dodać do wywaru z boczku, dodać również pokrojony boczek. Doprawić do smaku pieprzem, solą oraz przyprawą uniwersalną i przyprawą płynną. Zrobić grzanki, kromki chleba pokroić w kostkę i podsmażyć na maśle klarownym. Na talerze nałożyć podsmażone grzanki i zalać wywarem, czyli ugotowaną zupą. Tak właśnie przyrządzoną zupę nazwałam wodzianką jaką mój mąż przygotowuje w domu lub na działce.", "url": "https://www.doradcasmaku.pl/przepis-wodzianka-w-wykonaniu-mojego-meza-398320", "category": "śląskie", "sub_category": "Gotowe dania i potrawy", "phrase": "Wodzionka / wodzianka"}