{"meta_description": "", "title": "Wodzionka", "content": "Wodzionka (wodzianka) to bardzo smaczna zupa z czerstwego chleba, tłuszczu i wody. Nazywana też w niektórych częściach regionu snelką/sznelką, tj. szybką zupą – z niem. schnell – szybko, prędko albo po prostu zupą z chleba. Wodzionkę zwykle jadało się na śniadanie, zwłaszcza późną jesienią i zimą, kiedy krowy dawały mniej mleka. Czerstwe kromki chleba pokroić w kostkę. Czosnek rozetrzeć razem z solą. Chleb i czosnek włożyć do głębokiego talerza. Dodać łyżkę stopionego łoju lub masła i zalać gorącą wodą. Doprawić do smaku solą i pieprzem. Niektórzy, zwłaszcza mężczyźni, zamiast masła albo łoju wolą dodać do wodzionki świeżo stopioną słoninę ze skwarkami. Wpis na LPT: 6 lutego 2007 r. w kategorii Gotowe dania i potrawy.  Wnioskodawca: Sylwia Szyszko, Cisek.", "url": "https://zesmakiem.opolskie.pl/wodzionka-2/", "category": "śląskie", "sub_category": "Gotowe dania i potrawy", "phrase": "Wodzionka / wodzianka"}