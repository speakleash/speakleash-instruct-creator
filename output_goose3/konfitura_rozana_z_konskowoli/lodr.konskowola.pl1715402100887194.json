{"meta_description": "Lubelski Ośrodek Doradztwa Rolniczego w Końskowoli", "title": "LODR w Końskowoli - Manufaktura Różana", "content": "Manufaktura Różana jest rodzinnym gospodarstwem, zajmującym się wytwarzaniem tradycyjnymi, babcinymi metodami wyrobów z płatków i owoców dzikiej róży oraz z pigwowca pochodzących z własnej plantacji. Nasze przetwory to ,, zdrowie zamknięte w słoiczku” – zachowujemy jak najwięcej witamin i minerałów. Konfitura z owoców róży – powstaje ze świeżo zebranych, z własnej plantacji owoców dzikiej róży pomarszczonej Rosa Rugossa. Wykonywana w całości ręcznie – począwszy od zbiorów po umieszczenie jej w słoiczku. Owoc dzikiej róży to naturalny wzmacniacz odporności organizmu. Duża zawartość witaminy C oraz galaktolipidu (potwierdzona badaniami) hamuje proces powstawania stanów zapalnych stawów. Źródło witamin A, B1, B2, E, K, kwasów organicznych i soli mineralnych. Owoce wspomagają układ odpornościowy, chronią przed miażdżycą, regulują ciśnienie krwi. Zawarte w nich flawonoidy, karotenoidy i polifenole zapobiegają nowotworom i przewlekłym chorobom, wzmacniają system immunologiczny. Polecana dla osób obciążonych dużym wysiłkiem, osłabionych i wyczerpanych. Konfiturę można użyć do ciast, deserów, jak również posmarować bułeczkę albo w ukryciu wyjeść palcem ze słoiczka. Certyfikat Produktu Lokalnego, Lubelski Produkt Tradycyjny, „Perła 2015” Mus z owoców dzikiej róży z pigwowcem – powstaje ze świeżo zebranych, pochodzących z własnej plantacji owoców dzikiej róży i pigwowca. Wytwarzany dzięki ręcznemu przecieraniu składników przez sita. Owoce róży zawierają kwasy organiczne i flawonoidy, a związki odżywcze obecne w owocach pobudzają system odpornościowy. Mają działanie antybakteryjne, przeciwwirusowe, przeciwnowotworowe. W owocu bardzo ważnym i silnym antyoksydantem jest Likopen – zapobiega powstawaniu anemii, zwiększa aktywność metaboliczną i pozwala na sprawniejszą prace mózgu, utrzymuje skórę. Owoce dzikiej róży dzięki zawartości galaktolipidu wzmacniają tkankę stawową. Jego naturalnie gęsta konsystencja sprawia, że nadaje się świetnie jako nadzienie do domowych wypieków, doskonały do bułki, naleśników, nabiału. Polecane dzieciom, osobom starszym, a także kobietom w ciąży. Certyfikat Produktu Lokalnego Syrop z owoców róży – świeżo zebrane owoce dzikiej róży są przecierane ręcznie na sitach, aby uzyskać jak najwięcej miąższu, podany lekkiej pasteryzacji. Naturalnie gęsty, mocno pomarańczowy. Bogaty w witaminę C, galaktolipid, beta-karoten, likopen, bioflawonoidy, garbniki, pektyny, kwas foliowy. Owoce dzikiej róży mają właściwości wzmacniające organizm, podnoszą odporność, zapobiegają chorobom nowotworowym, anemii, zwiększają aktywność metaboliczną organizmu, pozwalają na sprawniejszą prace mózgu, poprawiają trawienie, eliminują toksyny z organizmu. Zawartość flawonoidów w owocach wzmacnia naczynia włosowate, które przynoszą korzyści w leczeniu chorób zapalnych tj. zapalenie kości i stawów. Polecany w okresie wzmożonych zachorowań; jesienno-zimowych oraz zimowo- wiosennych. Doskonały do herbaty, lemoniady, wody z miętą, jogurtu naturalnego, kefiru. Certyfikat Produktu Lokalnego, Lubelski Produkt Tradycyjny Sok z owoców róży niesłodzony – powstaje ze świeżych owoców dzikiej róży w wyniku ręcznego przecierania owoców na sitach, aby wydobyć z nich jak najwięcej miąższu (zawiera najwięcej składników zdrowotnych). Jest naturalnie gęsty, o mocno pomarańczowej barwie, w 100% z samych owoców. Bogaty w witaminę C, galaktolipid, beta-karoten, likopen, bioflawonoidy, garbniki, pektyny, kwas foliowy. Regularne picie soku poprawia samopoczucie, wygląd skóry, łagodzi trądzik, reguluje ciśnienie krwi, wspomaga organizm przy chorobach serca i wątroby, łagodzi ból gardła, wzmacnia system immunologiczny. Pomaga w schorzeniach mózgu i układu nerwowego. jest ważnym składnikiem wielu leczniczych mieszanek ziołowych. NIE ZAWIERA CUKRU. Zalecana dawka spożycia to 25-30 ml dziennie. Doskonały dla osób w każdym wieku. Używać do herbaty, wody, lemoniady, lodów. Certyfikat Produktu Lokalnego Konfitura Różana z Końskowoli – intensywny, naturalny, bardzo aromatyczny zapach róży zamknięty w słoiku. Konfitura powstaje ze świeżo, ręcznie zebranych płatków dzikiej róży rosy rugossy pochodzących z własnej plantacji położonej w otulinie Kazimierskiego Parku Krajobrazowego. Płatki dzikiej róży zawierają nienasycone kwasy tłuszczowe – głównie linolenowy, którego organizm sam nie produkuje. Zawierają witaminy C, B, K, E, magnez, garbniki, likopen, karoten. Likwidują stany zapalne skóry, oczyszczają organizm, wspomagają problem z bezsennością, koją nerwy, zmniejszają stres, stosuje się je w aromaterapii. Płatki róży dodadzą wyrazistości potrawom, podnosząc walory aromatyczne, są gwarancją niepowtarzalności. Można jej używać jako nadzienie do pączków, rogalików, aromatyzowania herbat lub kawy. Certyfikat Produktu Lokalnego, Lubelski Produkt Tradycyjny, Nominacja „Perła 2019” Syrop z płatków róży – duża zawartość olejków eterycznych. Uważany za frykas kulinarny, zawiera niepowtarzalny aromat, słodki smak. Syrop wytwarzany z ogromnej, świeżej ilości płatków, zbieranych ręcznie z własnej plantacji leżącej w otulinie Kazimierskiego Parku Krajobrazowego. Bogactwo witamin i minerałów, czyli wit. C, B, K, E, kwasu linolenowego, garbników. Wspomagają układ nerwowy, odpornościowy, pozytywnie działają na psychikę, zmniejszają stres, koją nerwy, wspomagają problemy z bezsennością, poprawiają koloryt skóry. Subtelny smak i aromat pachnących róż przywołujący zapach lata to doskonały do napojów (kawy, herbaty, wody), sorbetów, lemoniad, deserów, alkoholi, półprodukt do nalewki. Certyfikat Produktu Lokalnego, Lubelski Produkt Tradycyjny Konfitura z pigwowca – Pigwowiec – inaczej „polska cytryna”, nieco zapomniany owoc w Polsce. Posiada charakterystyczny zapach, wygląd oraz zawiera naturalną witaminę C -jest jej 3-5 kronie więcej niż w cytrusach, bardziej aktywna niż syntetyczna. Jako jeden z nielicznych owoców nie przyswaja zanieczyszczeń ze środowiska w szczególności metali ciężkich. Owoce pigwowca są źródłem pektyny i aminy, zawierają minerały takie jak potas, żelazo, magnez, wapń. Pigwowiec obniża ciśnienie krwi, posiada właściwości przeciwzapalne, przeciwreumatyczne. Owoce pigwowca wspomagają układ odpornościowy i wzmagają apetyt, mają też korzystny wpływ na odporność organizmu. Dodatek do potraw, ciast, deserów, sorbetów, twarogu. Świetnie sprawdzi się jako składnik drinków, lemoniad czy naturalny słodzik herbaty. Certyfikat Produktu Lokalnego Syrop z pigwowca – bardzo duża zawartość witaminy C. Jako jeden z nielicznych owoc nie przyswaja zanieczyszczeń ze środowiska w szczególność metali ciężkich. Intensywny aromat pigwowiec zawdzięcza głownie witaminie C – 35 ml syropu z pigwowca zaspokaja dzienne zapotrzebowanie człowieka. Polecany przede wszystkim w okresie wzmożonych przeziębień i ogólnemu osłabieniu organizmu dzięki swoim właściwościom przeciw zapalnym i wzmacniającym organizm. Syrop z pigwowca obniża ciśnienie krwi, posiada właściwości przeciwzapalne, przeciwreumatyczne, zawiera antyoksydanty zmniejszające ryzyko wystąpienia nowotworów, zmniejsza kaloryczność pokarmów. Używać go można, jako dodatek do herbaty, lemoniad, nalewki, jogurtu naturalnego, mas, ciast, sorbetów, sałatek owocowych i warzywnych. Doskonale zastępuje cytrynę w herbacie. Certyfikat Produktu Lokalnego Sok z pigwowca z Końskowoli – „polska cytryna” – prawdziwa bomba witaminowa. Tłoczony na zimno ze świeżo zebranych owoców pigwowca japońskiego. Sok to produkt unikalny o niepowtarzalnym smaku, w 100% naturalny, BEZ DODATKU CUKRU. Źródło witaminy C (dawka ok 30 ml dziennie), której organizm nie magazynuje, należy ją dostarczać. Zawiera sole mineralne tj. miedź, żelazo, potas, witaminy z grupy B, bardzo dużą ilość pektyn. Podnosi odporność organizmu, obniża ciśnienie, zapobiega powstawaniu zmian nowotworowych, reguluje poziom glukozy, zmniejsza ilość złego cholesterolu. Jest świetnym antydepresantem, działa uspokajająco i wyciszająco. Polecany dla dzieci, dorosłych osób starszych, kobiet w ciąży i karmiących, osób narażonych na duży wysiłek fizyczny. Zmniejsza kaloryczność pokarmów i wchłanianie cukrów. Jego zastosowanie w kuchni jest wszechstronne dodatek do herbaty, lemoniad, do zakwaszania barszczu, chrzanu, mas, ciast, galaretek, wody z miodem, sałatek owocowych i warzywnych, sosów Certyfikat Produktu Lokalnego, Lubelski Produkt Tradycyjny Dżem z czarnej porzeczki – tworzy wyjątkową kompozycję smakowo-zapachową. Czarna porzeczka od wieków znana jest ze swoich właściwości prozdrowotnych. Surowiec pochodzi z własnej plantacji. Owoce czarnej porzeczki cechuje przede wszystkim bardzo duża zawartość witaminy C (więcej znajdziemy tylko w owocach dzikiej róży i pigwowcu), A, B, biotynę, kwas foliowy, wapń, magnez, potas, żelazo oraz mikroelementy i kwasy organiczne, a także duża ilość naturalnego cukru. Porzeczki cechują również flawonoidy, które usuwają toksyny z organizmu i mogą zapobiegać rozwojowi chorób nowotworowych. Dzięki zawartości wysokiej ilości pektyn obniża poziom cukru w krwi, cholesterol, ciśnienie, hamuje miażdżyce. Polecane dla osób starszych szczególnie mających problemy z artretyzmem i reumatyzmem. Zaleca się stosowanie przetworów z czarnej porzeczki przy infekcjach górnych dróg oddechowych – zwłaszcza anginie, silnych migrenach, zaćmie, złej krzepliwości krwi, wypadaniu włosów. Pomagają oczyszczać organizm a także działają wzmacniająco. Zastosowanie do ciast, mas, bułeczki, naleśników, jako dodatek do mięs, drobiu, dziczyzny, czy wyjeść palcem ze słoiczka. Certyfikat Produktu Lokalnego Syrop z mniszka lekarskiego – powstaje ze świeżo zebranych kwiatów mniszka lekarskiego (mlecz). Bogactwo witamin i mikroelementów. Syrop używany jest przeciw przeziębieniom, zaleca się pić 1-2 łyżki dziennie, dodawać do herbaty. Wykorzystuje przede wszystkim działanie oczyszczające mniszka wpływające na prawidłowe funkcjonowanie wątroby, wzmacnia i wzbogaca apetyt. Mniszek dzięki zawartości wit. C i kwasów organicznych wykazuje właściwości przeciwrakowe przeciwszkorbutowe. Obniża poziom glukozy we krwi, oczyszcza krew, poprawia krążenie, działa przeciwnowotworowo. Picie syropu zaleca się szczególnie przy infekcjach górnych dróg oddechowych i kaszlu. To naturalne lekarstwo wykazuje działanie przeciwzapalne i dostarcza organizmowi wielu witamin wspomagających walkę z drobnoustrojami. Certyfikat Produktu Lokalnego Syrop z malin – posiada właściwości rozgrzewające i napotne. Powstaje ze świeżo zbieranych malin pochodzących z własnej plantacji znajdującej się na terenie Kaźmierskiego Parku Krajobrazowego. Bogactwo witamin i mikroelementów potrzebnych organizmowi. Zawiera wit. A, C, E, wapń, olejki eteryczne. Dzięki właściwościom prozdrowotnym i leczniczym syrop używany jest przy leczeniu przeziębień, grypy, infekcji. Zalecany w przypadku niedokrwistości dzięki dużej ilości żelaza i miedzi, reguluje ciśnienie, wzmacnia serce. Hamuje działanie wolnych rodników, które mają wpływ na starzenie się organizmu. Zalecany w okresach spadku odporności organizmu. Syrop to również źródło dietetycznych aktywności prozdrowotnych dla dzieci, dorosłych i osób starszych. Polecany jako dodatek do herbaty, lemoniad, wody, deserów, lodów, jogurtu. Certyfikat Produktu Lokalnego Email: Ten adres pocztowy jest chroniony przed spamowaniem. Aby go zobaczyć, konieczne jest włączenie w przeglądarce obsługi JavaScript.", "url": "https://lodr.konskowola.pl/www_m/index.php/lubelska-e-spizarnia/1402-manufaktura-rozana", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura różana z Końskowoli"}