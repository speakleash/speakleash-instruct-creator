{"meta_description": "Manufaktura Różana znajduje się w miejscowości Stara Wieś w gminie Końskowola. Wytwarzane są w niej przetwory z płatków róży, owoców róży, pigwowca, dyni jadalnej", "title": "Manufaktura Różana", "content": "Manufaktura Różana znajduje się w miejscowości Stara Wieś w gminie Końskowola. Wytwarzane są w niej przetwory z płatków róży, owoców róży, pigwowca, dyni jadalnej. Manufaktura Różana zlokalizowana jest w miejscowości Stara Wieś, zaledwie 19 km od Puław. Produkt znajduje się na liście Certyfikowanych Produktów Polskiej Marki Turystycznej Krainy Lessowych Wąwozów. Manufaktura Różana jest rodzinnym gospodarstwem, które od 10 lat dzieli się z innymi swoją pasją i zamiłowaniem do róż. Plantacja położona jest w niewielkiej miejscowości Stara Wieś, która znajduje się w gminie Końskowola, gdzie od dawna pielęgnowane są długie i bogate tradycje uprawy krzewów i roślin ozdobnych. Warto podkreślić, że tradycje różane w tym regionie zostały zapoczątkowane przez miłośniczkę kwiatów i ogrodów Księżną Izabelę z Czartoryskich, dzięki której w Końskowoli powstał pierwszy ogród różany. Manufaktura Różana tworzy przetwory z płatków i owoców dzikiej róży oraz pigwowca, pochodzących z prywatnego gospodarstwa, a ich podstawą są stare, tradycyjne babcine przepisy. Ponadto produkcja przetworów odbywa się bez udziału dodatkowych konserwantów i substancji chemicznych. Konfitury powstałe w Manufakturze Różanej zachwycają swoim zapachem oraz smakiem, a dodatkowo zawierają cenne źródła witamin i minerałów. • Konfitura z owoców róży – idealna do ciast, deserów, jak i również do posmarowania ulubionego pieczywa. • Mus z owoców dzikiej róży z pigwowcem – dzięki idealnej gęstej konsystencji nadaje się świetnie jako nadzienie do domowych wypieków, doskonały do bułki, naleśników oraz nabiału. • Syrop z owoców róży – doskonały do herbaty, lemoniady, wody z miętą, jogurtu naturalnego oraz kefiru. • Sok z owoców róży bez cukru – nie zawiera cukru, dzięki czemu świetnie nadaje się do herbaty, wody, lemoniady oraz lodów. • Konfitura Różana z Końskowoli – można jej używać jako nadzienie do pączków, rogalików, aromatyzowania herbat lub kawy. • Syrop z płatków róży – posiada dużą zawartość olejków eterycznych, zawiera niepowtarzalny aromat oraz słodki zapach. Spełni się idealnie jako dodatek do napojów, sorbetów, lemoniad, deserów, alkoholi oraz jako półprodukt do nalewki. • Konfitura z pigwowca – świetny jako dodatek do potraw, ciast, deserów, sorbetu oraz twarogu oraz idealnie sprawdzi się jako składnik do drinków, lemoniad czy naturalny słodzik herbaty. • Syrop z pigwowca – można go używać jako dodatek do herbaty, lemoniad, nalewki, jogurtu naturalnego, mas, ciast, sorbetów, sałatek owocowych i warzywnych. Doskonale zastępuje cytrynę w herbacie. • Sok z pigwowca z Końskowoli – bez dodatku cukru, zmniejsza kaloryczność pokarmów i wchłanianie cukrów, dzięki czemu jest idealnym dodatkiem do herbat, lemoniad, zakwaszania barszczu, chrzanu, mas, ciast, galaretek, wody z miodem, sałatek owocowych i warzywnych oraz sosów. • Syrop z mniszka lekarskiego – zaleca się picie go przy infekcjach górnych dróg oddechowych i kaszlu, wykazuje działanie przeciwzapalne oraz dostarcza organizmowi wielu witamin wspomagając walkę z drobnoustrojami. • Żelki z dyni – jest to świetna przekąska dla dużych i małych, która gwarantuje 100% naturalności i zdrowia. Manufaktura Różana zaprasza na wizyty degustacyjne, podczas których można spróbować różanych przysmaków, poznać walory zdrowotne dzikiej róży oraz pigwowca, a także zwiedzić małą przetwórnię i wsłuchać się w opowieści o historii zastosowania róży w sztuce kulinarnej.", "url": "https://www.kraina.org.pl/ogloszenia/miejsce/obiekt-certyfikowany/manufaktura-rozana", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura różana z Końskowoli"}