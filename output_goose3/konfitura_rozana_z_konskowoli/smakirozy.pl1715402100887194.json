{"meta_description": "Róża - królowa pośród innych kwiatów. Manufaktura Różana to rodzinne gospodarstwo które od lat zajmuje się ta wspaniałą rośliną. W naszym domu od lat, można", "title": "O nas", "content": "Róża – królowa pośród innych kwiatów. Manufaktura Różana to rodzinne gospodarstwo które od lat zajmuje się ta wspaniałą rośliną. W naszym domu od lat, można powiedzieć „od zawsze” wytwarzane były przetwory z kwiatów i owoców róż. Zalety tych domowych specjałów przez lata doceniane były jedynie przez domowników i najbliższych przyjaciół rodziny. Łącząc tradycje i pasje w 2013 roku powstała mała przetwórnia, która specjalizuje się w różanych przetworach. Nasze zamiłowanie do tej wspaniałej rośliny przekazujemy poprzez aromat i „zdrowie” zamknięte w słoiczkach. Nasze gospodarstwo od lat specjalizuje się w produkcji sadzonek róż. Łącząc pasję oraz zamiłowanie do tych wspaniałych roślin, które są wymagające , ale odpłacają za troskę: barwą, zapachem, zniewalającym pięknem. Bogata tradycja rodzinna oraz regionu sprawiła, że różana pasja znalazła swe odzwierciedlenie również w domowej kuchni. W raz z nastającą „modą” na zdrową żywność, a także coraz większe zainteresowanie produktami tradycyjnymi założyliśmy plantacje dzikiej róży aby móc dawać innym przyjemność z tych domowych specjałów. Gmina Końskowola to zagłębie polskiego szkółkarstwa, tradycja uprawy krzewów oraz róż sięga XIX w. – czasów Księżnej Izabelli Czartoryskiej, która w 1804r. założyła ogród w stylu angielskim oraz pierwszą szkółkę drzew i krzewów ozdobnych. Naszym największym atutem jest stała dbałość o jakość produktów. Dbamy o to aby była w nich jak największa zawartość jakże cennych dla naszego zdrowia witamin i minerałów. Każdy produkt tworzony jest z sercem. Manufaktura Różana to przetwory z płatków i owców dzikiej róży, pigwowca, czarnej porzeczki. Surowce pochodzą z własnych plantacji leżących w pięknej otulinie Kazimierskiego Parku Krajobrazowego. W produkcji opieramy się na starych, tradycyjnych przepisach, przekazywanych z pokolenia na pokolenie. W dużej mierze jest ona ręczna. Oferta Manufaktury Różanej jest tak bogata, że każdy znajdzie coś dla siebie. W swojej ofercie mamy: Konfitura różana z Końskowoli, Syrop z płatków dzikiej róży, Konfitura z owoców róży, Mus z owoców dzikiej róży z dodatkiem pigwowca, Sok z owoców dzikiej róży, Syrop z owoców dzikiej róży, Konfitura z pigwowca, Syrop z pigwowca, Sok z pigwowca z Końskowoli, Dżem z czarnej porzeczki, Syrop z mniszka lekarskiego, Syrop z malin, Sok z czerwonej porzeczki, Sok z czarnej porzeczki. Przetwory Manufaktury Różanej są doceniane na różnych kiermaszach oraz festiwalach o czym świadczy całkiem pokaźne grono nagród, wyróżnień i dyplomów. 7 produktów wpisanych jest na Listę Produktów Tradycyjnych, wszystkie współtworzą Markę Produktów Lokalnych przy współpracy z LGD „Zielony Pierścień”. Konfitura z owoców dzikiej róży w 2015 roku otrzymała „Perę” dla Produktu Tradycyjnego, natomiast Konfitura różana z Końskowoli nominację w 2019 roku do tej nagrody. Dodatkowo tygodnik „Wprost” wyróżnił Manufakturę Różaną nagrodą „Orzeł Polskiego Rolnictwa” 2019. Wychodząc naprzeciw gościom i turystom cały subregion trójkąta turystycznego Kazimierz Dolny – Nałęczów – Puławy powstała Izba Produktu Lokalnego znajdująca się przy Manufakturze Różanej. Jest to miejsce gdzie można bezpośrednio skosztować i nabyć przetwory różane i nie tylko. Przetwory stanowią cenne źródło witaminy C. Od wieków znane są zdrowotne i smakowe właściwości dzikiej róży. Roślina ta szczególnie polecana jest dla osób ciężko pracujących, narażonych na stres, a także w podeszłym wieku. Ale tak naprawdę DLA KAŻDEGO Z NAS. Delikatna nuta róży sprawia że nasze przetwory to idealny dodatek do ciast, zimnych i ciepłych deserów, herbat czy wody, a także gratka dla wszystkich szukających lata w kuchni przez cały rok. Celem Manufaktury Różanej jest promocja tradycyjnych ( czasami zapomnianych) produktów, mających związek z regionem i wspomnieniami z dzieciństwa. Każdy może odkrywać nowe smaki i rozkoszować się smakiem oraz aromatem.", "url": "https://smakirozy.pl/o-nas/", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura różana z Końskowoli"}