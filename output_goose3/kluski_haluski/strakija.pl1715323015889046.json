{"meta_description": "Przepis na oryginalne podhalańskie danie. Wyśmienite haluszki, które z pewnością Ci zasmakują. Sprawdź nasz prosty przepis i zrób je sam już dziś!", "title": "Haluszki - góralskie kluski, których musisz spróbować - Strakija", "content": "Haluszki, gałuszki, hałuski czy kluski scykane to nazwa tego samego dania, którego skosztować można podczas pobytu w górach. Oryginalnie pochodzi ze Słowacji i ma też sporo wspólnego z tyrolskimi spatzlami, ale można je powszechnie spotkać także na polskim Podhalu i w Beskidach. Góralskie szare kluski, jak się je czasem nazywa to bardzo prosta, ale jednocześnie smaczna i sycąca potrawa, którą można podawać z różnymi dodatkami, choć najbardziej klasyczna wersja to bryndzowe haluszki, czyli kluski serwowane z serem i skwarkami z boczku. Haluszki to kluski z surowych ziemniaków i mąki. W oryginalnej, słowackiej wersji robiło się je tylko z tych dwóch składników z dodatkiem soli. Do tartych ziemniaków należy dodać mąkę w takiej ilości, żeby się wchłonęła. Następnie ciasto układa się cienką warstwą na talerzu lub desce i małymi porcjami wrzuca do wrzącej wody. Ten proces nazywa się na Podhalu scykaniem i dał jedną z wersji nazw tych klusek. Z takiego gotowania bierze się też ich nieregularny kształt i charakterystyczny wygląd. Z kolei surowe ziemniaki nadają im szarawą barwę. Z czasem przepis na hałuszki lub gałuszki ewoluował i powstały jego regionalne odmiany. Obecnie zaś wiele gospodyń na Podhalu i w Beskidach szczyci się tym, że ma swój własny, „tajemniczy” przepis, żeby kluski smakowały jak najlepiej. Najczęstszą zmianą w stosunku do oryginalnego przepisu jest dodawanie gotowanych ziemniaków zamiast surowych. Często także spotyka się dodawanie do ciasta jajka. W sporym garnku zagotować osoloną wodę. Ciasto wyłożyć cienką warstwą na talerz lub deskę, a następnie oddzielać małe porcje wprost do wrzącej wody. Gdy kluski wypłyną, odczekać 3 do 5 minut aż będą miękkie i odcedzić. Wyłożyć do odparowania.", "url": "https://strakija.pl/blog/haluszki-goralskie-kluski-ktorych-musisz-sprobowac", "category": "małopolskie", "sub_category": "Gotowe dania i potrawy", "phrase": "Kluski hałuski"}