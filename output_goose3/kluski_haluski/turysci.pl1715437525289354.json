{"meta_description": "Podhale zachwyca nie tylko pięknymi widokami, ale również doskonałą kuchnią. Chociaż słynie przede wszystkim z serów, które na południu kraju możemy kupić wszędzie, warto spróbować też innych rarytasów. Jedliście kiedyś hałuski?", "title": "Jak nazywa się potrawa ze zdjęcia? Na Podhalu są prawdziwym przysmakiem", "content": "Podhale zachwyca nie tylko pięknymi widokami, ale również doskonałą kuchnią. Chociaż słynie przede wszystkim z serów, które na południu kraju możemy kupić wszędzie, warto spróbować też innych rarytasów. Jedliście kiedyś hałuski? Hałuski lub Gałuszki to regionalne kluski, przyrządzane z tartych ziemniaków, mąki oraz soli. Do utartych ziemniaków dodaje się tzw. krochmal, czyli gęstą odstoinę powstałą po odlaniu wody z ziemniaków. Następnie dodaje się trochę mąki by zagęścić masę i gotuje we wrzątku. Można je podawać na przykład z serem, skwarkami lub sosem grzybowym, jak użytkowniczka Instagrama @dyda.aa. Bardziej popularna jest jednak słowacka odmiana tej potrawy, czyli halušky z gotowanych ziemniaków i większej ilości mąki oraz jajek. Uznawane są w tym kraju za potrawę narodową. Podobne kluski popularne są również w Tyrolu pod nazwą Spätzle. Na Ukrainie галушки mają nawet swój pomnik. Zwiedzając różne regiony świata warto próbować regionalnych przysmaków. Na Podhalu ogromną popularnością cieszą się oscypki, jednak jeżeli będziecie mieli okazje spróbować ziemniaczanych klusek, koniecznie z niej skorzystajcie. Macie jakieś swoje ulubione potrawy regionalne? Dajcie znać w komentarzach na Facebooku", "url": "https://turysci.pl/podhale-101020-so-prawdziwy-przysmak", "category": "małopolskie", "sub_category": "Gotowe dania i potrawy", "phrase": "Kluski hałuski"}