{"meta_description": "", "title": "Bacówka Towary Tradycyjne", "content": "Bacówka Towary Tradycyjne powstała z zamiłowania do polskiej kuchni. Czerpiemy to, co najlepsze z polskiej tradycji kulinarnej. W naszej ofercie znajdują się produkty wyróżnione znakiem Jakość Tradycja, jak Kabanosy z dziczyzny, oraz produkty wpisane na Listę Produktów Tradycyjnych dla województwa małopolskiego, w tym nasza topowa Kiełbasa Swoja z Rajbrotu. Produkujemy w Polsce, w niewielkiej miejscowości Rajbrot, ulokowanej w malowniczym krajobrazie małopolskich pól i lasów. Surowce staramy się pozyskiwać od lokalnych dostawców, wybierając wysokiej jakości mięso oraz przyprawy. Choć gro naszych działań skupia się na tradycji, nie unikamy nowości i stale rozwijamy nasz asortyment. Dzięki temu oprócz wędlin posiadamy także bogaty wachlarz dań gotowych i produktów garmażeryjnych. Pod marką Bacówka Towary Tradycyjne dostępne są także produkty z naszej spiżarni, pochodzące od starannie wybranych dostawców. Na półkach dumnie prezentują się znakomite przetwory, polskie miody, makarony tradycyjnie przygotowywane na bazie świeżych jaj, czy też ręcznie robione czekolady z małopolskiej manufaktury, która szczyci się wysoką jakością oraz uznaniem na rynku słodkości. Zapraszamy na zakupy!", "url": "https://galeriamlociny.pl/shopinfos/3058-bac%C3%B3wka-towary-tradycyjne/", "category": "małopolskie", "sub_category": "Mięso świeże oraz produkty mięsne", "phrase": "Kiełbasa swoja z Rajbrotu"}