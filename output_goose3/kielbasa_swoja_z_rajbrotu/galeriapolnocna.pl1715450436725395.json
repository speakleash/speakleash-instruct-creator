{"meta_description": "", "title": "Bacówka - produkty garmażeryjne w Galerii Północnej", "content": "Tradycyjne wędliny, domowe konfitury, pasztety, sery korycińskie, sery słowackie, przepyszne domowe pierogi, a także przetwory z grzybów to wyroby, z który słynie Bacówka Towary Tradycyjne. Nasza firma powstała w 2002 r., w niewielkiej, górskiej miejscowości Rajbrot, w okolicy Krakowa. Wszystkie produkty, jakie oferujemy, słyną z wyjątkowego aromatu i niezapomnianego smaku. Dzieje się tak za sprawą stosowania dawnych, sprawdzonych receptur, a także używania wysokiej jakości składników. Skupiamy się głównie na produkcji tradycyjnych polskich wędlin klasy Premium i wyrobów garmażeryjnych, ale nasza spiżarnia obfituje również w domowe makarony, przetwory warzywne, czy też wyroby bezglutenowe. Nasza oferta skierowana jest również dla zwolenników produktów wegetariańskich. Idziemy z duchem czasu, w związku z tym nieustannie rozwijamy naszą produkcję o nowe produkty, będące spełnieniem Państwa potrzeb i oczekiwań. Chcąc zapewnić najwyższej jakości produkty, współpracujemy z małymi, rodzinnymi gospodarstwami. Nasze starania doceniają nie tylko Klienci, którzy bardzo chętnie robią u nas zakupy. Jesteśmy laureatami wielu prestiżowych wyróżnień. Są to m.in. nagrody: „Perła 2012”, „Smaki Regionów”, „Najlepsze w Polsce”, „Natura food 2014”, „Agro Polska 2015”, „Dobra Marka 2016 – Jakość, Zaufanie, Renoma\", czy też Znak „Jakość Tradycja” 2017. Naszym najświeższym osiągnięciem i dumą jest wpisanie następujących produktów na Listę Produktów Tradycyjnych: Szołdra z Rajbrotu, Kiełbasianka z Rajbrotu, Kiełbasa Swoja z Rajbrotu, Szynka Lipnicka. Zapraszamy do spróbowania staropolskich wędlin oraz innych wyrobów tradycyjnych w naszym sklepie w Galerii Północnej (poziom 0).", "url": "https://www.galeriapolnocna.pl/bacowka", "category": "małopolskie", "sub_category": "Mięso świeże oraz produkty mięsne", "phrase": "Kiełbasa swoja z Rajbrotu"}