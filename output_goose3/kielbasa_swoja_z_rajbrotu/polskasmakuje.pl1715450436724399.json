{"meta_description": "", "title": "KIEŁBASIANKA Z RAJBROTU", "content": "Kiełbasianka z Rajbrotu to znakomity farsz z Kiełbasy swojej zamknięty w poręcznym słoiku. Rajbrot to wieś włączona do obszaru chronionej przyrody Wiśnicko-Lipnickiego Parku Krajobrazowego oraz Obszaru Chronionego Krajobrazu Pogórza Wiśnickiego za sprawą niezwykle widokowego położenia oraz braku przemysłu ciężkiego, gdzie wielu mieszkańców trudni się uprawą pól i hodowlą trzody chlewnej. Kiełbasianka stanowi przysmak znany od lat. Mięso wieprzowe z dodatkiem aromatycznych przypraw, dzięki smarownej konsystencji oraz wygodnej formie przechowywania cieszy się niesłabnącą popularnością wśród miłośników mięsa. Utrwalanie farszu kiełbasianego poprzez obróbkę termiczną to wiekowa metoda konserwacji. Przetrzymywane w chłodzie piwnic słoje z mięsiwem były najlepszym posiłkiem podczas ciężkich prac polowych. Dziś, dzięki zachowaniu przepisów sprzed kilkudziesięciu lat, na podstawie których powstaje kiełbasianka Bacówki, możemy cieszyć się smakiem wędlin w słoikach jak wiele pokoleń przed nami.", "url": "https://www.polskasmakuje.pl/produkt/kielbasianka-z-rajbrotu/", "category": "małopolskie", "sub_category": "Mięso świeże oraz produkty mięsne", "phrase": "Kiełbasa swoja z Rajbrotu"}