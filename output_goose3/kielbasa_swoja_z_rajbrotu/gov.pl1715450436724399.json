{"meta_description": "Produkt wpisany na listę produktów tradycyjnych w dniu 2018-11-16 w kategorii Produkty mięsne w woj. małopolskim.", "title": "Kiełbasianka z Rajbrotu - - Portal Gov.pl", "content": "Kiełbasa w słoiku z mięsa wieprzowego, grubo rozdrobnionego z galaretką. Przyjmuje kształt słoika, w którym jest przechowywana. Charakterystyczny dla tego typu wyrobów z wyczuwalnym smakiem i zapachem użytych przypraw. Rajbrot to wieś w Karpatach Zachodnich przynależąca do dwóch jednostek geograficznych Pogórza Wiśnickiego i Beskidu Wyspowego. Góry otaczające wieś są zalesione i otaczają ją ze wszystkich stron. Duże zalety przyrodnicze i widokowe okolicy, brak ciężkiego przemysłu, rolnictwo tradycyjne to cechy, dzięki którym wieś włączona została do obszaru chronionej przyrody Wiśnicko-Lipnickiego Parku Krajobrazowego oraz Obszaru Chronionego Krajobrazu Pogórza Wiśnickiego. Wielu mieszkańców tych terenów trudni się uprawą pól i hodowlą trzody chlewnej. Mięso pozyskiwane z tuczników wykorzystywane jest na różnego rodzaju przetwory mięsne. Utrwalanie farszu kiełbasianego poprzez obróbkę termiczną było najstarszą i najczęściej stosowaną metodą konserwacji. Przetrzymywane w chłodzie piwnic był najlepszym posiłkiem podczas ciężkich prac polowych. W latach wcześniejszych zamknięta w słoikach farsz z kiełbasy pasteryzowano w piecu chlebowym. Również i dziś, pomimo upływu czasu i mechanizacji, możemy cieszyć się tym samym smakiem wędlin w postaci farszu, pasteryzowanych w słoikach dzięki zachowaniu przepisów sprzed kilkudziesięciu lat. Obecnie kiełbasa zamknięta w słoiku – kiełbasianka doskonale sprawdza się przy wielu okazjach, a smak i aromat domowych, samodzielnie przyrządzonych wędlin w słoikach i przywołuje niepowtarzalny smak wielu pokoleń.", "url": "https://www.gov.pl/web/rolnictwo/kielbasianka-z-rajbrotu", "category": "małopolskie", "sub_category": "Mięso świeże oraz produkty mięsne", "phrase": "Kiełbasa swoja z Rajbrotu"}