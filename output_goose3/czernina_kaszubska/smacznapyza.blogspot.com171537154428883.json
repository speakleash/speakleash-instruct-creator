{"meta_description": "najlepsze przepis na domowe jedzenie", "title": "Czernina, czarnina, czarna polewka - na gęsinie", "content": " • CZERNINA - 250 ml krwi gęsiej albo kaczej, może być mrożona . Kiedyś powszechnie wykorzystywało się wszystkie części zwierzęcia, łącznie z krwią. Dzisiaj używamy raczej tylko mięsa i to takiego z lepszych kawałków. Przeciwnikom tego dania przypomnę jednak, że do kaszanki też dodaje się krew.Czernina to było u nas w domu świąteczne danie. Na bożonarodzeniowy rodzinny obiad Babcia kupowała żywą gęś i z jej krwi później gotowała tę zupę. Dzieciom dość długo wciskano bajkę, że to zupa z czekoladą w co dość łatwo wierzyliśmy z powodu koloru i słodkawego smaku. Kiedy jednak prawda wyszła na jaw nie zniechęciło mnie to i dalej czerninę jadam uważając ją za prawdziwy pprzysmak - oczywiście jeśli jest dobrze przygotowana i przyprawiona.Wiesz co to takiego gęsie pipki ? Są pyszne !czas przygotowania : ok. 45 minut + 3 godz. na ugotowania rosołuROSÓŁ - szyjki bez skóry i żołądki zalałam zimną wodą i gotowałam ok. 1,5 godziny na wolnym ogniu. Po tym czasie dorzuciłam oczyszczone warzywa z włoszczyzny, opaloną cebulę i przyprawy. Z cukru zrobiłam na suchej patelni karmel i też dodałam do garnka. Gotowałam jeszcze prawie 2 godziny aż mięso odchodziło od kości. Przecedziłam.CZERNINA - śliwki suszone, rodzynki i wiśnie zalałam dwiema szklankami rosołu i gotowałam aż były mięciutkie. Jałowiec i ziele angielskiej utłukłam w moździerzu, dodałam do owoców razem z pokrojonym w kostkę jabłkiem i majerankiem. Gotowałam razem jeszcze 10-15 minut. Zmiksowałam.Krew miałam mrożoną - dzień wcześniej wyjęłam pojemnik z zamrażarki i zostawiłam w lodówce żeby powoli się rozpuściła. Do surowej krwi o temp. pokojowej dodałam ocet i mąkę. Rozmieszałam bardzo dokładnie żeby nie było żadnych grudek. W garnku zagotowałam pozostały litr rosołu. Mieszając intensywnie rózgą cienkim strumieniem wlałam zawiesinę z krwi, octu i mąki. Cały czas mieszając doprowadziłam do wrzenia. Dodałam przecier z owoców a następnie całą zupę przecedziłam i przetarłam przez sito. Doprawiłam do smaku solą, świeżo zmielonym pieprzem i listkami świeżego tymianku. Gdyby zupa była zbyt kwaskowa można dosłodzić niewielką ilością miodu.Czerninę podaję z małymi kluskami ziemniaczanymi , kawałeczkami gotowanej gęsiny (mięsa i żołądków) a także pokrojonymi w paski śliwkami z octu i marynowaną dynią.", "url": "https://smacznapyza.blogspot.com/2014/11/czernina-czarnina-czarna-polewka-na.html", "category": "pomorskie", "sub_category": "Gotowe dania i potrawy", "phrase": "Czernina kaszubska / Czôrnina"}