{"meta_description": "", "title": "Miodówka Pogórska wśród małopolskich specjałów", "content": "Miodówka Pogórska trafi na listę produktów tradycyjnych Małopolski. Zdecydowała o tym specjalna kapituła województwa. Miodówka Pogórska to już drugi po Siuśpaju, czyli kaszy ze śliwkami produkt z Gminy Tarnów doceniony przez marszałka Małopolski. – Warto zajrzeć do babcinych spiżarni, bo takich produktów może kryć się w nich więcej. Ja znalazłem tam nalewkę miodową. To jest nalewka na miodzie spadziowym, bardzo wartościowym. Dodatkowo dodajemy różne zioła i przyprawy, które nadają właśnie ten specyficzny, słodko – kwaśny, ostry smak. – mówi Robert Kozioł producent miodówki pogórskiej. To ważne wydarzenie dla Gminy Tarnów – mówi Piotr Pawlina rzecznik gminy. – To kolejny dowód na to, że mimo, iż jesteśmy gminą podmiejską, posiadamy swoją własną tradycję. – dodaje Pawlina. Miodówka pogórska trafi na listę produktów tradycyjnych za klika miesięcy. Nalewkę można przyrządzić samodzielnie. Dokładny przepis będzie można znaleźć na stronie ministerstwa rolnictwa.", "url": "https://www.it.tarnow.pl/miodowka-pogorska-wsrod-malopolskich-specjalow/", "category": "małopolskie", "sub_category": "Napoje (alkoholowe i bezalkoholowe)", "phrase": "Miodówka pogórska"}