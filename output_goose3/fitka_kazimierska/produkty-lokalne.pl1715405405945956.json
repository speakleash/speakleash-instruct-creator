{"meta_description": "", "title": "Fitka na duży głód", "content": "Fitka Kazimierzowska to potrawa, którą stworzono z myślą o zaspokojeniu głodu jak największej ilości osób – podobnie jak bigos oraz żurek. Zupę wytwarza się z resztek, jakie praktycznie każdej pani domu poniewierają się w spiżarce. Fitka to zupa o pomarańczowo-brązowej barwie, mętna, z kawałkami marchewki, cebuli oraz skwarkami słoniny lub boczku i ziarnami kaszy jęczmiennej. Początkowo wytwarzano ją na terenie powiatu kazimierskiego, gdzie mocno zakorzeniona jest tradycja uprawiania warzyw i owoców – około 80% ogólnej powierzchni stanowią użytki rolne. Dominującymi uprawami w powiecie są zboża oraz warzywa. Produkcję wysokiej jakości płodów rolnych umożliwiają rolnikom bardzo dobre jakościowo gleby, sprzyjający klimat oraz brak większych zakładów przemysłowych na tym terenie, które mogłyby powodować ewentualne zanieczyszczenia. Najstarsi mieszkańcy powiatu powiadają, że przepis na fitkę przekazywano podczas kursów kulinarnych dla gospodyń wiejskich w latach 60-tych ubiegłego wieku. Źródła podają, że głównymi składnikami zupy były ziemniaki, marchew, pietruszka, pomidory, śmietana i skwarki lub stopione masło. Obecnie fitka nadal jest popularna wśród gospodyń domowych, które dodają jednak więcej warzyw, a mniej tłuszczu powodując, że fitka, jest bardziej “fit”.", "url": "https://produkty-lokalne.pl/fitka-na-duzy-glod,256", "category": "świętokrzyskie", "sub_category": "Gotowe dania i potrawy", "phrase": "Fitka kazimierska"}