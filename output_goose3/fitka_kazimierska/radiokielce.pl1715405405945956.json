{"meta_description": "O tym, jak zachęcić dzieci do nauki języka obcego w wakacje rozmawialiśmy w programie „Stacja wakacje”.", "title": "Jak uczyć dzieci języka obcego w okresie wakacji?", "content": "O tym, jak zachęcić dzieci do nauki języka obcego w wakacje rozmawialiśmy w programie „Stacja wakacje”. Kama Kępczyńska-Kaleta, nauczycielka i ekspert Komisji Europejskiej w dziedzinie edukacji nieformalnej mówi, że najważniejszą zasadą jest rezygnacja z podręcznika. Dzieci powinny się bawić. Jak mówi, taki sposób doskonale działa na uczestników obozów językowych, które organizuje. Młodzież uczy się języków naturalnie – obserwując otoczenie i rozmawiając. Ważne, żeby nauka sprawiała radość – można na przykład tłumaczyć napisy na koszulkach. Warto łączyć poznawanie słówek z aktywnością artystyczną, na przykład teatralną czy muzyczną.", "url": "https://radiokielce.pl/415551/jak-uczyc-dzieci-jezyka-obcego-w-okresie-wakacji-110143/", "category": "świętokrzyskie", "sub_category": "Gotowe dania i potrawy", "phrase": "Fitka kazimierska"}