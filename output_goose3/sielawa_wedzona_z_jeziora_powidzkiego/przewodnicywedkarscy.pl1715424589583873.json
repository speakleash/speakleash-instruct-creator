{"meta_description": "", "title": "Jezioro Powidzkie – Powidz – wyprawy z przewodnikiem wędkarskim", "content": "Jezioro Powidzkie znajduje się na terenie Pojezierza Gnieźnieńskiego i jest jeziorem polodowcowym typu sielawowego. Wielkość jeziora to około 1100 ha, a głębokość maksymalna 46 m. Średnia głębokość jeziora 11 m. Długość linii brzegowej około 30 km, a powierzchnia wysp około 1,6 ha. Gatunki ryb występujących w jeziorze to głównie sielawa, szczupak, okoń, lin, karaś, sum, leszcz, węgorz, płoć, wzdręga, krąp. Woda w jeziorze jest bardzo czysta i obfitująca w roślinność podwodną oraz górki, ostre spady i wypłycenia. Wędkarsko jezioro jest bardzo urozmaicone. Woda słynie z dużych szczupaków, które są tutaj regularnie łowione. Zapraszamy na jedno i kilkudniowe wyprawy z profesjonalnym przewodnikiem na Jezioro Powidzkie w poszukiwaniu wielkich szczupaków. Ekskluzywne wyprawy wędkarskie z profesjonalnym przewodnikiem, ukierunkowane wyłącznie na połów szczupaków i okoni na Jeziorze Powidzkim. Ekskluzywne wyprawy dla 1-2 osób. Wyprawy trwające od 1 do kilku dni. Zapraszamy w sezonie od 01.05 do 31.12! Dostępność łowiska  Dostęp do najlepszych łowisk zapewnia łódź z silnikiem elektrycznym (zakaz używania silników spalinowych). Wędkowanie z brzegu jest stosunkowo trudne i mało optymalne. Dobre miejsca połowu drapieżników znajdują się tylko w określonych miejscach, które doskonale zna nasz przewodnik. Rekomendowane metody połowu  Podstawową metodą połowu ryb drapieżnych jest oczywiście spinning lub casting z użyciem przynęt sztucznych. Dobrą metodą jest także trolling. Drapieżniki można także łowić na sztuczną muchę. Limity i ograniczenia  Na naszych wyprawach na Jezioro Powidzkie preferujemy metodę złów i wypuść. Po wyholowaniu ryby, robimy zdjęcia i delikatnie wypuszczamy szczupaka z powrotem do wody. Dzięki takim praktykom mamy możliwość nawet kilkukrotnego złowienia tego samego szczupaka. Z łowiska można zabrać dziennie 1 szczupaka na osobę w rozmiarze 50-70 cm. Wszystkie pozostałe szczupaki wypuszczamy z powrotem do wody. Jednostki pływające, na które zabieramy naszych Gości, to głównie łodzie aluminiowe 4,5-5 m z silnikami elektrycznymi (zakaz używania silników spalinowych). Łódź przewodnika jest wyposażona w profesjonalną echosondę. Na naszych jednostkach jest komfortowo i bezpiecznie. Oczywiście dla naszych Klientów zapewniamy zakwaterowanie. Noclegi w zależności od preferencji – od prywatnych kwater, poprzez pensjonaty i hotele, a skończywszy na hotelach SPA. Termin: Terminy do ustalenia indywidualnego w sezonie od 01.05 do 31.12.  Czas trwania: od 1 dnia łowienia (8-10 godzin dziennie) do kilku dni.  Dojazd: we własnym zakresie (samochód prywatny).  Ilość uczestników: 1-2 osoby. Możliwość zorganizowania wyprawy dla większych grup.  Zakwaterowanie: Noclegi są w zależności od preferencji – od prywatnych kwater, poprzez pensjonaty i hotele, a skończywszy na hotelach SPA. Noclegi są płatne dodatkowo.  Wyżywienie: we własnym zakresie.  Łowisko: duże jezioro.  Przewodnik wędkarski: profesjonalny przewodnik w cenie podczas całej wyprawy. Najlepszy specjalista szczupakowy z Jeziora Powidzkiego.  Cena:  – 608 zł od osoby za 1 dzień łowienia.  – 816 zł za dwie osoby za 1 dzień łowienia.  – przy większych grupach wycena indywidualna.  Cena skalkulowana została przy powyższych założeniach i w niektórych przypadkach podana cena może ulec zmianie, ponieważ jest zależna od wielu czynników, jak np. ilość uczestników, dostępność danych typów łodzi, itp. Więcej informacji na zapytanie udzieli Państwu nasz Dział Obsługi Klienta. Cena zawiera podatek VAT.  W cenie:  – profesjonalny przewodnik wędkarski.  – dojazd przewodnika na miejsce.  – łódź z silnikiem elektrycznym (zakaz używania silników spalinowych).  – sprzęt wędkarski oraz przynęty.  – ubezpieczenie NNW i KL.  – obowiązkowa składka na Turystyczny Fundusz Gwarancyjny.  Płatne dodatkowo: zakwaterowanie.  We własnym zakresie:  – dojazd na miejsce.  – licencje wędkarskie.  – wyżywienie i napoje.  – ewentualne zakwaterowanie  Na miejscu istnieje możliwość: Przy korzystaniu ze sprzętu przewodnika, dodatkowo rozliczamy się za zerwane i zniszczone przynęty oraz za zniszczone zestawy przewodnika (wędka, kołowrotek, linka, przypon). Transfery z/na łowisko:  Więcej informacji na zapytanie udzieli Państwu nasz Dział Obsługi Klienta. Rezerwacje, zgłoszenia, więcej informacji o ofercie: sebastian@guidedfishing.pl lub tel. +48 786 874 825. Przed każdą z wypraw wędkarskich oferujemy dokładne informacje, jak się przygotować i co warto zabrać ze sobą na wyprawę. Na część wypraw wędkarskich, które organizujemy, istnieje możliwość wypożyczenia sprzętu wędkarskiego oraz przynęt. Dzięki naszej pomocy, możecie zakupić potrzebny sprzęt i przynęty przed wyprawą (w bardzo atrakcyjnych cenach) lub na niektórych łowiskach, także w trakcie trwania wyprawy. Jeżeli masz pytania, napisz do nas – sebastian@guidedfishing.pl lub zadzwoń tel. +48 786 874 825. ZAPRASZAMY na wyprawy wędkarskie z przewodnikiem w Polsce! Podzielimy się z Tobą naszą pasją!", "url": "https://przewodnicywedkarscy.pl/wyprawy-wedkarskie-na-ryby-polska-jezioro-powidzkie-wyprawy-z-przewodnikiem/", "category": "wielkopolskie", "sub_category": "Produkty rybołówstwa, w tym ryby", "phrase": "Sielawa wędzona z Jeziora Powidzkiego"}