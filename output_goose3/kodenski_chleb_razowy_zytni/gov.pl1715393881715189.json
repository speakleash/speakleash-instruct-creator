{"meta_description": "Produkt wpisany na listę produktów tradycyjnych w dniu 2007-02-12\nW kategorii Wyroby piekarnicze i cukiernicze\nW województwie woj. lubelskim", "title": "Kodeński chleb razowy żytni - - Portal Gov.pl", "content": "Tradycja wypieku tego chleba sięga szesnastego stulecia, kiedy to pan na włościach Jan Sapieha wziął w swe posiadanie dobra kodeńskie, słynące z młynarstwa i zbóż wszelakich. Władysław Jagiełło zostawszy królem Polski, chcąc zjednać sobie członków najbliższej, a zwaśnionej rodziny podarował Kodeń jednemu ze swych przyrodnich braci – Sapieże. Okolice Kodnia należały wówczas do czterech braci Raszyców, którzy na Bugu posiadali swe dziedziczne młyny. Jan Sapieha upodobał sobie te strony i zakupił od Raszyców owe młyny ich 24 wioski wraz z poddanymi chłopami (Franciszek Jagiellak, Historia Kodnia wyd. 2 na prawach rękopisu, Kodeń nad Bugiem 1972 r.). Wedle przekazania ludowego miejscowe kmieciów żony podjęły księcia chlebem wcześniej wypieczonym. Jan kontent wybornego smaku pieczywa wydał rozkazanie, iżby dostarczano mu chleb na zamczysko.", "url": "https://www.gov.pl/web/rolnictwo/kodenski-chleb-razowy-zytni", "category": "lubelskie", "sub_category": "Wyroby piekarnicze i cukiernicze", "phrase": "Kodeński chleb razowy żytni"}