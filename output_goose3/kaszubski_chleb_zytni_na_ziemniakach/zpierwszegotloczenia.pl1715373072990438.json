{"meta_description": "Przepis na Chleb kaszubski. …", "title": "Chleb kaszubski", "content": "Myślę, że każdy mieszkający w Trójmieście człowiek ma wielką słabość do Kaszub. Są tak niedaleko, że prawie każdy ma tam swoje miejsce, w którym spędza wakacje i weekendy. Mam i ja. Kaszuby kocham od dziecka całym sercem. W moim miejscu (którego szczegółowych współrzędnych nie zdradzę) znam każdy centymetr lasu, każde jezioro i każdy potencjalny obszar na grzybobranie. Wycieczki w to miejsce są dla mnie czystą rozkoszą. Na cześć Kaszub postanowiłam upiec chleb zwany kaszubskim. Możecie go znaleźć w wielu piekarniach pod taka właśnie nazwą. Charakteryzuje się dodatkiem ziemniaków, które sprawiają, że przez długi czas utrzymuje świeżość i tradycyjnie zsiadłego mleka. Ja zamiast niego dodałam kefir, który sprawdził się świetnie. • Ziemniaki ugoruj w osolonej wodzie. Możesz je trochę przegotować, aby były bardzo miękkie. • Do dużej miski wrzuć ziemniaki i rozgnieć je na gładką masę. • Dodaj kefir, zakwas i sól i dobrze wymieszaj. • Powoli dodawaj ciepłą wodę, cały czas zagniatając aż ciasto uzyska jednolitą i elastyczną konsystencję. • Wyłóż 20 centymetrową, prostokątną formę do pieczenia papierem do pieczenia. Umieść w niej ciasto i uklep. • Przykryj ciasto materiałową szmatką i odstaw w ciepłe miejsce do wyrośnięcia na ok. 4 godziny. • Piecz chleb ok. 40 minut, a żeby sprawdzić jego gotowość, wsadź do niego drewniany patyczek. Jeśli nie przyklei się do niego ciasto, oznacza to, że chleb jest gotowy.", "url": "https://zpierwszegotloczenia.pl/przepis/chleb-kaszubski", "category": "pomorskie", "sub_category": "Wyroby piekarnicze i cukiernicze", "phrase": "Kaszubski chleb żytni na ziemniakach"}