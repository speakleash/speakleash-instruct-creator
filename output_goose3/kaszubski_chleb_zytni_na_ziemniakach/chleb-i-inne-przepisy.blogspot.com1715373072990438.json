{"meta_description": "", "title": "69-CHLEB Z ZIEMNIAKAMI NA ZAKWASIE", "content": "To pierwszy mój wypiek do którego użyłam ciasta zakwaszonego metodą 3-stopniową (dla początkujących - w najbliższym czasie opiszę tę metodę). Chleby zarabiane na \"surowym\" zakwasie były dla mojej rodziny troszkę zbyt kwaśne.Dopiero za radą mojej \"chlebowej\" przyjaciółki Danusi postanowiłam spróbować.Zaryzykowałam i powiem szczerze, że jestem bardzo zadowolona z efektu.Kwaśność chleba jest teraz w sam raz, a sam wypiek bardzo smaczny.Polecam!Przepis na ten chleb to zmodyfikowany troszkę przeze mnie przepis wzięty od Danusi na ten chlebus Składniki na 2 bochenki:* 450 g ciasta zakwaszonego z mąki pszennej metodą 3-stopniową * 250 g ugotowanych i utłuczonych ziemniaków* 700 g mąki pszennej* ok. 250 ml wody (zwiększyć lub zmniejszyć w zależności od gęstości ciasta)* 3 płaskie łyżeczki soliDo zakwaszonego ciasta dodajemy ziemniaki i po trochu mąki i wody w której uprzednio rozpuszczamy sól.Wyrabiamy 10-15 minut.To jeden z niewielu moich chlebów, które wyrabiałam ręcznie bez użycia mojej maszyny :) Zostawiamy do wyrośnięcia na 3-4 godziny.Po tym czasie wykładamy na blat i odgazowujemy.Formujemy 2 bochenki (ja wsadziłam do 2 keksowych foremek).Zostawiamy do wyrośnięcia na 2 godziny lub dłużej.W tym czasie ciasto powinno podwoić objętość.Piec nagrzewamy do 250'C i wsadzamy chleby na 10 minut.Po tym czasie zmniejszamy temperaturę do 200'C i pieczemy jeszcze 30 minut.", "url": "http://chleb-i-inne-przepisy.blogspot.com/2008/10/69-chleb-z-ziemniakami-na-zakwasie.html", "category": "pomorskie", "sub_category": "Wyroby piekarnicze i cukiernicze", "phrase": "Kaszubski chleb żytni na ziemniakach"}