{"meta_description": "", "title": "Kaszubski chleb na podmłodzie", "content": "Oto kolejna, tym razem październikowa odsłona wspólnego pieczenia, organizowana przez Amber z bloga Kuchennymi drzwiami. od Nie sposób oprzeć się takiej propozycji, tym bardziej, że zbiegła się ona ze Światowym Dniem Chleba, który trzeba przecież uczcić smakowitym bochenkiem.   Niech nam się upiecze :-).            Do miski wkładamy pokruszone drożdże, wlewamy letnią wodę i mieszamy, aż drożdże się rozpuszczą. Dodajemy przesianą mąkę i wszystko razem wyrabiamy do połączenia się składników. Podmłodę przykrywamy i odstawiamy do fermentacji na 6-8 godzin w temperaturze 27-28 stopni Celsjusza.   W 50 ml wody rozpuszczamy sól. Po upływie czasu fermentacji do miski przesiewamy mąkę, dodajemy mleko w proszku, podmłodę i wodę z solą. Wszystko dokładnie wyrabiamy prze 10-12 minut. Następnie dodajemy smalec i wyrabiamy kolejne 4 minuty. Smalec powinien się całkowicie wchłonąć. Ciasto przykrywamy i odstawiamy na 30 minut, żeby odpoczęło.   Z ciasta formujemy okrągły bochenek, koszyk do wyrastania chleba dokładnie oprószamy mąką ziemniaczaną i umieszczamy w nim chleb. Przykrywamy ściereczką chleb i odstawiamy go na 1,5 godziny do wyrośnięcia.   Piekarnik nagrzewamy do 220 stopni. Na dnie piernika ustawiamy żaroodporne naczynie wypełnione wodą, aby piekarnik był naparowany w momencie kiedy będziemy do niego wkładać chleb. Jeśli posiadamy kamień do pieczenia umieszczamy go również w piekarniku.   Gdy chleb nam wyrośnie delikatnie przekładamy go na drewnianą łopatkę i kładziemy na kamieniu. Jeśli nie mamy kamienia chleb układamy na blaszce wyłożonej papierem do pieczenia   Przez pierwsze 5 minut chleb pieczemy w temperaturze 220 stopni, następnie temperaturę zmniejszamy do 200 stopni, a z piekarnika wyjmujemy naczynie z wodą. Chleb pieczemy jeszcze przez 30 minut. Studzimy na kratce.", "url": "https://www.kulinarneprzygodygatity.pl/2014/10/kaszubski-chleb-na-podmodzie.html", "category": "pomorskie", "sub_category": "Wyroby piekarnicze i cukiernicze", "phrase": "Kaszubski chleb żytni na ziemniakach"}