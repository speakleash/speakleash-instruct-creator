{"meta_description": "Discover the most interesting types of bread baked in Bakery Mazowsze, which you can buy in stores in England and Wales.", "title": "Najciekawsze rodzaje chleba wypiekane w Bakery Mazowsze", "content": "Chleb znany i wypiekany od wieków. Podobno w starożytnej Grecji znano około 50 przepisów na różne jego odmiany. Na przestrzeni lat zmieniał swój kształt, smak, a mimo to nadal jest jednym z naszych ulubionych i podstawowych produktów spożywczych, elementem tradycji. Poznaj najciekawsze rodzaje chleba wypiekanego w Bakery Mazowsze, które kupisz w sklepach na terenie Anglii. Pieczywo wytwarzane w Polsce nadal jest wysokiej jakości. Na liście produktów tradycyjnych ministerstwa rolnictwa znajduje się 365 wyrobów piekarniczych i cukierniczych. Wiele z nich jest eksportowanych do różnych krajów na terenie Europy. W 2019 roku przeciętny mieszkaniec Polski zjadał średnio 3 kg chleba miesięcznie. Coraz większym zainteresowaniem cieszy się pieczywo wysokiej jakości o urozmaiconym smaku. Wynika to z większej świadomości dotyczącej zdrowego odżywiania. Obok tradycyjnego pszennego na sklepowych półkach znajdziemy również żytnie, pełnoziarniste, fit, bez laktozy, glutenu i wiele innych. Chleby wypiekane w Bakery Mazowsze, sprzedawane są w sklepach na terenie Anglii i Walii. Kreują one wizerunek Polski, jako kraju znanego z pysznego pieczywa. W naszej ofercie znajdują się zarówno bochenki o tradycyjnym smaku, jak i bardziej urozmaiconym. Chlebie Staropolskim – to chleb mieszany wypiekany z mąki pszennej i żytniej na tradycyjnym zakwasie. Na jego smak wpływa również kompozycja słodów. Chlebie Babuni – to także chleb mieszany wypiekany na zakwasie z dodatkiem oleju, który sprawia, że jest sprężysty i wilgotny. Kaszubski z ziemniakami – tradycyjny chleb żytni pochodzący z rejonu Kaszub, gdzie dawniej, ze względu na mało urodzajne gleby, uprawiano głównie żyto i ziemniaki. Wypiekany jest z niewielkim dodatkiem mąki pszennej na zakwasie. Ziemniaki znajdujące się w składzie, sprawiają, że ma on dłuższą przydatność do spożycia i zachowuje świeżość. Górski z maślanką – to kolejny chleb mieszany z naszej piekarni. Jest niezwykle puszysty i delikatny. Wypiekany z mąki pszennej i żytniej z dodatkiem maślanki, która nadaje mu ciekawego smaku oraz sprawia, że jest dłużej świeży. Chrupiąca skórka i sprężystość to jego znaki rozpoznawcze. Nasza propozycja dla miłośników ciekawych smaków pieczywa to: Chleb żytni z żurawiną – wykonany wyłącznie z mąki żytniej, na zakwasie. Żurawina idealnie komponuje się z jego kwaskowatym smakiem urozmaicając codzienne posiłki. Chleb żytni pomidor-czosnek – to kolejna ciekawa i aromatyczna propozycja. Wilgotny, ciężki i sycący chleb żytni na zakwasie o prostym składzie i wyjątkowym smaku. Idealny dla osób dbających o zdrową dietę. Ziarnovita – chleb mieszany z dodatkiem siemienia lnianego i ziaren słonecznika. Sycący, bogaty w cenne minerały i witaminy. Zdrówko – to chleb żytni na zakwasie z dodatkiem ziaren słonecznika, owsa i siemienia lnianego. Czystoziarnisty – wypiekany wyłącznie z nasion i ziaren. Zawiera w składzie m.in. płatki owsiane, słonecznik, siemię lniane, suszone żyto, błonnik, prażone nasiona lnu, sezamu i pestki dyni. Rodzinny z nasionami – chleb pszenny z dodatkiem mąki graham na zakwasie. Swój ciekawy smak zawdzięcza kompozycji ziaren i słodów. Zajrzyj do naszego katalogu i poznaj także inne rodzaje pieczywa (link). Wychodząc naprzeciw oczekiwaniom klientów, co jakiś czas urozmaicamy ofertę Bakery Mazowsze, by każdy znalazł coś dla siebie. Sprawdź, gdzie kupisz nasze pieczywo – wyszukiwarka sklepów i ciesz się jego smakiem również za granicami kraju.", "url": "https://bakerymazowsze.co.uk/pl/najciekawsze-rodzaje-chleba-wypiekane-w-bakery-mazowsze/", "category": "pomorskie", "sub_category": "Wyroby piekarnicze i cukiernicze", "phrase": "Kaszubski chleb żytni na ziemniakach"}