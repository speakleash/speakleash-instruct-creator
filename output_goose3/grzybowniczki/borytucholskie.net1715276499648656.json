{"meta_description": "Mace borowiackie Tradycyjne drożdżowe wypieki Mace borowiackie to rodzaj pieczywa, które w przeszłości wypiekano z resztek ciasta pozostałego po wypieku", "title": "Mace borowiackie", "content": "Mace borowiackie to rodzaj pieczywa, które w przeszłości wypiekano z resztek ciasta pozostałego po wypieku chleba. Zwyczajem było w dawnych wiejskich gospodarstwach, że z resztek ciasta chlebowego wypiekano różnego rodzaju „kukiełki”, zwane także kleponkami lub babkami, przeznaczone głównie dla dzieci.  Na terenie Borów Tucholskich, zgodnie z przekazami miejscowych gospodyń, ciasto chlebowe uszlachetniane było śmietaną, miało kształt kwadratów, na które układano dodatki. Początkowo mace były raczej słodkie- z owocami (śliwkami lub wiśniami), potem zaczęto wypiekać je także na słono – ze skwarkami wieprzowymi lub grzybami.  Nazwa ,,mace” zapożyczona została z języka żydowskiego, pochodzi od kształtu placków (mac) wypiekanych przez Żydów licznie zamieszkujących Tucholę przed Il wojną światową. Przepis na mace znany jest od XIX wieku i przekazywany jest z pokolenia na pokolenie wśród borowiackich gospodyń. Składniki:   Składniki:  2 kg mąki,  1 I mleka,  kostka tłuszczu,  10 łyżek cukru,  10 dag drożdży,  szczypta soli.  Wykonanie:   Przygotować rozczyn ze szklanki mleka, łyżki cukru i drożdży. Zagotować mleko z resztą cukru i tłuszczem, połączyć z rozczynem, częścią mąki i solą. Stopniowo dodawać resztę mąki. Ciasto dobrze wyrobić i rozłożyć na blaszce wysmarowanej tłuszczem. Ciasto podzielić na kwadraty i nałożyć farsz (np. grzybowy ze skwarkami), posypać serem. Mace piec, aż się zarumienią.", "url": "https://borytucholskie.net/mace-borowiackie/", "category": "kujawsko-pomorskie", "sub_category": "Gotowe dania i potrawy", "phrase": "Grzybowniczki"}