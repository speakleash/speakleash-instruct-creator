{"meta_description": "Marchew krychano i grzybowniczki z Borów Tucholskich to kolejne kujawsko-pomorskie produkty wpisane na Listę Produktów Tradycyjnych Ministerstwa Rolnictwa i Rozwoju Wsi. Nasz region ma na ministerialnej liście w sumie 33 pozycje: od półgęska i szynki kujawskiej, po kajmak, miody z Doliny Dolnej Wisły, nalewki  i kujawski podpiwek - informuje Radio PiK.", "title": "Kolejne potrawy na liście produktów tradycyjnych", "content": "Marchew krychano (krychana) to warzywo ugotowane w niewielkiej ilości wody z ziemniakami i mięsem lub boczkiem. Pokrojone w kostkę jarzyny gotuje się razem z dodatkiem mięsa i przypraw, a potem rozdrabnia (rozciera, rozgniata) - czyli właśnie krycha. Tak przygotowana, popularna na Kujawach potrawa może być samodzielnym daniem lub dodatkiem, na przykład do klusek ziemniaczanych. Grzybowniczki są rodzajem drożdżowych bułeczek z grzybowym nadzieniem. Podawane są na kolację wigilijną i inne ważne rodzinne spotkania.", "url": "https://wiadomosci.onet.pl/kujawsko-pomorskie/kolejne-potrawy-na-liscie-produktow-tradycyjnych/2mqgkkf", "category": "kujawsko-pomorskie", "sub_category": "Gotowe dania i potrawy", "phrase": "Grzybowniczki"}