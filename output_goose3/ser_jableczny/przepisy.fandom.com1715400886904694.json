{"meta_description": "Obuolių sūris - Ser jabłkowy wbrew nazwie nie ma nic wspólnego z produktem mleczarskim - nazwy się używa z powodu podobieństwa procesu robienia i końcowego kształtu produktu. Jest to danie kuchni litewskiej. 7 kg kwaśnych jabłek (np. antonówek) 1 1/2 kg cukru cynamon Obrane i pokrojone w ósemki…", "title": "Ser jabłkowy", "content": "Obuolių sūris - Ser jabłkowy wbrew nazwie nie ma nic wspólnego z produktem mleczarskim - nazwy się używa z powodu podobieństwa procesu robienia i końcowego kształtu produktu. Jest to danie kuchni litewskiej. Obrane i pokrojone w ósemki lub szesnastki jabłka zasypać cukrem, wymieszać i zostawić na 1-2 dni, aby powstał sok. Wtedy sok zlać do naczynia i gotować na bardzo małym ogniu, aż ściemnieje, zgęstnieje i zostanie mniej więcej połowa soku. Wtedy wsypujemy jabłka z cynamonem i gotujemy, cały czas mieszając, aż masa będzie odpowiednio gęsta.  Masa jest dobra, gdy już przestaje lgnąć do ścianek naczynia. Można sprawdzić również inaczej. Na wilgotną ściereczkę włożyć trochę masy, przykryć suchą i ścisnąć. Jeżeli masa już się nie przyklei, to znaczy, że nadszedł koniec gotowania. Wtedy masę jabłkową wkładamy do wilgotnych płóciennych lub z gazy woreczków i wieszamy w przewiewnym miejscu, aby wyschły. Można także wyłożyć do płaskich zmoczonych w zimnej wodzie naczyń, a gdy zastygnie wyjąć i podsuszyć. Przechowywać zawinięte w pergamin w chłodnym i suchym miejscu.  Aby otrzymać ser marmurkowy, do gotowanego soku wsypujemy 3/4 jabłek, a resztę na samym końcu gotowania, aby nie zdążyły się rozgotować. W ten sposób nasz ser będzie w ciapki.  Co do konsystencji, to w efekcie końcowym ser jest trochę podobny do suszonych owocow (np. moreli), ale nie tak bardzo suchy i lekko, prawie niezauważalnie ciągnący się.  Przechowywać w lodówce, ale może być jakieś suche i chłodne miejsce.", "url": "https://przepisy.fandom.com/wiki/Ser_jab%C5%82kowy", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ser jabłeczny"}