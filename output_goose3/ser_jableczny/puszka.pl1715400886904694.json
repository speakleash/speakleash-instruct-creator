{"meta_description": "Potrawa kuchni litewskiej. Wbrew nazwie nie ma nic wspólnego z produktem mleczarskim – nazwy używa się ze względu na podobny sposób przygotowania i podobny wygląd obu tych produktów.\r\n\r\nBożena: \"Z czym je się ten ser? Polecam kawę lub herbatę, dobre jest także z winkiem, choć ja lubię nawet tak po prostu ser z serem ;o)\"", "title": "Ser jabłkowy - puszka.pl", "content": "Obrane i pokrojone w 8-ki lub 16-ki jabłka trzeba zasypać cukrem, wymieszać i zostawić na 1-2 dni, aby powstał sok. Wtedy sok trzeba zlać do naczynia i gotować na bardzo małym ogniu, aż ściemnieje, zgęstnieje i zostanie mniej więcej połowa soku. Wtedy wsypujemy jabłka z cynamonem i gotujemy, cały czas mieszając, aż masa będzie odpowiednio gęsta.    Masa jest dobra, gdy już przestaje lgnąć do ścianek naczynia. Można sprawdzić również inaczej. Na wilgotną ściereczkę włożyć trochę masy, przykryć suchą i ścisnąć. Jeżeli masa już się nie przyklei, to znaczy, że przyszedł koniec gotowania. Wtedy masę jabłkową wykładamy do wilgotnych woreczków (płóciennych lub z gazy) i wieszamy w przewiewnym miejscu aby wyschły. Można także wyłożyć do płaskich zmoczonych w zimnej wodzie naczyń, a gdy zastygnie wyjąć i podsuszyć.    Co do konsystencji, to w efekcie końcowym ser jest trochę podobny do suszonych owoców (np. moreli), ale nie tak bardzo suchy i lekko, prawie niezauważalnie ciągnący się.    Można przechowywać do dwóch tygodni. Należy trzymać zawinięte w pergamin w lodówce lub innym chłodnym i suchym miejscu.", "url": "https://www.puszka.pl/przepis/2252-ser_jablkowy.html", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ser jabłeczny"}