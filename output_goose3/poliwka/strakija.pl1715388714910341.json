{"meta_description": "Poznaj kuchnię łemkowska, niezwykłe dania regionu Beskidu Sądeckiego. Zupa poliwka pozytywnie Cię zaskoczy. Poznaj tradycję ludu Łemków!", "title": "Poliwka - tradycyjna zupa z maślanki - Strakija", "content": "Do garnka wlać maślankę i wolno podgrzewać cały czas mieszając trzepaczką tak, by nie utworzyły się w niej grudki. W 250 ml gorącej wody rozprowadzić bardzo dokładnie mąkę oraz kwaśną śmietanę. Woda powinna być gorąca, by zahartować śmietanę i nie doprowadzić od jej ścięcia się w momencie wlewania do maślanki. Do gotującej się maślanki wlać mąkę z wodą i śmietaną. Wymieszać energicznie by nie stworzyły się grudki. Gotować przez kilka minut. Doprawić solą i pieprzem. Do zupy dobrze pasuje też czosnek i kminek i można go dodać, jeśli lubi się takie smaki. Ziemniaki ugotować do miękkości i odcedzić. Boczek lub słoninę pokroić w kostkę i podsmażyć na patelni na skwarki. Dodać pokrojoną drobno cebulę i zeszklić. Na talerz wyłożyć 2-3 ziemniaki, okrasić skwarkami i zalać poliwką. Można wedle uznania posypać ją szczypiorkiem lub koperkiem.", "url": "https://strakija.pl/blog/poliwka-tradycyjna-zupa-z-maslanki", "category": "kujawsko-pomorskie", "sub_category": "Gotowe dania i potrawy", "phrase": "Poliwka"}