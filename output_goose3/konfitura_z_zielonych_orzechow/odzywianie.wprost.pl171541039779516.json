{"meta_description": "Orzechy włoskie są często wykorzystywane w kuchni. To popularny dodatek do deserów i ciast. Niewiele osób jednak wie, że można z nich zrobić również konfiturę. Najlepsza wychodzi, gdy sięgniemy po młode, niedojrzałe owoce. Podpowiadamy, jak ją zrobić.", "title": "Konfitura z młodych orzechów włoskich jest pyszna i zdrowa. Sprawdź, jak ją przygotować", "content": "Orzechy włoskie mają wiele cennych właściwości. Są bogatym źródłem wielonienasyconych kwasów tłuszczowych, wywierają pozytywny wpływ na organizm i pracę narządów wewnętrznych. Obniżają stężenie cholesterolu we krwi i działają ochronnie na układ sercowo-naczyniowy, a co za tym idzie zmniejszają ryzyko wystąpienia miażdżycy, nadciśnienia czy zawału serca. Młode orzechy włoskie zawierają też duże ilości witaminy C, która wzmacnia układ odpornościowy i wspomaga zwalczanie wolnych rodników odpowiedzialnych za przyspieszenie procesów starzenia. Czerwiec i przełom lipca to najlepszy czas na zbieranie zielonych orzechów włoskich i przyrządzenie konfitury. Pamiętaj, by zbierać owoce o podobnej wielkości. Dzięki temu ułatwisz sobie proces późniejszych przygotowań. Uważaj na to, jakich naczyń będziesz przy tym używać. Wykorzystaj garnki z grubym dnem wykonane ze stali nierdzewnej. Do mieszania konfitury używaj tylko drewnianych łyżek. Nie zapominaj również, że młode orzechy włoskie mają silnie barwiące „właściwości”, dlatego pracuj przy nich w rękawiczkach. Orzechy należy moczyć przez minimum tydzień. Najpierw warto je przepłukać, a potem zalać wodą. Trzeba ją codziennie zmieniać. Ten zabieg sprawi, że orzechy stracą gorzki posmak i idealnie nadadzą się do zrobienia konfitury. Ta zaś będzie idealnym dodatkiem do różnego rodzaju deserów, np. gofrów czy naleśników. Można ją też wykorzystać jako smarowidło do kanapek. Czytaj też: Zielone orzechy włoskie w zalewie oczyszczają organizm z toksyn. Wypróbuj przepisCzytaj też: Jak zrobić syrop z zielonych orzechów włoskich i miodu? Przepis do wykorzystania właśnie teraz", "url": "https://odzywianie.wprost.pl/przepisy/11288176/konfitura-z-mlodych-orzechow-wloskich-przepis.html", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura z zielonych orzechów"}