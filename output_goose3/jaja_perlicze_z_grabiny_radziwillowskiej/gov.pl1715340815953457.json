{"meta_description": "Produkt wpisany na listę produktów tradycyjnych w dniu 2010-05-17 w kategorii Inne produkty woj. mazowieckim", "title": "Jaja perlicze z Grabiny Radziwiłłowskiej - - Portal Gov.pl", "content": "Jajo perlicze jest nieco mniejsze od jaja kurzego, różni się również kształtem, z jednej strony jest zaokrąglone, natomiast przeciwna strona jest bardziej wydłużona. Długość od 36 do 56 mm, waga od 43 do 44 g. Skorupka jest matowa, koloru brązowo-żółtego, w różnych odcieniach, żółtko ma barwę od jasnożółtej do ciemnopomarańczowej. Do Europy perlice zostały przywiezione z Afryki w XV w. przez portugalskich żeglarzy. Od tego momentu ich hodowla rozpowszechniła się w wielu europejskich krajach, w tym również w Polsce.", "url": "https://www.gov.pl/web/rolnictwo/jaja-perlicze-z-grabiny-radziwillowskiej", "category": "mazowieckie", "sub_category": "Inne produkty", "phrase": "Jaja perlicze z Grabiny Radziwiłłowskiej"}