{"meta_description": "", "title": "Lokalna Grupa Działania - Partnerstwo Na Jurze", "content": "Mętkowska Marchwionka oraz Krówka Regulicka otrzymały rekomendację małopolskiej Rady ds. Produktów Tradycyjnych i Dziedzictwa Kulinarnego, której przewodniczy wicemarszałek Łukasz Smółka!! 5 marca 2020 roku Lokalna Grupa Działania ,,Partnerstwo na Jurze\" uczestniczyła w posiedzeniu małopolskiej Rady ds. Produktów Tradycyjnych i Dziedzictwa Kulinarnego, której przewodniczy wicemarszałek Łukasz Smółka. Nasze Panie z Koła Gospodyń Wiejskich z Mętkowa i Regulic przedstawiły swoje potrawy, czyli Mętkowską Marchwionkę i Krówkę Regulicką. Potrawy te uzyskały rekomendację małopolskiej Rady ds. Produktów Tradycyjnych i Dziedzictwa Kulinarnego do włączenia na listę prowadzoną przez Ministerstwo Rolnictwa i Rozwoju Wsi. Dziękujemy Paniom z KGW zaangażowanym w krzewienie tradycji kulinarnych na naszym terenie i za godne reprezentowanie naszego obszaru przed komisją, co zakończyło się sukcesem. Dziękujemy również Pani Agnieszce Oczkowskiej za koordynowanie i przeprowadzenie całego procesu wyłaniania potraw. Lokalna Grupa Działania ,,Partnerstwo na Jurze\" w 2019 roku realizowała projekt własny którego celem było wyłonienie 7 potraw tradycyjnych z terenu powiatu chrzanowskiego, co udało nam się osiągnąć. W sierpniu 2019 roku złożyliśmy wnioski o wpis potraw na listę produktów tradycyjnych prowadzoną przez MRiRW. W lutym 2020 roku otrzymaliśmy zaproszenie z dwoma potrawami na posiedzenie komisji. Mamy nadzieję, że kolejne 5 potraw również dostanie zielone światło od marszałka województwa małopolskiego. Poniżej przypominamy przepisy które udało nam się wyłonić: Polecamy poczytać więcej o posiedzeniu komisji na stronach: W niniejszej broszurze kulinarnej znajdziecie Państwo 10 przepisów pochodzących z terenu powiatu chrzanowskiego.  Trzy z nich zostały wpisane już na listę produktów tradycyjnych:", "url": "http://www.partnerstwonajurze.pl/news_show_single.php?id=998", "category": "małopolskie", "sub_category": "Gotowe dania i potrawy", "phrase": "Mętkowska marchwionka"}