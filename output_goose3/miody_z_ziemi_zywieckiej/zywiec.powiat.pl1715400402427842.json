{"meta_description": "", "title": "\"Miód z żywieckich gór\" - opracowano strategię pszczelarstwa w Powiecie Żywieckim", "content": "Skoro nie będzie pszczół, nie będzie też zapylania. Pod Patronatem Starosty Żywieckiego Andrzeja Kalaty Beskidzki Związek Pszczelarzy „Bartnik” Koło Pszczelarzy Ziemi Żywieckiej, oraz Beskidzkie Stowarzyszenie Rozwoju Obszarów Wiejskich i Kształcenia Ludności w Moszczanicy postanowiły podjąć opracowanie strategii rozwoju pszczelarstwa na lata 2015do 2020 na terenie Powiatu Żywieckiego. ( zobacz załącznik ) Przytoczone słowa Alberta Einsteina ostrzegają i podkreślają ważną rolę pszczół w zachowaniu biologicznej różnorodności otaczającej nas przyrody. Pszczoły zapylają 315 gatunków roślin rolniczych, ogrodniczych i zielarskich. Jeden kilogram miodu /720ml./ - to nektar z 3 do 5 milionów sztuk kwiatów.Jedna rodzina pszczela w ciągu jednego roku zapyla 300 do 500 milionów kwiatów, zabezpieczając wydanie przez roślinę owoców do spożycia i dalszego rozmnażania. Pszczoły to również fabryka farmaceutyczna miodu do spożycia, jak również lekarstw bez obciążonych negatywnymi ubocznymi skutkami działań na organizm ludzki (pyłek, kit pszczeli, jad, miody odmianowe). Strategie opracowano metodą grupową – technika grup nominalnych, z wykorzystaniem elementów burzy mózgów. W opracowaniu uczestniczyli pszczelarze Powiatu Żywieckiego, członkowie Beskidzkiego Związku Pszczelarskiego „Bartnik” oraz przedstawiciele ARiMR, ŚODR, KRUS, BSROWiKL. Opracowanie pozwala spojrzeć na zabezpieczenie biologicznej równowagi środowiska Powiatu Żywieckiego, włączając do współpracy mieszkańców.", "url": "https://zywiec.powiat.pl/post/miod-z-zywieckich-gor-opracowano-strategie-pszczelarstwa-w-powiecie-zywieckim,1244.html", "category": "śląskie", "sub_category": "Miody", "phrase": "Miody z Ziemi Żywieckiej"}