{"meta_description": "V Swieto Miodu \"Powiatu Żywieckiego\" wyniki konkursu Pasieka Roku 2017 Powiatu Zywieckiego", "title": "ŚODR Częstochowa - \"V Swieto Miodu\" Powiatu Zywieckiego", "content": "W Żywcu w dniu 19.08.2017 r pszczelarze z powiatu żywieckiego mogli celebrować swoje święto na imprezie zorganizowanej przez Starostwo Powiatowe Żywiec. Już po raz piaty miejscem spotkania był Amfiteatr pod Grojcem w Żywcu . Gospodarzem imprezy Święto Miodu był Wacław Nogas były wieloletni dyrektor Wojewódzkiego Ośrodka Doradztwa Rolniczego w Bielsko- Białej , aktualnie prezes Koła Pszczelarzy Ziemi Żywieckiej oraz Beskidzie Stowarzyszenia Rozwoju Obszarów Wiejskich i Kształcenia Ludności w Żywcu. . Po uroczystym rozpoczęciu Święta Miodu i przywitaniu zaproszonych gości zabrał głos gospodarz, w krótkiej przemowie została przedstawiona obecna sytuacja pszczelarzy oraz samych pszczół – masowe wyginięcia całych rodzin pszczelich. Dobrą wiadomości była informacje o wpisaniu miodów pozyskanych przez żywieckich pszczelarzy na Listę Produktów Tradycyjnych prowadzonej przez Ministra Rolnictwa i Rozwoju Wsi. Od marca 2017 roku pszczelarze z Koła Pszczelarzy Ziemi Żywieckiej mogą posługiwać się i firmować swoje miody pod nazwą Miód Tradycyjny z Ziemi Żywieckiej (spadziowy, nektarowo-spadziowy, wielokwiatowy). Podczas imprezy ogłoszono wyniki konkursu „Pasieka Roku 2017 Powiatu Żywieckiego”. Konkurs ten odbył się 18 lipca 2017, zorganizowany był przez Starostwo Powiatowe w Żywcu i Beskidzki Związek Pszczelarstwa Bartnik w Bielsko- Białej. Do konkursu przystąpiło 7 gospodarstw w dwóch kategoriach do 20 rodzin pszczelich oraz powyżej 20 rodzin pszczelich. Komisja konkursowa oceniła gospodarstwa w 13 kryteriach brała pod uwagę min. wrażenie ogólne, rodzaj i wygląd uli, produkty pszczele, wymian matek, wyposażenie pracowni, uradzenie pasieczyska oraz oceniła samego gospodarza czy bierze udział w szkoleniach, jaka posiada bibliotekę jak walczy z warroza oraz czy nasadza rośliny miododajne. Komisja konkursowa stwierdziła wysoki poziom prowadzenia gospodarstw oraz ogromne zaangażowanie pszczelarzy w swoja prace.  Kategoria do 20 rodzin III miejsce –gospodarstwo pasieczne Piotr Orawczak z Międzybrodzia Bialskiego oraz Tadeusz Semik z Słotwiny, II miejsce – Jan Żyerk z Żabnicy, I miejsce- Janina Walczak z Koszarawa  Kategoria powyżej 20 rodzin III miejsce- Paweł Jureczko z Sopotni Wielkej, II miejsce Piotr Biernat z Kocierz Moszczanicki , I miejsce – Grzegorz Wędzel.  Starosta Powiatu Żywieckiego wręczył puchary oraz pamiątkowe dyplomy . Nie były to jedyne nagrody dodatkowo każdy z laureatów otrzymał nagrodę od „swojego” Wójta.  Kolejny punktem imprezy było odznaczenie pszczelarzy odznakami Związku Pszczelarstwa Polskiego. Zostały wręczone Złote, Srebne i Brązowe Odznaki Związku oraz została wręczona najwyższa odznaka w postacie Statuetki pomnika ks. dr Jana Dzierżona. Statuetkę otrzymał Wacław Nogos za szczególnie wybitne zasługi w działalności i pracy na rzecz zapewnienia godnych warunków życia i pracy środowisk pszczelarskich, w tym rozwoju pszczelarstwa i ochrony środowiska naturalnego, przyczyniają się do rozwoju i popularyzowania znaczenia pszczoły miodnej w środowisku naturalnym oraz wartości odżywczych i leczniczych produktów pszczelich. Dodatkowym i atrakcyjnym punktem imprezy były dwie prelekcje. Pierwsza z nich wygłosił Paweł Jureczko - ,,Miody i produkty pszczele w żywieniu i leczeniu oraz Prof. Dr Hab. Kazimierz Wiech ,,Ochrona Bioróżnorodności Owadów Błonkoskrzydłych Piękna Idea Smutna Rzeczywistość” Oczywiście podczas imprezy nie zabrakło stoisk z bogatą oferta produktów pszczelich z możliwością kupna min. Miodu Tradycyjnego z Ziemi Żywieckiej.", "url": "https://www.czwa.odr.net.pl/harmonogram-szkole%C5%84/27-kategoria/powiaty/pzdr-zywiec/2301-konkur-pasieka-roku-2017-powiatu-zywieckiego.html", "category": "śląskie", "sub_category": "Miody", "phrase": "Miody z Ziemi Żywieckiej"}