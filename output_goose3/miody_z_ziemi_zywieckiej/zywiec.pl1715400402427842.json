{"meta_description": "Serwis internetowy Urzędu Miejskiego w Żywcu", "title": "Stowarzyszenie Przedsiębiorców Ziemi Żywieckiej", "content": "Wydział Spraw Obywatelskich i Obrony Cywilnej Urzędu Miejskiego w Żywcu uprzejmie informuje Przedsiębiorców działających na terenie naszego miasta, iż Regionalna Izba Gospodarcza w Katowicach, we współpracy z Polską Agencją Rozwoju Przedsiębiorczości uruchomiła na terenie województwa Śląskiego sieć 33 Punktów Konsultacyjnych. W Punktach tych mikro- małe i średnie przedsiębiorstwa mogą bezpłatnie korzystać z usług informacyjnych, między innymi: - uzyskać informację o dostępnych dla wymienionych przedsiębiorstw programów pomocy, finansowania z budżetu państwa, funduszy strukturalnych - zasad ubiegania się o nie oraz ich rozliczania - dowiedzieć się o dostępnych na rynku form finansowania zewnętrznego. - uzyskać pomoc z zakresu finansów, podatków, prawa, marketingu. Regionalna Izba Gospodarcza w Katowicach poleca również Państwa uwadze nowy portal internetowy dla Firm: www.dotacjeUE.org.pl Stowarzyszenie Przedsiębiorców Ziemi Żywieckiej skupia właścicieli i współwłaścicieli 42 firm działających na terenie Żywiecczyzny zatrudniających około 6200 osób. Wiodące branże to produkcja; konfekcji, artykułów spożywczych, odzieżowych, budowlanych, instalacyjno-energetycznych. W Stowarzyszeniu ponadto działają przedstawiciele firm: turystycznych, hotelarskich, handlowych, spedycyjno-transportowych, komputerowych, wytwórcy napojów chłodzących, wód źródlanych, opakowań pet, wykonawca obiektów sportowych wraz z wyposażeniem oraz znacznej wielkości firma drogowa. Stowarzyszenie realizuje swoje cele statutowe poprzez integracje swoich środowisk jak również podejmuje współpracę z podobnymi stowarzyszeniami działającymi na terenach ościennych. Współpracuje z urzędami i instytucjami publicznymi w zakresie realizacji wzajemnych celów poprawiających lokalny rynek pracy i lokalną infrastrukturę.", "url": "https://zywiec.pl/stowarzyszenie-przedsiebiorcow-ziemi-zywieckiej", "category": "śląskie", "sub_category": "Miody", "phrase": "Miody z Ziemi Żywieckiej"}