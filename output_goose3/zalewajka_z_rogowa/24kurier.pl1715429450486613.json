{"meta_description": "Zupa gotowana przez Koło Gospodyń Wiejskich w Rogowie, gm. Stargard, została wpisana na Listę Produktów Tradycyjnych.\nZalewajka jest 57. produktem z województwa wpisanym na Listę Produktów Tradycyjnych...", "title": "Zalewajka została doceniona", "content": "Panie z koła działają bardzo prężnie i mają wiele ciekawych pomysłów. Fot. Koło Gospodyń Wiejskich Rogowianie Zupa gotowana przez Koło Gospodyń Wiejskich w Rogowie, gm. Stargard, została wpisana na Listę Produktów Tradycyjnych. Zalewajka jest 57. produktem z województwa wpisanym na Listę Produktów Tradycyjnych i pierwszym z gminy Stargard, który na nią trafił. - Ta zupa jest stale obecna w jadłospisie mieszkańców Rogowa - opowiada Wioletta Zientek, sołtys wsi. - Jest posiłkiem, który funkcjonuje jako element integracyjny. Jadana jest na imprezach sportowych na boisku, na dożynkach i innych imprezach odbywających się na terenie wsi lub gminy. Przepis na zalewajkę z Rogowa przekazywany był z pokolenia na pokolenie. Zupa ma słodko-kwaśny, wyrazisty smak oraz wyczuwalny zapach naturalnego zakwasu żytniego. Zalewajkę na Pomorzu Zachodnim gotowano we wczesnych latach po II wojnie światowej. - W latach 40. XX wieku w Rogowie, wsi położonej niedaleko Stargardu, osiedlili się przybysze z Polski", "url": "https://24kurier.pl/ekurier/zalewajka-zostala-doceniona/", "category": "zachodniopomorskie", "sub_category": "Gotowe dania i potrawy", "phrase": "Zalewajka z Rogowa"}