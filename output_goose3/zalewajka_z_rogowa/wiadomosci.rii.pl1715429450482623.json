{"meta_description": "To 57 produkt z województwa zachodniopomorskiego wpisany na Listę Produktów Tradycyjnych.", "title": "Zalewajka z Rogowa na Liście Produktów Tradycyjnych", "content": "Zalewajka z Rogowa została wpisana na Listę Produktów Tradycyjnych. Zupę gotują panie z tamtejszego koła gospodyń.  Zalewajka to zupa gotowana przez Koło Gospodyń Wiejskich w Rogowie wedle tradycyjnej receptury. Jest 57 produktem z Zachodniopomorskiego, wpisanym na Listę Produktów Tradycyjnych, prowadzoną przez Ministerstwo Rozwoju Rolnictwa.     - Zupa ta jest stale obecna w jadłospisie mieszkańców Rogowa - mówi Wioletta Zientek, sołtyska wsi. - Jest posiłkiem, który funkcjonuje jako element integracyjny. Jadana jest na imprezach sportowych na rogowskim boisku, na dożynkach i innych odbywających się na terenie wsi, gminy lub innych imprezach.    Zupa ma słodko-kwaśny, wyrazisty smak oraz wyczuwalny zapach naturalnego zakwasu żytniego, widoczne są w niej Do przygotowania jej potrzebne są: zakwas, ziemniaki, czosnek, cebula, majeranek, ziele angielskie, liść laurowy, sól, pieprz, śmietana i ewentualnie do okraszenia słonina/smalec. Przepis na Zalewajkę z Rogowa przekazywany był z pokolenia na pokolenie.     Zalewajka z Rogowa to pierwszy i póki co jedyny produkt z terenu Gminy Stargard wpisany na Listę Produktów Tradycyjnych O zupie z Rogowa na stronie Ministerstwa Rolnictwa i Rozwoju Wsi: Zupę pn. zalewajka z Rogowa, na Pomorzu Zachodnim gotowano już we wczesnych latach po II wojnie światowej. W latach 40. XX wieku w Rogowie, wsi położonej niedaleko Stargardu osiedlili się osiedleńcy z Polski centralnej (pow. piotrowski, woj. łódzkie), woj. świętokrzyskiego, woj. podkarpackiego oraz z tzw. Kresów wschodnich. Od początku zamieszkania na tych terenach, mieszkańcy przygotowywali posiłki według znanych sobie rodzimych receptur. Jedną ze stosowanych receptur, przywiezionych z Polski centralnej, był przepis na zupę zalewajkę. W poszczególnych rodzinach zamieszkujących wieś Rogowo przepis na zalewajkę kolejnym jej pokoleniom przekazywany był ustnie. Matka uczyła przygotowywać tę zupę swoje dzieci, a one swoje. Z przepisu korzystali również inni mieszkańcy, którzy otrzymywali go od swoich sąsiadów. Zalewajka przygotowywana była w zależności potrzeb i możliwości poszczególnych rodzin. Niektórzy spożywali ją kiedyś codziennie, na co miały z pewnością wpływ skromne powojenne życiowe warunki. W zalewajce z Rogowa cechą charakterystyczną jest kształt ziemniaków które pokrojone są w talarki, wyróżnia to danie wśród innych. Współcześnie wieś zamieszkują kolejne pokolenia powojennych osadników a zalewajka z Rogowa jest posiłkiem, który funkcjonuje jako element integracyjny wśród mieszkańców. Przygotowywana jest na imprezy sportowe na Rogowskim boisku czy podczas miejscowych dożynek.", "url": "https://wiadomosci.rii.pl/index.php?menu_2=0&art=23627", "category": "zachodniopomorskie", "sub_category": "Gotowe dania i potrawy", "phrase": "Zalewajka z Rogowa"}