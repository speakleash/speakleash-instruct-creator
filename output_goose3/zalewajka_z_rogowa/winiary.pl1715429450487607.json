{"meta_description": "Zalewajka jest tak polska, że trafiła nawet na listę produktów tradycyjnych! Dziś przepis na aromatyczną zalewajkę z grzybami i majerankiem - radomszczańską", "title": "Zalewajka radomszczańska", "content": "Zalewajka to bardzo popularna polska zupa. Tę prostą, smaczną potrawę spożywa się w wielu zakątkach naszego kraju. Powstało wiele wersji tego klasycznego dania, a niektóre z przepisów doczekały się nawet wpisania na listę produktów tradycyjnych. To, co je łączy to na pewno prostota wykonania, mała liczba składników i specyficzny sposób przygotowania. Tym razem chciałbym Wam pokazać jak przyrządzić zalewajkę radomszczańską, czyli zupę o niezwykłym aromacie suszonych grzybów, wędzonego boczku i majeranku.z pewnością przypadnie do gustu fanom ciekawych, tradycyjnych przepisów.Tradycyjnabyła powszechnie gotowana na kiszonym żurze. Wytwarzało się go z lokalnej mąki żytniej ukiszonej w specjalnie do tego przeznaczonych naczyniach, zwanych żurokami. Żur był bazą do zalewajki, ale aby miała niepowtarzalny smak, koniecznie musiały się w niej znaleźć suszone grzyby. W oryginalnym przepisie były to gąski pochodzące z radomszczańskich lasów. Zalewajka z grzybami była bardzo prostą potrawą, którą biedota wiejska powszechnie gotowała i spożywała zarówno na śniadanie, jak i kolację. Z odrobiną okrasy w postaci kwaśnej śmietany lub tłuszczu wytopionego ze słoniny dawała uczucie sytości i szybko zaspokajała głód. Oryginalna receptura radomszczańskiej zalewajki do dziś jest przekazywana z pokolenia na pokolenie. Wedle jej zaleceń wciąż chętnie przyrządza się tę smaczną zupę.Doskonałą alternatywą dla oryginalnego przepisu na radomszczańską zalewajkę jest nasza receptura. Uwzględnia ona wszystkie składniki, jakie są potrzebne do przygotowania tradycyjnej zupy. Jest jednak wzbogacona o, a także aromatyczne przyprawy, które podkreślą jej smak. Aby przygotować zalewajkę z Radomska, potrzebny będzie naturalny żur, który zapewni zupie odpowiednią kwasowość. Niezbędnym składnikiem będą też suszone grzyby. W pożywnej zalewajce nie może zabraknąć ziemniaków, obranych i pokrojonych w kostkę, a żeby zupa miała wyrazisty smak, trzeba do niej dodać cebulę oraz czosnek. Warzywa drobno siekamy, cebulę przesmażamy na patelni, a czosnek mieszamy z żurem i śmietaną. Ziemniaki gotujemy do miękkości w dużej ilości wody wraz z przesmażoną cebulą, pokrojonym boczkiem, namoczonymi grzybami i przyprawami. Kiedy wszystkie składniki będą już prawie miękkie, do gotującej zupy wlewamy żur. Gotujemy jeszcze przez chwilę, doprawiamy do smaku solą, pieprzem oraz majerankiem igotowa!", "url": "https://www.winiary.pl/przepisy/zalewajka-radomszczanska-zwz/", "category": "zachodniopomorskie", "sub_category": "Gotowe dania i potrawy", "phrase": "Zalewajka z Rogowa"}