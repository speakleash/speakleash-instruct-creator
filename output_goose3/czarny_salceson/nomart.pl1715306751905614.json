{"meta_description": "", "title": "Salceson Czarny - Blog kulinarny", "content": "Czarny salceson, to tradycyjny wyrób, ale coraz trudniejszy do wykonania, ze względu na ograniczony dostęp do składników.  Kto jeszcze ma możliwość – niech wykonuje. To proste. Skład: (mieso i podroby wieprzowe)  Podgardle – 1 kg  Skóry – 0,4 kg  Serce 1 szt około 0,75 kg  Nerki 2 szt około 0,25 kg  1/2 płuc około 0,4 kg  3 szklanki krwi  1-2 szklanki bułki tartej Przyprawy:  Do obgotowania : 10 ziaren ziela angielskiego i kilka liści laurowych.  Do salcesonu:  4 ząbki czosnku  2-3 łyżeczki soli (3 moim zdaniem za dużo)  2 łyżeczki majeranku  2 łyżeczki pieprzu białego  1 łyżeczka papryki ostrej. Wykonanie.  Podgardle 12 godzin wcześniej trzeba natrzeć solą i pozostawić w temperaturze pokojowej. Następnego dnia sparzyć przelewając wodą z czajnika i pokroić na kostkę ok 1 cm Podroby rozdrobnić i obgotować na półmiękko w wodzie z dodatkiem ziela angielskiego i liścia laurowego, a następnie zmielić maszynką do mięsa z oczkami 4-5.  Zmieszać składowe, dodać szklankę bułki tartej, krew oraz przyprawy i wymieszać.  W celu zagęszczenia użyć bułki tartej, a w celu rozrzedzenia (jak zaistnieje taka potrzeba) użyć wywaru w którym obgotowały się podroby.  Nadziewać (luźno) lub wypełniać można wiele elementów (osłonki poliamidowe lub białkowe, żołądki, pęcherze i inne) Należy elementy kilkukrotnie nakłuć w celu odpowietrzenia. Parzymy w temperaturze 85-95 st przez 1,5-2 godziny (żołądki nawet do 3) Po parzeniu układamy na desce, przykrywany drugą i obciążamy.  Po 12 godzinach należy przenieść do lodówki.  Produkt krótkotrwały 7-10 dni. W razie potrzeby mrozić.  Smacznego.", "url": "https://nomart.pl/wordpress/salceson-czarny/", "category": "lubuskie", "sub_category": "Mięso świeże oraz produkty mięsne", "phrase": "Czarny salceson "}