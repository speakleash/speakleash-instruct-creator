{"meta_description": "Podlaskie pierogi nadziewane ziemniakami i wędzonką. Pierogi z nadzieniem z tartych ziemniaków. Przepis na podlaskie pierogi z ziemniakami.", "title": "Podlaskie pierogi z surowymi ziemniakami – szlachcice", "content": "NADZIENIE ZIEMNIACZANE  Cebule obieramy i bardzo drobno siekamy. Boczek, kiełbasę i słoninę kroimy w drobniutką kostkę (słoninę i boczek warto wcześniej zmrozić, bardzo zimne nie będą się lepić do noża) albo mielimy w maszynce do mięsa na sitku 3mm – to dużo lepsza opcja, jeśli nie chce Wam się siekać składników. Po usmażeniu za grubo pokrojony boczek i kiełbasa zrobią się sztywne, twarde i mogą pociąć ciasto – pierogi będą pękać. Ziemniaki obieramy i ścieramy na najdrobniejszych oczkach tarki – tutaj nie uda się ominąć ręcznego tarcia i zetrzeć ziemniaków na pulpę w blenderze jak na placki, ziemniaki do szlachciców muszą mieć wyczuwalną strukturę. Jeśli macie malakser z tarczami tnącymi – użyjcie takiej tarki jak na zdjęciu. Starte ziemniaki przekładamy na sitko wyłożone gazą i dokładnie odciskamy z płynu. Zostawiamy na sitku do odcieknięcia.", "url": "https://www.karointhekitchen.com/z-miesem/podlaskie-pierogi-z-surowymi-ziemniakami-szlachcice/", "category": "mazowieckie", "sub_category": "Gotowe dania i potrawy", "phrase": "Pierogi z ziemniakami „Szlachcice”"}