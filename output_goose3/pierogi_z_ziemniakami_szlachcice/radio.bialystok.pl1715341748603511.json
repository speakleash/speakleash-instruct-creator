{"meta_description": "Pierogi \"szlachcice\" - przepis Joanny Jakubiuk z Bielska Podlaskiego", "title": "Smaki Podlasia | Pierogi \"szlachcice\" - przepis Joanny Jakubiuk z Bielska Podlaskiego", "content": "Pierogi \"szlachcice\" - przepis Joanny Jakubiuk z Bielska Podlaskiego    [b]Składniki na ciasto:  400 g mąki pszennej   ciepła przegotowana woda ok. 180 ml  szczypta soli    Przygotowanie ciasta:  Do miski wsypać mąkę, dolać odrobinę soli, niepełną szklankę wody i zagnieść ciasto. Chwilę wyrabiać, aby było gładkie i elastyczne. Zawinąć w bawełnianą ściereczkę i odstawić żeby \"odpoczęło\".    Składniki na farsz:  8 dużych ziemniaków  2 średnie białe cebule  sól, pieprz ziołowy, majeranek    Przygotowanie farszu:  Ziemniaki obrać i zetrzeć na tarce o małych oczkach. Cebulę pokroić w drobną kostkę i usmażyć na rumiano. Dodać masę ziemniaczaną. Mieszając dokładnie wszystko razem przesmażyć, tak aby ziemniaki straciły smak surowości, a masa zrobiła się szklista. Doprawić do smaku. Wystudzić.    Przygotowanie pierogów:  Ciasto cienko rozwałkować. Na środek każdego kawałka położyć farsz, Zlepiać dokładnie. Gotować kilka minut w lekko osolonej wrzącej wodzie. Podawać polane smażoną cebulą z boczkiem i łyżką kwaśnej, gęstej śmietany.", "url": "https://www.radio.bialystok.pl/smakipodlasia/index/id/141521", "category": "mazowieckie", "sub_category": "Gotowe dania i potrawy", "phrase": "Pierogi z ziemniakami „Szlachcice”"}