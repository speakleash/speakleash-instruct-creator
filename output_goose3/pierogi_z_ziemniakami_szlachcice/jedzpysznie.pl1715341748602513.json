{"meta_description": "", "title": "Pierogi szlachcice", "content": "Pyszne pierogi szlachcice- potrawa ta pochodzi z Podlasia i Mazowsza. Cienkie pyszne ciasto na pierogi wypełnione dobrze doprawionym farszem z surowych ziemniaków i kabanosów. To brzmi przepysznie prawda? Olej łącze razem z wodą i przelewam do miski z mąką. Całość łączę ze sobą mikserem z hakami do ciasta drożdżowego. Gdy ciasto z grubsza się połączy, zagniatam je dłonią. Zagniatam kilka minut, aż uzyskam gładkie i jednolite ciasto. Ciasto pozostawiam pod przykryciem na ok. 10 minut, aby odpoczęło. Ziemniaki ścieram na tarce- wykorzystuję stronę, która mocno rozdrobni ziemniaki. Ziemniaki odciskam z nadmiaru wody. Pozostawiam skrobię. Kroję drobno cebulę i podsmażam, aż cebula się zeszkli, w tym czasie kroję drobno kabanosy i podsmażam przez chwilę razem z cebulą. Do cebuli i kabanosów dodaję ziemniaków i smażę, aż ziemniaki stracą surowość. Masa będzie gęsta, aby ją dobrze połączyć, możesz użyć do tego tłuczka do ziemniaków. Tak przygotowany farsz zdejmuję z patelni i pozostawiam do przestygnięcia. W tym czasie rozwałkowuję ciasto na pierogi- ważne, aby było cienko rozwałkowane. W pierogu farsz jest najważniejszy. Za pomocą ringu wycinam ciasto na pierogi, biorę łyżeczkę farszu, formuję ją w kulkę i układam na środku ciasta. Sklejam pieroga. Postępuję tak z całym ciastem. Gotowe pierogi gotuję w osolonym wrzątku przez ok. 3 minuty. Następnie podsmażam. Moje pierogi podałam z okrasą z podsmażonych kabanosów i cebuli.", "url": "https://jedzpysznie.pl/2021/07/26/pierogi-szlachcice/", "category": "mazowieckie", "sub_category": "Gotowe dania i potrawy", "phrase": "Pierogi z ziemniakami „Szlachcice”"}