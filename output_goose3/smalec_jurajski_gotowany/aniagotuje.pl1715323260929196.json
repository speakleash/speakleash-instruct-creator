{"meta_description": "Najlepszy przepis na prosty i pyszny domowy smalec z cebulą i jabłkiem. Ten smalec w większości składa się z pysznych skwarek i kawałków jabłek oraz cebulki. Poznaj mój prawdziwy, wiejski smalec ze słoniny.", "title": "Smalec", "content": "Te pyszne skwarki ze smalczykiem można trzymać w lodówce nawet miesiąc. Należy użyć bardzo świeżego tłuszczu i trzymać smalec szczelnie zamknięty. Ja najbardziej lubię smalec ze słoniny z dodatkiem jabłuszka i cebuli własnie na kanapkach. Do tego szczypta soli i ogórek kiszony.. pycha! Do zrobienia smalcu z dużą ilością pysznych skwarek musisz kupić ładny kawałek słoniny. Słonina wieprzowa powinna być jak najświeższa. Byłoby super, gdyby miała też kawałki mięsa a nie skórę, którą należy usunąć. Do takiej słoniny dodałam też kawałek podgardla. Moja słonina miała tak duże płaty mięsa, że nie było takiej potrzeby. Jeśli jednak zakupisz słoninę bez mięsa, to polecam dodać też więcej podgardla lub boczku.  Taką słoninę oraz boczek, czy podgardle możesz zmielić w maszynce do mięsa. Ja jednak nigdy tego nie robię. Wolę pokroić całość w bardzo drobną kosteczkę.Tak przygotowaną słoninę z kawałkami mięsa można już umieścić na dużej patelni z wysokim rantem. Słoninę kładź na zimną patelnię. Ustaw średnią moc palnika i zostaw skwarki na 20 minut. Po tym czasie możesz już pierwszy raz zamieszać całość i zmniejszyć moc palnika. Kawałki słoniny powinny już do tego czasu przestać strzelać. Czasem słonina strzela na początku, ponieważ podczas wytapiania traci wodę. Słonina powinna się stopniowo wytapiać a skwarki kurczyć i rumienić. W taki sposób wytapiaj smalec łącznie do pełnej godziny.W tym czasie przygotuj sobie jabłko i cebulę. Obierz je i pokrój w kosteczkę. Z jabłka usuń oczywiście również gniazdo nasienne.Po godzinnym wytapianiu smalcu i skwarek dodaj kawałki jabłek i cebuli. Możesz ponownie zwiększyć moc palnika do średniej i podsmażać smalec ze skwarkami ostatnie 20 minut.Przestudzony smalec ze skwarkami przełóż do dużego naczynia lub słoików. Ja nie dodaję soli do słoniny przy końcu wytapiania. Sól nie topi się w tłuszczu, tylko opada na dno. Smalec solę ewentualnie już do stężeniu w lodówce. Czasem posypuję go też kolorowym pieprzem.Po kilku godzinach w lodówce smalec tężeje i nadaje się do nakładania na kanapki.Smacznego.", "url": "https://aniagotuje.pl/przepis/domowy-smalec", "category": "małopolskie", "sub_category": "Mięso świeże oraz produkty mięsne", "phrase": "Smalec jurajski gotowany"}