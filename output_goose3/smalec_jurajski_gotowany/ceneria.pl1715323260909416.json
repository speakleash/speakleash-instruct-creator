{"meta_description": "P&oacute;łnocno-zachodnia Małopolska, leżąca pomiędzy aglomeracjami krakowską i śląską, to region bogaty nie tylko w atrakcje przyrodnicze i kulturowe, ale także prawdziwe zagłębie tradycyjnych produkt&oacute;w lokalnych.", "title": "Lokalne smaki Zachodniej Małopolski", "content": "Wystarczy wymienić: karpia zatorskiego, kiełbasę lisiecką, pstrąga ojcowskiego czy też wyborne wino z Krokoszówki Górskiej. Jak smakują kręciołki imbramowskie i ziemniaki po cabańsku? Co to jest Czar Pustyni albo prażonki polańskie? Dlaczego na deser zamówić trzeba ciasteczka i lody krzeszowickie albo piernik hallerowski – o tym wszystkim dowiemy się uczestnicząc w jednej z lokalnych imprez albo odwiedzając region.- karp zatorski (zarejestrowany również przez Komisję Europejską, jako Chroniona Nazwa Pochodzenia), karp zatorski wędzony, karp w zalewie octowej, sernik królewski, prażonki polańskie, kaszana - kiszka z kapustą zasmażaną oraz karp osiecki – produkty z Lokalnej Grupy Działania Dolina Karpia. Karp zatorski powstał ze skrzyżowania rodzimej linii karpia polskiego (galicyjskiego) z czystymi liniami: węgierską, jugosłowiańską, gołyską i izraelską. Swój wyjątkowy smak karp zawdzięcza oryginalnemu dwuletniemu systemowi chowu w stawach ziemnych.- kiełbasa lisiecka i kukiełka lisiecka z Lokalnej Grupy Działania Korona Północnego Krakowa. Kiełbasa lisiecka to tzw. kiełbasa krajana, wyrabiana z najlepszej jakości mięsa wieprzowego, przyprawiana i wędzona według specjalnej wiekowej receptury. Kukiełka lisiecka wypiekana jest tradycyjnie w piecach chlebowych opalanych drzewem według receptury podawanej z pokolenia na pokolenie.- ocet śliwkowy z Lokalnej Grupy Działania Olkusz - wspomagający trawienie, wyrabiany jest z lokalnych śliwek węgierek przez Roberta Tracza z Osieka.- jagnięcina z owcy olkuskiej, smalec jurajski gotowany, kręciołki imbramowskie, Czar Pustyni, pstrąg chechelski wędzony i kiszka ziemniaczana z Lokalnej Grupy Działania „Nad Białą Przemszą”. Czar Pustyni jest wysokoprocentowym trunkiem z okolic Pustyni Błędowskiej, wytwarzanym od pokoleń z suchych ziaren grochu cukrowego, skiełkowanych ziaren żyta ozimego, cukru oraz wody pochodzącej z pięter wodonośnych jurajskich i triasowych.- smażony pstrąg z Dubia, ciasteczka krzeszowickie, makaroniki krakowskie, lody z lodziarni Aga w Krzeszowicach oraz lody śmietankowe z mleka od czerwonych krów z cukierni Melba – produkty z Lokalnej Grupy Działania Zdrój.- ziemniaki po cabańsku z Lokalnej Grupy Działania \"Partnerstwo na Jurze\" to tradycyjna chrzanowska potrawa jednogarnkowa, która przybyła w czasie najazdów tatarskich w XIII w.- pstrąg ojcowski, wino z Winnicy Krokoszówka Górska Bożeny i Marka Górskich, łojoki skalskie, regionalne potrawy z czosnku terenu Gminy Słomniki – to produkty z Lokalnej Grupy Działania Jurajska Kraina. Winnica Krokoszówka Górska w Smardzowicach znajduje się Małopolskim Szlaku Winnym, a wina z tego gospodarstwa zdobywają medale na międzynarodowych konkursach enologicznych.- dżem boczkowy z Mogilan, herbata z dziadowca i gulasz świątnicki (Świątniki Górne), piernik hallerowski z Jurczyc (gm. Skawina), masło z Rybnej (gm. Czernichów) oraz kiełbasa lisiecka – produkty z Lokalnej Grupy Działania Blisko Krakowa. Gulasz świątnicki to potrawa z baraniny duszona z marchewką, cebulą i ziemniakami na ognisku. Piernik hallerowski jest tradycyjnym wypiekiem rodu Hallerów.Już dziś warto zaprosić na Wielkie Zatorskie Żniwa Karpiowe, organizowane 5 października 2014 roku na Łowiskach w Podolszu koło Zatora. W programie imprezy m.in. Przegląd Produktów Lokalnych \"KULINARIA\" i liczne degustacje, konkurs na Rękodzielnika Doliny Karpia, a także Rajd Rowerowy \"Rowerem na Żniwa\".5 października 2014 r. odbędzie się również V Jubileuszowy Nadprzemszański Festiwal Smaku w Trzyciążu. Organizatorzy przewidzieli finał konkursu na Produkt Lokalny „Nad Białą Przemszą”, któremu towarzyszyć będą degustacje lokalnych przysmaków.Projekt ZachodniaMalopolska.pl jest efektem współpracy ośmiu stowarzyszeń - Lokalnych Grup Działania z terenu północno-zachodniej Małopolski: LGD Nad Białą Przemszą, LGD Jurajska Kraina, LGD dla Obszarów Wiejskich Gminy Olkusz, LGD Partnerstwo na Jurze, LGD Zdrój Krzeszowice, LGD Stowarzyszenie Korona Północnego Krakowa, LGD Blisko Krakowa, Stowarzyszenie Dolina Karpia, które opracowały wspólną ofertę turystyczną.Bardzo ważnym elementem aplikacji jest baza tras obejmująca najciekawsze pomysły na spędzenie czasu na terenie całej północno-zachodniej Małopolski - zarówno pieszo, na rowerze, z kijkami, jak i kajakiem. Turyści znajdą tu bazę najciekawszych miejsc w regionie, obejmującą nie tylko obowiązkowe atrakcje, obiekty zabytkowe, parki rozrywki, muzea, perełki przyrodnicze, ale także obszerną bazę miejsc noclegowych oraz gastronomicznych. Wreszcie przygotowano zestaw wycieczek, czyli gotowych pomysłów na weekend. Całość portalu i aplikacji mobilnej uzupełniają wirtualne spacery – osiem ciekawych spacerów po północno-zachodniej Małopolsce, zdjęcia panoramiczne, które przybliżą nie tylko najpiękniejsze zakątki regionu, ale także wnętrza najważniejszych obiektów sakralnych czy muzeów. Aplikacja mobilna, stworzona przez firmę Amistad Group, wykorzystuje mapy OpenStreetMap i GPS, działa w trybie offline.Projekt współfinansowany jest ze środków Unii Europejskiej w ramach Osi 4 Leader Programu Rozwoju Obszarów Wiejskich na lata 2007 – 2013 w ramach działania 421 Wdrażanie projektów współpracy. Instytucja Zarządzająca Programem Rozwoju Obszarów Wiejskich na lata 2007 – 2013 - Minister Rolnictwa i Rozwoju Wsi.www.polskaturystyczna.pl", "url": "https://www.ceneria.pl/informacje/lokalne-smaki-zachodniej-malopolski,10258", "category": "małopolskie", "sub_category": "Mięso świeże oraz produkty mięsne", "phrase": "Smalec jurajski gotowany"}