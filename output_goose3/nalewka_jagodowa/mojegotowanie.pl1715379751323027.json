{"meta_description": "Nalewka jagodowa jest pysznym pomysłem na wykorzystanie sezonowych owoców. Taki domowy napitek będzie smaczny solo, a także jako dodatek do innych napojów.", "title": "Nalewka jagodowa", "content": "Zlewanie nalewki: Następnego dnia wszystko przelewamy przez sito i delikatnie odciskamy cały sok. Do soku dolewamy spirytus oraz łyżkę miąższu jagodowego, który pozostał na sitku. Wszystko dokładnie mieszamy i przelewamy do butelki. Nalewka jagodowa: Do garnka wrzucamy jagody, dodajemy cukier i wlewamy wodę. Wszystko gotujemy na małym ogniu, ciągle mieszając, aż cukier całkowicie się rozpuści przez około 10-15 minut. Po tym czasie zdejmujemy garnek z ognia i odstawiamy w chłodne miejsce na całą noc. Nalewka jagodowa - przepis na ciepło i na zimno Nalewki można przygotowywać na różne sposoby, ale podstawowe dwa warianty to przepisy na zimno i na ciepło. Wersja na zimno jest banalnie prosta. Wystarczy zasypać świeże jagody cukrem i odstawić na 2-3 dni, a po tym czasie dolać do nich alkohol i odstawić na około 2 miesiące. Po tym czasie zlewamy napitek do butelek i możemy cieszyć się jego smakiem. Druga metoda polega na przygotowaniu domowego soku jagodowego, a następnie wymieszaniu go z alkoholem. Owoce gotujemy więc przez kilkanaście minut z cukrem i wodą. Tak przygotowany syrop odstawiamy do całkowitego wystudzenia, a następnie przelewamy przez gęste sito lub gazę. Tak przygotowany sok jagodowy mieszamy z alkoholem i przelewamy do butelek. Taka nalewka jest gotowa do degustacji od razu, ale najsmaczniejsza staje się po kilku tygodniach. Domowa nalewka z jagód będzie jeszcze pyszniejsza, jeśli dodamy do niej aromatyczne przyprawy, takie jak cynamon, wanilia, imbir, gałka muszkatołowa czy goździki. Innym fantastycznym dodatkiem będą świeże zioła, a nawet kwiaty. Oprócz znanej i lubianej mięty czy melisy, doskonale będzie tu pasowała lawenda. Przepisy z jagodami - inne pomysły na dania z jagód Jagody to fantastyczny składnik do wielu dań, deserów i napojów. Można z nich przygotowywać przysmaki zarówno na ciepło, jak i zimno i w każdym przepisie smakują równie dobrze. Co zrobić z jagód, aby najlepiej wykorzystać ich potencjał? Podstawowym przepisem, który najczęściej gości na naszych stołach, są pierogi z jagodami. To danie to prawdziwy symbol lata, a dla wielu z nas również sentymentalne wspomnienie z dziecięcych lat. Innym pomysłem jest wykorzystanie jagód do wszelkiego rodzaju wypieków. Najpopularniejsze są oczywiście jagodzianki, ale te owoce można też dodawać do kruchej tarty, tortów, biszkoptów, ucieranego ciasta czy babeczek. Świetnie smakują też desery na zimno z jagodami. Jagody idealnie sprawdzą się do koktajli i smoothie, a także jako baza do domowych lodów. Kolejnym smakowitym deserem bez pieczenie jest sernik z jagodami na zimno.", "url": "https://www.mojegotowanie.pl/przepis/nalewka-jagodowa-z-lawenda", "category": "pomorskie", "sub_category": "Napoje (alkoholowe i bezalkoholowe)", "phrase": "Nalewka jagodowa"}