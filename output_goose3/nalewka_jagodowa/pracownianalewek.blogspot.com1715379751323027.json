{"meta_description": "", "title": "Nalewka jagodowa", "content": "Czarne jagody (tudzież borówki - pozdrawiamy Przyjaciół z Małopolski! ;)) kojarzą mi się z wczesną młodością, kiedy to angażowałem się w życie harcersko - zuchowe. W roku 1985 pojechałem pierwszy raz na kolonie do małej wioseczki w okolicach Białej Podlaskiej. Tamtejsze lasy obfitowały w czarne jagody i w wolnych chwilach najadaliśmy się nimi bez opamiętania. Od tego czasu owoce te stały się dla mnie synonimem pełni wakacji. Ale nie chciałbym, by to głupie skojarzenie ograniczało moje poszukiwania smakowe. W ważnej i wielokrotnie w tym blogu wspominanej Wielkiej księdze nalewek znalazłem bowiem bardzo apetyczny przepis, który nieco zmodyfikowałem: Moja modyfikacja polegała na zastąpieniu surowego kłącza tataraku suszonym i spirytusu wzmocnioną wódką (nie miałem wystarczającej ilości spirytusu). Jagody lekko ugniotłem i odstawiłem na ok. 4 godzimy. Po tym czasie wyłożyłem je na arkusz gazy  Całość zagotowałem i gotowałem na małym ogniu przez 15 minut.  W tym czasie w drugim garnku rozpuściłem cukier w szklance wody. Kiedy sok z jagód był gotowy, przestudziłem go i połączyłem z syropem. Do tej mieszaniny wlałem wódkę i wszystko odstawiłem na trzy miesiące. Jesienią przefiltruję nastaw i zleję do butelek, w których postoi kolejne trzy miesiące. W styczniu będzie degustacja. To dobry moment, by wspomnieć lato.", "url": "http://pracownianalewek.blogspot.com/2013/07/nalewka-jagodowa.html", "category": "pomorskie", "sub_category": "Napoje (alkoholowe i bezalkoholowe)", "phrase": "Nalewka jagodowa"}