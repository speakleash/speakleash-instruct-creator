{"meta_description": "Nalewka z borówki czarnej (potocznie nazywanej jagodami czarnymi lub leśnymi) to tradycyjny środek łagodzący objawy niestrawności, w tym ból i skurcze brzucha, zgagę i wzdęcia. Ten leczniczy trunek stanowi źródło antyoksydantów, które chronią organizm przed szkodliwym działaniem wolnych rodników tlenowych. Jagodówka wzmacnia również odporność i w łagodny sposób obniża stężenie „złego” cholesterolu (czyli frakcji LDL) we krwi. Podpowiadamy, dlaczego warto ją przygotować i podajemy przeciwwskazania do jej spożycia. Sprawdź prosty przepis na nalewkę z czarnych jagód.", "title": "Nalewka z borówki czarnej łagodzi objawy niestrawności i wspiera walkę z wysokim cholesterolem. Podajemy przepis na nalewkę z czarnych jagód", "content": "Nalewka z borówki czarnej to zdrowotny trunek, który wspomaga leczenie pasożytniczego zakażenia układu pokarmowego. Nalewka z borówki czarnej (potocznie nazywanej jagodami czarnymi lub leśnymi) to tradycyjny środek łagodzący objawy niestrawności, w tym ból i skurcze brzucha, zgagę i wzdęcia. Ten leczniczy trunek stanowi źródło antyoksydantów, które chronią organizm przed szkodliwym działaniem wolnych rodników tlenowych. Jagodówka wzmacnia również odporność i w łagodny sposób obniża stężenie „złego” cholesterolu (czyli frakcji LDL) we krwi. Podpowiadamy, dlaczego warto ją przygotować i podajemy przeciwwskazania do jej spożycia. Sprawdź prosty przepis na nalewkę z czarnych jagód. Właśnie rozpoczął się sezon na borówki czarne (Vaccinium myrtillus), często nazywane po prostu jagodami czarnymi lub leśnymi. Są to cenne owoce, z których można przygotować wiele przetworów, w tym nalewki, kompoty, soki i dżemy. Zrobienie nalewki z borówki czarnej jest niezwykle proste, a jedyną trudnością może być nazbieranie odpowiedniej ilości owoców. Do jej zrobienia potrzebujesz tylko 4 składników, a także gazę lub sito, słoik o pojemności 3 litrów i szklane butelki. • Do nalewki zabiera się tylko dojrzałe i ciemnoniebieskie jagody. • Należy oczyścić jagody z liści i dokładnie umyć kilka razy pod bieżącą wodą. • Owoce trzeba wsypać do wyparzonego wcześniej słoika i delikatnie rozgnieść. Jagody zasypać cukrem i przykryć ściereczką lub gazą złożoną w kilka warstw. Warto przymocować gazę gumką recepturką, aby do środka nie dostały się muszki owocówki. • Słoik odstawić w słoneczne miejsce na 5-6 dni, pamiętając o codziennym wstrząśnięciu nim. Ten krok jest bardzo ważny, ponieważ umożliwia szybsze rozpuszczenie się cukru i wypuszczenie soku przez owoce. • Po tym czasie całość przecedzić przez sito lub grubą gazę, sok ponownie wlać do słoika, a następnie zalać alkoholem. • Słoik zakręcić i ponownie odstawić na 4-5 dni. Po tym czasie należy ponownie przecedzić płyn. • Powstałą miksturę rozlać do szklanych butelek, zamknąć i odstawić w chłodne miejsce na 5-7 miesięcy. Sezon na czarne jagody niestety jest krótki i trwa tylko od początku lipca do połowy sierpnia. Owoce te są niskokaloryczne, ponieważ w porcji 100 g zawierają 45 kcal. Znajdziemy w nich również znaczne ilości błonnika pokarmowego (3,2 g na 100 g), który korzystnie wpływa na pracę układu pokarmowego. Sprawdź także: Jesz jagody prosto z krzaczka? Możesz zarazić się groźnym dla życia pasożytem. Mycie jagód jest konieczne. Zobacz, jak robić to prawidłowo Borówka czarna obfituje w arbutynę, czyli glikozyd fenolowy o działaniu dezynfekującym, dlatego spożywanie nalewki jagodowej wspomaga leczenie zakażeń układu moczowego. Dodatkowo ten leczniczy trunek stanowi źródło polifenoli, które jako silne antyoksydanty chronią komórki i tkanki przed szkodliwym działaniem wolnych rodników tlenowych, a także spowalniają proces starzenia się skóry. Borówki czarne to źródło gukokinin, które mogą obniżać stężenie cukru we krwi, dzięki czemu wspierają profilaktykę stanu przedcukrzycowego i cukrzycy typu 2. Jagody obfitują również w pektyny i garbniki, które wykazują działanie przeciwbakteryjne, dzięki czemu wspomagają leczenie zakażenia Salmonellą i gronkowcem złocistym. Dodatkowo garbniki wykazują działanie ściągające, czyli obkurczające naczynia krwionośne, dlatego nalewka z jagód może pomagać w przypadku zatrucia pokarmowego i biegunki. Jakie właściwości ma nalewka z borówki czarnej? Według fitoterapeutów działa ona: Ta lecznicza mikstura korzystnie wpływa również na układ sercowo-naczyniowy, ponieważ w łagodny sposób pobudza krążenie krwi i obniża stężenie cholesterolu frakcji LDL. Nalewkę z borówki czarnej, ze względu na jej zdrowotne właściwości zaleca się spożywać przy różnych dolegliwościach, do których należą: • pasożytnicze zakażenie układu pokarmowego, a szczególnie w przypadku owsików i glisty ludzkiej, Nalewka jagodowa jest zdrowotną miksturą, dlatego nie powinno się przekraczać ustalonej dawki leczniczej, która wynosi maksymalnie 45 ml dziennie. Natomiast w przypadku osób z cukrzycą typu 2 lub stanem przedcukrzycowym nie powinno się pić więcej niż 20 ml dziennie. Mimo dobroczynnych właściwości jagodówki nie wszyscy mogą bezpiecznie ją spożywać. W przypadku chorych na cukrzycę warto przed rozpoczęciem kuracji skonsultować się z lekarzem prowadzącym, ponieważ jagodówka może obniżyć stężenie glukozy we krwi i dodatkowo nasilać działanie leków przeciwcukrzycowych. Ze względu na zawartość alkoholu nie powinny pić jej kobiety ciężarne i karmiące, oraz dzieci i młodzież do ukończenia 18. roku życia. Wśród innych przeciwwskazań do spożywania tej leczniczej mikstury można wymienić: • alergię na alkohol lub jego nietolerancję.", "url": "https://stronazdrowia.pl/nalewka-z-borowki-czarnej-lagodzi-objawy-niestrawnosci-i-wspiera-walke-z-wysokim-cholesterolem-podajemy-przepis-na-nalewke-z/ar/c14-16495701", "category": "pomorskie", "sub_category": "Napoje (alkoholowe i bezalkoholowe)", "phrase": "Nalewka jagodowa"}