{"meta_description": "Kaczka pieczona w całości, bez nadzienia, w stałej temperaturze i powoli. Zobacz przepis na wyjątkową marynatę, a danie podawaj z buraczkami i ziemniaczkami!", "title": "Kaczka pieczona (z piekarnika)", "content": "Mięso z kaczki jest uważane za najbardziej szlachetne i najsmaczniejsze spośród drobiu. Delikatne, a zarazem wyraziste w smaku, kruche i soczyste, nie ma sobie równych. Nie można się zatem specjalnie dziwić, że coraz częściej kaczka pieczona gości na naszych stołach. Zresztą nie można zapominać o tym, że to przecież klasyka kuchni polskiej i danie to od wieków było podawane na różne sposoby. Bez pieczonej kaczki nie można się było wręcz obejść podczas świąt, jak również ważnych uroczystości. Dziś potrawę tę podaje się, jako wykwintne danie obiadowe, ale też w formie przepysznej, mięsnej przekąski na zimno. Zatem jak upiec kaczkę, aby wydobyć z niej wyjątkowy smak i aromat tego smakowitego mięsa?    Kaczkę można przyrządzać na wiele sposobów, jednak najlepiej smakuje kaczka pieczona w całości. Aby mięso po upieczeniu było soczyste, delikatne i kruche, a przede wszystkim wyśmienicie smakowało, na dzień przed pieczeniem powinno się je zamarynować i pozostawić na noc w lodówce. Dzięki temu nabierze ono odpowiedniego smaku i aromatu, a po upieczeniu będzie się rozpływało w ustach. Odpowiednia marynata do kaczki to bowiem klucz do kulinarnego sukcesu tej potrawy. Wobec tego, jak przyrządzić kaczkę i jakich składników użyć do marynaty, aby wydobyć z mięsa jego wyjątkowe walory smakowe?    Nasz sprawdzony przepis na kaczkę jest niezwykle prosty, a mięso przygotowane według tej receptury jest niezwykle soczyste i kruche. Niewątpliwie jest to zasługa marynaty, którą się je naciera. Przygotowuje się ją na bazie oleju z dodatkiem aromatycznych przypraw. Majeranek, słodka papryka, pieprz i sól to główne składniki marynaty. Tuszkę kaczki dokładnie nią nacieramy, zarówno na zewnątrz, jak i w środku. Tak przygotowane mięso przykrywamy i wkładamy do lodówki na całą noc. Wyjmujemy je na godzinę przed pieczeniem.    Zanim kaczka trafi do piekarnika, umieszczamy w jej wnętrzu cebulę pokrojoną na ćwiartki, cztery ząbki czosnku, ziele angielskie i dwa liście laurowe. Tuszkę wkładamy do naczynia żaroodpornego, podlewamy szklanką wody i pieczemy pod przykryciem w temperaturze 180 stopni przez dwie godziny. Po upływie tego czasu kaczka z piekarnika jest prawie gotowa. Wyłączamy piekarnik, ale pozostawiamy w nim mięso jeszcze na godzinę. Stygnąc, nabierze soczystości i kruchości. Po tym czasie można ją już wyjąć i podać na stół. Tak przygotowana smakuje znakomicie! Podoba Ci się ten przepis? Dodaj go do swojej książki kucharskiej. Załóż ją TUTAJ.", "url": "https://www.winiary.pl/przepisy/kaczka-znakomita/", "category": "lubelskie", "sub_category": "Mięso świeże oraz produkty mięsne", "phrase": "Kaczka czarna nadziewana"}