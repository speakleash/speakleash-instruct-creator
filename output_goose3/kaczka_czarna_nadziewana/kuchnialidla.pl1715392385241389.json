{"meta_description": "Kaczka nadziewana limonkami z pieczonymi ziemniakami i marchewką - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Kaczka nadziewana limonkami z pieczonymi ziemniakami i marchewką - przepis", "content": "Umytą i osuszoną kaczkę marynujemy od środka białym pieprzem i solą. Limonki nacinamy w równych odstępach i delikatnie naciskamy. Kaczkę od środka nacieramy suszonym tymiankiem, a także ziarnami kolendry (2 łyżki). Do środka wkładamy również rozgnieciony czosnek oraz nacięte i delikatnie rozgniecione limonki. Kaczkę zamykamy szczelnie - nacinając błonkę w skórze i przekładając przez nią kostkę od udek. Doprawiamy z zewnątrz odrobiną soli. Kaczkę wkładamy do naczynia żeliwnego bez przykrycia, pieczemy w piekarniku rozgrzanym do 200-210°C przez 30-35 minut. Obraną i pokrojoną w ukośne plastry o szerokości ok. 2-3 cm marchewkę wrzucamy do miski, dodajemy umyte, przekrojone na pół ziemniaki. Do warzyw dodajemy 3 pokrojone w plastry ząbki czosnku i posypujemy je łyżką kolendry, roztartej w moździerzu, odrobiną soli i pieprzu. Warzywa układamy dookoła zapieczonej kaczki w brytfannie. Całość polewamy 200-250 ml jasnego piwa. Kaczkę i warzywa pieczemy 2 godziny pod przykryciem w temperaturze 160°C. Powidła śliwkowe przekładamy do miski, dodajemy pozostałą część piwa, mieszamy do momentu uzyskania konsystencji gęstej śmietany. Tak przygotowaną glazurą polewamy kaczkę, którą następnie wstawiamy do piekarnika jeszcze na mniej więcej 20-30 minut, bez przykrycia (aż glazura się zarumieni i zrobi się chrupiąca), w temperaturze 200-210°C (termoobieg).", "url": "https://kuchnialidla.pl/kaczka-nadziewana-limonkami-z-pieczonymi-ziemniakami-i-marchewka", "category": "lubelskie", "sub_category": "Mięso świeże oraz produkty mięsne", "phrase": "Kaczka czarna nadziewana"}