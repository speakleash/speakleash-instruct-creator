{"meta_description": "", "title": "Kaczka pieczona z porzeczkami i czerwoną cebulą", "content": "Kaczkę wyciągamy z lodówki na co najmniej godzinę przed pieczeniem. Osuszamy ją dokładnie ręcznikiem papierowym.  Cebulę kroimy w piórka, mieszamy z porzeczkami, miodem i ziołami. Doprawiamy solą i pieprzem. Nadziewamy kaczkę.  Olej mieszamy z sosem sojowym. papryką, curry, pieprzem ziołowym. Taką marynatą nacieramy kaczkę.   Układamy ptaka, piersiami do góry w naczyniu żaroodpornym. Końcówką noża nakłuwamy kaczę w miejscach gdzie ma najwięcej tłuszczu.    Kaczkę wkładamy do piekarnika nagrzanego do 220 stopni. Pieczemy 20 minut. Po tym czasie zmniejszamy temperaturę do 190 stopni i pieczemy około 90 minut. Generalnie na 1kg kaczki należy liczyć 1 godzinę pieczenia.  Sprawdzamy czy kaczka jest już upieczona - patyczkiem do grilla nakłuwamy najgrubszą część udka, jeśli nie cieknie krew, kaczka jest gotowa. W razie potrzeby dopiekamy jeszcze 10 minut.    Wyciągamy kaczkę z piekarnika, przykrywamy folią aluminiową i zostawiamy na 10 minut, aby odpoczęła.    Kaczkę polecam podać z kaszą gryczaną, buraczkami i oczywiście farszem porzeczkowym.", "url": "https://www.przyslijprzepis.pl/przepis/kaczka-pieczona-z-porzeczkami-i-czerwona-cebula", "category": "lubelskie", "sub_category": "Mięso świeże oraz produkty mięsne", "phrase": "Kaczka czarna nadziewana"}