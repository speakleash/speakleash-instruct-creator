{"meta_description": "Wspaniały przepis na Nadziewana kaczka bez kości. Chcę zaprosić was do wypróbowania mojego starego przepisu, na nadziewaną kaczkę bez kości. Tak przyrządzona kaczka zachwyci wszystkich biesiadników, jest to świetna pozycja w świątecznym menu. Możemy podać ją na ciepło podczas uroczystego obiadu...", "title": "Przepis na Nadziewana kaczka bez kości autorstwa Dorota \" Co w kredensie piszczy\"", "content": " • Luzowanie kaczki:  Czynność, luzowania kaczki (czyli usuwania kości) jest naprawdę bardzo łatwa i nie należy się poddawać, warto spróbować i potraktować to jako zabawę.  Proces luzowania zaczynam od tyłu kaczki, delikatnie oddzielam nożem mięso od kości, wywracając je na lewą stronę, mięsem do zewnątrz.  I tak przechodzę aż do szyjki ptaka, pozostawiam tylko jedną kostkę, w każdym udku i skrzydełku. • Jest to moja technika dla mnie najłatwiejsza, ale każdy sposób będzie dobry, ważne, żeby nie porobić dziur w skórze.  Tym też nie ma co się przejmować, jeżeli już do tego dojdzie, zawsze można zaszyć. • Proces nadziewania.  Kaczkę rozkładam na desce, zszywam białą nitką górną część przy szyjce.  Następnie nadziewam przygotowaną masą, dół kaczki również zszywam, ja dodatkowo wiążę kaczkę sznurkiem do szynki, ale to nie jest konieczne.  Na dno naczynia, w którym będziemy piec, wlewam odrobinę oliwy i układam kaczkę.  Posypuję jeszcze odrobiną przypraw i piekę w 180 st. z termoobiegiem około 2 godzin, ale to jest uzależnione od piekarnika. • Podczas pieczenia polewam kaczkę 2-3 razy tłuszczem, który się wytopił podczas pieczenia.  Do przyprawienia, można zastosować gotowe przyprawy do drobiu, idealnie pasują.", "url": "https://cookpad.com/pl/przepisy/15080933-nadziewana-kaczka-bez-kosci", "category": "lubelskie", "sub_category": "Mięso świeże oraz produkty mięsne", "phrase": "Kaczka czarna nadziewana"}