{"meta_description": "Jako że chwilowo jestem unieruchomiona, w przygotowaniu dzisiejszego obiadu pomagał mi mój Ukochany :) Pomimo, że kaczkę robiłam pierwszy raz, wyszła pyszna, bardzo soczysta, z chrupiącą skórką. Gorąco polecam!", "title": "Kaczka nadziewana brzoskwiniami - Przepisy - Gotuj w stylu EKO", "content": "KROK 1: Kaczkę myjemy, osuszamy ręcznikiem papierowym i nacieramy dokładnie solą, pieprzem, majerankiem wewnątrz i na zewnątrz i odstawiamy na bok na czas rozgrzewania piekarnika. Piekarnik rozgrzewamy do 200 stopni. 3 brzoskwinie obieramy, kroimy na ćwiartki i faszerujemy nimi naszą kaczkę. Dokładnie związujemy sznurkiem tak, aby farsz nie wypadał. Układamy w brytfance, obkładamy kawałkami masła i wkładamy do piekarnika. KROK 2: Przez pierwsze 80 minut kaczkę obracamy co 20 minut (w sumie 4 razy), a następnie polewamy powstałym sosem co 20 minut. Pieczemy do miękkości (mi to zajęło 2h 40min. - kaczkę piecze się mniej więcej tyle godzin, ile kg waży). KROK 3: W między czasie ostatnią brzoskwinię obieramy i kroimy w kostkę. Wkładamy do rondelka, zalewamy winem, dodajemy miód i posypujemy cynamonem. Całość gotujemy ok. 10 minut. Brzoskwinie wyławiamy i odstawiamy na bok. Na 20 minut przed końcem pieczenia, kaczkę polewamy sosem winnym. KROK 4: Kaczkę przekładamy na talerz, ściągamy sznurek, polewamy kilkoma łyżkami powstałego sosu z brytfanki, posypujemy odłożonymi kawałkami brzoskwiń i podajemy np. z buraczkami i kopytkami. Smacznego! :)", "url": "https://gotujwstylueko.pl/przepisy/kaczka-nadziewana-brzoskwiniami", "category": "lubelskie", "sub_category": "Mięso świeże oraz produkty mięsne", "phrase": "Kaczka czarna nadziewana"}