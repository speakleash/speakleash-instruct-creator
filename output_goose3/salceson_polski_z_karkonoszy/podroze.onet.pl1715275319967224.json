{"meta_description": "Polski salceson zajął pierwsze miejsce wśród najgorszych produktów mięsnych na świecie w rankingu opublikowanym przez serwis kulinarny TasteAtlas. \"Head cheese\" nie zdobył uznania internautów z całego świata. Polski przysmak uzyskał zaledwie 2,4 gwiazdki na 5.", "title": "Polski przysmak uznany za \"najgorszy na świecie\"", "content": " • None Salceson to po czerninie kolejna polska potrawa, która znalazła się na szczycie rankingu najgorszych na świecie • None Inne polskie dania, takie jak pierogi czy żurek, znalazły się w rankingu stu najlepszych potraw świata Polski salceson, zgodnie z ocenami użytkowników serwisu określanego mianem \"encyklopedii smaków\", zdobył pierwsze miejsce wśród najgorszych produktów mięsnych na świecie, zdobywając zaledwie 2,4 gwiazdki na 5. Na podium znalazły się również słowackie salami, czyli \"Liptovská saláma\" oraz amerykańska \"szynka Smithfield\". TasteAtlas słynie z nietuzinkowych zestawień. Na początku grudnia opublikowano ranking \"79 najgorzej ocenianych produktów mięsnych na świecie\". Na pierwszym miejscu znalazł się \"head cheese\", czyli salceson. • None Zobacz także: \"Placek po węgiersku\", \"kurczak po chińsku\"?! Polskie nazwy dziwią obcokrajowców Jak podaje w opisie tego dania TasteAtlas, salceson jest \"wyjątkowym przysmakiem dla smakoszy\", chociaż w przeszłości \"uważany był za podrzędny produkt mięsny\". W opisie potrawy możemy również przeczytać, że \"niezależnie od rodzaju, te ekscytujące pod względem tekstury przysmaki są zwykle spożywane jako wędliny, często w towarzystwie chleba i innych produktów mięsnych\". Argumentacja ta nie trafiła jednak do korzystającej z serwisu społeczności, o czym świadczy niska ocena salcesonu – polska wędlina otrzymała zaledwie 2,4 gwiazdki. Listy rankingowe na portalu tworzone są na bazie głosów użytkowników, jednakże dokładna liczba oddanych opinii pozostaje nieznana. Autorzy zapewniają, że ich system jest odporny na fałszerstwa, a oni sami uważnie monitorują aktywność użytkowników. • None Zobacz także: Fifka, kućmok, kluchy, gulasz z gęsich żołądków i pstrąg, czyli co zjemy na Szlaku Kulinarnym „Śląskie Smaki” Dla wielbicieli polskiej kuchni wynik tego rankingu może być kolejnym przykrym zaskoczeniem. Nie tak dawno los salcesonu podzieliła czernina, która zajęła 11. miejsce w rankingu najgorszych dań świata, jednocześnie stając się najgorszą z zup. Zawierająca zwierzęcą krew polewka otrzymała 2,3 pkt na 5 możliwych. Pocieszający jest natomiast fakt, że inne polskie dania znalazły się w rankingu stu najlepszych potraw świata: sernik był 50., żurek 56., a pierogi — 61. Salceson to specjalny rodzaj wędliny pozyskiwanej z różnych części ciała zwierząt (tzw. podrobów). W jego składzie znajdziemy m.in. wieprzowinę, wołowinę lub cielęcinę. Do przygotowania tego specjału używa się także tłuszczu, krwi, skórek i rozmaitych przypraw. Proces przygotowania salcesonu obejmuje kilka kroków. Najpierw mięso jest moczone w solance, gotowane, a następnie odpowiednio doprawiane. Gotową masę wstawia się do żołądków wieprzowych lub pęcherzy wołowych, po czym gotuje i uciska, aby uzyskać odpowiednią konsystencję. Przysmak można kupić praktycznie w każdym sklepie mięsnym w Polsce. Dziękujemy, że przeczytałaś/eś nasz artykuł do końca.Bądź na bieżąco! Obserwuj nas w Wiadomościach Google.", "url": "https://podroze.onet.pl/ciekawe/polski-przysmak-uznany-za-najgorszy-na-swiecie-kupisz-go-w-kazdym-miesnym/648t0ds", "category": "dolnośląskie", "sub_category": "Mięso świeże oraz produkty mięsne", "phrase": "Salceson polski z Karkonoszy"}