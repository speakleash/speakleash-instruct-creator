{"meta_description": "Produkt wpisany na listę produktów tradycyjnych w dniu 2019-06-14 w kategorii produkty mięsne w woj. dolnośląskim", "title": "Salceson polski z Karkonoszy - - Portal Gov.pl", "content": "Wędlina podrobowa, wyprodukowana z mięsa z głów wieprzowych, ozorów, serc, mięsa  z golonki wieprzowej z dodatkiem galarety Klarowna galaretka o barwie bursztynowej. Na przekroju widoczne kawałki mięsa, masek, głów oraz podrobów Wyczuwalny czosnek, majeranek, pieprz, kminek. Smak i zapach typowy dla peklowanych surowców mięsnych i podrobów Proszówka to niewielka wieś położona w sercu Karkonoszy. W regionie tym dominuje górski krajobraz oraz przeważają połacie żyznych pól uprawnych, które sprzyjają hodowli bydła. Po drugiej wojnie światowej, przetwórstwo mięsa nie było tak rozwinięte, jak obecnie. Produkcja wędlin była koncesjonowana, a rzemieślnicy nie mogli przetwarzać mięsa w postaci szynek i innych wyrobów, jedynie pod postacią produktów podrobowych. Jednym z takich produktów był salceson. Żołądki wieprzowe lub pęcherze wołowe, napełniane były farszem sporządzanym z mięsa z głów wieprzowych z dodatkiem przypraw takich jaki: sól, kminek  i pieprz czarny. Mięso było peklowane w zalewie, z dodatkiem liścia laurowego, ziela angielskiego, czosnku oraz pieprzu. Żołądki zawiązywano na końcach przędzą, gotowano i układano na siatkach, przyciskając ciężkim przedmiotem, w celu uzyskania charakterystycznego spłaszczonego kształtu.", "url": "https://www.gov.pl/web/rolnictwo/salceson-polski-z-karkonoszy", "category": "dolnośląskie", "sub_category": "Mięso świeże oraz produkty mięsne", "phrase": "Salceson polski z Karkonoszy"}