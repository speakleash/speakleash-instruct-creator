{"meta_description": "Wyroby Babci Reginy możemy kupić tuż pod Warszawą w Puszczy Mariańskiej. Warto skorzystać z tej okazji i wrócić z wyprawy w krainę Rawki ze swojską wędliną i lokalnym miodem.", "title": "Babcia Regina - regionalne smaki wędliny i miody - wprost z Puszczy Mariańskiej", "content": "Doskonałe wędliny, miody czy pieczony w glinianych piecach chleb to wyroby, z których słynie zlokalizowana na obrzeżach Puszczy Mariańskiej manufaktura Babcia Regina. Ciekawa lokalizacja sprawia, że możemy odwiedzić to miejsce podczas naszych weekendowych wycieczek. Będzie po drodze do Skierniewic, gdzie odwiedzimy wspaniałą Parowozownię, Bolimowskiego Parku Krajobrazowego, przez który płynie malownicza Rawka czy industrialnej osady fabrycznej w Żyrardowie. Wyroby sygnowane znakiem Babcia Regina kupimy też na jarmarkach organizowanych periodycznie w okolicach Warszawy. Specjalnością manufaktury są wędliny, przede wszystkim polędwice i szynki przygotowywane w różnych wariantach. Kupimy tu też kiełbasy, boczki i pasztety. Dla koneserów trafiają się także wyroby z dziczyzny. Odrębną ciekawą kategorią są miody, produkowane w pełni ekologicznej pasiece, dającej gwarancję najwyższej jakości. Wystarczy tylko rzut oka na piękne tereny puszczy by nie mieć żadnych wątpliwości skąd bierze się tak dobra jakość tutejszych miodów. Nie bez znaczenia jest tu też pasja właściciela pasieki, dla niego pszczoły to nie tylko biznes, to także hobby. Zresztą, nauka pszczelego biznesu, którą pobierał od najlepszych specjalistów w Polsce, nie mogła pozostać bez pozytywnych konsekwencji. W tej historii znajdziemy bardzo wiele analogii do znajdującej się pod Warszawą Tęczowej Pasieki. Jakość miodów z Puszczy Mariańskiej może się bez wątpienia równać z tymi oferowanymi w Cieciszewie. Warto się o tym przekonać. Na miejscu kupimy także przygotowywane w piecach glinianych, na bazie dawnej receptury, chleby pieczone na mące żytniej z domieszkami otrębów. Poza doskonałym smakiem posiadają też bogate walory zdrowotne. Samo obcowanie z właścicielami i prowadzącymi biznes upewnia nas w tym, iż mamy do czynienia z pasjonatami i ludźmi ciężkiej pracy. Ich wyroby mogą udanie rywalizować z wchodzącymi z coraz większym impetem na warszawski rynek produktami z Podlasia. Dotychczas komunikacja marketingowa, w tym strona firmy, była bardzo uboga. W ostatnich dniach stan ten zmienił się diametralnie. Nowo uruchomiony serwis www pozwala zarówno na obejrzenie galerii produktów jak i na ich zakup on line. Zapraszamy do odwiedzenia strony manufaktury Babcia Regina. Pamiętajmy o tym miejscu podczas naszych wycieczek z Warszawy na weekend. Dojazd od strony stolicy jest naprawdę sprawny. Smaczne produkty regionalne od Babci Reginy mogą urozmaicić naszą wyprawę nad Rawkę, np. piknik na plaży Oberwance.", "url": "https://www.zwarszawy-naweekend.pl/babcia-regina-regionalne-smaki-wedliny-i-miody-wprost-z-puszczy-marianskiej/", "category": "mazowieckie", "sub_category": "Miody", "phrase": "Miody mariańskie"}