{"meta_description": "", "title": "Lista produktów tradycyjnych - Miody", "content": "Miodu nie kupuje się w byle gdzie. Najlepiej u pszczelarza. Jeśli nie ma takiej możliwości warto skrócić drogę między miodem a nami do minimum. W tej sytuacji koniecznie trzeba przeczytać etykietę. Podobnie jak z dobrym winem czy jakościową oliwą. Nazwisko i adres pszczelarza to lepsza marka niż najbardziej znana firma czy dystrybutor. Na co jeszcze warto zwrócić uwagę? Ja patrzę czy jest to mieszanka miodów czy miód z określonego regionu. Czy 6 miesięczny miód jest płynny czy skrystalizowany. Czy po otwarciu słoika zapach jest delikatny czy intensywny. Dlaczego? Bo \"prawdziwy\" miód nie powinien byc \"kupażem\". Do tego każdy prawdziwy miód krystalizuje się w określonym czasie (2 do 4 miesięcy) i po kilku miesiącach na sklepowej nie ma opcji by był płynny. ma na ściankach smugi i wykwity. I intensywny zapach. W zasadzie w tych warunkach klimatycznych miód zbiera się przez trzy miesiące: w maju, czerwcu i lipcu. W maju kwitnie mniszek – stosowany w chorobach wątroby i dróg żółciowych, rzepak – stosowany w chorobach wątroby i układu krążenia oraz sady owocowe, następnie akacja – zalecany w leczeniu choroby wrzodowej żołądka. Jeżeli na drzewach wystąpi spadź, to dochodzi kolejny gatunek miodu – spadziowy, który powinien być spożywany przy schorzeniach górnych dróg oddechowych. Na początku sierpnia wykręca się wielokwiat, który stosuje się najczęściej przy alergiach i przeziębieniach. O specyfice tych miodów świadczy również fakt, że zawierają nektar i pyłki roślin zupełnie unikalnych i wyjątkowych.", "url": "https://jem-mazowsze.blogspot.com/2015/07/lista-produktow-tradycyjnych-miody.html", "category": "mazowieckie", "sub_category": "Miody", "phrase": "Miody mariańskie"}