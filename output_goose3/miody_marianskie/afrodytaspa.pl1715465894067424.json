{"meta_description": "", "title": "4 nietypowe atrakcje na długi weekend czerwcowy", "content": "17 kilometrów na zachód od Hotelu znajduje się wieś Puszcza Mariańska. Stara osada zyskała popularność w okresie międzywojennym, kiedy to stała się popularna wśród wczasowiczów z Warszawy. W miejscowości kilkukrotnie przebywał między innymi Jarosław Iwaszkiewicz. Dziś we wsi znajduje się kilka zabytkowych budynków oraz historycznych pomników. My zapraszamy was tutaj przede wszystkim z powodu wpisanych na listę produktów tradycyjnych Ministerstwa Wsi i Rolnictwa miodów mariańskich. Tutejsze tereny charakteryzują się wyjątkowym mikroklimatem, gdyż lasy w gminie są pozostałością puszczy mazowieckiej. Dziś są częścią Bolimowskiego Parku Krajobrazowego. Wpisane na listę miody mariańskie to: Doświadczenie lokalnych pszczelarzy stosujących tradycyjne metody pozyskiwania i przechowywania miodu wpływa na smak miodu. Przechowywane są w dębowych beczkach uszczelnianych woskiem, a następnie przelewane do słoików. Przechowuje się je w piwnicach pod szczelnym zamknięciem. Miody zakupić można u lokalnych producentów, ale należy wcześniej skontaktować się z nimi telefonicznie lub internetowo. Najdłuższy drewniany most w Polsce w Gostomii nad Pilicą 50 km na południe od nas znajduje się miejscowość Gostomia. Spacerując lub jadąc na rowerze po okolicznych łąkach i polach możemy trafić na mało znaną, a rekordową atrakcję - najdłuższy drewniany most w Polsce. Ma 126 metrów i spina dwa brzegi rzeki Pilicy. Most obecnie używany jest przede wszystkim przez rolników, którzy uprawiają pola po drugiej stronie rzeki lub rowerzystów przemierzających Mazowsze. Dzięki praktycznie brakowi ruchu samochodowego oraz przepięknym krajobrazom jest to idealne miejsce na rodzinną wyprawę. Wspaniałe zachody (i wschody) słońca gwarantują niezwykłe plenery fotograficzne. Obecne we wsi stowarzyszenie lokalnej grupy działaczy organizuje właśnie między innymi takie spotkania z profesjonalnym fotografem. Przez wiele lat w miejscowym pałacu znajdowało się państwowe gospodarstwo rybne. Dziś już nie istnieje, a pałac należy do prywatnych właścicieli. Wciąż znajdują się tu jednak hodowle ryb. W działającej we wsi smażalni można zjeść danie z gwarancją świeżości lub zakupić ryby do domu. Zobacz nasze pomysły na wyprawy kajakowe po Pilicy i nie tylko. Pole bitwy nad Rawką dla miłośników I Wojny Światowej Tereny dzisiejszego województwa łódzkiego były w historii wielokrotnie areną starcia dwóch wielkich mocarstw europejskich – Niemiec i Rosji. Tak było też podczas I Wojny Światowej, zwanej Wielką Wojną. Jesienią 1944 wojska obu krajów okopały się w okolicach Puszczy Bolimowskiej. Nie mogąc przechylić szali na jedną ze stron prowadziły tu wyniszczające bitwy. W Bolimowie po raz pierwszy użyto broni chemicznej na froncie wschodnim, niemieckie wojska zgromadziły tu największą w historii baterię składającą się z 600 armat, a dla jej zaopatrzenia w amunicję wybudowano nawet specjalną linię kolei wąskotorowej. Działania te pozostawiły wiele pamiątek tamtych czasów. Miłośnicy historii znajdą tu wojenne cmentarze, niestety w większości zapomniane. Najbardziej zadbanym i jednocześnie największym z nich jest ten w Joachimowie-Mogiłach. W sezonie letnim skorzystać można także z przejazdu Kolejką Wąskotorową Rogów - Rawa - Biała, tzw. Kolejką Rogowską. Na terenie Bolimowskiego Parku Krajobrazowego co wytrwalsi odnajdą wciąż widoczne okopy i transzeje. W miejscowości Budy Grabskie w przydrożnej kapliczce znajduje się niezwykły krzyż. To z kolei pamiątka po II Wojnie Światowej, która także miała tu swój front. Zrobiony jest z lufy armaty z zamkiem z niemieckiego działa kalibru 88 mm. W miejscu, gdzie stoi znajdowało się stanowisko niemieckiej artylerii. W 1945 roku radziecki czołg zniszczył niemieckie działo. Mieszkańcy Bud wydobyli z wraku lufę i wznieśli przydrożny krzyż. 27 kilometrów na wschód od Radziejowic leży Tarczyn. Miejscowość znana wielu Polakom z wyjątkowych soków w szklanych buteleczkach, zwłaszcza jabłkowych. Nie przez przypadek właśnie ten smak królował w tutejszej przetwórni. Pobliski Rejon Grójecki to światowe centrum uprawy jabłek. Dzisiaj soków mimo ich nazwy w mieście się już nie produkuje, ale wciąż miasto pielęgnuje swoje dziedzictwo. Co roku na koniec wakacji organizowane są Tarczyńskie Owocobrania, podczas których układana jest wielka piramida z jabłek. W mieście znajduje się także końcowa stacja Grójeckiej Kolejki Dojazdowej. Warto odwiedzić także dawny zajazd. Budynek z pocz. XIX w. służył jako zajazd pocztowy. Poczta w Tarczynie była jednym z pierwszych urzędów w Królestwie Polskim (miała nr 11). Zajazd tarczyński stanowił jedną z najważniejszych stacji na trasie z Warszawy do Krakowa. Znajdował się tutaj punkt wymiany koni do dyliżansów, noclegownia i karczma dla pocztylionów. Więcej wycieczek wąskotorówkami znajdziecie w tym poście. 4 dni przedłużonego weekendu to wciąż za mało, aby zapoznać się z pograniczem mazowiecko-łódzkim. Jest to natomiast doskonała okazja, aby wyskoczyć z hotelu na kilku godzinną wycieczkę samochodem czy rowerem i poznać kawałek kraju. Zachęcamy Was do odwiedzenia jednego lub dwóch z opisywanych powyżej miejsc. Gwarantujemy Wam wspaniałe zdjęcia na Instagrama, filmiki na TikToka lub po prostu przepyszne zakupy u lokalnych producentów regionalnych smakołyków. Wieczorny relaks w AquaSpa po takich wycieczkach będzie wyjątkowym przeżyciem. Inne pomysły na wycieczki po Ziemi Chełmońskiego znajdziecie tutaj.", "url": "https://www.afrodytaspa.pl/4-nietypowe-atrakcje-na-dlugi-weekend-czerwcowy", "category": "mazowieckie", "sub_category": "Miody", "phrase": "Miody mariańskie"}