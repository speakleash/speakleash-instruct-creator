{"meta_description": "", "title": "„Szlachcianka” jajecznica z Troszyna – Społeczne Inicjatywy Łączą Aktywnych", "content": "Wieś Troszyn będąca, leżąca na lewym brzegu Narwi na obszarze północno-wschodniego Mazowsza pomiędzy puszczą Białą i Zieloną, w powiecie Ostrołęckim. Gospodarczo obszar rolniczy i w okresie międzywojennym zamieszkały przez ludzi bardzo przedsiębiorczych, zamieszkaną w większej części przez potomków drobnej szlachty. Gmina Troszyn wraz z gminami Czerwin, Goworowo i Rzekuń należy do obszaru zwanego „Zaścianek Mazowsza” nazwa wzięła się od zaścianków drobnoszlacheckich których w tej części Mazowsza było bardzo dużo. W gminie Troszyn było 80% wsi drobnoszlacheckich. „Szlachcianka” jajecznica z Troszyna to potrawa gotowana zarówno w domach włościan jak i szlachty natomiast nazwa w skrócie „Szlachcianka” przez włościan jest wypowiadana z podtekstem ironii, z nutą złośliwości. Według osób udzielających wywiady, „potrawę wymyśliła jakaś nierozgarnięta szlachcianka mająca małą ilość jaj i dlatego dodała mleka i mąki, i w momencie smażenia nie udało jej się odwrócić placka na drugą stronę więc porwała go na kawałki i tak zostało”. Potrawa „Szlachcianka” jajecznica z Troszyna jest produktem typowym dla regionu północno-wschodniego Mazowsza, a szczególnie gminy Troszyn oraz społeczności lokalnej, utożsamiającej się z tradycją drobnoszlachecką.", "url": "https://sila.fanimani.org.pl/szlachcianka-jajecznica-z-troszyna/", "category": "mazowieckie", "sub_category": "Gotowe dania i potrawy", "phrase": "Szlachcianka - jajecznica z Troszyna"}