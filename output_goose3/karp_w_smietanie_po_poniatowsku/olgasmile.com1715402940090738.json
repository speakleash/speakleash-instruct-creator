{"meta_description": "KARP W ŚMIETANIE Z MIGDAŁAMI - Dzisiaj kolejna propozycja na święta. Karp w śmietanie z migdałami to bardzo ciekawe danie! Wiele lat temu karp w śmietanie także", "title": "KARP W ŚMIETANIE", "content": "Dzisiaj kolejna propozycja na święta. Karp w śmietanie z migdałami to bardzo ciekawe danie! Wiele lat temu jadłam pierwszy raz karpia w śmietanie, przyznam, że był on dla mnie odkryciem i z tym daniem bardzo mocno kojarzy mi się biały pieprz i delikatny posmak czosnku. To ciekawe, że tak mocno zapamiętuje się jakieś konkretne smaki lub aromaty w kontekście zaistniałych sytuacji lub przeżyć. Jednak zmysł węchu i otaczające nas codziennie aromaty mają olbrzymie znaczenie i czasami większe niż sam smak. W tym roku mój karp w sosie śmietanowym powstał troszkę inaczej, niż ten sprzed kilku lat. Po pierwsze karpia smażyłam na patelni z olejem, bez żadnego obtaczania w mące czy bułce tartej. Taki jest najlepszy, nic nie zaburza jego smaku, skórka jest chrupiąca i wspaniale łączy się z kremowym sosem, który potrafi zadziwić swoim smakiem! To zapraszam na przepis z pełnym przekonaniem. Karp w śmietanie z migdałami dobrze wygląda i świetnie smakuje! • 3 filety z karpia nacinanego (taki bez ości lub filety) • Cebule obieram, kroję w drobną kostkę i smażę na 2 łyżkach masła. Gdy jest złocista i delikatna, wsypuję mąkę i mieszam. Dolewam zimną śmietanę ze szczytną soli i przepuszczonym przez prasę ząbkiem czosnku. Mieszam do czasu aż sos zgęstnieje. To etap, gdy doprawiam solą i pieprzem. Sos powinien wyjść dość pikantny. • Rozgrzewam kilka łyżek olej i wkładam delikatnie karpia, smażę na złoto z obu stron – uwaga strzela! • W międzyczasie prażę na suchej patelni migdały i dodaje je do sosu. • I tyle, podaję, karp w śmietanie z migdałami może zostać podany do jedzenia!", "url": "https://www.olgasmile.com/karp-w-smietanie.html", "category": "lubelskie", "sub_category": "Gotowe dania i potrawy", "phrase": "Karp w śmietanie po poniatowsku"}