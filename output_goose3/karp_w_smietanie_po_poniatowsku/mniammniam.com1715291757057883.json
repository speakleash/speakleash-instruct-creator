{"meta_description": "Sprawdzony przepis na karp zapiekany w śmietanie, pachnący mocno grzybami i pietruszką, i od MniamMniam.com 😋 Smacznie, szybko i tanio.", "title": "Karp zapiekany w śmietanie, pachnący mocno grzybami i pietruszką, i tak w ogóle doskonały", "content": "W wielu polskich domach w czasie wigilijnej kolacji jedną z potraw musi być karp. W zależności od tradycji czy regionu karpia przygotowuje się na różne sposoby. Ten sprawdzony i dość prosty przepis na karpia w śmietanie z grzybami i pietruszką to nowe wcielenie karpia wigilijnego. Karp przygotowany w ten sposób jest daniem tak delikatnym jak ten pierwszy śnieg, co go już od tak dawna brakuje na święta. Ale może w tym roku będzie inaczej i śniegu będzie po pas? :) Ten karp zapiekany w śmietanie wygląda po prostu zjawiskowo :) No i pachnie cudownie. Mocno grzybowy aromat rozpływa się po całym domu. Karp zapiekany w śmietanie będzie pięknie prezentował się na wigilijnym stole. Jeżeli lubisz karpia i nie wyobrażasz sobie bez niego Wigilii i Bożego Narodzenia, wybierz ten sprawdzony przepis na nową odsłonę tej świątecznej ryby :) ... grzybami i pietruszką, i tak w ogóle doskonały Potrawa z bardziej tych efektownych i jeszcze prostszych w wykonaniu. Tchnąca duchem Wigilii i jeśli z grzybów leśnych, tchnąca powiewem ciepłych dni.... Ale najpierw trzeba rybę potraktować sokiem z cytryny, filety myję, dokładnie suszę, skrapiam sokiem z cytryny. Odkładam na bok. Teraz cebula i grzyby. Cebulę obieram i kroję na raczej dużą kostkę. Jeśli mam pieczarki, obieram je i kroję na połówki [pieczarki są znacznie smaczniejsze, jeśli są w dużych kawałkach], jeśli zaś mrożone grzyby [wspaniałe są kurki i rydze] nic z nimi nie robię. Na oliwie podsmażam cebulę - smażę ja do lekkiego zeszklenia, następnie dodaję grzyby i na silnym ogniu smażę przez kilka minut do całkowitego odparowania soku. Wtedy dodaję masło i smażę jeszcze dwie, trzy minuty. Taki sposób smażenia grzybów wydobędzie z nich cały wspaniały smak i aromat. Teraz czas już na rybę. Usuwam z niej sok z cytryny, solę i pieprzę delikatnie i smażę przez dwie, trzy minuty na silnie rozgrzanej oliwie. Jeśli filety są ze skórą - pamiętajcie, by rybę wpierw kłaść na patelnie skórą! W naczyniu żaroodpornym układam filety, na nie układam grzyby z cebulą i wstawiam na 20 minut przed kolacją do piekarnika nagrzanego do 200 stopni. Po 15 minutach pieczenia, kiedy ryba w środku już doskonała, a grzyby lekko spalone z wierchu, na potrawę wylewam śmietanę, wstawiam na pozostałe 5 minut do piekarnika! Ta śmietana, w tym momencie, to cale clou dania. Po wyjęciu z piekarnika rybę posypuję pietruszką! Uwierzcie mi, nic z niej nie zostanie - już sam jej zapach przyprawia o holistyczne poczucie wyższości Świąt Bożego Narodzenia nad Wielkanocą!", "url": "https://www.mniammniam.com/karp-zapiekany-w-smietanie-pachnacy-mocno-grzybami-i-pietruszka-i-tak-w-ogole-doskonaly", "category": "lubelskie", "sub_category": "Gotowe dania i potrawy", "phrase": "Karp w śmietanie po poniatowsku"}