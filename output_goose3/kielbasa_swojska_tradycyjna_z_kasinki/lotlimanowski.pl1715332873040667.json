{"meta_description": "", "title": "Promocja produktu lokalnego podczas otwarcia Małopolskiego Sezonu Turystycznego w Powiecie Limanowskim – LOT- Limanowska Organizacja Turystyczna", "content": "W tym roku Otwarcia Małopolskiego Sezonu Turystycznego, organizowanego co roku przez Województwo Małopolskie, odbyło się w dniu 29 kwietna 2023r., na górze Mogielica. W trakcie trwania imprezy, Lokalna Organizacja Turystyczna, zorganizowała promocję produktu lokalnego. Do współpracy zaprosiliśmy sześć Kół Gospodyń Wiejskich, które przygotowały stoiska z produktami regionalnymi, tradycyjnymi oraz innymi ciekawymi potrawami, dzięki czemu udało się nam zapewnić wyżywienie dla osób, które pojawiły się na Polanie Stumorgowej w drodze na Mogielicę. Na stołach znalazły się między innymi: suska sechlońska, chleb męciński, jodłownicki kołacz z serem, łukowicka śliwka suszona, miód spadziowy z Beskidu Wyspowego, bundz / bunc, mleko od krów rasy polskiej czerwonej, śmietana z Limanowej, zsiadłe mleko z Limanowej, boczek domowy z Kasinki, kiełbasa swojska tradycyjna z Kasinki, zagórzańska zupa z karpieli na mleku, lokalne sery, potrawy gorące oraz ręcznie wypiekane chleby i ciasta.", "url": "https://lotlimanowski.pl/promocja-produktu-lokalnego-podczas-otwarcia-malopolskiego-sezonu-turystycznego-w-powiecie-limanowskim/", "category": "małopolskie", "sub_category": "Mięso świeże oraz produkty mięsne", "phrase": "Kiełbasa swojska tradycyjna z Kasinki"}