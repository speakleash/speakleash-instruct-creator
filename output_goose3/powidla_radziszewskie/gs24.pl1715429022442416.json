{"meta_description": "Miody Pojezierza Drawskiego, Powidła Radziszewskie i Piwo Szczecińskie od teraz są w zaszczytnym gronie tradycyjnych produktów.", "title": "Lista Produktów Tradycyjnych z naszego województwa wzbogaciła się o trzy nowe smakołyki", "content": "Budowana od 2006 roku lista składa się obecnie z 52 produktów regionalnych, które powstają na terenie naszego województwa. - Gdy dziesięć lat temu przychodziłem do samorządu województwa, mieliśmy jedynie sześć tego typu produktów. Od wielu lat potrafimy współpracować z producentami. Często spotykamy się z nimi podczas targów i festynów. Tam też zawiązywane są pierwsze kontakty. Nie ścigamy się z innymi regionami na liczbę zarejestrowanych produktów. Dla nas liczy się jakość - mówi Jarosław Rzepa, wicemarszałek województwa. Aby dany produkt znalazł się na Liście musi posiadać minimum 25-letnią tradycję wytwarzania. Miody Pojezierza Drawskiego powstają w firmie prowadzonej przez Radosława Bondaruka w miejscowości Czarne Wielkie. - W tej chwili mamy ponad pszczelich rodzin. Produkujemy jedenaście gatunków miodu. Nasze miody są najwyższej jakości i powstają na terenie wolnym od zanieczyszczeń - podkreśla Radosław Bondaruk.", "url": "https://gs24.pl/lista-produktow-tradycyjnych-z-naszego-wojewodztwa-wzbogacila-sie-o-trzy-nowe-smakolyki/ar/13499227", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła radziszewskie"}