{"meta_description": "WOJEWÓDZKIE ŚWIĘTO PLONÓW W PRZELEWICACH", "title": "WOJEWÓDZKIE ŚWIĘTO PLONÓW W PRZELEWICACH - ZAPROSZENIE", "content": "Tegoroczne żniwa i prace polowe w regionie dobiegły końca. Zgodnie z rolniczą tradycją zwieńczeniem tego okresu są dożynki. Wspólne świętowanie na Pomorzu Zachodnim odbędzie się 4 września 2021 r. w Przelewicach. Wydarzenie połączy tradycyjną część: nabożeństwo, korowód, występy kapel ludowych, obrzęd dożynkowy, prezentacje ludowych zespołów; z częścią rozrywkową na którą złoży się program muzyczno-kabaretowy, a w nim m.in. skecze, wiersze i koncerty. Poznany także laureata konkursu na najładniejszy wieniec dożynkowy. Jarmark kusić będzie produktami i potrawami kuchni regionalnej, rękodziełem i wyrobami artystycznymi. Lokalni wystawcy zaprezentują m.in. ogórki kołobrzeskie, miody, sery kozie, paprykarz, powidła radziszewskie, przetwory z malin, pasztet marwicki oraz chleb i paszteciki gwdowskie. Nie zabraknie atrakcji dla rodzin – konkursów i zabaw dla dzieci, malowania twarzy, balonów, dmuchanych zamków i zjeżdżalni. Podczas wydarzenia nagrodzeni zostaną również laureaci konkursów Sołtys Roku oraz Piękna Zachodniopomorska Wieś. Dodatkowo na dożynkach w oranżerii Szpital „Zdroje” postawi mobilny punkt szczepień. Czynny będzie w godzinach 15-18.", "url": "https://barlinek24.pl/aktualnosci-2/13189-wojewodzkie-swieto-plonow-w-przelewicach.html", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła radziszewskie"}