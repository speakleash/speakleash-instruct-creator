{"meta_description": "Złocista słodycz z porzeczkową nutą Smakowo-aromatyczny charakter Dwójniaka Kurpiowskiego ukształtowany został przez starannie dobrane składniki. Bazę stanowi oczywiście wysokiej jakości miód pszczeli nektarowy. Na wyrazistość trunku składają się zaś starannie dobrane przyprawy korzenne. Owocową nutę z kolei wygrywa na", "title": "Miód Pitny Dwójniak Kurpiowski 250 ml", "content": "Smakowo-aromatyczny charakter Dwójniaka Kurpiowskiego ukształtowany został przez starannie dobrane składniki. Bazę stanowi oczywiście wysokiej jakości miód pszczeli nektarowy. Na wyrazistość trunku składają się zaś starannie dobrane przyprawy korzenne. Owocową nutę z kolei wygrywa naturalny sok z czarnej porzeczki. Aby uzyskać niepowtarzalny, wyrazisty smak, Dwójniak Kurpiowski dojrzewa w beczkach przez co najmniej cztery lata. Dopiero potem jest przelewany do szklanych butelek o pojemności 250 ml. Zawartość alkoholu w prezentowanym miodzie pitnym wynosi 16%. Obecność soku z porzeczek i przypraw korzennych sprawia, że Dwójniakiem Kurpiowskim możesz delektować się zarówno na zimno, jak i po podgrzaniu, zwłaszcza w chłodne zimowe dni, gdy za ok-nem mroźno, a na każdym kroku czyhają sezonowe przeziębienia. Miód pitny Kurpiowski to również wyśmienity sposób na prezent, a także oryginalne urozmaicenie przyjęć weselnych, imprez urodzinowych czy biznesowych bankietów.", "url": "https://www.apitherapy.pl/products/miod-pitny-dwojniak-kurpiowski-250-ml", "category": "mazowieckie", "sub_category": "Miody", "phrase": "Miód kurpiowski"}