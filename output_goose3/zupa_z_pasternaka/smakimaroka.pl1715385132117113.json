{"meta_description": "", "title": "Zupa krem z pasternaku", "content": "Dawno na blogu nie było zupy… Pora więc to zmienić! Dzisiaj przybywam do Was z przepisem na zupę krem, a dokładniej krem z pasternaku. Pyszna, treściwa (choć bezmięsna ;)) i bardzo sycąca. No, do tego wszystkiego jeszcze pyszna i zdrowa, wiadomo!  No dobra, ale co z tym pasternakiem, bo zdaje sobie sprawę, że niektórzy z Was go zapewne nie jedli. Pasternak wyglądem przypomina korzeń pietruszki. Jest często z nią mylony (przez samych sprzedawców również, więc uważajcie co kupujecie). Jednak wystarczy lekko podrapać warzywo i powąchać – jeśli poczujecie lekko słodkawy, orzechowy zapach, to trafiliście na pasternak. Polecam spróbować, bo choć nie jest zbyt popularny i doceniany w naszej kuchni, to jest naprawdę bardzo smaczny. Przy okazji przyznam się Wam, że do „królowej” jarzynowej, zawsze zastępuję połowę porcji pietruszki właśnie pasternakiem. Pasuje idealnie!  Do przygotowania tej zupy potrzebne Wam będą również podstawowe warzywa, takie jak marchewka, ziemniaki, por i cebula. Ich dodatek sprawia, że zupa nie jest zbyt słodkawa, jakby to miało miejsce w przypadku samego pasternaku i na przykład ziemniaków. Poza tym, im więcej warzyw tym lepiej, zawsze ;).  Nie musicie (co innego jeśli Wam zalega w lodówce lub po prostu bardzo chcecie) gotować wcześniej bulionu, bo na wodzie smakuje wystarczająco dobrze.  No dobra, ale dość wstępu, czas na przepis, który bardzo polecam!  [Przy okazji zerknijcie na inne przepisy na zupy krem, tutaj z groszku, tutaj z bobu, tutaj z topinamburu, a tutaj cała reszta]. Do garnka wlać oliwę. Dodać pokrojoną w kostkę cebulę i lekko ją zeszklić. Następnie dodać pokrojony czosnek i obrane, pokrojone warzywa. Chwilę podsmażyć, dodać przyprawy oraz wodę. Gotować na średnim ogniu około 15-20 minut lub do miękkości warzyw. Zmiksować do pożądanej konsystencji.  Podawać z grzankami, orzechami lub chipsami warzywnymi.", "url": "https://smakimaroka.pl/zupa-krem-z-pasternaku/", "category": "pomorskie", "sub_category": "Gotowe dania i potrawy", "phrase": "Zupa z pasternaka"}