{"meta_description": "", "title": "ZUPA PASTERNAKOWA", "content": "Kiedy jakiś czas temu wstawiłem zdjęcie pasternaku, rozgorzała prawdziwa dyskusja na temat tego warzywa. Okazała się, że nasz kraj jest niemal pozbawiony pasternaku, a wykorzystujemy tylko korzeń pietruszki. Inaczej jest w całej Europie, obu Amerykach, a nawet Australii. Tam dominuje zdecydowanie pasternak. Był on również popularny w naszej kuchni. To czasy po II wojnie zmieniły nasze upodobania kulinarne. Pasternak podobnie jak brukiew, kojarzyły się z trudnymi czasami wojny i obozowym jedzeniem. Skutecznie wyparto pasternak z naszych jadłospisów. Jeszcze przed 1939 rokiem, był powszechnie stosowany w zupach z dodatkiem ziemniaków, pieczony, podawany z przeróżnymi sosami. W świętokrzyskim stosowany był do wypieku pasztetu zwanego pasternockiem (przepis znajdziecie w mojej książce „Roślinna kuchnia regionalna). Jednak najbardziej popularny był na Pomorzu. Na Ziemi Sztumskiej przygotowywano zupę pasternakową z ziemniakami. Gotowano ją na gęsinie, która zostawała po Świętym Marcinie. W biedniejszych domach gotowano tylko na wywarze warzywnym z dodatkiem przypraw. Dziś pasternak odzyskuje należne mu miejsce. Często mylony z pietruszką, choć wygląda, smakuje i pachnie inaczej. Najlepszy jest z ziemniakami w zupie w formie kremu. Obowiązkowo z dodatkiem gałki muszkatołowej i cząbru. – cebulę, pasternak i ziemniaki pokroić w średnią kostkę  – do garnka wlać 3 łyżki oleju, dodać cebulę, pasternak, ziele angielskie, liście laurowe i szczyptę soli. Smażyć na średnim ogniu przez kilka minut. Wlać litr wody. Gotować 20 minut na małym ogniu pod przykryciem  – dodać ziemniaki i gotować aż będą miękkie. Wyjąć ziela angielskie i liście laurowe  – zawartość garnka dokładnie zmiksować. Dodać sól, pieprz i tartą gałkę do smaku. Na koniec dodać majeranek i cząber oraz roślinną śmietankę  – podawać z natką pietruszki", "url": "https://weganon.pl/zupa-pasternakowa/", "category": "pomorskie", "sub_category": "Gotowe dania i potrawy", "phrase": "Zupa z pasternaka"}