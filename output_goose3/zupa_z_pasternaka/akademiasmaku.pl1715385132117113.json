{"meta_description": "Delikatna w smaku i jednocześnie rozgrzewająca zupa, idealna na chłodniejsze dni. Zdrowe zupy to sposób na pełnowartościowy posiłek w ciągu dnia.", "title": "Zupa z pasternakiem i jabłkiem", "content": "Pasternak wygląda jak pietruszka, ale ma znacznie delikatniejszy smak. Dodane w przepisie przyprawy podkreślą łagodność pasternaku, jednocześnie lekko rozgrzewając od środka, co jest szczególnie pożądane w chłodniejsze, jesienne dni. Warzywa obierz i pokrój w drobną kostkę. Jabłko podziel na ćwiartki, usuń gniazdo nasienne i również pokrój w kostkę. Cebulę i pasternak podsmaż z dodatkiem curry na oleju. Gdy cebula będzie szklista, dodaj bulion, jabłko i pozostałe przyprawy. Gotuj na małym ogniu, aż pasternak będzie miękki. Zdejmij z ognia, dodaj masło i zmiksuj całość na gładki krem. Gotową zupę podawaj samą, z jogurtem lub z mlekiem. Dodając słodkie jabłko całkowicie odmienisz charakter zupy.  Zupa doskonale smakuje z mlekiem sojowym.  Jeśli wolisz zupy o wyrazistym smaku, połowę pasternaku możesz zamienić na korzeń pietruszki.", "url": "https://akademiasmaku.pl/przepis/zupa-z-pasternakiem-i-jablkiem,1779", "category": "pomorskie", "sub_category": "Gotowe dania i potrawy", "phrase": "Zupa z pasternaka"}