{"meta_description": "Co można zrobić z pasternaku? Odpowiedź na to pytanie jest prosta. Najlepszym wyborem będzie pikantna zupa z pieczonego pasternaku ugotowana według tego sprawdz...", "title": "Pikantna zupa z pieczonego pasternaku. Mnóstwo smaku i aromatu w jednej miseczce", "content": "Pikantna zupa z pieczonego pasternaku. Mnóstwo smaku i aromatu w jednej miseczce Co można zrobić z pasternaku? Odpowiedź na to pytanie jest prosta. Najlepszym wyborem będzie pikantna zupa z pieczonego pasternaku ugotowana według tego sprawdzonego przepisu. Jej smak zadowoli nawet najwybredniejsze podniebienia. Przekonajcie się sami i wybierzcie ten łatwy przepis. Przyrządzenie pysznej i aromatycznej zupy z pieczonego pasternaku jest łatwe i dość szybkie. Najpierw należy upiec warzywa. Na blasze wyłożonej papierem do pieczenia układa się pokrojony pasternak, cebulę, pomidory i czosnek. Warzywa skrapia się oliwą z oliwek z dodatkiem aromatycznych ziół. Piecze się je przez pół godziny, a następnie miksuje z połową bulionu warzywnego. Następnie zmiksowane z bulionem warzywa przelewa się do garnka. Należy wlać pozostały bulion i zagotować. Na koniec zupę doprawia się solą i pieprzem. • To łatwy i sprawdzony przepis na pikantne danie bez mięsa. Robi się ją w kilku bardzo prostych krokach. • Przygotowanie zupy pasternaku jest dość szybkie. Pieczenie warzyw trwa pół godziny. Zmiksowanie ich z bulionem warzywnym i podgrzanie to około 15 minut. • Lista składników to przede wszystkim warzywa. Do nich dołączyły aromatyczne przyprawy. Zupę gotuje się na bazie bulionu warzywnego. • To zupa wegetariańska, ale mogą ją jeść także weganie. Wystarczy, że zwykły jogurt z mleka krowiego zamienią na sojową śmietanę. Według tego przepisu zupę podaje się z kleksem z jogurtu naturalnego oraz posiekanymi świeżymi ziołami oraz czarnuszką i mielonym chili, które dodatkowo podkręca smak dania. Pikantna zupa z pasternaku będzie jeszcze bardziej sycąca, jeżeli zaserwuje się ją z ziołowymi grzankami lub kromkami chleba na zakwasie. Mięsożercy mogą zjeść ją z chipsami z boczku.", "url": "https://beszamel.se.pl/przepisy/zupy-na-cieplo/pikantna-zupa-z-pieczonego-pasternaku-mnostwo-smaku-i-aromatu-w-jednej-miseczce-re-WNb5-2pNj-JFPP.html", "category": "pomorskie", "sub_category": "Gotowe dania i potrawy", "phrase": "Zupa z pasternaka"}