{"meta_description": "ZUPA KREM Z PASTERNAKU Z CZIPSAMI Z OBIEREK I PIECZONĄ BRUKSELKĄ", "title": "ZUPA KREM Z PASTERNAKU Z CZIPSAMI Z OBIEREK I PIECZONĄ BRUKSELKĄ", "content": "Zimą smakowy wyścig w kuchni wygrywają zupy. I to zapewne nie tylko moje upodobania o tej porze roku kierują się z stronę sycących zup. Zupy zimą rozgrzewają ciało i ducha. Nic tak nie smakuje po długim, zimnym spacerze jak miska gorącego bulionu, zupy ziemniaczanej lub ulubionego kremu. Dziś biała zupa z pasternaku z jabłkiem i cytryną. Pasternak to warzywo zapomniane na tyle, że dostaniecie go w dobrze zaopatrzonym warzywniaku lub od zaprzyjaźnionego hodowcy. Na próżno szukać go w marketach. Łatwo go pomylić z dorodną i wyrośniętą pietruszką. Nawet pachną podobnie, tyle że pasternak jest delikatniejszy i słodszy. Jego słodycz może być zaletą, ale i wadą. Dlatego zupę z krem z pasternaku polecam doprawić sokiem z cytryny, wodą spod kiszonej kapusty lub kwaśną śmietaną sojową. By zupa miała delikatną i kremową konsystencję dodaję ziemniaka. Całość podaję z pieczoną brukselką i czipsami z obierek, a one pasują do każdej zupy. * ewentualnie dodaj 1/2 szklanki wytrawnego białego wina. Dodaj go w tym samym momencie co bulion. ♥ Pasternak, ziemniaki i jabłko dobrze umyj. Najlepiej użyj gąbki by usunąć ziemię bulw ziemniaka czy korzenia pasternaku. ♥ Obierz warzywo i owoc. Nie wyrzucaj obierek, a przenieś je na ręcznik papierowy. ♥ Rozgrzej rondel z 1 łyżka oleju. Dodaj posiekaną cebulkę i smaż około 2-3 minuty. ♥ Pasternak, ziemniaka i jabłko pokrój na mniejsze kawałki. Przesyp do wspólnego rondla. Duś 5 minut mieszając od czasu do czasu. Trzymaj garnek na małym ogniu. ♥ Zalej całość bulionem i doprowadź do wrzenia. Gotuj aż warzywa będą miękkie. ♥ Zupę ostudź i zmiksuj na krem. Następnie przelej przez sitko by uzyskań na prawdę delikatną konsystencję. ♥ Zupę podgrzewaj. Dodaj gałkę muszkatową i sok z cytryny. Spróbuj. Dopraw zupę solą i pieprzem. Jeśli chcesz by zupa była kwaśniejsza dodaj więcej soku z cytryny lub kwaśną sojową śmietanę. ♥ Przenieś na blachę do pieczenia. Posól i skrop olejem. ozgrzej piekarnik do 200 stopni, piecz brukselkę około 20 minut, aż zrobi się miękka. ♥ Rozsyp na niej wszystkie obierki.", "url": "https://www.wegannerd.com/2016/01/zupa-krem-z-pasternaku-z-czipsami-z.html", "category": "pomorskie", "sub_category": "Gotowe dania i potrawy", "phrase": "Zupa z pasternaka"}