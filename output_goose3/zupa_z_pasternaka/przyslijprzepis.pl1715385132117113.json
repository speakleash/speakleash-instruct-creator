{"meta_description": "Pyszna rozgrzewająca zupa krem z pasternaku podana z kolorowymi marcheweczkami to idealna propozycja obiadu na jesienne dni.", "title": "Zupa krem z pasternaku", "content": "Do żeliwnego garnka wkładamy obrane warzywa oraz całą główkę czosnku. Do garnka wsypujemy roztarte w moździerzu ziarna pieprzu, kolendry i ziela angielskiego. Dodajemy masło oraz listki laurowe. Wlewamy 500 ml wody. Na wierzchu układamy zioła. Całość posypujemy solą. Garnek przykrywamy wstawiamy do piecyka. Nastawiamy temperaturę na 200 stopni C, gdy piecyk osiągnie tę temperaturę zmniejszamy do 150 stopni C i pieczemy około godziny, aż warzywa będą miękkie.    Mini marchewki przekładamy do osobnego naczynia żaroodpornego dodajemy masło, sól, miód oraz anyżek. Zalewamy wodą, tak by marchewki były nią pokryte. Naczynie zakrywamy. Wstawiamy do piecyka i pieczemy w 150 stopniach C przez około 30-45 minut.    Gdy warzywa na zupę są już miękkie, wyciskamy z główki upieczony czosnek, gałązki ziół wyjmujemy. Następnie wszystkie warzywa miksujemy. W trakcie miksowania zupy dolewamy przegotowaną wodę lub bulion warzywny. Ilość dolewanego płynu zależy od tego jaką konsystencję lubimy, ja dałam około 2 litrów wody. Zmiksowaną zupę ponownie wkładamy do piecyka by się zagotowała.    Zupę podajemy posypaną listkami tymianku i pieczonymi mini marchewkami.", "url": "https://www.przyslijprzepis.pl/przepis/zupa-krem-z-pasternaku", "category": "pomorskie", "sub_category": "Gotowe dania i potrawy", "phrase": "Zupa z pasternaka"}