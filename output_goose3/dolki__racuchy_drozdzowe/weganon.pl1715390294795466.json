{"meta_description": "", "title": "DROŻDŻOWE RACUCHY Z PAPIERÓWKAMI", "content": "Drożdżowe racuchy to klasyka kuchni polskiej i regionalnej. Kujawskie ruchańce (kociewskie), ruchanki anielskie z Warmii i Mazur czy dołki małopolskie. Puszyste, pachnące drożdżami, posypane cukrem pudrem. Często smażone w tłusty czwartek. Na regionalne święta, uroczystości rodzinne lub na codzienne biesiadowanie. Dla mnie to wspomnienie dzieciństwa. Szczególnie okresu wakacyjnego. Ciocia wyrabiała wielką miskę ciasta drożdżowego, którym pachniał cały dom. Następnie smażyła niewyobrażalne ilości, ale i tak wszystkie znikały. Najlepsze były z dżemem truskawkowym. Czasami były z jabłkami i te lubię najbardziej. W moim domu były często robione. Jabłek przecież jest pod dostatkiem Klasyczne przepisy zawierają jajka, mleko, czasem maślankę i masło. No wegańskie to one nie są. Jednak zweganizowanie ich to żaden problem. Mleko roślinne, trochę oleju i gotowe. Jajka nie są konieczne. Sami się przekonacie. Jabłka są w formie małej kostki. Nie lubię tartych jabłek, bo nie czuć ich później w racuchach. 15 minut na zaczyn. Godzina na wyrastanie i 15 minut na smażenie. Półtorej godziny i mamy wspomnienie dawnych i beztroskich lat – mleko lekko podgrzać  – do miski wkruszyć drożdże, dodać 1 łyżkę cukru i 1 łyżkę mąki. Dodać mleko i wymieszać do rozpuszczenia drożdży i cukru. Szczelnie przykryć i odstawić w ciepłe miejsce na 15 minut  – dodać mąkę, cukier, ekstrakt i olej. Dokładnie wymieszać łyżką. Szczelnie przykryć i odstawić w ciepłe miejsce na godzinę  – w tym czasie obrać jabłka, usunąć gniazda nasienne i pokroić w małą kostkę  – po godzinie wmieszać jabłka w masę  – na patelni rozgrzać olej i nakładać łyżką masę (łyżkę zanurzać w oleju). Smażyć na rumiano z obu stron. Odsączyć z nadmiaru tłuszczu na papierowych ręcznikach. Do smażenia nie używać patelni ceramicznych tylko teflonowej lub tytanowej. Tłuszczu ma być tylko do posmarowania patelni i mocno rozgrzany   – podawać posypane cukrem pudrem lub z dowolnym dżemem", "url": "https://weganon.pl/drozdzowe-racuchy-z-papierowkami/", "category": "śląskie", "sub_category": "Wyroby piekarnicze i cukiernicze", "phrase": "Dołki – racuchy drożdżowe"}