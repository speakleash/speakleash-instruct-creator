{"meta_description": "Racuszki z patelni. Przepis na tradycyjne, delikatne jak puch, racuchy z patelni jak u Babci. Klasyczne racuszki drożdżowe  prawie jak pączki ,", "title": "Racuszki z patelni drożdżowe", "content": "Racuszki z patelni. Przepis na tradycyjne, delikatne jak puch, racuchy z patelni jak u Babci. Klasyczne racuszki drożdżowe prawie jak pączki , puchate, szybkie w wykonaniu, łyżką kładzione. Jak zrobić racuszki drożdżowe? Jak zrobić racuszki z patelni? Prosty, sprawdzony przepis na racuchy drożdżowe, każdy powinien posiadać w swoich zapiskach. Racuszki są szybkie w wykonaniu, nie wymagają mozolnego wyrabiania. Jak się robi racuchy? Mieszasz ciasto na drożdżowe racuchy, pozwalasz wyrosnąć i smażysz. Racuszki wychodzą cudowne, niekształtne, każdy inny czasem w prześmiesznych formach. Klasyczne racuchy drożdżowe, pachnące wanilią takie z lat szkolnych. Kiedy po szkole unosił się cudowny aromat, wszyscy wiedzieli, że Panie na kuchni smażą racuchy. Dziś wiem, że tamte racuchy były dalekie od ideału. Tłuste, ciężkie, gumowate racuchy ze szkolnej stołówki, a jednak to miłe wspomnienie. Jak zrobić drożdżowe racuchy jak u Babci? To nic trudnego, Babcie smażyły racuchy bardzo prosto. I taka jest moja dzisiejsza propozycja to szybkie racuchy drożdżowe, łyżką kładzione, smażone na patelni. Niewielka ilość tłuszczu i pokrywka pozwalają skrócić czas ich przygotowania. Zapraszam na racuchy drożdżowe smażone na patelni. Karnawał 2020 czas zacząć. 🙂 Jak zrobić puszyste racuszki z patelni? Aby racuszki ładnie rosły wszystkie produkty powinny mieć temperaturę pokojową. Do dużej miski przesiewamy mąkę. Podgrzewamy mleko, dodajemy cukier, drożdże i dwie łyżki przesianej mąki. Dokładnie mieszamy składniki. Odstawiamy na 10 – 15 minut. Gdy drożdże się spienią, dodajemy do nich jajka i mieszamy dokładnie. Tak dużo łatwiej nadać jajkom jednolitej konsystencji niż później w cieście. Robimy w mące dołek i wlewamy drożdże z jajkami, mieszamy łyżką aż mąka się wchłonie. Na koniec dodajemy olej, mieszamy jeszcze kilka razy. Przykrywamy ściereczką i odstawiamy na 30 – 40 minut, aż masa podwoi swoją objętość. Na patelni rozgrzewamy niewielką ilość tłuszczu. Łyżkę maczamy w gorącym tłuszczu i nabieramy niewielkie porcje ciasta, kładziemy na tłuszcz. Przykrywamy pokrywką i wolno smażymy. Po około 3 – 4 minutach ( zależy od wielkości) gdy się ze złocą, obracamy na drugą stronę i dosmażamy bez przykrycia. Wykładamy na ręcznik, po lekkim ostygnięciu posypujemy pudrem. Jak wcześniej wspominałam, racuszki są przecudnej urody. Każdy inny, nierówne, pokraczne, a przy tym wszystkim przepyszne. Gorąco polecam faworki drożdżowe bez wyrabiania, wystarczy wymieszać składniki i dać im wyrosnąć. Polecam także : pyszne pączki smażone na smalcu, szybkie oponki, pączki z kremem pistacjowym .", "url": "https://www.dietamojapasja.com/2021/01/racuszki-z-patelni.html", "category": "śląskie", "sub_category": "Wyroby piekarnicze i cukiernicze", "phrase": "Dołki – racuchy drożdżowe"}