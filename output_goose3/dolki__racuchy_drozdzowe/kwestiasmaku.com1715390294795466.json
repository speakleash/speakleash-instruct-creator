{"meta_description": "Racuchy drożdżowe z jabłkami. Niezawodny przepis na chrupiące z zewnątrz i mięciutkie w środku racuszki z dodatkiem soczystych jabłek.", "title": "Racuchy drożdżowe z jabłkami", "content": "Pyszne racuszki na drożdżach, z grubą i chrupiącą skórką oraz soczystymi jabłkami w środku. Posypane cukrem pudrem. Najlepsze jeszcze ciepłe, ale ostudzone i podawane tego samego dnia też będą pyszne. Ze szklanką ciepłego mleka są dobrym pomysłem na piątkowy podwieczorek! Do racuszków idealne będą jabłka odmiany reneta (takie jak do szarlotki), w sezonie jesiennym nie ma problemu z ich dostępnością. Inne odmiany, zbyt miękkie i delikatne, mogą za bardzo rozmiękczać ciasto podczas smażenia. Jeśli wolimy możemy dać nieco mniej jabłek, aby uzyskać w racuszkach więcej mięsistego środka.", "url": "https://www.kwestiasmaku.com/przepis/racuchy-drozdzowe-z-jablkami", "category": "śląskie", "sub_category": "Wyroby piekarnicze i cukiernicze", "phrase": "Dołki – racuchy drożdżowe"}