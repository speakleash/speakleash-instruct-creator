{"meta_description": "", "title": "Charakterystyka ras - świnia rasy puławskiej | Programy Ochrony Zasobów Genetycznych Zwierząt Gospodarskich", "content": "Typowy wzorzec świni rasy puławskiej to: umaszczenie łaciate czarno-białe z nieregularnym rozmieszczeniem czarnych plam na białym tle, których nasilenie nie powinno przekraczać 70% powierzchni skóry, tułów średniej długości, osadzony na mocnych, dobrze spionowanych kończynach. Zadnia część tułowia dobrze rozwinięta, szynki uwypuklone ale średniej długości. Wyraźnie zaznaczone zewnętrzne narządy płciowe. Temperament żywy ale usposobienie łagodne bez przejawów agresji wobec innych zwierząt w grupie. Rasę charakteryzuje wczesność dojrzewania rozpłodowego, dobre przystosowanie do trudnych warunków utrzymania, długowieczność oraz wysoka odporność na specyficzne patogeny. W odniesieni do cech użytkowych świnie tej rasy spełniają kryteria standardu hodowlanego komponentu matczynego (wykazują wysoką płodność, plenność oraz posiadają dobre cechy macierzyńskie). Ze względu na odmienny układ tkanek i niższy potencjał rozwoju mięśni nie osiągają dynamiki przyrostu masy oraz mięsności tusz typowych dla ras linii ojcowskiej. Masa ciała dorosłych osobników:Realizacją programu hodowlanego, prowadzeniem ksiąg hodowlanych oraz prowadzeniem oceny tej rasy zajmuje się Polski Związek Hodowców i Producentów Trzody Chlewnej „POLSUS” Warszawa. Dokumenty dotyczące świń", "url": "http://www.bioroznorodnosc.izoo.krakow.pl/swinie/pulawska", "category": "lubelskie", "sub_category": "Mięso świeże oraz produkty mięsne", "phrase": "Świnia rasy puławskiej"}