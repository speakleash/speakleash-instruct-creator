{"meta_description": "", "title": "Rasa puławska – długowieczna i odporna / Trzoda chlewna, ceny, opłacalna hodowla trzody chlewnej, świń, prosiąt / Agropolska", "content": "Świnie rasy puławskiej charakteryzują się wczesnym dojrzewaniem rozpłodowym, dobrą płodnością i plennością oraz łatwo przystosowują się do trudnych warunków utrzymania. Ponadto są długowieczne i odporne na choroby. Od zagrody do gospody – wieprzowina ras rodzimych na kujawsko-pomorskich stołach, to tytuł seminarium naukowo – produkcyjnego, które odbyło się 26 kwietnia w Restauracji Ostromeckiej koło Bydgoszczy. Uczestniczyli w nim restauratorzy, hodowcy trzody chlewnej oraz przedstawiciele branży przetwórczej. Statut zdrowotny stada zależy głównie od bioasekuracji fermy, czyli zespołu działań mających na celu zminimalizowanie ryzyka wprowadzenia i szerzenia się czynników chorobowych. Zapobieganie występowania chorób w chlewniach przy... Polskie rasy rodzime oraz historię rozwoju hodowli i produkcyjności świń rasy puławskiej przedstawił prof. dr hab. inż. Wojciech Kapelański z Uniwersytetu Technologiczno-Przyrodniczego w Bydgoszczy. - Rasy rodzime zostały wyhodowane na terenie naszego kraju z ras prymitywnych. Wśród nich są świnie puławskie, z których uzyskuje się mięso smaczniejsze i technologicznie bardziej przydatne od mięsa uzyskiwanego od popularnych ras – tłumaczył prof. dr hab. inż. Wojciech Kapelański. O jakości oraz przydatności technologicznej i charakterze prozdrowotnym mięsa świń ras rodzimych opowiedziała dr inż. Aleksandra Cebulska z Uniwersytetu Technologiczno-Przyrodniczego w Bydgoszczy. Zwróciła uwagę, że mięso świń rasy puławskiej ma dużą zdolność przyjęcia i utrzymania wody, która wpływa na jego strukturę i soczystość produktów po przygotowaniu kulinarnym. Dr inż. Jolanta Gdala z Trouw Nutrition Polska przedstawiła wpływ żywienia świń na jakość pozyskanej od nich wieprzowiny. Podkreśliła, że wysoki udział tłuszczów roślinnych w paszy powoduje nasilenie procesu utleniania tłuszczów zarówno w mieszance, jak i w tkankach zwierząt przed i po uboju. Zastosowanie dodatku witaminy E, która jest naturalnym antyoksydantem chroni błony komórkowe i opóźnia procesy utleniania, zwłaszcza w czasie przechowywania mięsa w chłodni. Jak w praktyce wygląda budowa łańcucha powiązań hodowlano-produkcyjnych w ramach projektu „Od zagrody do gospody” opowiedział mgr inż. Waldemar Klorek, przedstawiciel regionalnych restauratorów, który nawiązał bezpośrednią współpracę z Sławomirem Homeją, hodowcą świń rasy puławskiej. W prezentacji wzięli również udział Maciej Kwieciński i Andrzej Zawistowski, przedstawiciele branży przetwórczej, którzy także współpracują z hodowcą. Podczas spotkania prof. Wojciech Kapelański przeprowadził ocenę jakości tusz świń rasy puławskiej oraz zaprezentował jej podstawowe wyręby. Seminarium zakończyło się degustacją potraw z wieprzowiny ras rodzimych. Więcej informacji na temat seminarium będzie można znaleźć w Hoduj z Głową Świnie nr 3/2016. ZAPRENUMERUJ", "url": "https://www.agropolska.pl/produkcja-zwierzeca/trzoda-chlewna/rasa-pulawska-dlugowieczna-i-odporna,489.html", "category": "lubelskie", "sub_category": "Mięso świeże oraz produkty mięsne", "phrase": "Świnia rasy puławskiej"}