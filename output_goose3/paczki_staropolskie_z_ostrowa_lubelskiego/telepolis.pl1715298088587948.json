{"meta_description": "Tłusty Czwartek już jutro. To czas jedzenia pączków, ale również purcli, amoniaczków czy całusków pszczelowolskich. Wszystkie te smakołyki można znaleźć na liście regionalnych i tradycyjnych produktów, dostępnej na portalu dane.gov.pl.", "title": "Ministerstwo Cyfryzacji na tropie pączków #natłusto", "content": "Podobno jest taki przesąd, że zjedzenie pączka w Tłusty Czwartek jest warunkiem powodzenia przez pozostałą część roku. W przesądy można nie wierzyć, ale jutro lepiej odłożyć liczenie kalorii na bok i sięgnąć po najlepsze pączki oraz inne specjały. A gdzie takie znajdziemy? Z pomocą przychodzi... Ministerstwo Cyfryzacji. Zobacz: Aukcja 5G: Ministerstwo Cyfryzacji chce zmian. Nawet 8 mld zł do budżetu  Zobacz: Prawo jazdy w aplikacji już w tym roku. Ministerstwo Cyfryzacji zapowiada nowe usługi Jeśli „zwykłe” pączki już Wam się przejadły, warto poszukać słodkiej alternatywy. Czasu do Tłustego Czwartku coraz mniej, dlatego specjalnie dla Was pracownicy Ministerstwa Cyfryzacji \"przeklikali\" się przez listę regionalnych i tradycyjnych produktów, którą znajdziecie na stronie dane.gov.pl. Produkty można tam szukać według województw lub kategorii, a w tym przypadku przyjrzano się \"wyrobom piekarniczym i cukierniczym\". Oto efekty poszukiwań: • Grochowinki kociewskie – to przysmak z województwa pomorskiego. Swoją nazwę wzięły od wyglądu. Po usmażeniu przypominają… wysuszone strąki grochu lub fasoli. Ponoć różnią się od tradycyjnych faworków. Są od nich bardziej chrupiące i lekko drożdżowe w smaku. • Śląski chrustek – na liście produktów tradycyjnych od 2011 roku. Wyglądem przypominają tradycyjne faworki, a jak smakują? Ponoć słodko. Pachną ciastem francuskim i cukrem waniliowym. • Pączki żakowolskie z powidłami z antonówek – tutaj nic nie trzeba tłumaczyć. Każdy może sobie wyobrazić jak… smakują. Na liście znajdziecie też pączki lubuskie, świętokrzyskie pączki opatowskie, staropolskie pączki z Ostrowa Lubelskiego i… • Pùrcle kaszubskie – na liście od 2008 roku. Wygląd: pulchne okrągłe pączki o brązowej skórce, kremowe wnętrze. Rozmiar: zależnie od potrzeb. Przed laty w Polsce objadano się pączkami nadziewanymi słoniną, boczkiem i mięsem. Te czasy minęły, ale nie do końca. Województwa opolskie i łódzkie szczycą się między innymi ciasteczkami ze skwarek. W Opolskiem to ciastka ze szpyrek, a w Łódzkiem – słoninki. Jeśli zamiast pączków wolicie właśnie ciastka, Ministerstwo Cyfryzacji znalazło też coś dla Was: Jest też Kretowina, czyli ciasto biszkoptowe o smaku czekoladowym (przysmak z woj. opolskiego) oraz tort z fasoli Piękny Jaś (Podkarpacie). Mamy też Jeża z woj. opolskiego, czyli ciasto tortowe z masą kremową z czarnej porzeczki. Pralina z Lublina z kolei to ponoć wyjątkowe połączenie wysokiej jakości czekolady z kremową masą o różnych smakach lub z bardzo gęstym i wyrazistym nadzieniem owocowym. Jak podają źródła, historia pralin sięga XVII wieku. Jeśli ktoś się przesłodzi, ale nie naje, może sięgnąć po tort chlebowy z Korniakowa (woj. podkarpackie). Na liście na stronie dane.gov.pl można znaleźć w sumie ponad 1800 potraw z różnych zakątków kraju i z różnych kategorii. Sery i inne produkty mleczne, ryby, miody, napoje, a nawet oleje. A wszystko dobre, bo polskie. Dane.gov.pl to również wiele innych ciekawych informacji. Portal oferuje wiele zbiorów między innymi z zakresu zdrowia, budżetu, pogody czy turystyki. Każdy jest gotowy do pobrania i – co ważniejsze – ponownego, bezpłatnego wykorzystywania, również do celów komercyjnych. Portal zasilany jest danymi już z ponad 120 instytucji. Wciąż się rozwija i jest wzbogacany o nowe funkcjonalności. Zobacz: iTaxi podsumowuje kolejny rok działalności. Kursy co 15 sekund i dojazd do klienta w 5 minut  Zobacz: Acer Store: Niższe ceny laptopów i monitorów z okazji IEM Katowice 2020", "url": "https://www.telepolis.pl/tech/wydarzenia/ministerstwo-cyfryzacji-na-tropie-paczkow-natlusto", "category": "lubelskie", "sub_category": "Wyroby piekarnicze i cukiernicze", "phrase": "Pączki staropolskie z Ostrowa Lubelskiego"}