{"meta_description": "", "title": "Tłusty czwartek", "content": "„ Powiedział Bartek, że dziś tłusty czwartek, a Bartkowa uwierzyła, dobrych pączków nasmażyła”. Tak właśnie brzmi staropolskie przysłowie, które przypominamy sobie, gdy zbliża się tłusty czwartek. Tłusty czwartek to święto, które przypada 16 lutego 2023 r. i rozpoczyna ostatni tydzień karnawału. To także wyjątkowy dzień, w trakcie którego kalorie nie mają znaczenia. Zgodnie z tradycją, w ostatni czwartek przed Wielkim Postem można bezkarnie kosztować pączków i innych słodkości. Dzięki temu, zgodnie z przesądem, każdy może liczyć na pomyślność przez resztę roku. Czy wiecie, jak to się zaczęło i dlaczego celebrujemy to oryginalne święto do dziś? Oczywiście poza chęcią obżerania się pączkami. Początkowo pączki wypiekano z ciasta chlebowego, dodając do nich mięso i ostre przyprawy. Takie właśnie pączki jadano już w starożytnym Rzymie. W Polsce pączki pojawiły się w średniowieczu i początkowo przygotowywano je podobnie do tych ze starożytności. Podawano je ze skwarkami i smalcem. Ich wypiekiem zajmowali się mnisi, szykujący dania na przeróżne ówczesne święta i okazje. Pączki na słodko pojawiły się na polskich stołach dopiero w wieku XVII. I choć początkowo wypiekane słodkie pączki były twarde i raczej nie przypominały tych dzisiejszych, to stały się początkiem pączkowego szaleństwa, które trwa do dziś! Góra pączków, za tą górątłuste placki z konfiturą,za plackami misa chrustu,bo to dzisiaj są zapusty.  Przez dzień cały się zajada, a wieczorem maskarada. Janek włożył ojca spodnie,choć mu bardzo niewygodnie,Zosia – suknię babci Martyi kapelusz jej podarty,Franek sadzy wziął z komina,bo udawać chce Afroamerykanina.  W tłusty czwartek się swawoli,później czasem brzuszek boli. 16 lutego uczniowie naszej szkoły, ale nie tylko, bo także dyrekcja, nauczyciele, pracownicy obsługi zajadali się słodkimi, lukrowanymi pączkami z różnorodnym nadzieniem. Pączki błyskawicznie znikały, co świadczy o ich wyjątkowym smaku! To była niespodzianka od Burmistrza naszej gmina pana Józefa Gruszczyka oraz od Rady Rodziców. Bardzo dziękujemy!", "url": "https://spostrowlubelski.org.pl/tlusty-czwartek.html", "category": "lubelskie", "sub_category": "Wyroby piekarnicze i cukiernicze", "phrase": "Pączki staropolskie z Ostrowa Lubelskiego"}