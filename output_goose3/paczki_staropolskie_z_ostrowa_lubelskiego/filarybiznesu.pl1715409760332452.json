{"meta_description": "Już jutro Tłusty Czwartek. „Pączki znają wszyscy, ale czy słyszeliście o purclach, amoniaczkach czy całuskach pszczelowolskich?” – pyta ministerstwo cyfryzacji. Resort podaje, że te i wiele innych smakołyków znaleźć można na liście regionalnych produktów na portalu DANE.gov.pl.", "title": "Jutro Tłusty Czwartek. Sprawdź online, gdzie (i co) zjesz najsmaczniej", "content": "Już jutro Tłusty Czwartek. „Pączki znają wszyscy, ale czy słyszeliście o purclach, amoniaczkach czy całuskach pszczelowolskich?” – pyta ministerstwo cyfryzacji. Resort podaje, że te i wiele innych smakołyków znaleźć można na liście regionalnych i tradycyjnych produktów, dostępnej na portalu DANE.gov.pl. w zakładce „wyroby piekarnicze i cukiernicze”. Jak mówi przesąd - zjedzenie pączka w Tłusty Czwartek jest warunkiem powodzenia przez pozostałą część roku. Szczęście ważna sprawa, dlatego dla własnego dobra jutro liczenie kalorii trzeba odłożyć na bok. „Jeśli „zwykłe” pączki już Wam się przejadły, warto poszukać słodkiej alternatywy” – pisze resort w komunikacie. Podaje, że na liście regionalnych i tradycyjnych produktów (TUTAJ) można szukać według województw lub kategorii, np. „wyroby piekarnicze i cukiernicze”. Jakie specjały znajdują się na liście? • Grochowinki kociewskie – to przysmak z województwa pomorskiego. Swoją nazwę wzięły od wyglądu. Po usmażeniu przypominają… wysuszone strąki grochu lub fasoli. Ponoć różnią się od tradycyjnych faworków. Są od nich bardziej chrupiące i lekko drożdżowe w smaku • Śląski chrustek – na liście produktów tradycyjnych od 2011 r. Wyglądem przypominają tradycyjne faworki, a jak smakują? Ponoć słodko. Pachną ciastem francuskim i cukrem waniliowym • Pączki żakowolskie z powidłami z antonówek – tutaj nic nie trzeba tłumaczyć • Purcle kaszubskie – na liście od 2008 r. Wygląd: pulchne okrągłe pączki o brązowej skórce, kremowe wnętrze. Rozmiar: zależnie od potrzeb Na liście znajdują się też pączki lubuskie, świętokrzyskie pączki opatowskie, staropolskie pączki z Ostrowa Lubelskiego. Ministerstwo Cyfryzacji zaznaczyło, że przed laty w Polsce objadano się pączkami nadziewanymi słoniną, boczkiem i mięsem. Resort podaje, że województwa opolskie i łódzkie szczycą się m.in. ciasteczkami ze… skwarek. ‘W Opolskiem to ciastka ze szpyrek, a w Łódzkiem – słoninki”. A jeśli zamiast pączków wolimy ciastka? MC na liście znalazło m.in.:", "url": "https://filarybiznesu.pl/gospodarka/jutro-tlusty-czwartek-sprawdz-online-gdzie-i-co-zjesz-najsmaczniej/a2057", "category": "lubelskie", "sub_category": "Wyroby piekarnicze i cukiernicze", "phrase": "Pączki staropolskie z Ostrowa Lubelskiego"}