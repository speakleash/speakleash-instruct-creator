{"meta_description": "Naszą misją jest podniesienie atrakcyjności obszaru LGD dla mieszkańców, partnerów w biznesie (inkubator przedsiębiorczości), rolnictwa oraz turystów. Chcemy sprawić, by w oparciu o nasze zasoby przyrodnicze i kulturowe obszar ten stał się miejscem różnorodnych inicjatyw społecznych.", "title": "POKAZ KULINARNY W WYKONANIU BOŻENY DYKIEL", "content": "Bożena Dykiel na pokazie kulinarnym, który odbył się w „Dworku Jabłonna” gotowała dla licznie zgromadzonej publiczności (ponad 140 osób) żur z białą kiełbasa i indyka na pikantnie oraz wykonała sałatkę ziemniaczaną. Gośćmi pokazu byli uczestnicy warsztatów kulinarnych realizowanych w ramach projektu „Zasmakuj w tradycji”, organizatorzy warsztatów w poszczególnych gminach, członkowie stowarzyszenia LGD „Kraina wokół Lublina”. Przeprowadzony z niesłychaną dawką energii i pasji pokaz spotkał się z ogromnym uznaniem widowni. W trakcie spotkania uczestnicy zostali poinformowani o założeniach, celach i realizacji projektu „Zasmakuj w Tradycji”. Przeprowadzono konkurs wiedzy o projekcie oraz produktach tradycyjnych. Zwyciężczynią konkursu została pani Monika Matacz z gminy Strzyżewice, drugie miejsce zajęła pni Ewa Mirosław z gminy Jastków, a trzecie - pani Elżbieta Chylińska z gminy Głusk. Zwyciężczyniom gratulujemy. Spotkanie zakończyło się degustacją produktów tradycyjnych. Z wpisanych na „Listę produktów tradycyjnych województwa lubelskiego” potraw mieliśmy okazję spróbować – kiełbasy i szynki z Krzczonowa (Zakład Przetwórstwa Wyrobów Tradycyjnych, Małgorzata i Janusz Cioczek), paszteciki niedrzwickie (GS Niedrzwica Duża), zawijas nasutowski (Dom Nasutów), piernik lubelski i piernik żydowski (Anna Sawa), całuski pszczelowolskie (Zespól Szkól Rolniczych w Pszczelej Woli) i wafle tortowe (Wyrób i sprzedaż wafli – Henryk Buda). Ofertę degustacyjną wzbogaciły potrawy sponsorów: barszcz czerwony – Marek Mazur z „Dworku Jabłonna”, chleb niedrzwicki - GS Niedrzwica Duża, smalec tradycyjny - p. Genowefa Baran z Kiełczewic i ogórki kiszone – p. Teodora Zaręba z Zakrzewa. Bardzo Państwu dziękujemy. Pani Bożenie Dykiel, towarzyszącej jej ekipie – panom Robertowi Trzaska i Pawłowi Czerenko, uczestnikom pokazu, sponsorom oraz wszystkim osobom, które były zaangażowane w realizację i przebieg spotkania serdecznie dziękujemy.", "url": "http://www.krainawokollublina.pl/index.php/aktualnosci/345-pokaz-kulinarny-w-wykonaniu-bozeny-dykiel", "category": "lubelskie", "sub_category": "Wyroby piekarnicze i cukiernicze", "phrase": "Chleb niedrzwicki"}