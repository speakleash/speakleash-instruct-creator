{"meta_description": "", "title": "Aktualności | Szkoła Podstawowa im. 26 Pułku Lotnictwa Myśliwskiego w Rosnowie", "content": "Za oknami powoli zapadał zmierzch, a do szkoły w Rosnowie szedł Murzynek Bambo, Samochwała, Zebra, Babuleńka i wiele innych postaci, w które wcielili się uczniowie klasy II B i III. Pora dość dziwna na lekcje to racja, ale to nie lekcje miały się odbyć w szkole tylko Wieczór Poezji. Jednakże gdy przez chwilę zastanowić się nad tym, to okazuje się, że to jest także lekcja. Lekcja wrażliwości, umiejętności okazywania radości, smutku, moment na refleksję, a także czas duchowych przeżyć. Razem z dziećmi szli ich rodzice, żeby ich wspierać i dodać odwagi przed występem. Uczniowie byli świetnie przygotowani do udziału w Wieczorze Poezji i komisja w osobach p. Małgorzata Dmytryk, p. Krzysztof Piotrowski oraz absolwent szkoły w Rosnowie Hubert Zmuda-Trzebiatowski miała do podjęci trudną decyzję.   Po długiej debacie ogłoszony został werdykt zgodnie, z którym do Szkolnego Konkursu Recytatorskiego zakwalifikowali się z klasy II B Honorata Zmuda-Trzebiatowska i Filip Piotrowski. Klasę III na konkursie będą reprezentowały Izabela Niedrzwicka, Łucja Rybaczek, Ewa Paduch oraz Liliana Dorsz. Zdjęcia z tego wydarzenia można obejrzeć tutaj.", "url": "https://sp1rosnowo.edupage.org/news/?gtnid=47", "category": "lubelskie", "sub_category": "Wyroby piekarnicze i cukiernicze", "phrase": "Chleb niedrzwicki"}