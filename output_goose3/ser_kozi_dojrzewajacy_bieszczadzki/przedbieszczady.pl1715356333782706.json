{"meta_description": "", "title": "Przedbieszczady", "content": "W naszym Gospodarstwie hodujemy kozy rasy alpejskiej, są to kozy z charakterystycznym brązowym ubarwieniem i czarną pręgą wzdłuż linii grzbietu. Są niemal bezproblemowe w hodowli, świetnie znoszą niskie temperatury, hodowane są przede wszystkim dla mleka. Choć kozy kojarzą się ze zwierzętami wszystkożernymi, nieprawdą jest, że mogą jeść byle co. Im lepiej są żywione, tym lepszej jakości dają mleko. Nasze kozy od kwietnia do listopada przebywają na pastwisku, wypasane są metodą tradycyjną pasterską na łąkach obszaru ochronnego krajobrazu Beskidu Niskiego. Mają do dyspozycji różnego rodzaju użytki zielone i same wybierają sobie pokarm odpowiedni dla siebie. W sezonie zimowym karmione są owsem, wysłodkami buraczanymi, suszami liści oraz sianem. Nasze sery przygotowywane są w tradycyjny sposób z pełnego mleka koziego. Mleko kozie jest wartościowe między innymi ze względu na to, że kozy są niezwykle zdrowymi zwierzętami. Zdaniem naukowców potrafią one lepiej bronić się przed zanieczyszczeniami środowiska oraz niektórymi chorobami. Bez wątpienia sekret naszych pysznych kozich serów tkwi w mleku, z którego są produkowane sery a sekret smaku mleka naszych kóz wiąże się ze zjadanymi przez kozy charakterystycznymi gatunkami niektórych ziół występującymi na górskich terenach wypasu. Na szczególne podkreślenie zasługuje fakt, że wśród roślin zjadanych przez kozy jest wiele roślin leczniczych spotykanych i stosowanych w medycynie.  Sery kozie polecane są wszystkim chcącym zdrowo się odżywiać. Ich regularne spożywanie w różnej postaci to profilaktyka przeciw zawałom i chorobom układu krążenia oraz obniżanie poziomu złego cholesterolu we krwi. Sery kozie zawierają mniej laktozy niż produkty z mleka krowiego, dzięki czemu są one lepiej przyswajane u osób, które cierpią na jej nietolerancję. Ponadto w kozich serach znajduje się mniej kazeiny, będącej przyczyną uczulenia, dzięki czemu ich spożywanie nie wywołuje objawów alergii. Bundz – to ser podpuszczkowy, powstaje jako pierwszy produkt z mleka zaraz po udoju, jest w smaku łagodny, słodki i delikatny Biały naturalny – jest to ser tradycyjny wytwarzany w 100% ze świeżego koziego mleka o delikatnym smaku, wysokiej wartości odżywczej, niskiej zawartości tłuszczu Ser Kozi dojrzały jest ostry i pikantny doskonale komponuje się z warzywami, oliwą oraz owocami morza oraz wytrawnym winem. Można ją zapiekać, dodawać do farszów oraz podawać do sałatek czy przekąsek. Nasz Przedbieszczadzki ser dojrzewa zwykle pół roku. Bryndza – to dojrzały ser o mocnym, intensywnym smaku. Ser jest wcześniej rozdrabniany, następnie mielony i solony. Jest to ser podpuszczkowy charakterystyczny dla całych Karpat  Ser kozi biały wędzony o wyraźnym zapachu i smaku Ser wołoski wytwarzany jest z mleka koziego. Nazwa tego sera pochodzi od osadników Wołochów, którzy zajmowali się pasterstwem i wyrobem serów Ziołowy z naszą mieszanką ziół leczniczych Paprykowy czyli na ostro Z pieprzem zielonym młotkowanym o lekko pikantnym smaku Z czosnkiem niedźwiedzim – legenda głosi, że czosnek niedźwiedzi był pierwszym posiłkiem niedźwiedzi po przebudzeniu się z snu zimowego (stąd nazwa rośliny). Skoro czosnek wzmacnia niedźwiedzia, to jest w stanie wzmocnić również człowieka. Roślina ta w niczym nie przypomina tradycyjnego czosnku. Nie ma on formy ząbków, lecz liści, które zawierają najwięcej prozdrowotnych właściwości i są jego najczęściej jadaną częścią. Czosnek niedźwiedzi zbieramy w maju a następnie go suszymy Z pomidorem suszonym, czosnkiem i bazyliom Z czarnuszką – od czasów starożytnych czarnuszka była szeroko stosowana do celów leczniczych i jako przyprawa. Znana była jako „ziarno Benedykta”. W księdze ziół asyryjskich opisywano nasiona czarnuszki jako lekarstwo na problemy żołądkowe. Czarnuszka przyczynia się również do naturalnej detoksykacji organizmu. Posiadamy również wersję sera dojrzałego w zalewie z olejem rzepakowym z pierwszego tłoczenia w słoiczkach z: Pieprzem kolorowym o bukiecie aromatycznym i ostrym Wawrzynem i pieprzem zielonym o łagodnym smaku Papryką chilli o ostrym smaku z pełnym owocowym aromatem Ziołami – mieszance aromatycznych ziół i jałowcem  Suszonym pomidorem i bazylią często określaną jest jako „zioło pomidorowe” Tymiankiem i rozmarynem z charakterystycznym ciepłym, pikantnym i przyjemnym aromatem  W naszym gospodarstwie wytwarzamy również pesto z czosnku niedźwiedziego z kozim serem oraz suszonym pomidorem. W zależności od zastosowania gastronomicznego sprzedajemy ser młodszy lub dłużej dojrzewający. W naszym Gospodarstwie przygotowujemy degustacje naszych serów. Możliwa jest też sprzedaż wysyłkowa naszych produktów serowych.", "url": "http://przedbieszczady.pl/kozie-sery/", "category": "podkarpackie", "sub_category": "Sery i inne produkty mleczne", "phrase": "Ser kozi dojrzewający bieszczadzki"}