{"meta_description": "", "title": "Szybki żurek na maślance", "content": "do podania: po 1 jajku na twardo na osobęopcjonalnie: natka pietruszki do posypania, świeżo starty chrzanPrzygotować serwatkę, która będzie potrzebna do żurku: podgrzać maślankę aż do wyraźnego oddzielenia się serwatki od reszty [nigdy nie podgrzewam za bardzo, żeby twarożek nie był suchy], odcedzić na gęstym sicie, najlepiej wyłożonym gazą. Ser biały zjeść ze smakiem (to smak z dzieciństwa!), a serwatkę zachować do zupy.Boczek pokroić w kostkę, przesmażyć na patelni aż do wytopienia się tłuszczu, skwarki odłożyć, a na tłuszczu (jeśli jakiś będzie, dlatego, że dzisiejsze boczki mają dużo wody!] podsmażyć pokrojoną w kostkę jedną cebulę - do zeszklenia.W międzyczasie obrać i gotować ziemniaki oraz przygotować jajka na twardo.Czosnek obrać, zgnieść nożem, drobno pokroić. W garnku (w którym będziemy gotować zupę) podgotować czosnek w 1/4 szklanki wody. 1 nieobraną cebulę opalić na ogniu - aż będzie w wielu miejscach czarna, dodać do garnka, wlać zakwas, dać ziele angielskie i liście laurowe, żeberka i serwatkę. Pogotować ok. 15 minut [być może można dłużej, ale nie było to konieczne], odcedzić. Doprawić solą i pieprzem - kwasowość można wyrównać odrobiną cukru/dodatkiem soku z cytryny.Do żurku dodać dużą ilość roztartego w dłoniach [ważne!] suszonego majeranku, dodać śmietanę (uprzednio rozprowadzoną w 1/2 szklanki zupy). Jeść gorący z jajkiem ugotowanym na twardo, z talerzem ziemniaków, posypanych skwarkami boczku.P.S. Gęstość zupy zależy od tego czy wraz z zakwasem wlejemy do zupy mąkę, ja tego nie robiłam.", "url": "https://www.ninawkuchni.pl/2011/02/szybki-zurek-na-maslance.html", "category": "opolskie", "sub_category": "Gotowe dania i potrawy", "phrase": "Śląski żur na maślance"}