{"meta_description": "", "title": "Sernik z ziemniakami", "content": "Składniki na ciasto szybko wyrobić i wstawić na 30 minut do lodówki. Po tym czasie ¾ ciasta rozwałkować i wykleić nim wysmarowaną masłem formę. Ser i ziemniaki przepuścić dwukrotnie przez maszynkę o małych oczkach. Miękkie masło utrzeć z cukrem i jajkami na gładką masę, dodając stopniowo masę serowo-ziemniaczaną i ser śmietankowy. Przełożyć do formy z ciastem. Brzegi tarty posmarować jajkiem. Z pozostałego ciasta wyciąć paski i nałożyć je na tartę formując kratkę. Całość jeszcze raz posmarować jajkiem i wstawić na 45-50 minut do piekarnika rozgrzanego do 180 st. C. Po upieczeniu odstawić do wystudzenia na kilka godzin. Podawać z owocami sezonowymi (wcześniej można je zamarynować w żubrówce).", "url": "https://ewawachowicz.pl/przepisy,,1189.html", "category": "lubelskie", "sub_category": "Wyroby piekarnicze i cukiernicze", "phrase": "Sernik z kartoflami z Jaszczowa"}