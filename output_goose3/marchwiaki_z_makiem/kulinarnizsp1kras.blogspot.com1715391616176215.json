{"meta_description": "", "title": "Marchwiak z makiem Elżbiety", "content": "Marchewkowe pole rośnie wokół nas... No niestety nie rośnie, bo nasza szkoła jest w centrum miasteczka, ale okoliczne wsie zaopatrują w soczystą marchew kiedy tylko chcemy. A z marchwi można też coś na słodko wykombinować, no to wykombinowaliśmy, zawijaniec z tartą marchewką okazał się smacznym i pysznym ciastem. Na stolnicę przesiać mąkę, dodać masło, sól i proszek do pieczenia. Posiekać wszystko nożem, nie dotykając dłońmi. Dodać śmietanę i dalej siekać aż uformuje się ciasto, szybko zagnieść. Zmoczyć serwetkę w bardzo zimnej wodzie, zawinąć ciasto i pozostawić na 3-4 godz w chłodnym miejscu. Obrana i opłukana marchew zetrzeć na tarce o średnich oczkach, posypać cukrem i wymieszać. Następnie odcisnąć nadmiar soku. Dodać sypki mak. Ciasto rozwałkować w prostokąt. Farsz rozłożyć na cieście. Zwinąć w formie rolady. Tak przygotowany marchwiak zawinąć luźno w papier do pieczenia i włożyć do prostokątnej blaszki. Wstawić do lekko nagrzanego pieca i piec 40 minut w temperaturze 180 stopni.", "url": "http://kulinarnizsp1kras.blogspot.com/2018/09/marchwiak-z-makiem-elzbiety.html", "category": "lubelskie", "sub_category": "Wyroby piekarnicze i cukiernicze", "phrase": "Marchwiaki z makiem"}