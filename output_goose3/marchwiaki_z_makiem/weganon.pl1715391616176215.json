{"meta_description": "", "title": "LUBELSKI MARCHWIAK", "content": "Dziś małe święto na blogu. Własnie ukazuje się przed Wami 1000 przepis. Gdy zaczynałem przygodę z blogiem, to dawałem sobie czas do 100 przepisu. Od tamtego momentu, minęło sporo czasu, a ja nie mam dość. Kuchnia regionalna dała mi siłę do większego działania. Życzę sobie i Wam bym dotrwał do 2000 A teraz czas na kolejny tradycyjny i regionalny przepis. Lubicie wszelkie rolady? Ja uwielbiam. Zrolowane w cieście biszkoptowym lub drożdżowym, przeróżne nadzienia. Owocowe musy, mak, masy „serowe”, galaretki owocowe lub inne cuda. Takim cudem jest na pewno ten wypiek. Marchwiak lubelski to drożdżowe ciasto w postaci rolady z marchwiowym nadzieniem. Farsz jest z surowej marchwi, wymieszanej z makiem i dowolną słodyczą. Jest też wersja bez drożdży. Ciasto jest na bazie kwaśnego mleka. Jaki jest w smaku. Niecodzienny, specyficzny, inny od znanych mi do tej pory. Myślę, że ma tyle samo zwolenników, co przeciwników. Podobnie jak każde ciasto z użyciem marchwi. Wypiek pochodzi z miejscowości Kąkolewnica. Tradycją było wypiekanie z okazji Dnia Wszystkich Świętych. Przygotowywane były dla biednych, którzy przebywali w pobliżu kościołów i gromadzili się na cmentarzach. Marchwiaka również znajdziecie w kuchni janowickiej. :  – 5 średnich marchewek  – 3 łyżki maku + do posypania  – 2-3 łyżki dowolnego cukru lub syropu do słodkości – marchew zetrzeć na tarce o średnich oczkach. Dodać mak i cukier. Wymieszać – mleko lekko podgrzać. Odlać ½ szklanki, rozpuścić drożdże, dodać cukier i wymieszać. Przykryć ściereczką i odstawić w ciepłe miejsce na 15 minut  – w pozostałym mleku rozpuścić margarynę. Dodać do zaczynu oraz mąkę  – wyrabiać kilka minut, elastyczne i miękkie ciasto  – przykryć ściereczką i odstawić w ciepłe miejsce na godzinę  – ponownie wyrobić chwilę ciasto  – rozwałkować na kształt prostokąta o grubości około ½ cm  – od nadzienia odlać powstały płyn. Nałożyć równo na całą powierzchnię ciasta. Zwijać rulon wzdłuż dłuższego boku. Dokładnie zlepić zawinięcie na szwie a końce podwinąć pod ciasto  – ułożyć na blasze wyłożonej papierem do pieczenia. Posmarować wierzch wodą i posypać makiem  – piec w 180°C, 35-40 minut (do zrumienienia powierzchni). Półka poniżej środkowej, grzanie góra/dół", "url": "https://weganon.pl/lubelski-marchwiak/", "category": "lubelskie", "sub_category": "Wyroby piekarnicze i cukiernicze", "phrase": "Marchwiaki z makiem"}