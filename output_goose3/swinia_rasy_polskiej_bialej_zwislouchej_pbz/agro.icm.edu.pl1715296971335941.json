{"meta_description": "", "title": "Wpływ liczebności miotu pochodzenia loch rasy polskiej białej zwisłouchej i wielkiej białej polskiej na liczbę prosiąt urodzonych i odchowanych - Roczniki Naukowe Polskiego Towarzystwa Zootechnicznego - Tom 09, Numer 1 (2013) - AGRO - Yadda", "content": "Celem pracy było określenie wpływu liczebności miotu, z którego pochodziły lochy na liczbę prosiąt żywo urodzonych i odchowanych do 21. dnia. Materiał do badań stanowiły dane o użytkowości rozpłodowej samic pbz i wbp (1791 i 1047 rekordów), użytkowanych w latach 2004-2009 w stadach zarodowych mazowieckiego rejonu hodowlanego. Na podstawie liczebności miotu pochodzenia, lochy przydzielono do grup: grupa I ≤9, grupa II – 10, grupa III – 11, grupa IV – 12, grupa V – 13, grupa VI ≥14. Zmiany ogółem w liczbie prosiąt żywo urodzonych w grupie VI w porównaniu do grupy I wynosiły +1,52 prosięcia w rasie pbz (P≤0,01) i +0,40 prosięcia w rasie wbp. Uzyskane dane wskazują, że w celu poprawy płodności loch krajowych ras matecznych należy do remontu stada wybierać loszki pochodzące od loch wysokopłodnych. Wybór na przyszłe matki loszek od samic urodzonych w mało licznych miotach (≤10) jest nieuzasadniony. Na przyszłe matki należy pozostawiać młode samice urodzone w miotach liczących co najmniej 13 (rasa pbz) i 12 (rasa wbp) prosiąt.", "url": "https://agro.icm.edu.pl/agro/element/bwmeta1.element.agro-5f427de4-add7-47ec-81e8-ec6430ef5d68", "category": "lubelskie", "sub_category": "Mięso świeże oraz produkty mięsne", "phrase": "Świnia rasy polskiej białej zwisłouchej (pbz)"}