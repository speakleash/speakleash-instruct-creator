{"meta_description": "", "title": "Chleba naszego powszedniego (i wina) …", "content": "Chleb i wino ? symboliczne, biblijne pokarmy. Znane każdemu z nas na co dzień, a jednocześnie wciąż zaskakujące nowymi smakami. Nic dziwnego, że coroczne Święto Chleba w Krakowie na Palcu Wolnica, to wydarzenie oczekiwane przez krakowian i chętnie odwiedzane przez turystów. Chleb w naszej polskiej tradycji, zawsze odgrywał wielką rolę, również symboliczną. Szczególnych gości wita się ?chlebem i solą?, łamiemy się symbolicznym chlebem (opłatkiem) w dzień Wigilii Bożego Narodzenia. Niegdyś chleb otaczano czcią, całowano, gdy spadł na podłogę, a drzwiczki od pieca chlebowego były umieszczono nisko nad ziemią, by pokłonić się z szacunkiem podczas wkładania bochenków. Czy wiecie, że Mikołaj Kopernik wprowadził zwyczaj smarowania chleba masłem, żeby zwrócić uwagę na zabrudzenie kromek chleba, a przez to ograniczyć szerzące się epidemie?! W dzisiejszych czasach dobry ?prawdziwy? chleb to rarytas, dobrze więc, że na Placu Wolnica co roku pojawiają się stragany piekarzy, którzy chwalą się swoimi wspaniałymi produktami. To piekarnie nagrodzone pucharami, certyfikatami jakości i dyplomami na przeglądach kulinarnych. Jest wśród nich ?Chleb Żarnowy? z Łomnej z certyfikatem produktu tradycyjnego, umieszczonego na liście Ministerstwa Rolnictwa i Rozwoju Wsi. Piekarnia Buczek poleca swoje biopieczywa, nowość na rynku piekarniczym. Rekomenduje je również Pan Czesław Meus, piekarz w stanie spoczynku, który swoją energię poświęca na działalność w stowarzyszeniu Polska Ekologia. Winiarstwo w Małopolsce ma się dobrze i coraz lepiej. ?Małopolski Szlak Winny? łączy obecnie 20 winnic na terenie regionu i dba o ich promocję jako atrakcji turystycznej dla enoturystów. Połączenie chleba i wina na wspólnym święcie to pomysł, który bardzo się podoba uczestnikom targów, wśród których są również miłośnicy tego napoju bogów. Można tu nabyć polskie wina, które zaskakują znawców swoją jakością. Otrzymały one już wiele nagród w konkursach odbywających się w krajach, gdzie uprawa winorośli i produkcja wina ma tysiącletnie tradycje, takich jak Hiszpania, Francja i Węgry. Wyjątkową atrakcją Święta Chleba są co roku oferowane tu tradycyjne lody rzemieślnicze z Krzeszowic, z lodziarni Melba prowadzonej przez Pana Andrzeja Mędralę z rodziną, które podczas kolejnych edycji tego wydarzenia zdążyły już zebrać nagrody Są też znane na krajowych i zagranicznych targach żywności, gdzie zdobyły m.in. godło Agro Polska. Nabywcy na Świecie Chleba mogą zaopatrzyć się również w inne regionalne przysmaki: miody, nabiał i wędliny. Wśród tych ostatnich należy wymienić rodzinną firmę Gawor z Podstolic, która wprowadziła na listę produktów tradycyjnych aż pięć swoich wyrobów i posiada sporą kolekcję prestiżowych nagród i certyfikatów w konkursach jakości. Można też tu nabyć prawdziwy oscypek spod Tatr i świeżutki bundz ze Spółdzielni ?Gazdowie? od Stanisława Furczonia, który jest ojcem sukcesu oscypka na światowym rynku, dzięki rejestracji tego sera jako produktu regionalnego w Unii Europejskiej. Święto Chleba, to nie tylko kuszące zapachy świeżego chleba i widoki pulchnych słodkich chałek, obwarzanków, paluszków smakowych i różnych nowości piekarniczych; to także wydarzenia edukacyjne: warsztaty wyrobu chleba i obwarzanków prowadzone przez piekarzy oraz konkursy z nagrodami. Warto je odwiedzać każdego roku!", "url": "https://www.infokrakow24.pl/77208/chleba-naszego-powszedniego-i-wina/", "category": "małopolskie", "sub_category": "Wyroby piekarnicze i cukiernicze", "phrase": "Chleb żarnowy z Łomnej"}