{"meta_description": "", "title": "Produkty lokalne – Lokalna Grupa Działania \"Dolina Raby\"", "content": "LGD „Dolina Raby” poza udzielaniem pomocy mieszkańcom w postaci środków finansowych z Programu Rozwoju Obszarów Wiejskich realizuje również inne cele Lokalnej Strategii Rozwoju. Jednym z celów LSR jest „Rozwój rynku tradycyjnej żywności”. LGD „Dolina Raby” współpracuje z lokalnymi producentami. Dzięki lokalnym produktom staramy się promować nasz region oraz ich producentów, wykorzystując tym samym lokalne zasoby. Wybieramy tylko produkty najwyższej klasy, oparte na tradycyjnej i udokumentowanej recepturze charakterystycznej dla obszaru Doliny Raby. Naszych producentów promujemy podczas krajowych i międzynarodowych targów, oraz podczas wszystkich imprez na których jesteśmy obecni lub, które organizujemy. Staramy się również, aby producenci tradycyjnej żywności sięgali po środki finansowe z programu LEADER. Do 2021 r. wsparliśmy 8 producentów i niektórych trzykrotnie. Większość z wymienionych poniżej produktów została odznaczona również lokalnym znakiem jakości KOGUTEK, którego gwarantem jest LGD „Dolina Raby”. Na dzień dzisiejszy współpracujemy z następującymi producentami (po kliknięciu w zielony tekst odsyła do strony producenta): Szanowni Państwo, niektóre z wyżej wymienionych produktów lokalnych można nabyć w sklepiku z produktem lokalnym prowadzonym przez „Pierożki Babci Władzi – Kogutek prosto ze wsi”, który funkcjonuje pod adresem Bilczyce 257a przy drodze wojewódzkiej Gdów – Wieliczka. Godziny otwarcia Pon – Pt :08:00 – 18:00, Sb: 8.00 – 17.00, Nd: 09:00 – 17.00. Dodatkowo w każdą sobotę od 7.30 na gdowskim Zarabiu działa targowisko produktów regionalnych „Mój Rynek”, w miejscu odbywających się tutaj od lat jarmarków. Na targowisku można nabyć min. wiejski chleb, pierogi, wypieki, przetwory. Duża w tym zasługa pań z Kół Gospodyń Wiejskich, które oferują najbardziej oczekiwane przez klientów produkty. Targowisko słynie również z oferty lokalnych producentów, można tu nabyć nabiał/sery krowie i kozie, mleko, śmietanę masło, wiejskie jajka, miody, wyroby z lawendy, kwiaty i sadzonki krzewów, wspaniałe pomidory z Gdowa, ekologiczne truskawki, rękodzieło . W dalszym ciągu poszukujemy lokalnych producentów. Zainteresowanych zachęcamy do kontaktu z nami oraz do ubieganie się o lokalny znak jakości KOGUTEK.", "url": "http://dolinaraby.pl/1/produkty-lokalne/", "category": "małopolskie", "sub_category": "Wyroby piekarnicze i cukiernicze", "phrase": "Chleb żarnowy z Łomnej"}