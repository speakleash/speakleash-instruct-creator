{"meta_description": "Oficjalny portal województwa małopolskiego prowadzony przez Urząd Marszałkowski Województwa Małopolskiego", "title": "Nowe produkty tradycyjne » Małopolska", "content": "W dniu 11 sierpnia 2008 r. odbyło się posiedzenie Rady ds. Produktów Tradycyjnych powołanej przez Marszałka Województwa Małopolskiego celem oceny merytorycznej wniosków złożonych o wpis na Listę Produktów Tradycyjnych. Oceniano sześć wniosków: bajgiel z Kazimierza, chleb jurajski, chleb żarnowy z Łomnej, ciasteczka wyśmienite, ser gazdowski – gołka, tradycyjne lody nowotarskie. Wszystkie złożone wnioski zostały pozytywnie ocenione i zostaną przesłane do Ministerstwa Rolnictwa i Rozwoju Wsi celem wpisania na Listę Produktów Tradycyjnych. Tym samym dołączą do 27 produktów z Województwa Małopolskiego wpisanych już na tę listę. Warto również zwrócić uwagę, iż dwa produkty (bryndza podhalańska oraz oscypek) znajdujące się na Liście Produktów Tradycyjnych zostały zarejestrowane już jako produkty regionalne, a kilka innych zostało przesłanych do Komisji Europejskiej i oczekuje na rejestrację.", "url": "https://www.malopolska.pl/aktualnosci/rolnictwo/nowe-produkty-tradycyjne-1", "category": "małopolskie", "sub_category": "Wyroby piekarnicze i cukiernicze", "phrase": "Chleb żarnowy z Łomnej"}