{"meta_description": "Tradycja wypieku chleba żarnowego w Łomnej jest bardzo długa i wiąże się z polską tradycją wypieku chleba domowego", "title": "Chleb żarnowy z Łomnej", "content": "Tradycja wypieku chleba żarnowego w Łomnej jest bardzo długa i wiąże się z polską tradycją wypieku chleba domowego. Ze względu na swoje walory smakowe chleb żarnowy cieszy się dużą popularnością. Nazwa wypieku wywodzi się od mąki, z której się go wypieka – przygotowanej na żarnach. Receptura wypieku chleba była powszechnie znana wśród mieszkańców wsi i przekazywana z pokolenia na pokolenie. Ostateczny smak mógł być różny gdyż każda gospodyni miała znane tylko sobie sekrety np. dodawanie kminku lub kopru. Chleb żarnowy cieszył się dużą popularnością poza granicami wsi, a także był wykorzystywany jako pieczywo obrzędowe. W związku z ogromnym zapotrzebowaniem na chleb, jedna z mieszkających we wsi Łomna rodzin podjęła decyzję o rozpoczęciu komercyjnego wypieku w otworzonej w 1999 r. piekarni. Mimo to receptura i sposób produkcji nie uległy większym zmianom. Chleb żarnowy z Łomnej to dalej wypiek bez dodatków i polepszaczy, pieczony tradycyjną metodą tj. w piecu opalanym drewnem. Wykorzystuje się do tego celu drewno mieszane (liściaste z iglastym). Na pierwszy wypał używa się buku a następnie drewno miękkie, iglaste. Chleb żarnowy z Łomnej ma okrągły lub podłużny kształt. W zależności od kształtu jego wymiary i waga są różne. Okrągły ma średnicę ok 20 cm. i waży ok. 1,20 kg, natomiast podłużny ma ok. 25 cm i waży ok. 0,60 kg. Skórka chleba ma ciemno-złocista barwę a na wierzchu znajduje się posypka z ziaren. W przekroju barw jest jasno-złocista. 28.10.2008 Chleb żarnowy z Łomnej został wpisany na Listę produktów tradycyjnych", "url": "https://niezwyklamalopolska.pl/chleb-zarnowy-z-lomnej/", "category": "małopolskie", "sub_category": "Wyroby piekarnicze i cukiernicze", "phrase": "Chleb żarnowy z Łomnej"}