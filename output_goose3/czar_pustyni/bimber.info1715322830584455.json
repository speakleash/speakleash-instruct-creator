{"meta_description": "", "title": "Czar pustyni", "content": "Nazwa jak nazwa - ale efekt moim zdaniem znakomity (zwlaszcza, że sam na to wpadlem)    A było to tak. Poczekałem kiedyś na ostatnie październikowe węgierki na bazarze. Ponad 5kg (bez pestek !) zasypalem w dużym słoju laboratoryjnym z szerokim szlifem cukrem - warstwowo i w chłodku stało to kilka dni. To ważne, jak jest ciepło to zaczyna dziko fermentować i zminia smak czystej śliwki. Kiedy owoce odpuściły sok zalałem to ok 50% spirytusem. Ale jak to w życiu, człowiek jak czegoś nie poprawi to smutny. Po wizycie w sklepie ze \"zdrową żywnością\" wlałem do naczynia (A duże to draństwo było) jeszcze dwa (1-?-nie pamiętam) słoiczki z zakupionym tam syropem z daktyli. Syrop irański sprowadzany via Belgia. Stało to długo, prawie rok zanim sprawdziłem. rewelacja - wyszedł jakby likier (ok 20%) o zjawiskowym smaku. Nikt z degustatorów nie odgadł składników.....    Jeżeli ktoś będzie chciał to robić, to proponuję najpierw eksperymentalne ustalenie proporcji syropu do śliwek. Sam jego smak z alkoholem jest rozczarowujący. Najprościej chyba byłoby doprawiać śliwówkę i znaleźć smak. Ja niestety nie pamiętam. To było trzy lata temu. Jednak metoda zalewania śliwek które zdążyły odpuścić sok syropem i spirytusem ma tę zaletę, że uzyskuje się prócz likieru znakomite owoce deserowe. Wspaniale pasują do prawdziwych lodów śmietankowych (mleko, śmietanka, cukier i jajka ucierane w płaszczu lodowo solnym)    Kwestia proporcji, mocy, dosłodzenia pozostaje otwarta - nazwę choć dziwaczna postuluję jako \"wynalazca\" zachować.", "url": "https://www.bimber.info/forum/viewtopic.php?t=1261", "category": "małopolskie", "sub_category": "Napoje (alkoholowe i bezalkoholowe)", "phrase": "Czar pustyni"}