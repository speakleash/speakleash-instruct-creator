{"meta_description": "Czar Pustyni - 51-procentowy alkohol tworzony z substratów uprawianych w okolicy Pustyni Błędowskiej. Pije się go z okazji różnych świat, takich jak Wigilia czy Wielkanoc, Wesela. Klarowny, przejrzysty napój alkoholowy. W zależności od rodzaju użytej zaprawy od bezbarwnej do złocistej (słomkowej…", "title": "Czar Pustyni", "content": "Czar Pustyni - 51-procentowy alkohol tworzony z substratów uprawianych w okolicy Pustyni Błędowskiej. Pije się go z okazji różnych świat, takich jak Wigilia czy Wielkanoc, Wesela. W zależności od rodzaju użytej zaprawy od bezbarwnej do złocistej (słomkowej) lub bursztynowej. Zaprawą może być karmelizowany cukier z dodatkiem goździków lub lokalnie występujące zioła. Wytwarza się go z rosnącego wokół Pustyni Błędowskiej żyta, które wsypane do kadzi zalewa się słodem - wodą z cukrem lub lokalnym miodem, jeśli ktoś ma własną pasiekę. Ważna jest też dobra, źródlana woda. Żyto pęcznieje i kiełkuje. Kiełki nadają produktowi niepowtarzalny kolor, zapach i aromat. Fermentacja powoduje, że wydzielają się naturalne drożdże, które potem przystępują do pracy, wchodząc w reakcję z cukrem. Powstały w ten sposób płyn ściąga się znad osadów i poddaje procesowi destylacji. Powinien mieć dokładnie 51 procent zawartości alkoholu. Potem można pić go w postaci czystej lub zabarwić: wiśnią, maliną, zielonym orzechem włoskim czy trawą żubrową. Cały proces powstawania trunku, który trwa od dwóch tygodni do miesiąca, wymaga dużo cierpliwości i dokładności. Żeby powstał idealny \"Czar Pustyni\", trzeba ściśle przestrzegać receptury. Konieczna jest odpowiednia temperatura i wilgotność. Dawniej alkohol wytwarzało się w ziemiankach. Ziemia zachowuje temperaturę, szczególnie piasek pustynny. Dziś robi się to w pomieszczeniach gospodarczych. Czar pustyni to napój alkoholowy, którego nazwa ściśle związana jest z terenem Pustyni Błędowskiej. Wytwarzany jest od pokoleń według niezmiennej receptury. Przygotowywany jest z suchych ziaren grochu cukrowego, skiełkowanych ziaren żyta ozimego, cukru oraz wody pochodzącej z pięter wodonośnych jurajskich i triasowych. Dzięki tym surowcom uprawianym w sąsiedztwie Pustyni Błędowskiej, napój posiada oryginalny smak i aromat. Z całego ziarna grochu, skiełkowanego żyta, wody i cukru przygotowywany jest zacier, który później ulega fermentacji. Następnie roztwór jest przecedzany i gotowany. Ze skroplonej pary otrzymywany jest napój, który poddawany jest destylacji. Tak powstaje czar pustyni, który dodatkowo można zaprawiać dowolnie, karmelizowanym cukrem z dodatkiem goździków lub suszonymi ziołami rosnącymi lokalnie. Dzięki temu napój może być mniej lub bardziej wytrawny. „Każdy moment był dobry aby skosztować tego cudownego trunku. Pito go zarówno podczas świąt jak i na co dzień. Zawsze znalazła się stosowna okazja do świętowania” (Wywiad etnograficzny przeprowadzony z mieszkańcami gminy Klucze).", "url": "https://sosnowiec.fandom.com/pl/wiki/Czar_Pustyni", "category": "małopolskie", "sub_category": "Napoje (alkoholowe i bezalkoholowe)", "phrase": "Czar pustyni"}