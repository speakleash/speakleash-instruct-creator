{"meta_description": "Jagnięcina jurajska z owcy olkuskiej, napój alkoholowy Czar Pustyni oraz jajko i tuszka zielononóżki kuropatwianej trafią wkrótce na prowadzoną przez resort rolnictwa Listę Produktów Tradycyjnych - informuje Dziennik Polski.", "title": "\"Czar Pustyni\" stanie się polską tradycją", "content": "Wpisanie na listę tych czterech regionalnych wyrobów z Małopolski ułatwi ich promocję, a więc i sprzedaż. Jest to też pierwszy krok do uzyskania unijnej ochrony produktów - wyjaśnia gazeta. \"Czar Pustyni\" to napój alkoholowy przygotowywany z żyta i grochu uprawianych przy Pustyni Błędowskiej - składniki te posiadają wyjątkowe walory smakowe. Z kolei jagnięcinę jurajską z owcy olkuskiej cechuje niska zawartość tłuszczu śródmięśniowego oraz wysoki poziom białka i składników mineralnych. Natomiast zielononóżka kuropatwiana to stara polska rasa kur. Naturalny pokarm, ekologiczne warunki chowu oraz słońce i świeże powietrze wpływają na to, że jaja zielononóżki mogą pełnić rolę leczniczą, bo oprócz walorów smakowych mają obniżony poziom cholesterolu w żółtku.", "url": "https://www.wprost.pl/przeglad-prasy/328571/czar-pustyni-stanie-sie-polska-tradycja.html", "category": "małopolskie", "sub_category": "Napoje (alkoholowe i bezalkoholowe)", "phrase": "Czar pustyni"}