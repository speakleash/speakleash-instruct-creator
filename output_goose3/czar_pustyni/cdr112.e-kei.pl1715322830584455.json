{"meta_description": "Leaderatorium - portal informacyjny dla lokalnych społeczności", "title": "Poczuj z nami Czar Pustyni!", "content": "W imieniu Stowarzyszenia „Produkt Lokalny Nad Białą Przemszą” serdecznie zapraszamy wszystkich wielbicieli dobrej muzyki i lokalnej kuchni na imprezę plenerową pn. „Czar Pustyni”, która odbędzie się 31 sierpnia 2013 r. na wzgórzu Czubatka w Kluczach (punkt widokowy na Pustynię Błędowską). Będzie to jedyna w swoim rodzaju, wyspecjalizowana pod kątem promocji produktów lokalnych oraz bogactwa kulturowego, impreza wystawiennicza prezentująca jednocześnie walory kulturowe i tradycyjne, kuchnię regionalną oraz produkty o znaczeniu lokalnym, regionalnym i ponadregionalnym. Chcielibyśmy, aby stała się ona corocznym miejscem spotkań przedstawicieli Lokalnych Grup Działania, samorządów, organizacji pozarządowych, kulturalnych, potencjalnych partnerów do współpracy w zakresie budowania oraz rozwoju markowych i sieciowych produktów lokalnych, a także by stała się platformą wymiany doświadczeń pomiędzy wszystkimi uczestnikami takich działań, mającą na celu rozwój regionu poprzez jego walory tradycyjne. Podczas imprezy wystawcami będą m.in. małopolskie Lokalne Grupy Działania, lokalni producenci oraz różnego rodzaju browary a na scenie gościć będziemy finalistów I Otwartego Konkursu Solistów i Zespołów Muzycznych. Całość imprezy uświetni występ Gwiazdy Wieczoru oraz dyskoteka. W związku z tym byłoby nam bardzo miło gdybyście Państwo zechcieli uczestniczyć w tym wydarzeniu, jednocześnie promując najpopularniejsze produkty lokalne z Waszego obszaru. (32) 724-25-23, Ten adres pocztowy jest chroniony przed spamowaniem. Aby go zobaczyć, konieczne jest włączenie w przeglądarce obsługi JavaScript.", "url": "http://cdr112.e-kei.pl/leader/index.php/107-poczuj-z-nami-czar-pustyni", "category": "małopolskie", "sub_category": "Napoje (alkoholowe i bezalkoholowe)", "phrase": "Czar pustyni"}