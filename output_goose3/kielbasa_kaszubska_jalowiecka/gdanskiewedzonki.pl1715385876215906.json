{"meta_description": "Sprzedajemy wędzonki, które przygotowujemy w oparciu o tradycyjne, pokoleniowe receptury. Sprawdź, jakie drewno wykorzystujemy do wędzenia wyrobów mięsnych.", "title": "Produkcja wędzonych ryb i mięs – Gdańskie Wędzonki", "content": "Wszystkie wyroby z mięsa przygotowywane są i wędzone w naturalny i staropolski sposób. Do ich produkcji stosuje się wyłącznie przyprawy: sól, pieprz, gorczyca, liście laurowe, ziele angielskie, jałowiec, czosnek i goździki, a następnie wędzimy odpowiednio długo dymem czereśniowym. Wędliny nasze w ostatnim etapie wędzenia są podpiekane w wędzarni. Wyroby te, jak większość staropolskich, będąc w lodówce, prędzej wyschną, niż zrobią się obślizgłe i śmierdzące. W naszym asortymencie znajdziesz różnego rodzaju mięsa wędzone. To przede wszystkim wędliny, pozwalające na spożywanie bez żadnych dodatków lub stworzenie bardziej skomplikowanych dań. Oferujemy m.in. kiełbasę, która spisze się doskonale w staropolskim bigosie czy żurku. Oprócz tego przygotowujemy także takie wędzone wyroby mięsne, jak szynki czy balerony. To świetny wybór zwłaszcza na śniadanie. W naszym asortymencie znajdziesz też wędzony drób, a także schab czy polędwiczki wieprzowe. Mięsa przygotowywane w ten sposób zyskują niepowtarzalny aromat. Doskonale chłoną dym, a ich struktura różni się od tych smażonych czy pieczonych. W trakcie procesu wędzenia wykorzystujemy wysokiej jakości drewno konkretnych gatunków. Pozwala ono na wydobycie niesamowitych aromatów, które następnie przenikają do mięsa, odpowiadając za jego ostateczny smak. Przed obróbką termiczną wyroby są również marynowane, dzięki czemu w trakcie jedzenia można wyczuć ciekawe przyprawy i sól, a mięso nie jest mdłe. Zapraszamy do odwiedzenia naszego sklepu w Gdańsku i zapoznania się z dostępnymi wyrobami mięsnymi. Oferujemy także ryby wędzone, stanowiące alternatywę dla wołowiny, drobiu czy wieprzowiny. One również są przygotowane z zastosowaniem dokładnie wyselekcjonowanych gatunków drewna, dzięki czemu zyskują niepowtarzalny smak.", "url": "https://www.gdanskiewedzonki.pl/wyroby/wedzone-wyroby-miesne", "category": "pomorskie", "sub_category": "Mięso świeże oraz produkty mięsne", "phrase": "Kiełbasa kaszubska jałówiecka"}