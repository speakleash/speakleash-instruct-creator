{"meta_description": "", "title": "DIY: DIY na Halloween – wyniki KONKURSU", "content": "Umiecie się bawić! I straszyć! I co najważniejsze wszystko przygotować samemu. Propozycje jakie spłynęły na nasz Halloweenowy konkurs naprawdę nas bardzo pozytywnie i strasznie zaskoczyły. Choć tegoroczny dyniowy szczyt już za nami, to już wiemy, że kilka z tych pomysłów koniecznie musimy wypróbować za rok. Dynie   Nie ma Halloween bez dyń. A więc dyniowych projektów pojawiło się naprawdę sporo. Tomasz Rożek – lampion z nietoperkiem. I ten złośliwy błysk w oku! Piotr Przysiężny zrobił prawdziwego Dyniogłowego! I mamy tylko nadzieję, że nie pożarł swojego autora. Magdalena Sawosz-Zosiuk, czyli MyHomesRules i jej dynie. Czyli i cukierek i niespodzianka! Dekostacja pociąg do pomysłów – dziewczyny pokazały, że dynie nie muszą być wcale wycinane. A właściwie mogą być ozdabiane w wycinanki. Anna Florek: i jej koronkowa robota, czyli lampion dworek i dynie własnoręcznie uszyte. Duchy i strachy  Skoro święto strachów to nie mogło zabraknąć propozycji na ozdoby i przebrania, które naprawdę mogą przyprawić o atak serca. A nam te serca skradły. Ptasia Farma Karlis i krąg białych dam z… foli! I ekologicznie i strasznie, czyli to co uwielbiamy. Monika Gador jako kościotrup! A właściwie dwa kościotrupy. Dorota Jagodzińska i jej łoś-zombie. Hmmm. To dopiero dziwnie-przeraźliwy koncept. Anna Szkudlarek zadziałała w gazie. Na tego ducha to aż szkoda Ghostbusters wysyłać, taki z niego słodziak…:) Kto się boi i bawi ten je! Ale nie byle co. Takie święto i taka zabawa wymaga jedzenia specjalnego. I jak widać tylko wyobraźnia (Kochani co Wy za filmy oglądacie, że takie żarcie Wam do głowy przyszło!) jest to limitem.  Smacznego!  Kamil Borówka i jego smentarz… no wiecie, że taki sweetaśny cmentarz. I jakie fajne mini duszki. Aneta Postolska Cirillo i jej straszny tort, naszym zdaniem zainspirowany paluszkami wiedźmy z Drogi do piekła! Także w muffiny poszła Beata Piórek. Niby oczywiście duszki, ale coś nie wydaje nam się by kalorie w nich były ulotne. Chciałyśmy dopytać Monikę Gador co tam pływa w jej zupie z trupa ale zabrakło nam odwagi…. Za to jako fanki serialu iZombie (polecamy!) o zjedzeniu mózgu marzyłyśmy od dawna. Katarzyna Moryc zdradziła nam przepis więc taki móżdżek, który jak nic nie długo wyląduje na naszym stole. Sami widzicie niezła strach-konkurencja. Nie dziwicie się więc chyba, że był spory problem z wybraniem jednego wygranego projektu.  Już było blisko byśmy zdały się na moce nieczyste i użyły tablicy ouija do wyboru. Jednak pomógł nam zdecydować przedstawiciel Black&Decker i tak wspólnie wreszcie udało nam się wybrać.  Oto nagrodzony projekt! Żarłoczna dynia! Tak więc to do Piotra Przysiężnego (prosimy o kontakt z nami na Facebooku lub pod adresem [email protected]) poleci ta upiorna, tfu udarowa wiertarka. Gratulujemy! I liczymy, że pomoże nie tylko w przepędzaniu ewentualnych upiorów ale także w przeróżnych Zrób to Sam!", "url": "https://majsterki.pl/diy/blog/wyniki-konkursu-halloweenowe-diy", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Cieszyńska dynia"}