{"meta_description": "", "title": "W Toszonowicach Górnych pokazali, co zrobić z dyni –", "content": "TOSZONOWICE GÓRNE / W sobotę mieszkańcy Toszonowic Górnych spotkali się w okolicach zamku, by przywitać jesień świętem olbrzymiej jarzyny – dyni. Dynia, przez niektórych ludzi bardzo lubiana, przez innych mniej, jest rośliną, która lubi zaskakiwać. Jeszcze do niedawna znaliśmy ją tylko jako jarzynę nadającą się do robienia konfitury, a dziś robimy z niej zupy, sosy, ciasta. Niektóre okazy stawiamy też na oknach czy w ogrodzie, by udekorować nimi swoje domy. Istnieje około 10 rodzajów dyni, najbardziej lubiana jest dynia Hokkaido pochodząca z Japonii, bardzo smaczne są też dynie makaronowe i dynie muszkatołowe. Co ciekawe, dynie są bardzo zdrowe, są wielkim źródłem błonnika roślinnego a np. dynia figolistna zawiera substancję, która może częściowo uzupełnić niedobór insuliny w organizmie. W małym parku można było podziwiać dynie przerobione na najróżniejsze postacie i nie tylko. Można było spotkać się przy smacznym soku z dyni, którego autorem był wójt Petr Martiňák i porozmawiać o niedawnych dożynkach. Do dyspozycji była również zupa dyniowa z grzankami, którą ugotowała dyrektor przedszkola Monika Stoláriková. Cała impreza rozpoczęła się już o godz.12.00, do tego czasu mogli uczestnicy konkursu przynosić swoje wyroby na miejsce wystawy. W następnych dwu godzinach przebiegała instalacja i wybór trzech najbardziej oryginalnych dekoracji. Zwyciężyła dekoracja przedstawiająca „Večerníčka“, której autorem była p. Světlíková. Wszyscy autorzy wybranych dekoracji otrzymali nagrodę pieniężną. Dyniowe dekoracje były bardzo pomysłowe, szkoda tylko, że nie wytrzymają do następnej jesieni. Jako mały bonus dołączamy przepisy na sok i na zupę dyniową : 3 kg dyni, obranej ze skórki i pokrojonej w kostki, 2,5 l wody, 1,2 kg cukru, 1 łyżeczka kwasku cytrynowego, 2 bio-cytryny pokrojone w plastry, (10 l wody, przegotowanej, schłodzonej do rozcieńczenia) W kostki pokrojoną dynię włożymy do wystarczająco dużego pojemnika, zasypiemy ją cukrem, dodamy kwasek cytrynowy i wodę, pozostawimy dzień w spokoju. Po 24 godzinach dodamy cytryny bez pestek pokrojone w plastry i gotujemy do czasu, nim dynia nie zmięknie. Po ostygnięciu zmiksujemy. Sok możemy zakonserwować w pojemnikach o obj. 0,7 l albo rozcieńczyć przegotowaną i ostudzoną wodą i spożyć jak najszybciej. Dynia Hokkaido, 3 większe marchewki, 2 cebule, masło, kari, cukier, kostka rosołowa i woda albo rosół, śmietana, sok z cytryny, sól, pieprz Poszatkowaną cebulę podsmażamy na maśle, dodając stopniowo pokrojoną marchew i dynię, po kilku minutach dodajemy cukier, kari, rosół i wodę, gotując, sprawdzamy, czy dynia już się ugotowała. Kiedy jest miękka, ściągamy z kuchenki, całość miksujemy, doprawiamy cukrem, solą, pieprzem, dodajemy śmietanę i pod koniec jeszcze sok z cytryny. Już nie gotujemy!", "url": "https://zwrot.cz/2019/09/w-toszonowicach-gornych-podziwiali-dynie-nie-tylko-wzorkiem/", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Cieszyńska dynia"}