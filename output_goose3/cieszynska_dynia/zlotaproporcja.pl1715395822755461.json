{"meta_description": "Dynie można jeść na wiele sposobów, ale czy próbowaliście kiedyś ugotować dynię hokkaido i podawać z jogurtem czosnkowym oraz prażonymi pestkami dyni?", "title": "Gotowana dynia hokkaido z jogurtem czosnkowym | Przepisy", "content": "Dynie można jeść na wiele sposobów, ale czy próbowaliście kiedyś ugotować ją i podawać z jogurtem czosnkowym oraz prażonymi pestkami dyni? Podróżując po Brandenburgii trafiliśmy do Spargelhof Klaistow, w którym spróbowaliśmy taką dynię w pokazowej kuchni Pani Moniki, pracującej na farmie. W oryginalnym przepisie wykorzystano dynię rondini, ale jest ona trudno dostępna w Polsce. Nie znaleźliśmy jej nawet w podwarszawskim zagłębiu dyniowym w Dawidach. Wykorzystaliśmy więc jedną z najbardziej popularnych odmian, czyli hokkaido. Hokkaido ma jędrny miąższ i miękką skórkę, podobnie jak rondini, więc nadaje się do tego przepisu znakomicie. Zagotuj wodę, a następnie gotuj dynię na średnim ogniu 12-13 minut w nieosolonej wodzie. W połowie gotowania odwróć dynie na drugą stronę. W międzyczasie zacznij prażyć pestki z dyni, a następnie wymieszaj jogurt z przeciśniętym przez praskę czosnkiem, dodaj łyżeczką soku z cytryny, dopraw solę i pieprzem. W oryginalnym przepisie do sosu dodawano suszoną cebulę i marchewkę, ale my używamy tylko świeżych warzyw, które tutaj nam nie pasują. Zamiast nich dodaliśmy kilka kropli cytryny. Kiedy dynia się ugotuje i trochę przestygnie przekrój ją na pół, łyżeczka wyjmij i wyrzuć pestki. Dodaj jogurt, wymieszaj i posyp prażonymi pestkami dyni. Danie jest proste i szybkie, idealne, aby zaskoczyć przyjaciół nowym smakiem na przyjęciu! Jeżeli lubisz dania z dynią, zrób także wyśmienite Cappellacci di zucca, czyli pierożki z dynią z Ferrary. Wszystkie przepisy i posty o kuchni niemieckiej:  Kuchnia niemiecka Wszystkie posty z podróży po Niemczech:  Niemcy Spodobał się Tobie ten przepis? Będzie nam miło, jeżeli podzielisz się nim ze znajomymi i będziesz z nami na blogu, Facebooku i Instagramie!", "url": "https://www.zlotaproporcja.pl/2015/10/18/gotowana-dynia-hokkaido/", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Cieszyńska dynia"}