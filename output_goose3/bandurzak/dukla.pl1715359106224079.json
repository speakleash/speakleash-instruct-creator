{"meta_description": "Serwis informacyjny Gminy Dukla", "title": "Serwis informacyjny Gminy Dukla", "content": "Te i inne produkty i potrawy regionalne, tradycyjne, ekologiczne i lokalne można było posmakować w czasie konferencji prasowej połączonej z degustacją tych produktów i potraw, która odbyła sie w Gościńcu \"Chyrowianka\" 17 maja br. przygotowanej dla dziennikarzy, a zorganizowanej w ramach realizowanego przez Gminę Dukla projektu \"Dukielskie specjały - gdzie, kto i jakie\" współfinansowanego przez Szwajcarię w ramach szwajcarskiego programu współpracy z nowymi krajami członkowskimi Unii Europejskiej.  Bandurzak i serwatczanka, to potrawy które są znane i przygotowywane w Beskidzie Dukielskim. Panie z Kół Gospodyń Wiejskich z: Równego, Iwli, Głojsc, Wietrzna, Łęk Dukielskich, Barwinka i Zboisk, przygotowały jeszcze wiele innych potraw. Swoje produkty zaprezentowali: Gospodarstwo Agroturystyczne z Zawadki Rymanowskiej - sok z tarniny, Bar \"Pod wiatą\" ze Zboisk - chleb domowy z \"mazidłem\" chyrowskim, znany od dawna na Dukielszczyźnie Zakład Mięsny \"Jasiołka\" zaprezentował kiełbasy, pasztety, salcesony, Rodzinne Gospodarstwo Ekologiczne FIGA z Mszany - sery kozie, a Gospodarstwo Pszczelarskie EKOBAŁON z Niżnej Łąki - miody i produkty pszczele z pasiek znajdujących sie na terenie gminy Dukla. W czasie imprezy wystąpił Zespół \"Wietrznianki\" z Wietrzna Przepisy na prezentowane produkty i dania nie tylko na te zostały zebrane i opisane w publikacji pt. \"Dukielskie specjały - kto i gdzie\".  Dziękuje bardzo wszystkim producentom produktów i dań tradycyjnych, regionalnych i lokalnych, a także paniom z Kół Gospodyń Wiejskich za udział w imprezie i przygotowanie degustacji.  Galeria zdjęć...  Krystyna Boczar-Różewicz  koordynator projektu", "url": "https://www.dukla.pl/pl/projekty-i-inwestycje/aktualnosci-24/-/aktualnosci/1590/5643/bandurzak-serwatczanka-miod-wyroby-masarskie", "category": "podkarpackie", "sub_category": "Wyroby piekarnicze i cukiernicze", "phrase": "Bandurzak"}