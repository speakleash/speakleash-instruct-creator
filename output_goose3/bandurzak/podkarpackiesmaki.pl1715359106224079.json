{"meta_description": "", "title": "Podkarpackie Smaki", "content": "Gmina Dukla zaprosiła dziennikarzy na degustację produktów i potraw lokalnych, regionalnych, tradycyjnych i ekologicznych, która odbyła się w Gościńcu Chyrowianka w Chyrowej 17 maja br. Konferencja była elementem realizowanego przez gminę Dukla projektu „Dukielskie specjały – kto, gdzie i jakie”, współfinansowanego przez Szwajcarię w ramach Szwajcarskiego Programu Współpracy z nowymi krajami członkowskimi Unii Europejskiej.  Bandurzak i serwatczanka to potrawy, które są znane i przygotowywane tylko w tej części Beskidu Niskiego. Nie tylko te smakołyki przywiozły ze sobą panie z lokalnych kół gospodyń wiejskich, między innymi z Głojsc, Iwli, Barwinka, Wietrzna i Równego. Jak można było się przekonać Dukielszczyzna słynie również z wybornych miodów, a także wyrobów wędliniarskich i nabiału. Zaprezentowali je z kolei: Pasieka Ekologiczna Krzysztof i Marta Bałon z Niżnej Łąki, Zakład Mięsny „Jasiołka” z Duki oraz Rodzinne Gospodarstwo Ekologiczne FIGA Waldemar i Tomasz Maziejuk - wszyscy członkowie Klastra Podkarpackie Smaki. Przepisy na prezentowane produkty i dania znalazły się w przygotowanej publikacji pt. „Dukielskie specjały - gdzie i kto”. W czasie imprezy odbył się także występ Zespołu Śpiewaczego „Wietrznianki”", "url": "http://www.podkarpackiesmaki.pl/pl/kulinaria-podkarpackie/aktualnosci/art314,dukielskie-specjaly-w-chyrowej.html", "category": "podkarpackie", "sub_category": "Wyroby piekarnicze i cukiernicze", "phrase": "Bandurzak"}