{"meta_description": "", "title": "Nazwy potraw w południowo-wschodniej Małopolsce jako przejaw kontaktów językowych ( bandurzak, lewasz, proziak ) | Studia Pigoniana", "content": "Przedmiotem omówienia są trzy nazwy potraw: bandurzak ‘placek z ziemniaków’, lewasz ‘rodzaj zupy ziemniaczanej’, proziak ‘placek z mąki i wody z dodatkiem sody pieczony na blasze’ występujące w leksyce regionalnej Małopolski południowo-wschodniej – obszarze Polski, gdzie zaznaczyły się różne wpływy językowe, kulturowe i etniczne. Analiza tych nazw pozwala unaocznić trudności stojące przed etymologiem czy leksykografem gwarowym, który miałby ukazać drogę wędrówki wyrazu z języka źródłowego do docelowego. Jednocześnie pokazują bardzo wyraźnie, jak mocno zazębiają się wpływy językowe polskie, niemieckie, słowackie, ukraińskie i węgierskie na południowym wschodzie Polski.", "url": "https://apcz.umk.pl/STP/article/view/SP.2018.008", "category": "podkarpackie", "sub_category": "Wyroby piekarnicze i cukiernicze", "phrase": "Bandurzak"}