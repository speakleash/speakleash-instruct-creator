{"meta_description": "Marchwianka, czyli zupka z marchewki to sprawdzony sposób na kłopoty z brzuszkiem i biegunkę, a dodatkowo to prawdziwa bomba witaminowa. Przepis na marchwiankę...", "title": "Marchwianka - najlepsza zupa na kłopoty z brzuszkiem", "content": "Marchwianka, czyli zupka z marchewki to sprawdzony sposób na kłopoty z brzuszkiem i biegunkę, a dodatkowo to prawdziwa bomba witaminowa. Przepis na marchwiankę jest banalnie prosty. Jak ją zrobić i kto może ją jeść? Marchwianka jest lekkostrawną zupką, którą gotujemy z marchwi. Z powodzeniem od lat stosowana jest na bóle brzucha i biegunkę, nawet u najmłodszych dzieci. Czemu zawdzięcza swoje zdrowotne działanie? Zupa ta zawiera pektyny, które znajdują się w gotowanej marchwi, a ich obecność działa łagodząco na błonę śluzową jelit. Marchwianka ponadto przyczynia się do usuwania toksyn z przewodu pokarmowego, co niweluje problemy z jelitami. Zawiera duże ilości składników mineralnych, takich jak wapń, żelazo, fosfor, miedź, cynk i sód, które tracimy w czasie biegunki, oraz witaminy z grupy B, C, PP, marchwianka jest więc idealnym remedium na tę dolegliwość i pojawiające się często razem z nią odwodnienie. Podanie zupy z marchwii jest zupełnie bezpieczne dla dorosłych, jak i dzieci w każdym wieku, dlatego można podawać ją nawet niemowlętom od 4. miesiąca życia. • Gotuj pod przykrywką, aż marchewka stanie się miękka (około 0,5 godziny). • Jak przestygnie, zmiksuj gładko na krem, uzupełnij wodą do litra. Pamiętaj, że marchwianka utrzymuje swoje właściwości jedynie przez 24 godziny. Zupa z marchwi jest odpowiednia dla dzieci, które poznały wcześniej smak tego warzywa, nie powinniśmy wprowadzać jej do diety dziecka w czasie biegunki. Jak podawać tę zupkę w czasie rozwolnienia? Minimum 3 razy dziennie (podgrzewamy tylko wydzieloną porcję zupki, nigdy całość). Zupę przechowujemy w lodówce. Młodszym dzieciom możemy podawać zupkę łyżeczką lub przez butelkę ze smoczkiem, starszym w kubeczku lub na talerzu. Efekty działania marchwianki powinny być widoczne w ciągu około 2-3 dni. Jeśli dolegliwości mimo to nie ustąpią lub wręcz się nasilą, powinniśmy niezwłocznie skonsultować się z pediatrą, aby ustalił przyczynę dolegliwości i plan leczenia.", "url": "https://parenting.pl/marchwianka-przepis", "category": "mazowieckie", "sub_category": "Gotowe dania i potrawy", "phrase": "Marchwianka"}