{"meta_description": "", "title": "Podziękowania dla promujących powiat wieruszowski", "content": "Miłym akcentem XII sesji Rady Powiatu Wieruszowskiego były podziękowania dla wszystkich, którzy tworzyli, wdrażali i promowali Produkt Turystyczny „Wieruszowski Powiat z mapą i kompasem”. Starosta wieruszowski Andrzej Szymanek w asyście Przewodniczącego RPW Andrzeja Żórawia oraz Wiceprzewodniczących RPW Henryki Sokołowskiej i Zbigniewa Mielczarka podziękował wszystkim , którzy przyczynili się do tworzenia, wdrożenia i promowania Produktu Turystycznego „Powiat Wieruszowski z mapą i kompasem”. Za wkład pracy oficjalne podziękowania otrzymał Adam Śliwakowski. „To dzięki panu nasz produkt cieszy się sukcesami na niwie lokalnej i ogólnopolskiej. Potwierdzają to Certyfikaty zdobyte w konkursie „Najlepszy Produkt Turystyczny województwa Łódzkiego” oraz w Plebiscycie „Perła w Koronie Województwa Łódzkiego” – zaznaczył starosta Szymanek. Podziękowania podczas obrad XII sesji RPW otrzymali również: Rafał Barszczewski, Damian Cegiełka, Andżelika Fras (prezes Klubu Sportowego w Ochędzynie), Beata Garczarek (Klub Sportowy w Sokolnikach), Irena Janiaczyk (dyr., GOK w Galewicach), Stowarzyszenie Gospodyń „Wójcin nad Prosną”, Stowarzyszenie „Między Prosną a Wartą” Lokalna Grupa Działania oraz Barbara Kmieć, Wojciech Bąk, Włodzimierz Dyzio i Jarosław Krzyżostanek. Panie ze Stowarzyszenia Gospodyń -Wójcin nad Prosną jak zaznaczył starosta Andrzej Szymanek bywają na licznych imprezach, gdzie promują powiat wieruszowski i serwują swój produkt regionalny czyli plendze kartoflane. Podczas przerwy w obradach sesji radni i zaproszeni goście mogli degustować plendze i ciasteczka ze skwarek przygotowane przez panie z Koła Gospodyń w Wójcinie.", "url": "http://www.powiatowy.pl/2011/12/podziekowania-dla-promujacych-powiat-wieruszowski/", "category": "łódzkie", "sub_category": "Gotowe dania i potrawy", "phrase": "Plendze kartoflane z Wójcina"}