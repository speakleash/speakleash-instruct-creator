{"meta_description": "", "title": "Plendze kartoflane z Wójcina (powiat wieruszowski) [VIDEO]", "content": "Kartofle obrać, zetrzeć, dodać startą cebulkę, sól oraz mąkę. Wszystko wymieszać. Na patelni rozgrzać tłuszcz i piec placki na oleju wielkości ok. 8 cm. Podawać z cukrem pudrem lub sosem czosnkowym - zdradza przepis na pyszne plendze Krystyna Czernecka ze Stowarzyszenia Gospodyń Wójcin nad Prosną. A to, że ich plendze kartoflane mają niezwykły smak potwierdza fakt, że są nie tylko markowym produktem powiatu wieruszowskiego, ale wpisane są także na listę produktów tradycyjnych i regionalnych. Dokonano tego w maju 2009 roku. Panie z Wójcina zdradzają, że plendze piekło się bardzo często: - Miały i mają wielu smakoszów, ponieważ są smaczne i sycące, mówi się o nich, że palce lizać, co ma odzwierciedlenie w rzeczywistości, ponieważ nie sposÓb nie oblizać palców podczas jedzenia.", "url": "https://dzienniklodzki.pl/plendze-kartoflane-z-wojcina-powiat-wieruszowski-video/ar/11630001", "category": "łódzkie", "sub_category": "Gotowe dania i potrawy", "phrase": "Plendze kartoflane z Wójcina"}