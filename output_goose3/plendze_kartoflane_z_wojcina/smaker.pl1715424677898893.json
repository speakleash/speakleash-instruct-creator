{"meta_description": "Nasze ulubione placki ziemniaczane, po poznańsku \"plendze\" serwujemy z kwaśną, gęstą śmietaną i cukrem-są chrupiące, rumiane i słodkie. Chociaż", "title": "Placki ziemniaczane-plendze", "content": "Ziemniaki obieramy, myjemy i ścieramy na tarce o najdrobniejszych oczkach. Do startych ziemniaków dodajemy jajka, mąkę i sól. Mieszamy do połączenia składników. Na dużą patelnię nalewamy sporą ilość oleju, podgrzewamy go mocno. Nakładamy porcje masy (1 pełna łyżka) na rozgrzany olej i rozprowadzamy ją na dość cienki placek. Smażymy na dużym ogniu przez ok. 2 - 3 minuty na złoty kolor, przewracamy na drugą stronę i rumienimy go tak samo. Usmażone placki osączamy trochę z tłuszczu i wykładamy na talerze. Posypujemy cukrem, nakładamy kleks śmietany na każdy placek. Placki ziemniaczane najlepsze są prosto z patelni, gdy są rumiane i ciepłe. W niektórych przepisach odlewa się nadmiar wody ze startych placków. My tego nie robimy, aby placki były bardziej chrupiące.", "url": "https://smaker.pl/przepisy-dania-glowne/przepis-placki-ziemniaczane-plendze,1955044,walek.html", "category": "łódzkie", "sub_category": "Gotowe dania i potrawy", "phrase": "Plendze kartoflane z Wójcina"}