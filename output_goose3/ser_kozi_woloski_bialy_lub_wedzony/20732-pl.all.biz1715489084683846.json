{"meta_description": "Pełna gama produktów i usług Figa, Rodzinne Gospodarstwo Ekologiczne, Os. fiz.. Wszystkie informacje o Figa, Rodzinne Gospodarstwo Ekologiczne, Os. fiz. w Dukla (Polska).", "title": "Figa, Rodzinne Gospodarstwo Ekologiczne, Os. fiz. w Dukla | Sklep internetowy Figa, Rodzinne Gospodarstwo Ekologiczne, Os. fiz. Dukla (Polska)", "content": "Rodzinne Gospodarstwo Ekologiczne „FIGA” z Mszany umiejscowione jest na granicy Beskidu Niskiego i Bieszczad w tzw. Przełęczy Dukielskiej (najniżej położonego terenu polskich Beskidów). Gospodarstwo jako główną działalność prowadzi hodowlę kóz. Gospodarstwo rolne o powierzchni 130 ha położone jest w bardzo korzystnym rozłogu po obu stronach doliny. Większość terenów to łąki, służące jako teren wypasowy dla zwierząt. Gospodarstwo obejmuje ponadto obiekt hodowlany, budynek administracyjny parterowy. Tereny wypasów to zarazem jedno z najczystszych przyrodniczo miejsc w Polsce, dzięki temu mleko pochodzące od kóz z gospodarstwa jest aromatyczne i pełne wartości odżywczych. Gospodarstwo posiada certyfikat gospodarstwa ekologicznego nadany przez jednostkę certyfikującą EKOGWARANCJA z Lublina. Ekologiczne przetwarzanie produktów potwierdzone jest certyfikatem nadanym przez jednostkę certyfikującą BIOCERT MAŁOPOLSKA z Krakowa Figa to imię pierwszej kozy hodowanej w gospodarstwie. Była to czarna niesforna kózka, która potwierdzała tylko teorię, że na pochyłe drzewo każda koza wchodzi.", "url": "https://20732-pl.all.biz/", "category": "podkarpackie", "sub_category": "Sery i inne produkty mleczne", "phrase": "Ser kozi „wołoski” biały lub wędzony"}