{"meta_description": "Tradycyjne pączki idealne na karnawał!", "title": "Basia z sercem | Przepis na Pączki tradycyjne", "content": "Wszystkie składniki powinny mieć temperaturę pokojową. Zacznij od przygotowania rozczynu. W niedużym naczyniu pokrusz drożdże, dodaj 2 łyżeczki cukru oraz 50 ml letniego mleka. Wymieszaj i dodaj 2 płaskie łyżki mąki. Całość dokładnie wymieszaj trzepaczka. Gotowy rozczyn przykryj folią spożywczą oraz czystą ściereczką i pozostaw do wyrośnięcia w ciepłym miejscu przez ok. 15 minut. Żółtka ubij z pozostałym cukrem i cukrem waniliowym. Do misy miksera wsyp mąkę, sól oraz dodaj przygotowany wcześniej rozczyn i ubite żółtka z cukrem. Na koniec dodaj pozostałe letnie mleko oraz łyżkę spirytusu. Całość najlepiej wyrabiać w mikserze planetarnym z końcówką do wyrabiania ciasta drożdżowego, na wolnych obrotach do połączenia składników. Następnie należy nieco zwiększyć obroty, aż do wyrobienia ciasta (ok. 3 minuty). Następnie ponownie zwolnij obroty i dodawaj stopniowo roztopione i ostudzone masło. Po połączeniu ciasta z masłem, całość wyrabiaj przez ok. 10 minut na wyższych obrotach. Gotowe ciasto przełóż do miski i delikatnie oprósz mąką. Całość przykryj folią i ściereczką a następnie odstaw w ciepłe miejsce do wyrośnięcia na ok. 1,5 godziny. Wyrośnięte ciasto, przełóż na oprószoną mąką stolnice i przez chwile wyrabiaj w celu odpowietrzenia. Ciasto podziel na porcje (ok. 50-60 gram na jednego pączka). Następnie formuj pączki – delikatnie ugnieć porcje ciasta w celu pozbycia się z powietrza a następnie formuj okrągłe pączki. Uformowane pączki przygnieć delikatnie dłonią, przykryj ściereczką i pozostaw na 15 minut do wyrośnięcia. Do szerokiego garnka wlej olej i podgrzej go do temperatury ok. 170 stopni. Ostrożnie zacznij smażyć pączki ok. 2 minuty z każdej strony. Usmażone pączki wyłóż na ręczniku papierowym w celu odsączenia z tłuszczu. Gotowe pączki możesz nadziać swoimi ulubionymi powidłami lub dżemem, oraz oblać lukrem lub posypać cukrem pudrem.", "url": "https://basiazsercem.pl/przepis/pczki-tradycyjne_1/", "category": "łódzkie", "sub_category": "Wyroby piekarnicze i cukiernicze", "phrase": "Pączki tradycyjne"}