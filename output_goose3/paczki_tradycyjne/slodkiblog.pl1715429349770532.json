{"meta_description": "Blog pełen słodkich inspiracjii i najlepszych przepisów ze zdjęciami i filmami", "title": "Pączki tradycyjne długo zachowujące świeżość – Słodki Blog", "content": "Przepis na te pączki jest jednym z moich ulubionych, wychodzą z niego puszyste pączki o aromatycznym, wilgotnym miąższu. Dodatkową zaletą tego przepisu jest to, że pączki długo zachowują świeżość, drugiego dnia są prawie tak samo dobre. Składniki: (na 16 średnich pączków po 60 g każdy) • Mąkę wsyp do miski, na środku zrób dołek, do którego wkrusz drożdże, posyp je 1 łyżką cukru i zalej 3 łyżkami ciepłego mleka, całość przysyp lekko mąką. • Miskę przykryj szczelnie folią spożywczą i odstaw w ciepłe miejsce na 15 min • W tym czasie żółtka, jajko resztę cukru, cukier waniliowy i szczyptę soli utrzyj na jasną i puszystą masę • Po 15 min drożdże powinny zacząć wyraźnie pracować, jeśli jeszcze tak nie jest zostaw je na kolejne 5-10 min • Do miski z mąką dodaj utarte jajka z cukrem, wlej resztę ciepłego mleka i wyrób gładkie ciasto (ciasto powinno zacząć odstawać od dłoni i od miski) • Na koniec dodaj olej i miękkie lub roztopione masło i wyrób do uzyskania jednolitej konsystencji • Miskę z dobrze wyrobionym ciastem przykryj szczelnie folią spożywczą i odstaw w ciepłe miejsce do wyrośnięcia na 60 min • Po tym czasie ciasto przełóż na blat lub stolnicę i wyrób przez kilka minut • Uformowane kulki ciasta układaj na tacy lub stolnicy posypanej mąką i przykryj od razu ściereczką żeby ciasto nie wysychało • Smaż pączki na średnim ogniu przez ok 2-3 min z każdej strony • Po przestudzeniu nadziej pączki za pomocą strzykawki, szprycy lub rękawa cukierniczego z długą końcówką • Gotowe pączki możesz polać lukrem: 1 szklankę cukru pudru rozetrzyj z ok. 3 łyżkami gorącej wody do uzyskania jednolitej polewy (w razie potrzeby użyj więcej cukru pudru lub wody, żeby uzyskać odpowiednią konsystencję)", "url": "https://slodkiblog.pl/paczki-tradycyjne-dlugo-zachowujace-swiezosc/", "category": "łódzkie", "sub_category": "Wyroby piekarnicze i cukiernicze", "phrase": "Pączki tradycyjne"}