{"meta_description": "Niesamowicie delikatne i puszyste pączki. Mój ulubiony przepis!Duża ilość masła i żółtek sprawia, że ciasto jest przyjemne w wyrabianiu, baaardzo", "title": "Tradycyjne pączki", "content": " • Z ciepłego mleka, 3 łyżek mąki, cukru i drożdży zrobić rozczyn i zostawić na 10- 15 minut do wyrośnięcia. • Do rozczynu dodać resztę mąki, jajka i żółtka oraz spirytus i całość dokładnie wymieszać. Następnie wlewać stopniowo masło i całość wyrobić, aż ciasto będzie gładkie i elastyczne (zagnieść ciasto ręcznie albo za pomocą miksera z mieszadłem hakowym). Zagniatanie wymaga trochę cierpliwości, ponieważ ciasto jest dość luźne. Włożyć je do miski wysmarowanej olejem, przykryć ściereczką i odstawić na mniej więcej 1 godzinę w ciepłe miejsce, żeby podwoiło swoją objętość. • Po tym czasie ciasto delikatnie wyrobić i podzielić na 16 części (aby były równe można użyć wagi i odmierzyć kawałki po ok 55-60 g). Z każdej części uformować zgrabne kulki, ułożyć na blaszce podsypanej mąką i przykryć ściereczką. Pączki odstawić w ciepłe miejsce na 25- 30 minut, do napuszenia. • W szerokim garnku umieścić smalec lub olej i doprowadzić go do 173 °C.    Smażyć pączki z obydwu stron, aż nabiorą mocnego złotego koloru (ok 3 minuty z każdej strony). Gotowe pączki ułożyć na ręczniku papierowym, aby pozbyć się zbędnego tłuszczu. Jeszcze ciepłe nadziać dżemem i polukrować (cukrem pudrem wymieszanym z sokiem z cytryny). Gotowe!", "url": "https://www.przyslijprzepis.pl/przepis/tradycyjne-paczki", "category": "łódzkie", "sub_category": "Wyroby piekarnicze i cukiernicze", "phrase": "Pączki tradycyjne"}