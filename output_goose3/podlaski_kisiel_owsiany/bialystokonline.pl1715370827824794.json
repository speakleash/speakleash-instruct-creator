{"meta_description": "Perła za kisiel owsiany, miód, pączki wytrawne, safor... Co najsmaczniejsze? [ZDJĘCIA], Turystyka, Kulinarne nagrody są przyznawane już od ponad 20 lat. Podlasie zdecydowanie ma się czym pochwalić. Tym razem doceniono sześć potraw. Niektóre mają dość zaskakujące połączenia smakowe., Wiadomości Białystok Online - Portal Miejski Białystok (Bialystok). Najpełniejsze i najbardziej aktualne źródło informacji o Białymstoku. Aktualne informacje, Rozrywka, Biznes, Motoryzacja, Dom i Mieszkanie, Nauka, Zdrowie i Uroda, Praca, Turystyka, Zakupy.", "title": "Perła za kisiel owsiany, miód, pączki wytrawne, safor... Co najsmaczniejsze? [ZDJĘCIA]", "content": "Kulinarne nagrody są przyznawane już od ponad 20 lat. Podlasie zdecydowanie ma się czym pochwalić. Tym razem doceniono sześć potraw. Niektóre mają dość zaskakujące połączenia smakowe. \"Nasze Kulinarne Dziedzictwo - Smaki Regionów\" to ogólnopolski konkurs z długoletnią tradycją, sięgającą 2001 roku. Laureaci to wystawcy, których produkty istotnie wyróżniają się na tle innych w kraju pod kątem jakości, walorów smakowych i poszanowania tradycyjnych receptur. Do tej pory wyróżniono w sumie 63 regionalne potrawy.     W tym roku mamy sześciu podlaskich laureatów. Czterech spośród nich w środę (13.12) przygotowało swoje przysmaki do degustacji. W Podlaskim Muzeum Kultury Ludowej uczestniczyła między innymi Katarzyna Ancipiuk, dyrektor placówki, Mirosława Jaroszewicz-Łojewska, sekretarz województwa podlaskiego oraz Andrzej Pleszuk, dyrektor Departamentu Rolnictwa i Rozwoju Obszarów Wiejskich urzędu marszałkowskiego.    – My wiemy, że te wszystkie potrawy mają ogromną tradycję i łączą pokolenia. Samorząd województwa chce, aby ta tradycja kulinarna, jako część dziedzictwa kulturowego, była podtrzymywana, pielęgnowana i aby świat o niej się dowiedział – mówiła Mirosława Jaroszewicz-Łojewska. – Serdecznie wam dziękuję za to, co robicie i gratuluję wspaniałej nagrody. Jesteście prawdziwymi perłami – dodała.         Tadeusz Kruszewski \"Pasieka Majowa\" (Szepietowo, pow. wysokomazowiecki)    Doświadczony pszczelarz z Szepietowa, który oprócz własnej pasieki zajmuje się także pszczołami Podlaskiego Ośrodka Doradztwa Rolniczego w Szepietowie. Jednak to jego własne pszczoły wyprodukowały miód uhonorowany \"Perłą\".     Tadeusz Kruszewski swoje ule stawia na terenach nadbużańskich, przy polach zaprzyjaźnionych rolników, ale też przy lasach i zakątkach leśnych. Współpracuje także z urzędem marszałkowskim przy promowaniu marki \"Miód Podlaski\".    – Dlaczego jest inny niż pozostałe miody? Bo miejsce, gdzie powstaje, jest unikatowe. To tereny bogate w roślinność kwitnącą, rośliny tradycyjne, ale też bardzo duże ilości chwastów i ten miód nadbużański ma zupełnie inny smak – mówił pszczelarz podczas uroczystości.   \"Perła\" za kisiel owsiany to kolejne uhonorowanie tej wiekowej, tradycyjnej potrawy. Kisiel owsiany w ubiegłym roku wpisano na \"Listę Produktów Tradycyjnych\" Ministra Rolnictwa i Rozwoju Wsi właśnie przez Stowarzyszenie Moszczonka. To bardzo aktywna grupa mieszkańców wsi. Są laureatami wielu konkursów organizowanych przez samorząd województwa, a także konkursu \"Inicjatywa Społeczna\", której organizatorem jest Wojewoda Podlaski. Korzystają też z funduszy krajowych przeznaczonych dla organizacji pozarządowych.Jak zdradziła Helena Koroluk, kisiel z Moszczony Pańskiej jest naprawdę smaczny i to dzięki płatkom owsianym, które zastąpiły owies.Pączki z kapustą i grzybami zdobyły serca nie tylko jurorów, ale wielu gości poznańskich targów, na których były prezentowane. KGW Hołodzianki słyną ze swoich umiejętności kulinarnych i artystycznych, bo nie tylko gotują, ale też promują rękodzieło. W swojej wsi organizują wiele spotkań integrujących pokolenia, chętnie wspierają społeczne działania na rzecz mieszkańców swojej gminy, biorą też udział w wojewódzkich i ogólnopolskich konkursach skierowanych do Kół Gospodyń Wiejskich.– To u nas tradycyjna potrawa, którą się robi w dzień Wigilii Bożego Narodzenia. Ciasto jest podobne do tego, z jakiego robi się pączki nadziewane marmoladą, natomiast farsz jest wytrawny: kiszona kapusta i grzyby – wyjaśniały Marta Grygoruk i Irena Aleksiejuk.Panie podkreślały, że ta postna potrawa serwowana przez ich babki i prababki do dziś w rejonach Bielska Podlaskiego znajduje miejsce na stole wigilijnym. Cieszy się uznaniem smakoszy, nawet tych najmłodszych. Dla KGW Hołodzianki była to pierwsza tak prestiżowa nagroda.– Wielkie zaskoczenie, wielka radość, no i duma – mówiły laureatki.Jedno z najbardziej uhonorowanych pod względem kulinarnym kół w regionie. Mają już \"Perły\" na swoim koncie, a teraz przywiozły aż dwie - za jaziowe nóżki oraz safora i pierogi ze szczupakiem. KGW w Radziłowie specjalizuje się w potrawach tradycyjnych, ściśle związanych z ich subregionem. Stawia na ryby słodkowodne, popularne w kuchni mieszkańców ich gminy z uwagi na sąsiedztwo rzek. Stale podnosi poprzeczkę swoich działań, biorąc udział w regionalnych i ogólnopolskich konkursach, w programach telewizyjnych, ale też wciąż się uczy, korzystając z różnych warsztatów i szkole.– Jaź to biebrzańska ryba zatapiana w occie ze względu na dużą ilość ości. W ten sposób ją przetwarzamy, żeby ości zmiękły, wtedy ryba jest łatwiejsza do spożycia. Natomiast safor to rybny rosół, do którego zaserwowały pierogi nadziewane szczupakiem – tłumaczyła Agnieszka Chrzanowska.To producent wędlin z olbrzymim doświadczeniem i pasją, które odziedziczył po obojgu rodzicach. Masarnia rodziny Dyczewskich istnieje na rynku suwalskim od lat 80., z rodzinnych receptur korzysta do dziś. \"Korona weselna\" także pochodzi z zapisków jego śp. taty, a jej wprowadzenie na rynek spotkało się z bardzo dobrym przyjęciem. To produkt premium na wyjątkowe uroczystości i wydarzenia typu wesela, chrzciny, jubileusze.To kolejna \"Perła\" w kolekcji pani Reginy Pik. Jej ciasta, a zwłaszcza Tort Napoleon, Sękacz, a także Mrowisko – uhonorowane w tej edycji konkursu, są słynne nie tylko w Puńsku i Suwałkach, ale w całym kraju, a nawet poza nim. Regina Pik swoją cukierniczą pracownię prowadzi w Puńsku, korzysta z doświadczeń i receptur rodzinnych, a także czerpie z tradycji litewskiej i polskiej. Jednak wiele jej ciast, które ma w swojej ofercie to wypieki całkowicie jej autorstwa – bo cukiernictwo to jej prawdziwa pasja!", "url": "https://www.bialystokonline.pl/perla-za-kisiel-owsiany-miod-paczki-wytrawne-safor-co-najsmaczniejsze-zdjecia,artykul,139474,17,1.html", "category": "podlaskie", "sub_category": "Gotowe dania i potrawy", "phrase": "Podlaski kisiel owsiany"}