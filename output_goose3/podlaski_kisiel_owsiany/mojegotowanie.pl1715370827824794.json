{"meta_description": "Już 2 szklanki płatków owsianych wystarczą, by przygotować coś absolutnie pysznego i bardzo efektownego. Wcale nie chodzi tu o owsiankę, ani żadne inne", "title": "Zalejcie 2 szklanki płatków owsianych tanim dodatkiem. Podlaski przysmak was zachwyci", "content": "Macie w szafce płatki owsiane? Zamiast znów robić z nich owsiankę, placki czy granolę, wymieszajcie je z tanim dodatkiem, a powstanie zapomniany regionalny przysmak z Podlasia. To proste i tanie danie zaskakuje każdego i zawsze robi wielkie wrażenie. Zjecie je na dziesiątki sposobów, z przeróżnymi dodatkami. Koniecznie spróbujcie, a nie pożałujecie. Obecnie płatki owsiane najczęściej lądują w garnku i zamieniają się w pożywną owsiankę, jednak mało kto wie, że można z nich też zrobić pewien regionalny specjał. Chodzi o podlaski kisiel owsiany, który znalazł się na Liście Produktów Tradycyjnych. Jak się robi kisiel owsiany? Dawniej przygotowywało się go z mąki owsianej, zakiszonej zakwasem chlebowym lub drożdżami, jednak dziś o wiele łatwiej zrobimy go z dostępnych w każdym sklepie płatków. W ten sposób otrzymamy gęstą masę, która po stężeniu zyskuje zwartą konsystencję delikatnego \"serka\", który z łatwością możemy pokroić. Niektórzy nawet porównują tę strukturę do tofu, gdyż gotowy produkt ma jedwabistą, aksamitną strukturę, która sama ugina się pod łyżką. Jego naturalny smak jest lekko kwaśny, jednak większość wyrazu zapewniają mu dodatki, a tu mamy duże pole do popisu, gdyż specjał ten można podawać zarówno na słono, jak i na słodko. W tej pierwszej wersji serwuje się go na przykład z dodatkiem skwarek czy smażonej cebulki, natomiast w drugiej - z miodem, makiem lub sokiem. Płatki owsiane mieszamy z wodą i zakwasem, a następnie odstawiamy na 12 godzin. Po tym czasie odcedzamy je na gazie, a powstały płyn przelewamy do garnuszka z odrobiną oleju na dnie. Do tego wszystkiego dodajemy szczyptę soli i gotujemy całość przez minutę od momentu wrzenia. Następnie masę przelewamy do miseczki i odstawiamy do ostygnięcia i stężenia.", "url": "https://www.mojegotowanie.pl/artykul/zalejcie-2-szklanki-platkow-owsianych-tanim-dodatkiem-podlaski-przysmak-was-zachwyci", "category": "podlaskie", "sub_category": "Gotowe dania i potrawy", "phrase": "Podlaski kisiel owsiany"}