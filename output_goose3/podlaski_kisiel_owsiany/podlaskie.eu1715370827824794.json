{"meta_description": "", "title": "Podlaskie „Perły” 2023 zaprezentowały swoje potrawy - Portal informacyjny województwa podlaskiego –", "content": "Spore doświadczenie i aż cztery „Perły” na swoim koncie mają natomiast gospodynie z KGW w Radziłowie, z tego dwie zdobyły w tym roku: za jaziowe nóżki oraz safora i pierogi ze szczupakiem. – Jaź to biebrzańska ryba zatapiana w occie ze względu na dużą ilość ości. W ten sposób ją przetwarzamy, żeby ości zmiękły, wtedy ryba jest łatwiejsza do spożycia – wyjaśniała Agnieszka Chrzanowska z KGW w Radziłowie. Natomiast safor to rybny rosół, do którego zaserwowały pierogi nadziewane szczupakiem. Wśród tegorocznych „perłowiczów”, którzy przedstawili swoje potrawy w PMKL,był również Tadeusz Kruszewski. Uznanie jury zdobył jego Miód znad Bugu. – Dlaczego jest inny niż pozostałe miody? Bo miejsce, gdzie powstaje jest unikatowe. To tereny bogate w roślinność kwitnącą, rośliny tradycyjne, ale też bardzo duże ilości chwastów i ten miód nadbużański ma zupełnie inny smak – mówił Tadeusz Kruszewski. Kolejny podlaski laureat to Stowarzyszenie „Moszczonka” w Moszczonie Pańskiej. Członkinie tej organizacji zgłosiły do konkursu podlaski kisiel owsiany. Ta potrawa, nawet wśród wielbicieli kuchni tradycyjnej zazwyczaj nie cieszy się popularnością, jednak kisiel z Moszczony Pańskiej jest naprawdę smaczny. A to, jak zdradziła Helena Koroluk, zasługa płatków owsianych, które zastąpiły owies. Ogólnopolski konkursu „Nasze Kulinarne Dziedzictwo – Smaki Regionów” odbywa się od 2000 r. Z Podlaskiego od tego czasu nagrodzono ponad 60 produktów. W tym roku nagrodzono jeszcze \"Reni ciasta domowe\" za mrowisko i zakład mięsny Rafała Dyczewskiego za koronę weselną W środowym spotkaniu uczestniczyli też m.in.: dyrektor PMKL Katarzyna Ancipiuk i dyrektor Departamentu Rolnictwa i Rozwoju Obszarów Wiejskich urzędu marszałkowskiego Andrzej Pleszuk. W załączeniu zestawienie podlaskich laureatów konkursu od 2001 roku.", "url": "https://podlaskie.eu/rs/podlaskie-perly-2023-zaprezentowaly-swoje-potrawy.html", "category": "podlaskie", "sub_category": "Gotowe dania i potrawy", "phrase": "Podlaski kisiel owsiany"}