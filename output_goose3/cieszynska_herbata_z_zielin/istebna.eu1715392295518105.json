{"meta_description": "", "title": "ISTEBNA, JAWORZYNKA, KONIAKÓW - Oficjalny Serwis Gminy Istebna - Urząd Gminy Istebna - Gminny Ośrodek Kultury w Istebnej", "content": "Z rozmachem ruszył projekt edukacyjny Stowarzyszenia VIDES dla dzieci z Trójwsi, który przewiduje wycieczki po Jaworzynce, Istebnej i Koniakowie, połączone z ciekawymi warsztatami. W sobotę 4 czerwca grupa dzieci z Istebnej, Jaworzynki i Koniakowa udała się do Muzeum Regionalnego „Na Grapie” w Jaworzynce, by poznawać życie dawnych górali. Dzieci zwiedziły muzeum, starą chałupę i stodołę oraz uczyły się, jak robić masło. Swojego wyrobu mogły potem skosztować zajadając kanapki i popijając pyszną herbatą z zielin. Po gościnie przyszedł na czas na pracę warsztatową. Dzieci uczył się haftu, robienia kwiatków z bibuły oraz robiły zielniki. W pomoc przy warsztatach byli zaangażowani młodzi wolontariusze, a głównymi instruktorkami były Katarzyna Rucka- Ryś i Magdalena Łacek. Bardzo dziękujemy za wyjątkowy czas spędzony „Na Grapie”, za ciekawe opowieści oraz przekazywane dzieciom wartości takie jak: gwara, tradycja czy zwyczaje. Projekt realizowany jest w ramach programu „Bank Dziecięcych Uśmiechów” i współfinansowany ze środków Fundacji Banku Zachodniego WBK.", "url": "https://istebna.eu/turysta/news/dzieci-z-trojwsi-w-muzeum-regionalnym-na-grapie?month=2&year=2024", "category": "śląskie", "sub_category": "Napoje (alkoholowe i bezalkoholowe)", "phrase": "Cieszyńska herbata z zielin"}