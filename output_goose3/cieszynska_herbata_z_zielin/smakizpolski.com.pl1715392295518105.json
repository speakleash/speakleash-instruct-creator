{"meta_description": "", "title": "Herbata z zielin po beskidzku", "content": "Latem oraz jesienią można przyrządzić na sposób beskidzki herbatkę ze świeżych zielin, natomiast zimą korzystamy z zebranych wcześniej i ususzonych ziół. Do herbaty możemy użyć również innych ciekawych składników takich jak chociażby pokrzywa. Pokrzywa to nie tylko chwast. Na wsi od wieków traktowano ją z szacunkiem ze względu na właściwości lecznicze i wartości odżywcze. Pokrzywa zawiera wiele cennych witamin, mikroelementów i soli mineralnych pomocnych m.in. przy leczeniu kamicy nerkowej i artretyzmu. Picie naparów lub dodawanie świeżych listków młodej pokrzywy do sałatek ułatwia przemianę materii i wzmaga apetyt. Związki w niej zawarte oczyszczają układ trawienny, odprowadzają złogi żółciowe, a także korzystnie wpływają na pracę trzustki, wątroby i żołądka. Pokrzywę stosuje się w chorobach wątroby i przewodu pokarmowego, nieżytach żołądka i jelit, a także przy biegunkach. Częste picie pokrzywowej herbatki podobno jest w stanie powstrzymać rozrost komórek nowotworowych. Do garnka wrzucamy zioła, które zalewamy wrzącą wodą. Parzymy i dodajemy sok z malin.", "url": "https://www.smakizpolski.com.pl/herbata-z-zielin-po-beskidzku/", "category": "śląskie", "sub_category": "Napoje (alkoholowe i bezalkoholowe)", "phrase": "Cieszyńska herbata z zielin"}