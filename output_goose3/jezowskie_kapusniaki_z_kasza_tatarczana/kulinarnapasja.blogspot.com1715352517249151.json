{"meta_description": "", "title": "Kulinarna pasja", "content": "\"Znam to ciasto od wielu, wielu lat, ale dopiero niedawno odkryłam, że nazywa się Królewiec. U mnie funkcjonowało jako ciasto Celiny, bo to właśnie od niej przepis dostałam. Najlepiej je zrobić 2-3 dni przed konsumpcją. Ten czas jest niezbędny by piernikowe warstwy stały się mięciusieńkie. Nie przeczę, że roboty przy tym cieście trochę jest, ale warto. Uwielbiam jego smak, mimo, że jak na moje standardy jest nieco za słodkie. Posiadanie dwóch jednakowych blaszek ułatwia pracę:)\" Składniki zagnieść (najłatwiej malakserem), podzielić na 2 części, rozwałkować prostokąty wg wymiarów blaszek. Blaszki wyłożyć papierem do pieczenia i upiec 2 placki (w temperaturze ok. 190 stopni, 15-20 minut). Pozostawić do ostygnięcia (początkowo będą twarde jak kamień, ale z czasem cudownie zmiękną). Białka ubić na sztywno, dodać cukier. Po chwili dodawać po jednym żółtku, ciągle ubijając. Dodać mąkę wymieszaną z proszkiem do pieczenia, a po chwili olej. Wymieszaną, jednolitą masę wylać na blaszkę wyłożoną papierem do pieczenia. Piec ok. 25 minut w 180 stopniach. Mleko, masło i 2 rodzaje cukru zagotować. W odrobinie mleka rozmieszać mąkę pszenną i ziemniaczaną i mieszaninę tę wlać do gotującego się mleka z masłem (mieszając). Chwilkę pogotować. Wszystkie składniki umieścić w rondelku i stale mieszając gotować na malutkim ogniu przez 3-4 minuty (uważając by mieszanina nie wrzała).", "url": "https://kulinarnapasja.blogspot.com/2015/", "category": "podkarpackie", "sub_category": "Wyroby piekarnicze i cukiernicze", "phrase": "Jeżowskie kapuśniaki z kaszą tatarczaną"}