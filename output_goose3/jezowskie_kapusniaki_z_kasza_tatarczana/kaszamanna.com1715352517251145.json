{"meta_description": "", "title": "Gołąbki z młodej kapusty z pieczarkami i kaszą gryczaną", "content": "Gołąbki z młodej kapusty z pieczarkami i kaszą gryczaną Warto skorzystać z majowej młodej kapusty i przygotować z niej gołąbki, bo jej delikatny smak pozwala na wydobycie innej jakości z tego dania. Żeby nie było zbyt typowo to zapraszam Was na wersję gołąbków z kaszy gryczanej i pieczarek. Te połączenie spodoba się nie tylko wegetarianom. Do wrzącej osolonej wody wkładamy całą kapustę z wcześniej wykrojonym głąbem i gotujemy 4-5 minuty (jeżeli robimy z starej kapusty to gotujemy około 10 minut). Następnie kapustę wyciągamy z wody i delikatnie zdejmujemy liście. W międzyczasie przygotujemy farsz. Na patelni podsmażamy drobno posiekaną cebulkę. Następnie dodajemy obrane i starte na grubej tarce pieczarki. Po około 5 minutach, kiedy pieczarki puszczą soki, dodajemy kaszę gryczaną, zalewamy bulionem i gotujemy aż kasza nie wpije całego płynu. Doprawiamy solą i pieprzem Następnie na środek każdego liścia kapusty nakładamy 2łyżki farszu i zawijamy. Najpierw zakładamy liść na farsz z jednej strony, później zakładamy boki do środka, a następnie zwijamy jak najciaśniej na górę pozostałą część liścia. Pozawijamy gołąbki wkładamy do garnka z grubym dnem i zalewamy sosem pomidorowym przygotowanym ze zblendowanych pomidorów z puszki doprawionych solą, pieprzem i bazylią. Całość gotujemy około 20 minut, aż kapusta będzie miękka. Tagi: fotografia kulinarna, gołąbki wegetariańskie, gołąbki z kaszy gryczanej, gołąbki z młode kapusty, gołąbki z pieczarkami, obiad wegetariański, stylizacja kulinarna, wizerunek w gastronomii", "url": "https://www.kaszamanna.com/golabki-mlodej-kapusty-pieczarkami-kasza-gryczana/", "category": "podkarpackie", "sub_category": "Wyroby piekarnicze i cukiernicze", "phrase": "Jeżowskie kapuśniaki z kaszą tatarczaną"}