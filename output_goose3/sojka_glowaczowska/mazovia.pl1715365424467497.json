{"meta_description": "", "title": "Informacje prasowe - Witryna", "content": " • To będzie pierwszy taki obiekt w Polsce i w tej części Europy. Na warszawskim Jazdowie powstanie Mazowieckie Centrum Edukacji Ratownictwa Medycznego. Przy placówce będzie też nowoczesna stacja wyczekiwania karetek. Podczas prezentacji projektu stołeczne pogotowie odebrało 10 ambulansów zakupionych w ramach projektu COVID-19, został też podsumowany rok 2023 w warszawskim „Meditransie”. W wydarzeniu wzięli udział marszałek województwa mazowieckiego Adam Struzik, dyrektor Wojewódzkiej Stacji Pogotowia Ratunkowego i Transportu Sanitarnego „Meditrans” w Warszawie Karol Bielski. • Ponad 11 mln zł z budżetu Mazowsza wesprze rozbudowę infrastruktury drogowej przy szpitalu w Ciechanowie. Powstanie tam alternatywny dojazd dla karetek pogotowia, ścieżki rowerowe, chodniki i oświetlenie. Umowę na dofinansowanie inwestycji podpisali dziś marszałek województwa mazowieckiego Adam Struzik i zastępca Prezydenta Miasta Ciechanów Iwona Kowalczuk. • Szkoły i instytucje kultury z województwa mazowieckiego mogą już zgłaszać się do konkursu „Mazowiecki Lider Cyfryzacji 2024”. Łączna pula nagród to aż 170 tys. zł. Organizatorem konkursu jest samorząd województwa mazowieckiego. Zgłoszenia należy przesyłać do 22 kwietnia. • Samorząd Mazowsza nagrodził medalistów w dyscyplinach olimpijskich objętych Systemem Sportu Młodzieżowego, trenerów oraz zawodników ze środowiska sportowców z niepełnosprawnościami, którzy w 2023 r. odnosili sukcesy na krajowej i międzynarodowej arenie sportowej. Dziś odebrali oni nagrody z rąk marszałka Adama Struzika, członkini zarządu Elżbiety Lanc i wiceprzewodniczącego sejmiku Marcina Podsędka. • Sołectwo Zgorzała w Gminie Lesznowola i Koło Gospodyń Wiejskich „Optymiści z klasą” z Ruszkowa w gminie Nasielsk to zwycięzcy organizowanych przez samorząd województwa mazowieckiego konkursów na „Fundusz sołecki – najlepsza inicjatywa” i „Koła Gospodyń Wiejskich – wyjątkowe miejsca, wyjątkowi ludzie”. Nagrody i wyróżnienia laureatom wręczył marszałek Adam Struzik. • Wędzona słonina chłopska, jaja z Radziwiłłowa, sójka głowaczowska czy kaczka z jabłkami z chojnowskiego dworu – autorzy zdjęć przedstawiających te regionalne specjały to jedni z laureatów tegorocznego Mazowieckiego Konkursu Fotografii Kulinarnej. Podczas uroczystej gali marszałek Adam Struzik wręczył 28 zwycięzcom nagrody i wyróżnienia. Do tegorocznej edycji zgłoszono 153 zdjęcia. • Pulpety rybne w galarecie, wiejski zawijaniec mięsny, pieczony sum w galarecie miodowej, wiśniówka z kardamonem – kapituła konkursu o Laur Marszałka Województwa Mazowieckiego wybrała najsmaczniejsze mazowieckie specjały. Nagrody zdobyły 34 smakołyki, wyróżnienia przyznano 16 potrawom. Ich autorzy odebrali nagrody z rąk marszałka Adama Struzika. • Są pieniądze na realizację kolejnych czterech programów wsparcia. Tym razem Sejmik Województwa Mazowieckiego pomoże m.in. w ratowaniu zabytków, wymianie źródeł ciepła, rewitalizacji miejsc pamięci czy edukacji zdrowotnej z zakresu zdrowia psychicznego. Łącznie to ponad 22 mln zł dofinasowania.", "url": "https://mazovia.pl/pl/dla_mediow/informacje_prasowe/informacje-prasowe.html?page=4", "category": "mazowieckie", "sub_category": "Gotowe dania i potrawy", "phrase": "Sójka głowaczowska"}