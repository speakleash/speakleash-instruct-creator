{"meta_description": "Co jadają Lublinianie? Kulinarne ciekawostki, przepisy na lubelskie potrawy, najlepsze restauracje w mieście.", "title": "Pierogi po lubelsku", "content": "W wielu lubelskich restauracjach i punktach garmażeryjnych w ofercie znajdują się pierogi lubelskie. To znana i lubiana potrawa na Lubelszczyźnie. Ze względu na to, że pierogi z kaszą, serem i innymi dodatkami mają bardzo wiele wariantów, nazwa nie została wpisana póki co na listę potraw regionalnych. Uwzględniono jak dotąd pierogi nowodworskie, pierogi olszewnickie, czy skromowskie. Wszystkie one łączy jednak fakt, że po pierwsze receptura od lat związana jest z regionem lubelskim, a dwa, do ich produkcji należy użyć kaszy, gryczanej lub jaglanej lub/i sera białego. A my dziś przygotujmy popularne pierogi a’la lubelskie, które z pewnością podawane są w wielu domach na Lubelszczyźnie i które również możemy ze smakiem zjeść w wielu popularnych regionalnych restauracjach. Podsmaż pokrojony w kosteczkę boczek lub słoninę, a następnie dodaj do nich posiekaną cebulkę. Przez maszynkę do mięsa przepuść twaróg, kaszę oraz cebulę z boczkiem. Na koniec dopraw farsz odrobiną soli i pieprzu. Możesz też dodać posiekane listki mięty i kilka łyżek śmietany. Przygotuj ciasto pierogowe: do dużej miski przesiej mąkę, dodaj sól, olej i wymieszaj. Następnie wlej gorącą wodę i zacznij wyrabiać ciasto. Najlepiej ręcznie, początkowo możesz sobie pomóc łyżką, aby się nie oparzyć. Wyrabiaj ciasto ok 10minut, do momentu, aż będzie gładkie i plastyczne. Wyrobione ciasto odstaw na 20-30 minut, aby „odpoczęło”. W tym czasie zagotuj osoloną wodę w dużym garnku, przygotuj wałek i szklankę do wykrawania krążków na pierogi. Oddziel 1/3 ciasta i wyłóż na oprószony mąką blat, rozwałkuj cienki placek, a następnie wykrawaj z niego krążki. Na każdy krążek wykładaj farsz i zlepiaj boki, by powstał pierożek. Pierogi wrzucaj na wrzątek i gotuj 3-4 minut od wypłynięcia. Podawaj z kwaśną śmietaną, roztopionym masłem lub posypać skwarkami.", "url": "https://naszlublin.pl/informacje/kuchnia-lubelska/pierogi-po-lubelsku", "category": "lubelskie", "sub_category": "Gotowe dania i potrawy", "phrase": "Pierogi skromowskie z kasza jaglaną, serem i miętą"}