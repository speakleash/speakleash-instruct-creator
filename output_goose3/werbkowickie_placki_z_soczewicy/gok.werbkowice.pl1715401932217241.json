{"meta_description": "Gminny Ośrodek Kultury w Werbkowicach", "title": "Produkty tradycyjne - Gminny Ośrodek Kultury w Werbkowicach", "content": "Najstarsze wzmianki na temat opisywanego produktu pochodzą sprzed około 100 lat. Nazwa ciasto staropolskie przyjęła się dlatego, gdyż nikt już z żyjących nie pamiętał o pierwotnej, a dla podkreślenia odległej metryki ciasta, nazwano je po prostu „staropolskim”. Wyrób ten pochodzi z jednej ze wsi Gminy Werbkowice – Podhorzec. Przepis przetrwał dzięki przekazywaniu tradycji kulinarnych kolejnym pokoleniom. Prababcia jednej z członkiń obecnego Koła Gospodyń Wiejskich w Podhorcach, przekazała przepis swojej córce. Finał tej historii jest bardzo pozytywny, bo przepis przetrwał do dziś w tej zacnej rodzinie. Należy tu koniecznie wspomnieć o samych Podhorcach. To jedna z największych i najstarszych wsi Gminy Werbkowice. Pierwsze wzmianki o tej miejscowości pochodzą z 1426 roku [tekst źródłowy: „Przewodnik po Gminie Werbkowice” w życie współcześnie żyjących mieszkańców. Po II wojnie światowej ludność Podhorzec czynnie odbudowywała swoją miejscowość. Powstał sklep, świetlica, remiza strażacka, klubo-kawiarnia. Później Kółko Rolnicze i Koło Gospodyń Wiejskich, które po reaktywacji w 2008 roku, działa do dziś. Obecnie liczy sobie 42 członkinie. To właśnie aktywne kobiety skupiają wokół siebie dzieci, młodzież i starszych. Angażują się w życie własnej miejscowości, jak i gminy. Przepis na ciasto staropolskie zachowały do dziś, w pierwotnym składzie i wyglądzie. W dbałości o to, aby przepis w niezmienionej formie przetrwał do dziś, gospodynie z Podhorzec przygotowały ciasto staropolskie podhoreckie podczas Warsztatów Kulinarnych w Gminnym Ośrodku Kultury w Werbkowicach, które odbyły się w październiku 2011 roku. Ciasto: 40 dkg masła (lub margaryna), 40 dkg mąki, 2 żółtka, 2 łyżki zimnej wody, blacha o wymiarach 40cm/6cm/27cm, pergamin, 6 żółtek, 20 dkg cukru pudru, 30 dkg mielonych orzechów włoskich, 1 szklanka suszonych pokrojonych śliwek lub rodzynek, 1 łyżka tartej bułki, olejek migdałowy. Masło (lub margarynę) posiekać z mąką dodać żółtka i 2 łyżki zimnej wody. Zagnieść ciasto. 2/3 ciasta rozwałkować i wyłożyć do blachy wyścielonej pergaminem. Żółtka utrzeć z cukrem pudrem, dodać zmielone orzechy włoskie, wymieszać. Białka ubić na sztywno o dodać do masy. Wsypać bułkę tartą, rodzynki lub śliwki i skropić olejkiem migdałowym, wymieszać. Masę wyłożyć na ciasto, przykryć pozostałą częścią ciasta. Piec około 35 minut w temp. 180oC. Po wystudzeniu można posypać cukrem pudrem. Ciasto zostało wpisane na Listę Produktów Tradycyjnych Województwa Lubelskiego prowadzoną przez Ministra i Rozwoju Wsi 24 stycznia 2013 roku.", "url": "https://gok.werbkowice.pl/index.php/o-nas/produkty-tradycyjne", "category": "lubelskie", "sub_category": "Gotowe dania i potrawy", "phrase": "Werbkowickie placki z soczewicy"}