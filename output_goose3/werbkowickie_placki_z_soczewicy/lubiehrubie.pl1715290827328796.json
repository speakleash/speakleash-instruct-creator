{"meta_description": "", "title": "Laury promocyjne dla produktów tradycyjnych Ziemi Werbkowickiej", "content": "W czwartek 13 listopada o godz. 10.00 w Sali Kolumnowej Lubelskiego Urzędu Wojewódzkiego przy ul. Spokojnej 4 w Lublinie odbyła się Gala Produktu Regionalnego. Podczas uroczystości marszałek Sławomir Sosnowski wręczył producentom Laury Promocyjne za wybitne osiągnięcia w promocji spożywczych produktów regionalnych w bieżącym roku i którzy zarejestrowali swoje wyroby na Liście Produktów Tradycyjnych prowadzonej przez Ministra Rolnictwa. Gali towarzyszyła wystawa produktów regionalnych, które po części oficjalnej można było zdegustować. Wśród zaproszonych wystawców znaleźli się przedstawiciele Samorządu Gminy Werbkowice, Gminnego Ośrodka Kultury w Werbkowicach oraz Kół Gospodyń Wiejskich z terenu Gminy Werbkowice. Na przełomie roku 2012/2013 produkty tradycyjne Ziemi Werbkowickiej zostały wpisane na Listę Produktów Tradycyjnych Województwa Lubelskiego, warzonka kryształówka zaś 12 grudnia 2012 r. otrzymała Laur Promocyjny. Podczas Gali Produktu Regionalnego w Lublinie 13 listopada 2014r. pozostałe produkty: ciasto staropolskie podhoreckie i werbkowickie placki z soczewicy otrzymały wyróżnienia – Laury Promocyjne od Marszałka Województwa Lubelskiego. Produkty tradycyjne Ziemi Werbkowickiej znalazły się na LPT prowadzonej przez Ministerstwo Rolnictwa wśród 127 produktów Lubelszczyzny. Województwo Lubelskie zajmuje 4 miejsce w ogólnopolskim rankingu produktów regionalnych. Zapraszamy do zapoznania się z produktami tradycyjnymi naszego regionu.", "url": "https://lubiehrubie.pl/powiat/laury-promocyjne-dla-produktow-tradycyjnych-ziemi-werbkowickiej/", "category": "lubelskie", "sub_category": "Gotowe dania i potrawy", "phrase": "Werbkowickie placki z soczewicy"}