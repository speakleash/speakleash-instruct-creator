{"meta_description": "", "title": "Siewierz w Górnośląsko-Zagłębiowskiej Metropolii", "content": "Dużą ciekawostką jest, że małopolski Siewierz od roku 1312 z przerwami aż do 1807 był siedzibą niepodległego Księstwa Siewierskiego, niezależnego od Rzeczypospolitej, swoimi granicami częściowo pokrywające się z regionem Zagłębia Dąbrowskiego. Księstwo miało własną gospodarkę, skarb, wojsko oraz surowe prawa z przywilejem katowskim włącznie, co odzwierciedla powiedzenie \"Kradnij, zabijaj, ale Siewierz omijaj\". W końcowym okresie księstwo było własnością kolejnych biskupów krakowskich, a ostatni z nich używał tytułu księcia siewierskiego jeszcze w XX wieku.  Obecny Siewierz jest jednym z mniejszych miast Metropolii. O średniowiecznym rodowodzie gminy świadczy układ urbanistyczny rynku oraz kilka znaczących zabytków, w tym dwa barokowe kościoły z XVI-XVIII wieku, spore ruiny gotyckiego zamku książąt śląskich, a następnie książęcych biskupów krakowskich, powstałego w XIV wieku, a nawet bardzo stary romański kościół z 1144 roku.  Siewierz jest współcześnie jednym z punktów ruchu turystycznego dla Górnośląsko-Zagłębiowskiej Metropolii - na terenie gminy znajduje się duża atrakcja wypoczynkowa, jaka jest Zalew Przeczycko-Siewierski, zwany też Jeziorem Przeczyckim. Co warte jest również odnotowania, Siewierz jest bogaty w produkty regionalne. Ma ich aż siedem: żurek siewierski, żołądki z gęsi po siewiersku, wątróbki gęsie po siewiersku, siewierska gęś pieczona, siewierska kaczka pieczona, smalec gęsi oraz borówka siewierska. Siewierz składają się z następujących dzielnic: Siewierz, Brudzowice, Dziewki, Gołuchowice, Leśniaki, Nowa Wioska, Podwarpie, Tuliszów, Warężyn, Wojkowice Kościelne, Żelisławice. Używane są też zwyczajowe nazwy części miasta: Czekanka, Dzierżawa, Hektary, Kuźnica, Kuźnica Piaskowa, Kuźnica Podleśna, Kuźnica Warężyńska, Marcinków, Posady, Podwarężyn, Przedwarężyn, Słowik, Zawarpie.", "url": "https://gzmetropolia.pl/siewierz/", "category": "śląskie", "sub_category": "Gotowe dania i potrawy", "phrase": "Wątróbki gęsie po siewiersku"}