{"meta_description": "Bardzo smaczna, aromatyczna wędzona, a następnie parzona kiełbasa, gdzie każdy jedzący, będzie się nią smakowo zachwycał.", "title": "Kiełbasa chłopska (przepis własny)", "content": "Przyprawy są podane na 1 kg. farszu. Jałowiec i gorczyca mielona lub miażdżona w moździerzu. Szynkę mielimy na szarpaku lub kroimy w kostkę 1 cm x 1 cm. Boczek mielimy na sitku 8 mm, a golonkę na sitku 3 mm. Do zmielonego mięska dodajemy sól morską i peklosól, czosnek, który rozdrabniamy blenderem w 100 ml zimnej wody. Wszystko dobrze mieszamy. Następnie peklujemy na sucho przez okres 2 dni trzymając pojemnik w lodówce. Po 2 dniach dodajemy resztę przypraw, dobrze mieszamy, jeżeli jest potrzeba dolewamy zimnej wody (ok. 100 ml.) Pozostawiamy w lodówce na ok. 2 godzin, aby się przyprawy przegryzły. Po tym czasie jeszcze raz dobrze mieszamy i nabijamy w jelita wieprzowe kaliber 28/30 mm. Osadzamy na ok. 2-4 godzin. Następnie osuszamy w wędzarni ok. 30 min. w temperaturze 40 stopni. Wędzimy do koloru jaki odpowiada w temperaturze 45-55 °C. Parzymy w temperaturze wody 75 °C przez okres 25 - 30 min. Studzimy w zimnej wodzie ok. 15 minut, wieszamy na kijach do osuszenia. Kiełbasa jest po tym czasie gotowa do konsumpcji. Smacznego....", "url": "https://smaker.pl/przepisy-wedliny/przepis-kielbasa-chlopska-przepis-wlasny,170819,wmk.html", "category": "łódzkie", "sub_category": "Mięso świeże oraz produkty mięsne", "phrase": "Kiełbasa chłopska"}