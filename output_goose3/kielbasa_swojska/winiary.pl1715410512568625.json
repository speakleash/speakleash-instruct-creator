{"meta_description": "Domowa kiełbasa jest najlepsza. Do jej przygotowania potrzebujesz kilku składników i odrobiny cierpliwości. Efekt na pewno jest warty czekania. Sprawdź przepis!", "title": "Domowa kiełbasa", "content": "Czy kiełbasa domowa będzie smakowała równie dobrze, jak u tradycyjnego rzeźnika? Sprawdź nasz przepis \"krok po kroku\", by poznać szczegóły. Kiełbasa jest niemal narodową polską potrawą, na równi z pierogami, barszczem i kotletem schabowym. Niestety, często kiełbasa kupiona w sklepie lub lokalnym markecie nie spełnia naszych oczekiwań. Przygotowanie własnej kiełbasy zniechęca wiele osób, ponieważ przepis wydaje się skomplikowany i pochłaniający wiele godzin. Nic bardziej błędnego!  Przepis na kiełbasę domowej roboty wcale nie musi być żmudny i trudny. Najważniejsze jest mięso mielone wieprzowe, które musi być wysokiej jakości. Im lepszej jakości mięso, tym smaczniejsza będzie domowa kiełbasa. To samo dotyczy się reszty przepisu — boczek to równie ważny składnik, dlatego warto wybrać pachnący plaster u zaufanego rzeźnika. Mięso kroimy w kostkę, nacieramy, przyprawiamy i pozostawiamy w lodówce na dwa dni, aby nasiąknęło aromatami, a kiełbasa była odpowiednio słona i apetyczna.  Jak przygotować kiełbasę, gdy pocięte, zaprawione mięso odleżało już w lodówce i jest gotowe do mielenia? Wystarczy zmielić ją w maszynce, wykorzystując najgrubsze oczka maszynki. Tak przygotowaną masę doprawić przyprawami oraz — co bardzo ważne — dolać Bulion na żeberkach WINIARY. Dlaczego właśnie bulion na żeberkach? Podkreśli on wędzone aromaty mięsa, zwłaszcza boczku. Istotnym elementem jest również czosnek, bez którego kiełbasa nie będzie tak smaczna, jak ta od najlepszego rzeźnika. Najtrudniejszym elementem w przyrządzeniu własnej kiełbasy wydaje się jej skręcenie, tj. wypełnianie jelita masą i skręcanie pętka. Tak naprawdę nie jest to trudna czynność, a może być wręcz odprężająca. Wystarczy pamiętać, aby nie wypełniać jelita zbyt dużą ilością mięsa, dzięki czemu nie będzie pękać. Ostatnim etapem przygotowania kiełbasy jest jej suszenie i to ono nadaje jej mnóstwo charakteru. Warto dokładnie obsuszyć kiełbasę — jeśli jest taka możliwość, najlepiej ją rozwiesić, np. na kiju (nawet kiju od szczotki). Po dokładnym wysuszeniu kiełbasę wędzi się w wędzarni, przynajmniej przez 7 godzin.   Jeśli zdecydowaliśmy się na zrobienie własnej kiełbasy, nie warto zachwycać się nią z byle jakimi dodatkami. Na stronie Winiary znajdziesz przepisy na proste, pyszne, ekologiczne i pozbawione konserwantów sosy oraz keczupy. Możesz ją również podawać z Sosem Czosnkowym WINIARY lub Ketchupem Chilli Ostrym WINIARY, które podkreślą smak mięsa i nadadzą mu delikatności.", "url": "https://www.winiary.pl/przepisy/domowa-kielbasa/", "category": "świętokrzyskie", "sub_category": "Mięso świeże oraz produkty mięsne", "phrase": "Kiełbasa swojska"}