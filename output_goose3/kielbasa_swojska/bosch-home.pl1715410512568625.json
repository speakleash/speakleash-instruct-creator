{"meta_description": "Aromatyczna, pyszna, z wysokiej jakości mięs - taką kiełbasę najlepiej przyrządzić samodzielnie. Czy to jest takie trudne, jak może się wydawać?", "title": "Jak zrobić kiełbasę? Przepis na swojską kiełbasę | BOSCH", "content": "Dobra kiełbasa swojska to prawdziwy rarytas. Ma lekko chrupiącą, aromatyczną skórkę, pachnie dymem i co najważniejsze – doskonale smakuje, bo przyrządzona jest według tradycyjnej receptury, z wykorzystaniem wysokiej jakości składników. Niestety, produkowane na masową skalę kiełbasy, dostępne w większości sklepów mięsnych i ogólnospożywczych, są swojskie tylko z nazwy. Często do ich produkcji wykorzystuje się kiepskiej jakości mięso z dodatkiem sztucznych barwników, konserwantów i wzmacniaczy smaku. Dzięki nim kiełbasa wygląda apetycznie i ładnie pachnie, ale daleko jej do „swojskości” i naturalności. Prawdziwa kiełbasa swojska jest trudno dostępna (najlepiej kupić ją bezpośrednio w sprawdzonej masarni) i trzeba za nią zapłacić naprawdę sporo. Zdecydowanie taniej i smaczniej wychodzi zrobienie swojskiej kiełbasy samodzielnie. Robiąc kiełbasę w domu, masz kontrolę nad całym procesem produkcji, od zakupu mięsa, przez doprawianie ulubionymi dodatkami, aż po wędzenie czy parzenie gotowego produktu. Wbrew pozorom, samodzielne robienie kiełbasy nie jest skomplikowane, chociaż wymaga trochę czasu. Podstawą jest przygotowanie wysokiej jakości mięsa (najlepiej kupić je u zaufanego dostawcy), świeżych przypraw oraz dobrej maszynki do mielenia. W bogatej ofercie maszynek do mielenia Bosch znajdziesz zarówno wielofunkcyjny sprzęt z różnymi nakładkami, sprawdzającymi się m.in. w domowej produkcji wyrobów masarskich, jak i kompaktową maszynkę dla osób szukających sprzętu do małej kuchni. Mocne, wydajne silniki maszynek Bosch gwarantują szybkie i dokładne zmielenie mięsa w krótkim czasie. Każda maszynka wyposażona jest też w sitka o różnej średnicy oczek, niezbędne do mielenia tłustych i chudych kawałków mięs.", "url": "https://www.bosch-home.pl/poznaj-marke-bosch/blog/jak-zrobic-kielbase", "category": "świętokrzyskie", "sub_category": "Mięso świeże oraz produkty mięsne", "phrase": "Kiełbasa swojska"}