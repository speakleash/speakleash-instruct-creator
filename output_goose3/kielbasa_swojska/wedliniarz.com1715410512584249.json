{"meta_description": "Przepis na Kiełbasę Swojską z gotową przyprawą.", "title": "Kiełbasa Swojska z własnego przepisu z gotową przyprawą", "content": "Można zadawać sobie pytanie, dlaczego Kiełbasa Swojska, co w niej jest takiego szczególnego, że z wielu jakie znamy, to właśnie ją chcemy jeść i samemu zrobić. Głównie dlatego, że ma zupełnie inny smak, niż taka, którą kupisz w sklepie. Dobrej jakości i smaczne kiełbasy, od naszego sprawdzonego rzeźnika (masarza), który robi je z dobrej jakości mięsa na niewielką skalę, są cenione. I niestety także drogie, a nie zawsze mają też ten właśnie szczególny smak i aromat. Teraz dobrą Kiełbasę Swojską, prawdziwie domową można zrobić samodzielnie. Będzie najlepsza, bo po kilku próbach znajdziesz tę złotą proporcję mięsa i dedykowanej jej przyprawie, by idealnie ci smakowała. Kiełbasę Swojską lubi chyba każdy. Dawniej przygotowywało się ją w domach podczas świniobicia z najlepszej jakości mięsa na każdym wiejskim podwórku, często przed świętami. Obecnie jest to prawdziwy rarytas, bo jest wiele przepisów na taką kiełbasę. Jednak rzeczywiście dobrej Swojskiej domowej kiełbasy ze świecą szukać. Możesz teraz zrobić ją w domu i być pewnym, że oczekiwany smak i aromat, to jest właśnie ten, który oczekiwałeś. Aby przygotować domową kiełbasę, potrzebujesz dobrej jakości mięso i jelita naturalne wieprzowe o rozmiarze 26 – 28 oraz przyprawę do Kiełbasy Swojskiej. Przyprawę, która ma idealnie dobrane przyprawy (nie tylko pieprz i czosnek) oraz ich ilość, co nadaje tak charakterystyczny dla tego rodzaju kiełbasy wspaniały smak i fantastyczny smakowity aromat. Nie da się porównać żadnego smaku, z żadnego przepisu ze zrobioną z tą przyprawą kiełbasą. Niezbędny jest także drobny sprzęt masarski, by ułatwić sobie pracę. Jest to przede wszystkim maszynka do mielenia mięsa i odpowiednie sitka, by mięso które nimi mielimy miało odpowiednią strukturę. Do tego powinna mieć specjalną nakładkę i lejek, co pozwala na nadziewanie jelit masą na kiełbasę. Można także zaopatrzyć się w nadziewarkę do kiełbasy, jeśli masz pewność, że często będziesz robić domowej roboty kiełbasę. Jak wiadomo najprościej jest zrobić białą kiełbasę, która nie potrzebuje wędzenia, tylko parzenie w gorącej wodzie. Jeśli jednak masz ochotę na Swojską, pachnącą wędzonym drewnem i przyprawami kiełbaskę, to niestety musisz mieć dostęp do domowej wędzarki, albo balkonowej albo ogrodowej. Jest kilka sposobów na to, jak w przydomowym ogródku zrobić wędzarnie, która pozwoli na uzyskanie właśnie wspaniale pachnącego, smakowitego wędzonego mięsa lub innych domowych wędzonych rarytasów z ryb lub serów. Wiele informacji na temat peklowania oraz wędzenia, a także propozycji na zrobienie samemu przeróżnych specjałów znajdziesz w naszych Poradach na www.wedliniarz.com. Robienie domowej kiełbasy nie jest szybkim procesem i warto poświęcić na to większą część dnia. Ale naprawdę warto, ponieważ będzie bardzo, bardzo smaczna, o wiele bardziej zdrowa i wartościowa niż te, które możesz kupić w sklepach. Wybór kiełbasy jest ogromny, ale nie wszystkie mają tak dużo mięsa w składzie. Kiełbasa Swojska domowa jest bardzo mięsna i bardzo bogata w przyprawy. Przedstawiamy przepis na kiełbasę Swojską, z którego wyjdzie około 5 kg kiełbasy: • Przyprawa do Kiełbasy Swojskiej zgodnie z gramaturą na 1 kg farszu na kiełbasę, • około 1,5 m jelita wieprzowego na 1 kg farszu na kiełbasę, Użycie soli do peklowania mięsa jest konieczne, by kiełbasa była zdrowa i trwała. O aspektach zdrowotnych zastosowania soli do peklowania dowiesz się więcej (tutaj). • Zmiel mięso w maszynce. Chude mięso mieli się na sitku o większych oczkach 6-8 mm, do boczku i golonki stosuje się oczka o średnicy około 3-4 mm, a bardzo tłuste na sitku 2 mm. • Mięso peklujemy na sucho przez około 10 godzin. • Następnie dodajemy Przyprawę Swojską i jak potrzeba zimną wodę i rękami wyrabiamy do uzyskania ,,oleistej,, masy. • Przygotuj jelita- najlepiej już na początku przygotowań, czyli umyj je i dokładnie opłucz z soli w środku. Włóż do miski i namaczaj w ciepłej, ale nie gorącej wodzie przez co najmniej godzinę. Im dłużej je moczymy tym są bardziej elastyczne. • Nadziewaj jelita za pomocą maszynki lub nadziewarki. Jelita powoli napełniamy przygotowaną masą, pilnując, by nie zostały żadne bąbelki z powietrza. Uważaj, by masa kiełbasiana nie przebiła jelita. • Co jakiś czas przekręcaj jelito, by uzyskać pęta kiełbasy. Najczęściej robi się to co 30 cm, ale jeśli chcesz mieć małe kiełbaski, takie jak śląskie, to rób to co 15 cm. Teoretycznie kiełbasa jest już gotowa, ale jest jeszcze surowa. Teraz pozostaje jej wędzenie. Swojska wędzona kiełbasa ma niezrównany zapach i wyjątkowy smak. Wszystko zależy od tego, z jakiego drewna użyjesz zrębków do wędzenia. Generalnie najlepsze są zrębki bukowo-olchowe. Wędzenie to element receptury na każdą wędlinę, w tym kiełbasę, który jest najważniejszy, kiedy trzeba szczególnie uważać, by nie przesadzić z ilością dymu i temperaturą. O technikach wędzenia przeczytasz w naszym artykule (tutaj). Zanim rozpocznie się wędzenie kiełbasy to musi ona wyschnąć najlepiej w temperaturze ok. 22 st. C, ale można używać także wentylatora, ale takiego z zimnym powiewem. Ważne by zanim kiełbasa znajdzie się w wędzarni, musi być kompletnie sucha. Wędzenie powinno się odbywać w warunkach 50-55 st. C . Na czas wędzenia wpływa wiele czynników np. rodzaj wędzarni, rodzaj paleniska i zazwyczaj wędzenie trwa to od 2 do 5 godzin. Trzeba ją wyjąć, jeśli ma charakterystyczny, brązowy kolor. Kiełbasę parzy się w wodzie o temperaturze około 74 – 76 st. C przez 15 minut. Parzenie przeprowadza się już po uwędzeniu. Dzięki temu będzie nadawała się do suszenia i może leżeć poza lodówką. Niewątpliwą zaletą użycia przyprawy do Kiełbasy Swojskiej jest również to, że kiełbasa jest znakomita zaraz po zrobieniu. Ale im dłużej leży, suszy się, to staje się jeszcze lepsza bo bukiet przypraw otwiera się jeszcze bardziej z każdym dniem. Jednak jest tak pyszna, że z doświadczenia wiemy, że długo nie poleży.", "url": "https://wedliniarz.com/kielbasa-swojska/", "category": "świętokrzyskie", "sub_category": "Mięso świeże oraz produkty mięsne", "phrase": "Kiełbasa swojska"}