{"meta_description": "Produkt wpisany na listę produktów tradycyjnych w dniu 2016-09-22\nW kategorii Produkty mięsne\nW województwie woj. lubelskim", "title": "Baleron wędzony z Wisznic - - Portal Gov.pl", "content": "Karkówka obciągnięta siatką wędzarniczą z zawiązaną na końcu pętelką do zawieszania. Nieforemny walec o długości do 30 cm, średnica przekroju do 10 cm. Gmina Wisznice położona jest w pasie granicznym wschodniej Polski, na terenie Polesia Zachodniego, w bliskiej odległości od przejścia granicznego z Białorusią. Wisznice są gminą wiejską o charakterze w głównej mierze rolniczym, której obszar jej nieuprzemysłowiony. W gminie przygotowywane są różne wyroby wędliniarskie, a wśród nich baleron wędzony z Wisznic. Swój charakterystyczny smak i soczystość zawdzięcza bardzo dobrej jakości wysoko wyselekcjonowanego surowca, tj. trzody chlewnej hodowanej na tych terenach. Ponadto, dodatku naturalnych przypraw oraz odpowiedniemu wędzeniu. „Jest dobrze doprawiony, soczysty, nie za tłusty i ma niepowtarzalny smak” (Wywiad przeprowadzony z mieszkańcami Wisznic). Wędzenie odbywa się suchym drewnem olchowym w zamykanych wędzarniach. Dla zachowania prawidłowego procesu przygotowania baleronu w trakcie wędzenia kije z wędlinami są przekładane z wyższych na niższe i odwrotnie oraz przekręcane są wózki wędzarnicze. Baleron wędzony z Wisznic spożywany jest podczas różnych uroczystości: „wychowałam pięciu synów a co się z tym wiąże było bardzo dużo uroczystości rodzinnych (chrzciny, komunie, wesele, odpusty, święta) na każdej z nich nigdy nie zabrakło baleronu z Wisznic” (Wywiad przeprowadzony z mieszkańcami Wisznic).", "url": "https://www.gov.pl/web/rolnictwo/baleron-wedzony-z-wisznic", "category": "lubelskie", "sub_category": "Mięso świeże oraz produkty mięsne", "phrase": "Baleron wędzony z Wisznic"}