{"meta_description": "Nalewka z orzechów włoskich (orzechówka) jest naturalnym, domowym lekarstwem na wiele dolegliwości, zwłaszcza tych ze strony układu pokarmowego. Specyfik można...", "title": "Nalewka z orzecha włoskiego – właściwości lecznicze, zastosowanie, przeciwwskazania", "content": "Nalewka z orzechów włoskich (orzechówka) jest naturalnym, domowym lekarstwem na wiele dolegliwości, zwłaszcza tych ze strony układu pokarmowego. Specyfik można nie tylko pić, ale także stosować zewnętrznie – wcierać. Na co pomaga nalewka z orzecha włoskiego. Jak zrobić orzechówkę? Jak stosować nalewkę z orzecha włoskiego? Nalewka z orzecha włoskiego, zwana potocznie orzechówką, to specyfik o leczniczych właściwościach, który przygotowany jest z alkoholu i orzechów włoskich. Napój ma bardzo intensywną, brązowo-czarną barwę oraz płynną konsystencję. Posiada wyrazisty, cierpki smak oraz charakterystyczny aromat z nutą gorzkawo-korzenną. To naturalne lekarstwo z orzecha włoskiego jest mocno zakorzenione w polskiej kulturze. Trunek od pokoleń przygotowywany był według różnorodnych receptur. Pomimo upływu lat, wciąż cieszy się dużą popularnością wśród zwolenników medycyny naturalnej. Na co pomaga orzech włoski? Prozdrowotne właściwości tej rośliny znane są już od setek lat. Orzech włoski doskonale wpływa na kondycję całego organizmu, wspiera pracę zwłaszcza układu pokarmowego, układu krążenia oraz mózgu. Korzystnie wpływa także na kondycję skóry i włosów. Wiele osób uważa, że nalewka z orzecha włoskiego działa jak naturalny antybiotyk, bowiem pomaga radzić sobie z różnorodnymi dolegliwościami. Jednak mikstura powinna być stosowana tylko doraźnie i krótkotrwale, a nie profilaktycznie. 2.1. Nalewka z orzecha włoskiego na żołądek i trawienie Nalewka z orzechów włoskich działa jak żołądkowe krople. Orzech włoski świetnie sprawdza się przy niestrawności i zatruciu pokarmowym. Specyfik polecany jest także w przypadku bólu brzucha, nudności, biegunki, ale i przy uporczywych zaparciach. Jak używać nalewki z orzecha włoskiego na żołądek? Jak stosować orzechówkę, by pozbyć się nieprzyjemnych dolegliwości ze strony przewodu pokarmowego? W problemach żołądkowych najczęściej zaleca się przyjmować nalewkę trzy razy dziennie po jednej łyżeczce. Uważa się, że lecznicza nalewka z orzecha włoskiego świetnie sprawdza się w walce z pasożytami. Orzech produkuje bowiem herbicydy, czyli związki, które w naturalny sposób zwalczają pasożyty, ale i grzyby, czy bakterie. Jak stosować nalewkę z orzecha włoskiego na pasożyty? Jak pić nalewkę z orzecha na odrobaczanie? Płyn należy stosować tylko doraźnie, maksymalnie przez 3-5 dni, najlepiej trzy razy dziennie po 5 ml. Nalewka z orzecha włoskiego działa świetnie nie tylko na jelita i żołądek. Może być stosowana także zewnętrznie w leczeniu trądziku oraz zapaleń ropnych. Dobrze sprawdza się także w przypadku grzybicy, nadmiernej potliwości stóp oraz żylaków. 3. Przepis na nalewkę z orzecha włoskiego na spirytusie Jak zrobić nalewkę z zielonych orzechów włoskich? Przepisów na leczniczą nalewkę orzechową jest wiele. Eliksir można przygotować zarówno na bazie wódki, jak i spirytusu. Jedną z bardziej znanych receptur na orzechówkę jest przepis z 1885 roku: Orzechy włoskie należy pokroić na ćwiartki i włożyć do słoja, a następnie zasypać przyprawami, zalać spirytusem i dodać 125 ml słodzonej wody. Zamknąć szczelnie i odstawić na dwa tygodnie. Po tym czasie miksturę należy odcedzić oraz ugotować syrop z pozostałej części wody i cukru. Gdy woda z cukrem ostygnie, należy połączyć całość. Nalewka jest gotowa do spożycia po roku. Przeciwwskazaniami do stosowania leczniczej nalewki orzechowej z cukrem są: Nalewka nie jest wskazana także dla dzieci oraz osób, które nie spożywają alkoholu. Nie czekaj na wizytę u lekarza. Skorzystaj z konsultacji u specjalistów z całej Polski już dziś na abcZdrowie Znajdź lekarza.", "url": "https://portal.abczdrowie.pl/nalewka-z-orzecha-wloskiego-wlasciwosci-lecznicze-zastosowanie-przeciwwskazania", "category": "mazowieckie", "sub_category": "Napoje (alkoholowe i bezalkoholowe)", "phrase": "Nalewka z orzecha włoskiego"}