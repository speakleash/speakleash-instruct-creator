{"meta_description": "Nalewka z orzecha włoskiego to tradycyjny specjał, który przygotowuje się w lipcu i czerwcu z niedojrzałych, jeszcze zielonych orzechów. Orzechówka pomaga łagodzić niestrawność, zgagę i biegunkę. Może być pomocna również w pozbyciu się pasożytów oraz w obniżeniu wysokiego poziomu cholesterolu. Wypróbuj tradycyjny przepis na nalewkę orzechową. Sprawdź, kto powinie jej unikać.", "title": "Nalewka z przepisu dziadunia. Pomocna przy pasożytach i bólach brzucha. Zrobisz ją w lipcu z orzechów włoskich. Kiedy stosować orzechówkę?", "content": "Ten zdrowotny trunek obfituje m.in. w kwas elagowy, czyli silny antyoksydant o właściwościach przeciwzapalnych. Nalewka z orzecha włoskiego to tradycyjny specjał, który przygotowuje się w lipcu i czerwcu z niedojrzałych, jeszcze zielonych orzechów. Orzechówka pomaga łagodzić niestrawność, zgagę i biegunkę. Może być pomocna również w pozbyciu się pasożytów oraz w obniżeniu wysokiego poziomu cholesterolu. Wypróbuj tradycyjny przepis na nalewkę orzechową. Sprawdź, kto powinie jej unikać. Przygotowanie orzechówki jest niezwykle proste i nie wymaga specjalnego sprzętu i umiejętności. Zielone orzechy włoskie należy zbierać w czerwcu i lipcu, ponieważ powinny być dość miękkie, aby bez problemu można było je przekroić. Warto pamiętać o rękawiczkach, ponieważ niedojrzałe orzechy mocno brudzą ręce, a plamy są trudne do zmycia. Na nalewkę z orzecha włoskiego potrzebne będą 3 składniki: Jak przygotować nalewkę z orzecha włoskiego? Orzechy włoskie umyj i dokładnie osusz ręcznikiem papierowym. Pokrój orzechy na ćwiartki i wrzuć do wyparzonego słoika o pojemności 3 litrów. Orzechy zasyp cukrem, zakręć słoik i odstaw w ciemne miejsce na 2 tygodnie. Po tym czasie dolej wódkę lub spirytus z wodą, zakręć i odstaw w ciemne miejsce na 4-6 tygodni. Gotową nalewkę przecedź przez sito lub gazę i wlej do szklanej butelki z zakrętką. Orzechówka jest przede wszystkim źródłem garbników, które wykazują silne działanie ściągające, czyli obkurczające naczynia krwionośne. Dodatkowo zawarte w niej roślinne substancje gorzkie i olejki eteryczne pobudzają wydzielanie soków żołądkowych, co korzystnie wpływa na regulację pracy układu pokarmowego. Ten zdrowotny trunek obfituje również w kwas elagowy, czyli silny antyoksydant o właściwościach przeciwzapalnych. Nalewka z orzechów włoskich stanowi źródło steroli roślinnych, które zmniejszają stężenie cholesterolu we krwi i zapobiegają odkładaniu się blaszki miażdżycowej w tętnicach. Spożywanie orzechówki może zatem obniżyć ryzyko rozwoju miażdżycy i zawału serca. Należy jednak pamiętać, że najważniejszą profilaktyką tych chorób jest zbilansowana dieta, umiarkowana aktywność fizyczna i utrzymanie prawidłowej masy ciała. Orzechówkę, ze względu na jej zdrowotne właściwości, zaleca się spożywać przy różnych dolegliwościach, do których należą: Czytaj także: To jedne z najzdrowszych orzechów. Sięgaj po nie codziennie, aby mieć zdrowe serce i dobrą pamięć Fitoterapeuci zaznaczają, że orzechówka jest środkiem leczniczym i należy go stosować tylko w przypadku pojawienia się wyżej wymienionych dolegliwości, a nie jako element profilaktyki zdrowotnej. Nalewka w swoim składzie zawiera alkohol, który wykazuje niekorzystny wpływ na organizm, dlatego nie należy przekraczać ustalonej dawki leczniczej, która wynosi maksymalnie 20-40 kropel dziennie. Mimo dobroczynnych właściwości orzechówki nie wszyscy mogą bezpiecznie sięgać po ten leczniczy produkt. Nalewki z orzechów włoskich powinny unikać przede wszystkim kobiety ciężarne i karmiące piersią, dzieci i młodzież, a także osoby z: Jeśli po wypiciu orzechówki pojawią się niepokojące dolegliwości, należy bezzwłocznie przerwać kurację i udać się do lekarza pierwszego kontaktu. Zobacz też: Dlaczego warto jeść orzechy włoskie? Sprawdź ich kaloryczność i właściwości zdrowotne", "url": "https://stronazdrowia.pl/nalewka-z-przepisu-dziadunia-pomocna-przy-pasozytach-i-bolach-brzucha-zrobisz-ja-w-lipcu-z-orzechow-wloskich-kiedy-stosowac/ar/c14-16427479", "category": "mazowieckie", "sub_category": "Napoje (alkoholowe i bezalkoholowe)", "phrase": "Nalewka z orzecha włoskiego"}