{"meta_description": "Nalewka z orzecha włoskiego to leczniczy specyfik wykorzystywany w dolegliwościach układu pokarmowego. Poznaj przepis na nalewkę z orzecha!", "title": "Nalewka z orzecha włoskiego – właściwości lecznicze i przepis na lek na niestrawność", "content": "Orzech włoski stanowi popularną i smaczną przekąskę. Jest też często wykorzystywany podczas przygotowywania deserów, np. w postaci lodów i ciast. Ponadto jego właściwości już od dawna są wykorzystywane w medycynie i kosmetologii (do produkcji kremów, balsamów brązujących i peelingów). Krople z orzecha włoskiego są naturalnym lekiem szczególnie polecanym osobom, które cierpią na różne dolegliwości związane z układem pokarmowym (tzw. niestrawność). Mogą mieć zbawienny wpływ na żołądek w przypadku biegunki. Poznaj niezwykłe działanie lecznicze trunku i dowiedz się, jak przygotować nalewkę z orzechów włoskich. Orzech włoski już od setek lat jest wykorzystywany do celów leczniczych. Naparem z liści tego drzewa leczono niegdyś cukrzycę, krzywicę i rany po ukąszeniach różnych owadów. Ekstrakt z młodych orzechów wykazuje właściwości w wielu obszarach, jednak przede wszystkim stosuje się go podczas dolegliwości żołądkowych. Krople z orzecha włoskiego pomagają m.in. w zwalczaniu zaparć i zatruć pokarmowych. Z uwagi na aktywność bakteriobójczą wykorzystywane są jako wspomaganie leczenia w przypadku zatrucia bakteriami gronkowca i paciorkowca. Dodatkowo nalewka orzechowa wspomaga funkcjonowanie systemu nerwowego. Regularne spożywanie tego specyfiku wzmacnia odporność i tym samym poprawia samopoczucie. Orzechówka wykazuje również zewnętrzne działanie – zapobiega żylakom, nadmiernej potliwości stóp oraz zapaleniom ropnym związanym z trądzikiem. Ponadto orzechy włoskie zawierają liczne mikro- i makroelementy, dlatego warto je spożywać nie tylko w przypadku problemów zdrowotnych. Orzechy są bogate w witaminy, minerały oraz zdrowe tłuszcze (niezbędne nienasycone kwasy tłuszczowe). Są źródłem steroli roślinnych, dzięki czemu regulują poziom cholesterolu, zmniejszają ryzyko zawału serca i zachorowania na miażdżycę. Nalewka z owoców orzecha zawiera też kwas fenolowy, którego charakterystyczną cechą są właściwości przeciwzapalne i detoksykacyjne. Zawarty w orzechach kwas elagowy jest natomiast antyoksydantem i dzięki temu ma działanie antynowotworowe i przeciwzapalne. Orzech włoski to źródło magnezu, fosforu i manganu. Włączenie go do swojej diety pomoże w prawidłowym rozwoju i funkcjonowaniu kości, układu nerwowego i mięśni. Wpłynie też na utrzymanie równowagi kwasowo-zasadowej. Głównym składnikiem zdrowotnego napoju są zielone owoce orzecha. Kiedy zbierać orzechy na nalewkę? Ważne, aby były one jeszcze niedojrzałe i niestwardniałe. Dlatego najlepiej zrywać je pod koniec czerwca lub na początku lipca. Nie masz pewności, czy orzechy są wystarczająco miękkie? Po prostu spróbuj je przekroić na pół. Jeżeli zrobisz to bez problemu, są gotowe do zrobienia z nich nalewki. Musisz zachować czujność, aby nie przegapić odpowiedniego momentu, ponieważ orzechówkę przygotujesz tylko z niedojrzałych owoców. Prosty i szybki przepis na nalewkę z orzecha Składniki, które będą Ci potrzebne: Proporcje składników należy dostosować do przygotowanej ilości orzechów. Jeśli wykorzystasz 3 kg orzechów, to potrzebujesz 2 szklanek cukru itd. Nalewkę należy przygotować z owoców wraz z łupinami. Po zebraniu należy je umyć oraz wysuszyć. Następnie każdy z nich pokrój na ćwiartki i wrzuć całość do odpowiedniej wielkości słoja (5 litrów powinno wystarczyć na 1,5 kg orzechów), zasyp cukrem i przyprawami. Tak przygotowaną miksturę odstaw na dwa tygodnie i czekaj, aż orzechy zaczną puszczać sok. Wtedy możesz zalać je mieszanką spirytusu i wody w proporcji 1:1. Od tego momentu czekaj kolejne 3-4 tygodnie. Po tym czasie nalewka będzie gotowa do spożycia. Maksymalna dzienna porcja to 50 ml. Są dwa sposoby na picie leczniczej nalewki. • Stosuj kilkanaście kropli na łyżeczce z cukrem (w takiej formie będą smaczniejsze) lub rozpuszczone w szklance wody. W przypadku problemów żołądkowych dawkę zaleca się przyjmować 3 razy w ciągu doby. • Spożycie mikstury w czystej formie. W takim przypadku najlepiej przyjmować 5 ml trzy razy dziennie, powoli i małymi łykami. Pamiętaj, aby nie nadużywać nalewki z młodych orzechów. Stosuj ją jak lekarstwo – w dużych ilościach może Ci po prostu zaszkodzić. Ważne, aby taki syrop bezpośrednio przed spożyciem przyjął temperaturę pokojową lub był tylko lekko schłodzony. Nigdy go nie podgrzewaj, ponieważ wtedy straci swoje właściwości odżywcze i zdrowotne. Orzechówka nie jest wskazana dla osób, które cierpią na wrzody żołądka, zapalenie błony śluzowej lub refluks, ponieważ może ona nasilić nieprzyjemne dolegliwości. Ze względu na zawartość sporej ilości cukru, nalewka nie jest odpowiednia dla diabetyków i osób stosujących dietę odchudzającą.", "url": "https://arkanasmaku.pl/pl/blog/nalewka-z-orzecha-wloskiego-wlasciwosci-lecznicze-i-przepis-na-lek-na-niestrawnosc-1655130109", "category": "mazowieckie", "sub_category": "Napoje (alkoholowe i bezalkoholowe)", "phrase": "Nalewka z orzecha włoskiego"}