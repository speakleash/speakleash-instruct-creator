{"meta_description": "Nalewka z zielonych orzechów włoskich, zwana orzechówką, to doskonałe lekarstwo na problemy żołądkowe. Posiada też niekwestionowane walory smakowe. Nie jest trudno ją przyrządzić. Najważniejsze to zebrać we właściwym czasie orzechy, kiedy nie są jeszcze w pełni dojrzałe, a więc na przełomie czerwca i lipca.", "title": "Nalewka z zielonych orzechów włoskich. Teraz jest najlepszy czas, żeby ją przygotować", "content": "Lecznicze właściwości orzechów włoskich w medycynie ludowej wykorzystywane są już od wieków. Prozdrowotne działanie mają zarówno liście orzecha, które stosowano na problemy skórne, jak i same orzechy, z których można przyrządzać napary i nalewki na bóle brzucha. Współczesna medycyna potwierdza ich lecznicze właściwości. Nalewka z zielonych orzechów to skuteczny środek na dolegliwości żołądkowe. Wzmaga apetyt, gdyż pobudza produkcję soków trawiennych, wspomaga trawienie ciężkostrawnych potraw i działa bakteriostatycznie. Stanowi remedium na zatrucia pokarmowe i jest skuteczna w walce z bakteriami gronkowca i paciorkowca oraz łagodzi objawy grypy żołądkowej. Pomaga w leczeniu zarówno zaparć jak i biegunek. Ponadto nalewka z orzecha włoskiego wspiera działanie systemu nerwowegoego i wzmacnia odporność. W zielonej łupinie orzechów włoskich znajduje się bardzo dużo garbników, glikozydów oraz które nadają nalewce mocny, wytrawny smak i regulują pracę żołądka. Również zawarte w nich olejki eteryczne wspierają procesy trawienne. W orzechach włoskich znajdziemy też cenne witaminy i składniki mineralne. Są wśród nich: witaminy z grupy B, korzystnie działające na układ nerwowy, magnez odpowiedzialny za utrzymanie prawidłowego ciśnienia krwi, fosfor wspierający układ kostny oraz mangan podnoszący m.in. poziom libido. W jakich ilościach pić nalewkę, żeby wykorzystać jej lecznicze działanie? Trzeba pamiętać, że nalewka z orzechów przygotowywana jest na bazie alkoholu i dlatego przeznaczona jest dla osób dorosłych. Przy niestrawności i zatruciu pokarmowym zaleca się pić 1 łyżeczkę do 3 razy dziennie. Najlepiej podawać ją na łyżeczce cukru lub rozpuścić w 1/2 szklanki wody i popijać małymi łykami. Nalewkę z orzechów można stosować ja również jako aperitif przed posiłkiem – żeby pobudzić apetyt, wystarczy wypić pół kieliszka. Mimo wielu zdrowotnych walorów orzechówki nie powinny stosować jej osoby, które cierpią na przewlekłe choroby żołądka lub jelit. Picie nalewki może też wzmagać refluks, niewskazane jest więc również przy tym schorzeniu. Unikać jej spożycia powinny też osoby, które nie piją alkoholu oraz dzieci. Trzeba pamiętać, że orzechy mogą uczulać. Czytaj też: To najzdrowsza przekąska dla serca. Ile orzechów dziennie można zjeść?Czytaj też: Zioła na niestrawność działają. Które zioła są najczęściej stosowane, jakie są ich właściwości i działanie?", "url": "https://odzywianie.wprost.pl/przepisy/11284000/nalewka-z-zielonych-orzechow-wloskich-to-najlepszy-czas-na-jej-zrobienie.html", "category": "mazowieckie", "sub_category": "Napoje (alkoholowe i bezalkoholowe)", "phrase": "Nalewka z orzecha włoskiego"}