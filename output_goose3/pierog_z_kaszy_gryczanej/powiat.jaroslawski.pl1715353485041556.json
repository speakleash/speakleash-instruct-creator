{"meta_description": "Drożdże rozetrzeć z cukrem, dodać 5 dkg mąki, kilka łyżek mleka i pozostawić w cieple pod przykryciem. Gdy wyrośnie dodać jaja. Ciasto: 0,5 kg mąki 3 dkg drożdży 1 dkg cukru 1/4 l mleka 2 żółtka 1 jaj...", "title": "Pieróg &quot;kartoflak&quot;", "content": "Drożdże rozetrzeć z cukrem, dodać 5 dkg mąki, kilka łyżek mleka i pozostawić w cieple pod przykryciem. Gdy wyrośnie dodać jaja, resztę mąki, lekko wyrobić łyżką a później ręką. Pod koniec dodać rozpuszczony tłuszcz, wyrobić aż do ukazania się pęcherzyków, przykryć ściereczką i pozostawić do wyrośnięcia. Ziemniaki zalać wodą, ugotować, odcedzić i natychmiast utłuc na miazgę, dodać kaszę gryczaną na wpół upieczoną, sporo cebuli zrumienionej na smalcu na żółty kolor, stopione masło, sól, pieprz i wyrobić. Wyrośnięte ciasto podzielić na pół, rozwałkować na grubość 1-1,5 cm. Jeden placek wyłożyć do natłuszczonej blaszki, na to nadzienie, przykryć drugim plackiem i pozostawić do ponownego wyrośnięcia. Posmarować jajkiem i piec w dobrze nagrzanym piekarniku ok. 1 godz. Podawać na gorąco /lub na zimno/ polane masłem.", "url": "https://powiat.jaroslawski.pl/o-powiecie/z-babcinej-spizarni/item/39-pierog-z-kartoflami-i-kasza", "category": "podkarpackie", "sub_category": "Wyroby piekarnicze i cukiernicze", "phrase": "Pieróg z kaszy gryczanej"}