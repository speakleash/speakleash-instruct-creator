{"meta_description": "Witam serdecznie i zapraszam na pieróg biłgorajski, danie jest znane ale jeżeli ktoś jeszcze go nie robił to polecam. Pieróg jest bardzo smaczny i", "title": "Pieróg Biłgorajski (Piróg Biłgorajski) – pyszne i zdrowe danie z kaszą gryczaną", "content": "Ziemniaki obieram, kroję na mniejsze kawałki (żeby szybciej się ugotowały), zalewam wodą, delikatnie solę i gotuję do miękkości ziemniaków. Wodę na kaszę zagotowuję i do gotującej się wody dodaję kaszę, zmniejszam grzanie na najmniejsze i gotuję pod przykryciem około 15 minut, od czasu do czasu mieszając. Po ugotowaniu, kasza wchłonie całą wodę i będzie sypka. Ugotowanie ziemniaki odcedzam, dodaję masło i tłuczkiem rozdrabniam, i odstawiam do przestudzenia. Końcowe przygotowanie pierogu: Do wystudzonych ziemniaków dodaję wystudzoną kaszę, twaróg, śmietanę, jajka, doprawiam solą i pieprzem, i dokładnie wyrabiam (mieszam). Sprawdzam smak i jeżeli trzeba to doprawiam. Tak przygotowaną masę przekładam do foremki wyłożonej papierem do pieczenia i ugniatam. Pieczenie: Pieróg wstawiam do nagrzanego piekarnika do 180°C na drugą od dołu półkę i piekę około 70 minut, tak żeby pieróg się zrumienił. Upieczony wyjmuję z piekarnika i pozostawiam w foremce na około 15 minut. Następnie wyjmuję z foremki – pieróg biłgorajski jest gotowy. Życzę smacznego. Pozdrawiam Babcia Ewa", "url": "https://smaker.pl/przepisy-dania-glowne/przepis-pierog-bilgorajski-pirog-bilgorajski-pyszne-i-zdrowe-danie-z-kasza-gryczana,1990690,uwagababciaewa.html", "category": "podkarpackie", "sub_category": "Wyroby piekarnicze i cukiernicze", "phrase": "Pieróg z kaszy gryczanej"}