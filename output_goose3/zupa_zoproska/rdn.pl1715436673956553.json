{"meta_description": "Degustacje zup i tradycyjnych wędlin, pisankowe warsztaty oraz konkursy. Tak zapowiada się kolejna, wielkanocna odsłona Targu Regionalnego. Tym razem odbywać", "title": "Targ Regionalny w wielkanocnej odsłonie. Tym razem gwiazdą będzie krzonówka i zoproska", "content": "Degustacje zup i tradycyjnych wędlin, pisankowe warsztaty oraz konkursy. Tak zapowiada się kolejna, wielkanocna odsłona Targu Regionalnego. Tym razem odbywać się będzie ona w ramach projektu 'Małopolski koszyczek’. Jak mówi prezes Tarnowskiej Agencji Rozwoju Regionalnego Sławomir Pater, wielkanocna edycja Targu zapowiada się bardzo smacznie. – Podczas trwania marcowej edycji Targu Regionalnego zorganizowane zostanie specjalne wydarzenie, na które złożą się degustacje i warsztaty. Będziemy mogli degustować dwie małopolskie zupy wpisane na listę produktów tradycyjnych, to jest krzonówkę i zoproskę. Zupy przygotuje dla nas Koło Gospodyń Wiejskich w Joninach. Do degustacji będą również tradycyjne wędliny wpisane również na listę produktów tradycyjnych to jest szynka Podstolego oraz kiełbasa Wiejska z Podstolic. Tutaj degustację przygotuje producent tych wędlin. Dodatkowo odbędą się warsztaty wykonywania ażurowych pisanek oraz konkurs wiedzy o małopolskich tradycjach kulinarnych i wielkanocnych oraz konkurs dla na ozdobę wielkanocną. Wydarzenie odbędzie się w niedzielę 24 marca między 09:00 a 14:00 przy ul. Giełdowej 15. Wstęp wolny.", "url": "https://rdn.pl/242811/targ-regionalny-w-wielkanocnej-odslonie-tym-razem-gwiazda-bedzie-krzonowka-i-zoproska/", "category": "małopolskie", "sub_category": "Gotowe dania i potrawy", "phrase": "Zupa zoproska"}