{"meta_description": "W sobotę 11 grudnia o godzinie 10:10 w Polsacie Ewa Wachowicz gotowanie zacznie się od regionalnej zupy z Podhala. A kolejne potrawy będą propozycją", "title": "Ewa gotuje: Góralska zoproska i pierwsze pomysły na wigilijny stół!", "content": "Najpierw Ewa usmaży karpia. Ryba nie trafi od razu na stół, ale zostanie jeszcze zapieczona na kiszonej kapuście podgotowanej z żurawiną. Deser będzie powrotem do przeszłości! Ewa upiecze, czy raczej usmaży w specjalnej metalowej formie-patelni, ciasteczka w kształcie orzeszków, a następnie przełoży je kremem na bazie orzechów włoskich. Ponadto zobaczymy, jak zrobić pikle z marchewki. W programie „Ewa gotuje\" gospodyni podzieli się sprawdzonymi przepisami i różnymi ciekawostkami dotyczącymi składników swoich potraw. Na pierwsze danie Ewa ugotuje góralską zupę. Zoprostka wywodzi się z Podhala i jest regionalną zupą jarzynową z zasmażką na słoninie. Na liście składników potrzebnych do zrobienia tej potrawy są: marchewka, pietruszka, czosnek, masło klarowane, liście laurowe, kminek mielony lub w ziarnach, kapelusze grzybów suszonych, słonina wędzona, mąka, sól, pieprz, ziemniaki, natka pietruszki i świeża mięta. Chociaż do świąt zostało jeszcze dwa tygodnie, to już dzisiaj warto pomyśleć o wigilijnym karpiu! Dlatego Ewa pokaże, jak zrobić tę rybę zapiekaną na kapuście z żurawiną. Do tej propozycji na wigilijny stół trzeba przygotować: karpia, sól, pieprz, mąkę do panierowania, masło klarowane do smażenia, kapustę kiszoną, żurawinę - świeżą lub mrożoną, liście laurowe, ziele angielskie, kminek mielony, masło, cytrynę i natkę pietruszki. Najbardziej znamy i lubimy karpia smażonego i tak go właśnie podajemy. A wystarczy zapiec go na kapuście z żurawiną i mamy zupełnie nową świąteczną potrawę! W programie Ewa pokaże też, jak zamarynować marchewkę. Aby razem z gospodynią zrobić piklowane wstążki z marchewki trzeba sięgnąć po następujące składniki: marchewki, ocet ryżowy, olej sezamowy, sos sojowy, syrop klonowy i sok z dwóch pomarańczy. Słoik odstawimy do chłodu. Pikle będą gotowe już po kilkunastu godzinach. Na koniec Ewa zaprosi na pyszny świąteczny deser z dzieciństwa! Zrobi ciasteczkowe orzeszki, które wypiekało się w jej rodzinnym domu tuż przed świętami. Do tego wypieku potrzebna jest forma-patelnia do pieczenia ciasteczek w kształcie orzeszków. A w przepisie na ten wyjątkowy świąteczny deser z kremem orzechowym znajdują się: mąka, cukier puder, masło, jajka, śmietana, ocet, soda, mleko roślinne, np. sojowe, cukier trzcinowy, zmielone orzechy włoskie. Jesteście ciekawi jak przygotować poszczególne dania? Proporcje składników i szczegóły przepisów już 11 grudnia w nowym odcinku programu „Ewa gotuje\"! „Ewa gotuje\" odcinek 439- emisja w sobotę 11 grudnia o 10.10 w Polsacie oraz Polsat Go! Góralska zoproska i pierwsze pomysły na wigilijny stół! na INTERIA.TV. Ulubione odcinki programu \"Ewa gotuje\" oglądaj teraz w Polsat Go »", "url": "https://smaker.pl/ewa-gotuje-ewa-gotuje-goralska-zoproska-i-pierwsze-pomysly-na-wigilijny-stol,1903023,a,.html", "category": "małopolskie", "sub_category": "Gotowe dania i potrawy", "phrase": "Zupa zoproska"}