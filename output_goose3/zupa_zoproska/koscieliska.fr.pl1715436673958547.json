{"meta_description": "", "title": "WYKOPKI W DZIANISZU 2012", "content": "Jan III Sobieski sprowadził „go” do Polski. Nie jest piłką chociaż się go kopie, gospodyni często go kupuje, nie ma chyba osoby, której nie smakuje… O czym mowa? Oczywiście o ziemniaku, a w tym przypadku o rzepie. Tej nazwy dla najpopularniejszego warzywa w Polsce używa się w kilku miejscowościach Podhala m. in. w Dzianiszu gdzie w niedzielę 02. 09. 2012 r. obchodzono „Wykopki”.  Do niedawna były kojarzone z ciężką pracą, dziś w ramach „wykopków” ma miejsce huczna plenerowa impreza zorganizowana przez Związek Podhalan w Dzianiszu, Gminny Ośrodek Kultury Regionalnej Kościelisko i Tatrzańską Agencję Rozwoju i Promocji. Na rozpoczęcie wystąpił zespół góralski „Polaniorze” z Kościeliska dzieląc się z publicznością swoją rodzimą kulturą.  Dużą atrakcją był konkurs skierowany do gospodyń z okolicznych wsi na potrawę z rzepy. Liczył się smak, nawiązanie do tradycji oraz estetyka podania.  Zwyciężyła zupa „zoproska” ugotowana przez Janinę Zborowską z Witowa w oparciu o tradycyjną recepturę na bazie mięty, masła, oraz oczywiście ziemniaków. Drugie miejsce przypadło Zofii Zaryckiej z Dzianisza za kapustę z rzepą i piestrokami, a na trzecim znalazły się pierogi ziemniaczane z mięsem i serem przygotowane przez Katarzynę Jarząbek z Dzianisza. Cenne nagrody ufundowała firma Prymat oraz Wzajemne Towarzystwo Ubezpieczeń.  Po rozstrzygnięciu każdy z zebranych miał okazję spróbować smakowitych potraw w ramach degustacji. W tym czasie przedstawiciele lokalnych władz na czele ze starostą tatrzańskim Andrzejem Gąsienicą Makowskim, oraz wójtem Gminy Kościelisko Bohdanem Pitoniem rozpalili symboliczną watrę.  Na tegorocznej imprezie gościł zespół „Krivań Turany” ze Słowacji. W kilku układach tanecznych i scenach rodzajowych zaprezentował swój rodzimy, żywiołowy folklor z elementami tradycyjnych obrzędów min. wesela. W międzyczasie umilając wszystkim zebranym ten uroczysty dzień przygrywała kapela góralska.  Przygotowano również zabawne konkursy nawiązujące do „wykopków” a mianowicie zbieranie rzepy na czas i obieranie rzepy na czas których wyniki i uczestników przedstawiamy poniżej.  Na zakończenie zagrał zespół z Witowa „Base Rock” w skład którego wchodzi pięciu utalentowanych chłopaków którzy mieli okazję udowodnić, że muzyka jest ich pasją, co skutkowało gorącymi brawami i bisem.  Na zakończenie zgromadzeni goście świętowali „wykopki” z przygrywającym do tańca didżejem. Mamy nadzieję że uczestnicy imprezy są zadowoleni i wezmą w niej udział za rok do czego serdecznie zachęcamy.    Konkurs na potrawy z rzepy – uczestniczki:  1. Janina Zborowska – Witów – zupa zoproska z rzepą  2. Janina Zborowska – Witów – rzepa pieczona  3. Zofia Zarycka – Dzianisz – rzepa z twarogiem  4. Zofia Zarycka – Dzianisz – kapusta z rzepą i pies trokami  5. Zofia Smoleń – Dzianisz – kotlety ziemniaczane  6. Zofia Smoleń – Dzianisz – koreczki ziemniaczane  7. Czesława Klejka – Dzianisz – tarcioki  8. Czesława Klejka – Dzianisz – racuchy z rzepy z konfiturą  9. Czesława Ciężczak – Dzianisz – gołąbki z tartej rzepy  10. Czesława Ciężczak – Dzianisz – kotleciki ziemniaczane  11. Antonina Szczechowicz – Dzianisz – zupa ziemniaczana  12. Katarzyna Gruszka - Dzianisz – moskole  13. Zofia Bukowska – Dzianisz – rolada ziemniaczana ze szpinakiem  14. Zofia Bukowska – Dzianisz – rolada ziemniaczana z kapusta i pieczarkami  15. Katarzyna Jarząbek – Dzianisz – pierogi ziemniaczane z mięsem i serem    Jury konkursu:  Helena Buńda – przedstawiciel Tatrzańskiej Agencji Rozwoju Promocji i Kultury  Agnieszka Tomaszewska – Kościelisko – członek zarządu Związku Podhalan Oddział Kościelisko  Bogdan Czuj – Witów – kucharz  Ludwika Bobak – Dzianisz – kucharka  Roman Krupa – Dzianisz – przewodniczący rady gminy Kościelisko    Konkurs na zbieranie rzepy  Dziewczynki:  I. miejsce: Zofia Klejka – Dzianisz i Lucyna Słodyczka – Dzianisz  II. miejsce: Paulina Wojtanek i Karolina Bukowska  III. miejsce: Kasia Staszel i Marysia Łuszczek  IV. miejsce: Natalia Bafia i Dorota Słodyczka  Chłopcy:  I. miejsce: Dominik Kordaczka i Kacper Stosel  II. miejsce: Krupa Kamil i Wojciech Stosel  III. miejsce: Dawid Mierzwa i Daniel Ciężczak  IV. miejsce: Bartek Bzdyk i Szymek Tatar  Dorośli:  I. miejsce: Maria Kołtaś  II. miejsce: Władysław Zubek  III. miejsce: Mateusz Haś  IV. miejsce: Krzysztof Staszel  Konkurs na obieranie rzepy  Dzieci:  I. miejsce: Dorota Słodyczka  II. miejsce: Zofia Klejka  III. miejsce: Dominik Kordaczka i Kacper Stosel  Pozostali uczestnicy: Bartek Bzdyk, Szymek Tatar, Kasia Bzdyk  Dorośli:  I. miejsce: Jadwiga Pawlikowska  II. miejsce: Maria Staszel  Pozostali uczestnicy: Stanisław Pawlikowski, Krystyna Staszel, Władysław Zubek, Mateusz Haś, Kamil Tatar, Józef Pawlikowski", "url": "http://koscieliska.fr.pl/kosc_arch/2012/wykopki12/index.html", "category": "małopolskie", "sub_category": "Gotowe dania i potrawy", "phrase": "Zupa zoproska"}