{"meta_description": "", "title": "Zoproska, biedna zupa", "content": "Wpisana ostatnio na listę produktów regionalnych zupa zoproska to przykład prostego, zwyczajnego, ale bardzo smacznego jedzenia.Zoproska swoją nazwę bierze od podhalańskiej wersji słowa \"zasmażka\" - bowiem to właśnie ona jest podstawą potrawy. Do tego dochodzą grzyby, marchewka, pietruszka, cebula, kminek oraz mięta - świeża lub suszona. Do tego ziele angielskie, liście laurowe i gałąź suszonego kopru. No i oczywiście sporo wody - taką zupę gotowało się w okresie Wielkiego Postu i w Wigilię, więc gęstości nadawały jej kluski (tzw. hałuski z mąki, jajek i masła) lub ziemniaki.Kiedy czytam ten skład, w zasadzie nie różni się on wiele od tego, co znam jako typową zupę grzybową - może o tyle, że nie spotkałam się z wersją doprawianą miętą.A piszę o zupie, bo mimo że niby wiosna za oknem, to wciąż zimno. Mam nadzieję, że Wielkanoc w tym roku będzie ciepła - czy ktoś pamięta, jak było rok temu?", "url": "http://regionalia.blogspot.com/2012/03/zoproska-biedna-zupa.html", "category": "małopolskie", "sub_category": "Gotowe dania i potrawy", "phrase": "Zupa zoproska"}