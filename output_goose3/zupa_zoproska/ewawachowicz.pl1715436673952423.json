{"meta_description": "", "title": "Wiosenna zupa cytrynowa", "content": "Udka włożyć do garnka. Zalać zimną wodą (ok. 1 ½ l), posolić i doprowadzić do wrzenia. W tym czasie opalić cebulę. Gdy wywar się zagotuje zdjąć szumowiny. Dodać pokrojoną w kostkę włoszczyznę, cebulę oraz czosnek. Przykryć i ponownie zagotować. Dorzucić pokrojone łodygi selera naciowego. Wsypać ryż. Gotować pod przykryciem na małym ogniu aż ryż zmięknie. Z zupy wyłowić udka i cebulę. Mięso oddzielić od kości, pokroić na mniejsze kawałki i z powrotem wrzucić do wywaru. Do śmietany dodać żółtka. Roztrzepać. Wlać sok z cytryny. Wymieszać, zahartować gorącą zupą i przelać do garnka. Zdjąć z kuchenki, dorzucić drobno posiekany koperek i od razu podawać.", "url": "https://ewawachowicz.pl/przepisy,1,1818.html", "category": "małopolskie", "sub_category": "Gotowe dania i potrawy", "phrase": "Zupa zoproska"}