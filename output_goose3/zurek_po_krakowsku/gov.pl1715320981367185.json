{"meta_description": "Produkt wpisany na listę produktów tradycyjnych w dniu 2007-02-28\nW kategorii Gotowe dania i potrawy\nW województwie woj. małopolskim", "title": "Żurek po krakowsku - - Portal Gov.pl", "content": "Gęsty płyn o barwie kremowej, kremowoszarej, z osadem mącznym na dnie i z widocznymi otrębami. Jako ciecz przyjmuje kształt naczynia, w którym się znajduje. Barwa zewnętrzna i na przekroju jest kremowa, kremowoszara, z widocznymi otrębami. Naturalny gotowy zakwas, na bazie którego sporządza się zupy – żurek pod różnymi postaciami. Można gotować go na wędzonce lub kiełbasie i podawać z ziemniakami lub jajkiem. Jako danie postne gotuje się go na wodzie z grzybami. Można również przyrządzić z niego doskonałą zalewajkę Tradycja kiszenia żuru i sporządzania z niego smacznych zup sięga w Małopolsce XIII wieku. W ubogich rodzinach jadano go dwa, a nawet trzy razy dziennie. Spożywanie żuru kojarzy się nie tylko z zamożnością mieszkańców, z porą dnia, tygodnia, roku, ale i okresów postu przestrzeganego w religii chrześcijańskiej.", "url": "https://www.gov.pl/web/rolnictwo/zurek-po-krakowsku", "category": "małopolskie", "sub_category": "Gotowe dania i potrawy", "phrase": "Żurek po krakowsku"}