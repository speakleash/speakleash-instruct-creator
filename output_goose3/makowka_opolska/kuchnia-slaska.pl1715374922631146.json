{"meta_description": "Makówki - Sparzyć mak wrzątkiem i pozostawić na 12 godzin w wodzie. Odcedzić i drobno zemleć. Zagotować mleko, dodać masło i zmielony mak,", "title": "Makówki", "content": "Sparzyć mak wrzątkiem i pozostawić na 12 godzin w wodzie. Odcedzić i drobno zemleć. Zagotować mleko, dodać masło i zmielony mak, przegotować 10 minut na wolnym ogniu mieszając zawartość garnka. Posiekać orzechy i migdały na drobne kawałki, dodać do gotującego się mleka. W dużym naczyniu układać warstwami kawałki wysuszonych bułek każdą warstwę zalewając kolejno przygotowanym mlekiem z makiem i bakaliami. Odstawić na godzinę w chłodne miejsce. Makówki występują w licznych postaciach – wyróżnia się na przykład makówki opolskie (na bazie słodkich, mlecznych bułek) z obowiązkowym cynamonem oraz makówki cieszyńskie, w których rodzynki sypano na wierzch potrawy – dla dekoracji. Wiele też jest rodzajów ewentualnych przypraw: w zasadzie w makówkach można było znaleźć wszystko, co nazywamy bakaliami. W wielu rejonach Górnego Śląska cukier zastępowano miodem.", "url": "https://www.kuchnia-slaska.pl/przepisy/mak-wki/", "category": "opolskie", "sub_category": "Gotowe dania i potrawy", "phrase": "Makówka opolska"}