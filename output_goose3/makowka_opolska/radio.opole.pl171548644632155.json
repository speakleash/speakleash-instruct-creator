{"meta_description": "Bez niej nikt w tradycyjnej śląskiej rodzinie nie wyobraża sobie wigilijnej kolacji. Mowa o makówce, która obok zupy rybnej, kapusty, czy też karpia, obowiązkowo musi znaleźć się na stole podczas wieczerzy.", "title": "Makówka osłodzi pandemiczne niedogodności. Wigilia w tradycyjnej śląskiej rodzinie", "content": "Bez niej nikt w tradycyjnej śląskiej rodzinie nie wyobraża sobie wigilijnej kolacji. Mowa o makówce, która obok zupy rybnej, kapusty, czy też karpia, obowiązkowo musi znaleźć się na stole podczas wieczerzy. - Wiem, że są różne przepisy i w różnych rodzinach inaczej się taką makówkę przyrządza – mówi pani Bernadeta z Opola. - Moja makówka, to makówka sprzed 100 lat. Według takiego przepisu robiła ją jeszcze moja praoma. Jest to makówka na sucharkach. Mak musi być koniecznie z miodem. Nie może być z cukrem. Do tego mała ilość mleka i woda. Dzięki temu po trzech, czterech dniach ona będzie dobra i się nie będzie psuła.Smak makówki ma nieco zrekompensować w tym roku niedogodności spowodowane pandemią. Koronawirus spowodował, że przy wigilijnym stole zasiądzie mniej osób niż zazwyczaj.- Koronawirus nam wszystko zatrzymał – dodaje pani Bernadeta. – Aczkolwiek nas jest sporo i nie będzie takiej sytuacji, że na wigilię zostaniemy sami. Jesteśmy rodzicami czwórki dzieci, które w większości też mają swoje dzieci. Wigilię spędzimy z synem, z wnukami, którzy z nami mieszkają oraz z córką.Ważnym elementem świątecznej tradycji w śląskich rodzinach jest wielopokoleniowość. Do wigilijnego stołu często zasiadają nawet cztery pokolenia.", "url": "https://radio.opole.pl/100,358421,makowka-oslodzi-pandemiczne-niedogodnosci-wigili", "category": "opolskie", "sub_category": "Gotowe dania i potrawy", "phrase": "Makówka opolska"}