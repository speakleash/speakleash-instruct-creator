{"meta_description": "Mołcka, makówka śląska i siemieniotka to świąteczne podium potraw tradycyjnych, wpisanych na listę Dziedzictwa Kulinarnego Województwa Opolskiego.", "title": "Mamy opolskie świąteczne potrawy z długą tradycją. Warto zerknąć na listę dziedzictwa", "content": "Mołcka, makówka śląska i siemieniotka to świąteczne podium potraw tradycyjnych, wpisanych na listę Dziedzictwa Kulinarnego Województwa Opolskiego. To głównie słodkości, podawane na wigilijny stół, a które pochodzą ze Śląska. Na liście próżno szukać potraw kresowych, które \"przyjechały\" razem z ludźmi na Opolszczyznę.- Powodem jest problem z wypełnieniem warunków formalnych - mówi Justyna Osiecka-Sułek z urzędu marszałkowskiego.- Trzeba udokumentować to starymi przepisami i literaturą. I o wiele łatwiej jest to zrobić w przypadku śląskich przepisów, niż przepisów kresowych. Kresowiacy przybyli tu często z jedną walizką. Często ludzie byli niepiśmienni też.Przypomnijmy, mołcka to słodycz piernika, miodu i suszonych owoców, o konsystencji budyniu. Makówka to z kolei najczęściej bułka moczona w mleku z dodatkiem miodu, maku i również bakalii. Z kolei siemieniotka to wigilijna zupa ze zmielonego siemienia konopnego.", "url": "https://radio.opole.pl/100,653982,mamy-opolskie-swiateczne-potrawy-z-dluga-tradycj", "category": "opolskie", "sub_category": "Gotowe dania i potrawy", "phrase": "Makówka opolska"}