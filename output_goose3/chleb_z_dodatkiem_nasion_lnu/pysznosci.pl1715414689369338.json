{"meta_description": "Chleb keto upieczesz z dwóch składników i szczypty soli. Nie potrzebujesz do tego trudno dostępnych, drogich produktów.…", "title": "Chleb z dwóch składników, który zrobisz w kilka minut. To hit wśród osób na diecie keto i nie tylko", "content": "Chleb z dwóch składników, który zrobisz w kilka minut. To hit wśród osób na diecie keto i nie tylko Chleb z dwóch składników, który zrobisz w kilka minut. To hit wśród osób na diecie keto i nie tylko Chleb keto upieczesz z dwóch składników i szczypty soli. Nie potrzebujesz do tego trudno dostępnych, drogich produktów. To jedna z najłatwiejszych receptur na przyrządzenie puszystego pieczywa z chrupiącą skórką. Wypróbuj ten przepis. Celem diety keto (ketogenicznej) jest wprowadzenie organizmu w stan nazywany ketozą, w którym ciało spala tłuszcze jako główne źródło energii, a nie węglowodany. Na keto zaleca się więc spożywanie około 70-80 proc. kalorii z tłuszczów, 10-20 proc. kalorii z białek i około 5-10 proc. kalorii z węglowodanów. W praktyce oznacza to, że dieta ta składa się głównie z tłustych mięs, ryb, jaj, orzechów, nasion, serów, oliwy z oliwek oraz warzyw o niskiej zawartości węglowodanów, np. sałaty, brokułów, szpinaku, kalafiora czy cukinii. W diecie ketogenicznej należy unikać węglowodanów prostych, takich jak cukier, miód, syropy, słodycze, owoce, a także produktów zbożowych, czyli m.in. chleba. Nie oznacza to jednak, że chleb należy raz na zawsze wykreślić z jadłospisu. Wystarczy nieco kreatywniej podejść do receptur i znaleźć złoty środek, czyli stworzyć puszyste pieczywo o chrupiącej skórce, w składzie którego nie będzie węglowodanów prostych. Trudne? Wręcz przeciwnie. Chleb keto można upiec z mąki orzechowej, migdałowej, konopnej czy siemieniowej. Mąka migdałowa to jedna z najczęściej wykorzystywanych mąk na diecie keto. Chleb upieczony na jej bazie jest bogaty w białko i zdrowe tłuszcze, a także ma mało węglowodanów. Pieczywo z mąki kokosowej jest zaś lekkie, puszyste i ma delikatny smak kokosa. Mąka ta jest bogata w błonnik, co pomaga regulować trawienie i kontrolować poziom cukru we krwi. Mąka konopna jest wspaniałym źródłem białka, zdrowych tłuszczów i błonnika, a chleb z niej przyrządzony jest bardzo sycący i idealny dla osób, które potrzebują wzmocnienia po treningu lub długim dniu pracy. Kolejnym dobrym wyborem na diecie ketogenicznej jest mąka orzechowa. Pieczywo przyrządzone na jej bazie bogate jest w białko i zdrowe tłuszcze, a także ma intensywny orzechowy smak. Mąka siemieniowa jest z kolei zasobna w błonnik, który pomaga kontrolować poziom cukru we krwi. Chleb z mąki siemieniowej jest sycący i ma delikatny smak. Przepis na keto chleb z siemieniem lnianym. Wystarczą dwa składniki Zobacz także podobny przepis na chleb z siemienia lnianego z dodatkiem majonezu, bez mąki i zakwasu:", "url": "https://pysznosci.pl/chleb-keto-z-siemienia-lnianego-przepis,6919192396789889a", "category": "lubuskie", "sub_category": "Wyroby piekarnicze i cukiernicze", "phrase": "Chleb z dodatkiem nasion lnu"}