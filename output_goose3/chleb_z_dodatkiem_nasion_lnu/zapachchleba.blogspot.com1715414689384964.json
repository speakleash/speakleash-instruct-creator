{"meta_description": "", "title": "Chleb lniany", "content": ". Nie wiem kiedy uda mi się upiec wszystko to, co bym chciała. Nie wiem kto to zje. Wiem, że życia mi raczej nie wystarczy. Dzięki chlebowej akcji Anny Marii, trafiłam na ciekawy blog , a w nim na wiele inspirujących, chlebowych wpisów opatrzonych zachęcającymi do pieczenia zdjęciamiNie wiem kiedy uda mi się upiec wszystko to, co bym chciała. Nie wiem kto to zje. Wiem, że życia mi raczej nie wystarczy. Już wcześniej pisałam o moim uwielbieniu dla siemienia lnianego. Sypię je prawie do każdego wypiekanego przez siebie pieczywa. Ten chleb, którego recepturę właśnie znalazłam, ma siemienia bardzo dużo. Ośmiogodzinne moczenie nasion sprawia, że są miękkie, wtapiają się w miękisz chleba, a wydzielony przez nie śluz poprawia strukturę ciasta i dodaje chlebowi trwałej wilgoci, dzięki której dłużej pozostaje świeży. Ponadto moczenie nasion powoduje, że są lekkostrawne i lepiej przyswajalne przez organizm. No i zapach tego chleba jest prawdziwie lniany. Lniany jest tez kolor miękiszu. Ładny, pachnący i smaczny. Nic więcej nie potrzeba.   Przepis został zaadaptowany z książki \"Bread\" Jeffrey'a Hamelmana.  Ja zaadaptowałam go po raz drugi. Zachowałam recepturę , dodałam jednak innego rodzaju mąki żytniej. Wykonałam i upiekłam swoją metodą. Zmieszać wszystkie składniki i zostawić na 12-14 godzin w temperaturze pokojowej. Zalać nasiona wodą i zostawić na 12-14 godzin w temperaturze pokojowej. Zaczyn, namoczone nasiona, mąkę i inne składniki oprócz soli zmieszać do połączenia. Zostawić na 10 minut. Dodać sól i ewentualnie trochę wody, gdyby ciasto okazało się za twarde. Wyrabiać 5 minut. Pozostawić do wyrośnięcia na 40 minut, najlepiej w temperaturze 25 stopni. Wyrośnięte ciasto podzielić na dwa bochenki. Pozostawić je do wyrośnięcia w okrągłych koszach wysypanych mąką. Można, tak jak zrobiłam to ja, zostawić do wyrośnięcia i upiec w formach metalowych. Ciasta wystarczy na formę 30 x 11 cm i druga małą 19 x 10 cm. Piec 15 minut w temperaturze 230 stopni i 20-30 minut w temperaturze 200 stopni. Dobrze wystudzić przed jedzeniem. To chleb z przewagą mąki żytniej. Do tego więcej niż połowa tej mąki była zakwaszona. Taki ciepły chleb, chociaż kuszący, może być ciężkostrawny i powodować dolegliwości żołądkowe.", "url": "http://zapachchleba.blogspot.com/2013/04/chleb-lniany.html", "category": "lubuskie", "sub_category": "Wyroby piekarnicze i cukiernicze", "phrase": "Chleb z dodatkiem nasion lnu"}