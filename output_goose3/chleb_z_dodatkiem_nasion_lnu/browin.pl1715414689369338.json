{"meta_description": "", "title": "Chleb pszenny na drożdżach z siemieniem lnianym", "content": "Dodatki do wypieku domowego pieczywa sprawiają, że świeże pieczywo smakuje jeszcze lepiej. Siemię lniane, które proponujemy, jest jednym z najlepszych roślinnych źródeł kwasów omega – 3. Zawdzięczamy mu ochronę przed nowotworami, chorobami serca i cukrzycą. Wypiekany z siemieniem lnianym chleb to znakomita baza na kanapki i przekąski. Poznaj nasz przepis i krok po kroku, przekonaj się jak łatwo zrobić domowy bochenek. Świeże pieczywo, które posiada chrupiącą skórkę, sprężysty miękisz i zapach, jak z piekarni to z pewnością propozycja dla wszystkich, którzy tak jak my wierzą, że domowe jest lepsze! Przepis na chleb pszenny na drożdżach suszonych z dodatkiem siemienia lnianego 200 g mąki wymieszaj z 10 g drożdży, łyżeczką cukru oraz 200 ml wody. Następnie do pozostałej części mąki dodaj, sól, siemię lniane oraz pozostałe 600 ml wody. Zawartość każdej z misek wymieszaj tak, aby powstała w nich jednolita, miękka masa. Obie masy odstaw na godzinę. Po tym czasie zmieszaj je ze sobą za pomocą łyżki i odstaw w ciepłe miejsce na kolejne 30 minut. Po pół godzinie ponownie wyjmij ciasto i złóż je do środka z każdej strony. Odstaw na kolejne 30 minut w to samo miejsce, po czym wyjmij i ponownie złóż. Ciasto przy drugim składaniu powinno być bardziej elastyczne oraz powstać powinny na nim nieliczne pęcherzyki. W międzyczasie przygotuj garnek rzymski. Wymocz go w wodzie przez 15 minut, a następnie dokładnie wysmaruj jego wnętrze masłem i obsyp dokładnie mąką. W kolejnym etapie przełóż do niego ciasto. Wstaw je do letniego piekarnika na 30 minut w celu wyrośnięci ciasta. Po tym czasie garnek przykryj pokrywą, zwiększ temperaturę do 250°C i piecz przez 20 minut. Następnie zdejmij pokrywę, a temperaturę piekarnika zmniejsz do 190-200°C i pozostaw w nim chleb na kolejne 40 minut (skórka po tym czasie powinna być pięknie zarumieniona, a chleb powinien wydawać pusty, głuchy dźwięk). Chleb pszenny na drożdżach suszonych z dodatkiem siemienia lnianego jest gotowy do spożycia zaraz po ostygnięciu.", "url": "https://browin.pl/przepisnik/przepis/chleb-pszenny-na-drozdzach-z-siemieniem-lnianym", "category": "lubuskie", "sub_category": "Wyroby piekarnicze i cukiernicze", "phrase": "Chleb z dodatkiem nasion lnu"}