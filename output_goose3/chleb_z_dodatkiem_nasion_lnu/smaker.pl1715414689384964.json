{"meta_description": "Jest bardzo zdrowy, pyszny, nie zawiera mąki, nie wymaga zrobienia zaczynu, ani specjalnego pieca, to właśnie chleb zmieniający życie. W prosty sposób", "title": "Czym jest chleb zmieniający życie? Zrobisz go bez mąki!", "content": "Trudno wyobrazić sobie śniadanie bez chrupiących bułek lub kromki świeżego chleba. Coraz więcej mówi się jednak o tym, by zastępować białe pieczywo tym pełnoziarnistym. Ciekawą i bardzo zdrową opcją jest również chleb zmieniający życie. Sprawdź, co znajdziesz w jego składzie i kto powinien jeść chleb zmieniający życie? Sprawdź także: Kisiel z siemienia lnianego na ból gardła. Niezawodny, domowy sposób Pieczywo zwane chlebem zmieniającym życiem to nic innego jak wypiek na bazie ziaren, orzechów, nasion i pestek. Nie znajdziesz w nim glutenu, dlatego wpisze się on doskonale w jadłospis osób chorych na celiakię oraz tych, które po prostu unikają go w diecie. Taki chleb jest doskonałym źródłem witamin i minerałów, nie brakuje w nim także błonnika. Dlatego jedzenie go działa korzystnie na pracę układu pokarmowego. Co więcej, nie zawiera drożdży, jajek, ani zakwasu. Jak w takim razie się go robi? Do chleba zmieniającego życie najczęściej dodaje się: ziarna słonecznika, nasiona lnu, nasiona chia. Bazą tego pieczywa są również płatki owsiane, równie dobrze możesz dodać płatki jaglane oraz ryżowe. Świetnie sprawdzą się tu również twoje ulubione orzechy, np. laskowe, włoskie, pekan, migdały, a nawet pistacje. Bardzo ważnym składnikiem chleba zmieniającego życie są nasion babki płesznik, które dodaje się zamiast mąki. Dzięki nim chleb jest zwarty oraz ma odpowiednią konsystencję. Do chleba dodaje się również słodzik, np. syrop klonowy, miód, stewię, ksylitol lub erytrytol. W składzie chleba zmieniającego życie można znaleźć również olej kokosowy, masło ghee oraz sól. To jakie właściwości będzie miał chleb zmieniający życie, tak naprawdę zależy od tego jakie płatki, nasiona, pestki i orzechy do niego dodasz. Na pewno jedzenie takiego chleba wpłynie korzystnie na układ pokarmowy oraz dostarczy ci wielu wartości odżywczych. Jeśli do chleba zmieniającego dodasz nasiona słonecznika, dostarczysz sobie nienasyconych kwasów tłuszczowych, cennych aminokwasów, a także witamin A, D, tych z grupy B, a także wapnia, potasu, cynku i żelaza. Dodatkowo słonecznik zawiera fitosterole, które chronią organizm przed nowotworami. Płatki owsiane są również świetnym źródłem błonnika, witaminy C, E, witamin z grupy B, magnezu, wapnia i żelaza. Mają działanie przeciwzapalne, antynowotworowe oraz wspierające układ odpornościowy. Pomagają obniżyć poziom „złego cholesterolu” oraz regulują poziom glukozy we krwi. Płatki owsiane świetnie wpływają również na układ nerwowy, pracę mózgu, pamięć i koncentrację. Do chleba zmieniającego życie warto dorzucić również nasiona chia, są świetnym źródłem białka oraz kwasów omega-3. Nie brakuje w nich również związków mineralnych takich jak magnez, żelazo, potas i wapń. Korzystnie wpływają na pracę serca oraz działają antyoksydacyjnie, przeciwdziałając procesom starzenia oraz działając przeciwnowotworowo. Jeżeli nie masz nasion chia, do chleba możesz wsypać siemię lniane, które wykazuje bardzo podobne właściwości. Niezwykle zdrowym, aczkolwiek niepopularnym składnikiem, który znajduje się w chlebie zmieniającym życie, jest babka płesznik, doskonałe źródło błonnika pokarmowego. Świetnie działa na pracę układu pokarmowego, poprawia trawienie, oraz wspiera pracę jelit. Warto spożywać ją w momencie wystąpienia zaparć oraz biegunek. Do swojej diety powinny włączyć go również osoby, które mają zbyt wysoki poziom cholesterolu oraz cukru we krwi. Nasiona babki płesznik pomagają go obniżyć. Nie od dziś wiadomo, że orzechy są bardzo zdrowe. Znajdziesz w nich witaminę E, witaminy z grupy B, magnez, cynk, potas, mangan, jod i fosfor. Jedzenie orzechów wpływa pozytywnie na pracę układu nerwowego, krwionośnego oraz poprawia wygląd i kondycję skóry. Orzechy zawierają również sporo białka. Warto wspomnieć jednak, że chleb na bazie nasion i orzechów będzie dosyć kaloryczny, dlatego warto jeść go z umiarem. Jak zrobić chleb zmieniający życie? Przepis jest bardzo prosty, poradzi z nim sobie nawet początkujący kucharz. Do jego przygotowania będzie potrzebna prostokątna, wąska forma – keksówka. Oprócz niej koniecznie zaopatrz się w zestaw nasion, orzechów i pestek. Możesz podmieniać składniki w zależności od tego, co akurat masz w kuchni. Do miski wsyp wszystkie ziarna i nasiona, dodaj posiekane orzechy, płatki owsiane oraz sól. W drugiej misce połącz ze sobą olej kokosowy i miód. Przelej płynne składniki do suchych i dokładnie wymieszaj, dodając w międzyczasie trochę wody. Formę posmaruj olejem kokosowym i wyłóż gotową masę. Łyżką wyrównaj składniki, wierzch keksówki zawiń folią i odstaw na około trzy godziny. Piecz w 180 stopniach przez około godzinę. Chleb jest gotowy, kiedy po postukaniu w niego, wyda głuchy odgłos. Zobacz, jakie przepisy na chleb zamieścili nasi użytkownicy. Włóż do chleba gałązkę tego warzywa. Pozostanie świeży przez trzy tygodnie » Nie popełniaj tego kulinarnego błędu! Gulasz za każdym razem wyjdzie gorzki » Grill, piknik a może garden party? Sprawdź prognozę pogody i nie daj się zaskoczyć! Wypróbuj aplikację Pogoda Interia! Zainstaluj z Google Play lub App Store »", "url": "https://smaker.pl/informacje-chleb-zmieniajacy-zycie-jak-zrobic-chleb-bez-maki-ktory-bije-rekordy-popularnosci,1930737,a,.html", "category": "lubuskie", "sub_category": "Wyroby piekarnicze i cukiernicze", "phrase": "Chleb z dodatkiem nasion lnu"}