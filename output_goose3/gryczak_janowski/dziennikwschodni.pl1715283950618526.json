{"meta_description": "7 i 8 sierpnia 2021 w Parku Misztalec w Janowie Lubelskim odbędzie się Festiwal Kaszy „Gryczaki”. To jeden z najważniejszych, regionalnych festiwali smaku w Polsce, na który zjeżdżają się fani pirogów gryczanych, godziszowskich gołąbków czy pierożków z kaszą i kapustą. W tym roku na kulinarnej scenie pojawią się kresowe hreczniaki z Kocudzy Drugiej.", "title": "W weekend wielkie kulinarne święto. Warto jechać do Janowa Lubelskiego", "content": "7 i 8 sierpnia 2021 w Parku Misztalec w Janowie Lubelskim odbędzie się Festiwal Kaszy „Gryczaki”. To jeden z najważniejszych, regionalnych festiwali smaku w Polsce, na który zjeżdżają się fani pirogów gryczanych, godziszowskich gołąbków czy pierożków z kaszą i kapustą. W tym roku na kulinarnej scenie pojawią się kresowe hreczniaki z Kocudzy Drugiej. Park Misztalec, pełen drzew, stawów, rzeczek i mostów to wymarzone miejsce na plenerowy festiwal smaku. W malowniczym krajobrazie rozłożą się regionalne zagrody smaku i twórcy ludowi. Będzie Janowska Siekierezada (konkurs i pokaz drwali), pokaz iluzji i magii, także kulinarnej. Na dużej scenie wystąpią finaliści MasterChef: Joanna Studnicka zaprezentuje „Burger Show” (z kaszą), Mateusz Krajenka ugotuje zupę rybną z karpiem w roli głównej. W sobotę o 20.30 wystąpi Agnieszka Wiechnik Band, w niedzielę o 20 zespół „Dziadek”. – Muzycznie jest skromniej. Mogłem zaprosić zespół Wilki, ale wtedy miałbym przed sceną 10 tysięcy ludzi, ale ze względów obostrzeń pandemicznych to niemożliwe – mówi Łukasz Drewniak, dyrektor Janowskiego Ośrodka Kultury. Wróćmy do kulinariów. – Tu najważniejszy jest konkurs na potrawę regionalną i janowską nalewkę żurawinową. Przez lata udało nam się wypromować doskonałe potrawy regionalne z kaszy gryczanej, których nie powstydziłaby się najlepsza restauracja w Polsce – mówi Barbara Nazarewicz, dyrektor Muzeum Regionalnego w Janowie Lubelskim, pomysłodawca konkursu, rozpoznawalnego w całej Polsce. Wykonanie: zagotować litr mleka (może być mleko zsiadłe lub woda), wsypać kaszę gryczaną, osolić, pogotować około 2-3 minuty, odstawić i poczekać aż kasza wchłonie wodę. Dodać pozostałe składniki – masło, ser, śmietanę, sól, cukier, mannę. Jeśli mamy dobrą, tłustą śmietanę, wówczas dajemy mniej masła. Wszystko dokładnie wymieszać i wykładać na wysmarowaną blachę. Piec ok. 1,5-2 godziny. Wykonanie: gotującym mlekiem sparzyć jaglaną kaszę. Garnek okręcić ręcznikiem i włożyć pod pierzynkę na 8-10 godz. Następnie wyłożyć do naczynia i dodać pozostałe składniki. Dodawane masło musi być rozpuszczone, ale chłodne. Doprawić do smaku. Przełożyć na wyłożoną pergaminem blachę. Piec w gorącym piekarniku 1 do 1,5 godz. Wykonanie: kapustę drobno posiekać i ugotować do miękkości. Kaszę uparować z wodą każdą osobno. Mielone mięso poddusić na smalcu do średniej miękkości. Wszystkie składniki wymieszać, dodać jajko, sól i pieprz do smaku. Formować większe kulki i osmażyć na tłuszczu. Podawać z sosem kurkowym. Składniki: 1 kg piersi z indyka lub piersi z kurczaka, 20 dag uparowanej kaszy gryczanej, 20 dag pieczarek, 15 dag żółtego sera, 2 łyżki natki pietruszki, 2 cebule, 4-6 ząbków czosnku, 1 jajko, sól, pieprz, naturalna przyprawa „Vegeta”, dowolna przyprawa do drobiu. Do panierowania mąka, bułka tarta, 2 jaja, olej do smażenia. Wykonanie: kaszę uparować. Pierś pokroić w plastry, rozbić i natrzeć olejem i przyprawą do drobiu. Odstawić na kilka godzin do lodówki. Pieczarki i ser (osobno) zetrzeć na tarce o dużych oczkach. Cebulę pokroić w kosteczkę i zeszklić na oleju, dodać pieczarki, Vegetę i dusić, aż płyn odparuje. Przestudzić. Do kaszy dodać pieczarki, ser, sól, pieprz i wyciśnięty przez prasę czosnek, farsz powinien być pikantny. Wymieszać. Farsz nałożyć na plastry mięsa, zwinąć i spiąć szpilką do zrazów lub wykałaczkami. Panierować w mące, jajku. Obtoczyć w tartej bułce. Smażyć na głębokim, gorącym oleju roladki z obu stron na rumiano. Podawać z dowolną surówką. Składniki: 0,5 kg mielonego mięsa (drobiowe lub wieprzowe), 30 dag uparowanej kaszy gryczanej, 2 cebule, 4 duże ząbki czosnku, 6 jaj , dowolne przyprawy do mięsa pieprz, sól, kwadratowy wafel, 20 dag żółtego sera, papryka konserwowa, olej do smażenia, bułka tarta do obtaczania. Wykonanie: cebulę pokroić w kostkę i zeszklić na oleju. Wcześniej uparowaną, wystudzoną kaszę zmielić z usmażoną cebulą maszynką do mięsa, dodać mielone mięso, 3 jaja, przyprawić i dokładnie przemieszać. Wafel pokroić na 12 kawałków i zwilżyć mokrą ściereczką. Ser i paprykę pokroić w wąskie paski. Wilgotny wafel posmarować cienką warstwą masy. Na masie ułożyć paski sera i papryki. Zwinąć w roladki. Obtoczyć w roztrzepanym jajku i tartej bułce. Smażyć na dość głębokim rozgrzanym oleju. Rolada z szynki z kaszą i grzybami Wykonanie: szynkę umyć i rozciąć wzdłuż włókien, tak aby powstał duży płat, rozbić lekko tłuczkiem i nożem wyrównać brzegi. Pierś indyka lub kurczaka pokroić na długie wąskie paski, posolić dodając ziele angielskie, liść laurowy, czosnek mielony, pieprz i odłożyć na 2 godz. Grzyby umyć, namoczyć, ugotować, a wywar odstawić, zachować. Grzyby drobniutko posiekać, dodać mięso mielone, kaszę gryczaną wcześniej uparowaną na rozcieńczonym wywarze z grzybów, dodać drobno posiekaną cebulę uduszoną na maśle, jaja, pieprz, sól do smaku i dokładnie wymieszać dodając do tego kaszę manną. Płat szynki rozłożyć, posmarować rozbitym białkiem z jajka, a następnie rozsmarować nadzienie. Na nadzieniu ułożyć w odstępach ok. 2 cm od siebie paski z piersi kurczaka i przykryć nadzieniem z kaszy. Na początku rulonu ułożyć na całej długości płata obraną całą marchewkę i zawinąć w rulon, owinąć nitką obtoczyć w rozmąconym jajku i bułce tartej. Włożyć do wysmarowanej bryt- fanki i piec w piekarniku jedną godzinę w temp. 150-200 °C. Po upieczeniu można podawać z sosem grzybowym pokrojone plastry 1,5 cm grubości. Wykonanie: grzyby umyć, zalać wodą, zostawić na dwie godziny, następnie gotować około 50 min. w wodzie, w której się moczyły. Grzyby wyjąć, pokroić, cebulę posiekać i przesmażyć na maśle, wlać trochę wywaru na cebulę i gotować, dodać grzyby, śmietanę z mąką, doprawić solą, pieprzem, zagotować. Można dodać pokrojonej zielonej pietruszki Wykonanie: świeże grzyby oczyścić, opłukać pod bieżącą wodą i pokroić. Udusić pod przykryciem z pokrojoną cebulą i tłuszczem. Można, o ile potrzeba podlać 2-3 łyżkami wody. Następnie odparować. Bułkę namoczyć w mleku, odcisnąć grzyby i bułkę. Przepuścić przez maszynkę. Dodać jajko, sól, pieprz, siekaną zieleninę i starannie wy- mieszać. Nieduże kotleciki. Obtoczyć w bułeczce. Smażyć na silnym ogniu z obu stron na złoty kolor. Ułożyć na półmisku, podawać z kaszą gryczaną polaną sosem koperkowym i z surówka z warzyw. Wykonanie: kaszę ugotować na sypko. Razem z serami przekręcić przez maszynkę, wymieszać z jajami i natką. Doprawić do smaku solą i pieprzem. Uformować małe kotleciki, obtoczyć je w tartej bułce i usmażyć na oleju. Podawać z bukietem smakowitych surówek. Wykonanie: wszystkie składniki połączyć ze sobą, zagnieść ciasto. Wstawić do lodówki na okres 1 godz. Następnie formować z ciasta placuszki (lub rozwałkować i wykrawać szklanką krążki) i układać na wysmarowanej tłuszczem blaszce. Piec w temp. 180°C około 25-35 minut.", "url": "https://www.dziennikwschodni.pl/magazyn/w-weekend-wielkie-kulinarne-swieto-warto-jechac-do-janowa-lubelskiego,n,1000293408.html", "category": "lubelskie", "sub_category": "Wyroby piekarnicze i cukiernicze", "phrase": "Gryczak janowski"}