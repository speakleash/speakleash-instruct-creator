{"meta_description": "Najszybsze informacje z Lublina, regionu i kraju", "title": "Król Gryczak i Królowa Żurawina poprowadzili paradę. Barwny przemarsz rozpoczął drugi dzień Festiwalu Kaszy (zdjęcia, wideo)", "content": "Tak jak nazwa wskazuje, na wydarzeniu królują potrawy z kaszy. Nie brakuje oczywiście smakołyku z tych okolic, czyli Gryczaka Janowskiego, zwanego również kaszakiem lub pierogiem gryczanym. Ta wyglądający jak chleb z nadzieniem z farszu gryczanego potrawa, przygotowywana jest na słodko, kwaśno, z miętą, czarnymi jagodami czy też z żurawiną. A jeżeli o żurawinie mowa, to wybierana będzie również najlepsza nalewka z tych owoców. Dzisiejszy, drugi dzień wydarzenia, rozpoczęła parada kapeluszy i postaci z bajek prowadzona przez Króla Gryczaka i Królową Żurawinę, którym asystowała Olek Orkiestra. Następnie odbywały się pokazy kulinarne prowadzone przez Koło Gospodyń Wiejskich z Kocudzy II oraz Joannę Studnicką – finalistkę MasterChef. Obecnie rozpoczynają się pokazy iluzji w wykonaniu Pana Ząbka, dalej w programie będzie konkurs i pokazy drwali, zaś o godz. 20:00 swój koncert rozpocznie zespół Dziadek. Gryczakom towarzyszą pokazy ginących zawodów i kiermasz produktów regionalnych. Są też stoiska twórców ludowych, kiermasz produktów regionalnych, oraz wiele różnych smakołyków.", "url": "https://www.lublin112.pl/krol-gryczak-i-krolowa-zurawina-poprowadzili-parade-barwny-przemarsz-rozpoczal-drugi-dzien-festiwalu-kaszy-zdjecia-wideo/", "category": "lubelskie", "sub_category": "Wyroby piekarnicze i cukiernicze", "phrase": "Gryczak janowski"}