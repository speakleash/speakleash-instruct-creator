{"meta_description": "Produkt wpisany na listę produktów tradycyjnych w dniu 2019-11-27 w kategorii Miody w woj. lubelskim.", "title": "Miód akacjowo-malinowy - - Portal Gov.pl", "content": "Gęsta, lepka ciecz (patoka), która w miarę upływu czasu ulega krystalizacji i przemienia się w tzw. krupiec Miód rozlewany jest w słoiki o pojemności 315, 450 i 900 ml Kolor jasno-złocisty, jaśniejący po skrystalizowaniu do koloru prawie białego Płynna (patoka) lub po skrystalizowaniu tzw. krupiec, o drobnych kryształach Miód pszczeli cieszył się uznaniem już w czasach starożytności. Życie pszczół obserwowano z zainteresowaniem, a miód stanowił dobro gospodarcze i był ważnym elementem lecznictwa. Na terenach Polski w epoce neolitu nastąpił wzrost liczby ludności co spowodowało znaczne rozwinięcie się osadnictwa. Skupiska ludzkie miały duże zapotrzebowanie na miód, co sprzyjało rozwojowi bartnictwa. Bartnictwo stało się jedną z najważniejszych dziedzin ówczesnej gospodarki. Gmina Karczmiska położona jest w południowo-zachodniej części województwa lubelskiego, w powiecie Opole Lubelskie. Znaczna część gminy leży na granicach Kazimierskiego Parku Krajobrazowego. Obszar gminy to region typowo rolniczy. Ze względu na sprzyjające warunki, na terenie gminy funkcjonuje duża ilość pasiek. W większości są to niewielkie, przydomowe pasieki gospodarujące na tradycyjnych, drewnianych ulach. Pokaźne plantacje malin oraz znajdujące się w ich pobliżu dziko rosnące drzewa, kwitnącej w tym samym okresie robinii akacjowej dają bogatą bazę pożytkową. Sprzyja to pozyskiwaniu, wyjątkowego miodu akacjowo-malinowego, którego zdobycie w innych regionach Polski jest praktycznie nieosiągalne. Miód akacjowo-malinowy to nektarowy krupiec o delikatnym zapachu i jasno-złocistym kolorze. Miód ten jest szczególnie lubiany przez dzieci, nazywany „miodem landrynkowym”. Doskonale nadaje się do sporządzania napojów orzeźwiających i słodzenia, ma także szerokie zastosowanie w kuchni i profilaktyce odpornościowej.", "url": "https://www.gov.pl/web/rolnictwo/miod-akacjowo-malinowy", "category": "lubelskie", "sub_category": "Miody", "phrase": "Miód akacjowo-malinowy "}