{"meta_description": "Jeśli lubisz maliny to ten miód jest dla Ciebie! Posiadamy bogatą ofertę miodów malinowych. Miód malinowy na pewno przypadnie Ci do gustu! Zamów już dziś w sklepie online!", "title": "Miód malinowy – miody malinowe - miód z kwiatów malin", "content": "Domyślne Nazwa produktu od A do Z Nazwa produktu od Z do A Od najniższej ceny Od najwyższej ceny Od najnowszego produktu Miód z malin zaliczamy do produktów niszowych, których wytwarzaniem zajmuje się niewiele pasiek w Polsce. W naszej ofercie znajdziesz zarówno 100% malinowy miód, jak i miody wielokwiatowo-malinowe czy unikalne połączenie miodu malinowego z propolisem, imbirem oraz kurkumą. Wszystkie miody pochodzą z polskich pasiek i ulegają krystalizacji, co świadczy o ich naturalnym pochodzeniu. Krystalizacja jest procesem, który w żaden sposób nie wpływa na smak ani skład miodu. Jeśli szukasz słoika zawierającego wyłącznie miód malinowy, koniecznie sięgnij po produkty z pasieki Swojskie Miody, która prowadzi działalność na terenie Gór Świętokrzyskich. Wśród nich znajdują się miody z maliny leśnej, która zaczyna kwitnąć z końcem maja i zapewnia pszczołom pracę przez 3-4 tygodnie. Na zebranie nektaru pszczoły mają więc niewiele czasu, dlatego miód z malin jest uznawany za trudny w pozyskiwaniu, rzadki i unikatowy. Ta odmiana wyróżnia się charakterystycznym smakiem i zapachem zbliżonym do miodu z maliny uprawnej. Jest to miód kwaskowaty, wyrazisty i rozgrzewający, który doskonale sprawdza się jesienią i zimą, szczególnie w sezonie grypowym. Miód malinowy jest nieco mniej słodki niż inne miody polskie, a jego smak niekiedy nazywany jest wytrawnym. Jaki kolor ma miód z malin? Jego barwa jest złocista, słomkowożółta, czasem delikatnie herbaciana, a w trakcie krystalizacji staje się jasnokremowa. Pasieka Swojskie Miody produkuje też miody z maliny jesiennej, które pochodzą z drugiego kwitnienia kwiatów maliny leśnej (tzw. późnej maliny). Warto skorzystać z okazji i nabyć słoik, gdyż taki rarytas zdarza się nawet raz na kilka lat. Miód z maliny jesiennej wyróżnia się wyraźnym winnym posmakiem, który przenika się z klasycznym malinowym smakiem. Szukasz miodu z malin w nieco innym wydaniu? Ciekawą propozycją z pasieki Swojskie Miody jest miód z malin leśnych z dodatkiem propolisu, tartego imbiru i kurkumy. To świetna opcja dla miłośników nietuzinkowych kombinacji, którzy chętnie eksperymentują z nowymi smakami. Kwaskowo-słodka malina harmonijnie współgra z ostrym propolisem, orientalną kurkumą i korzennym imbirem, tworząc niezapomniane wrażenia smakowe. W naszej ofercie znajdziesz też miody wielokwiatowo-malinowe z pasieki Eko-Barć, które występują dość rzadko. To niebanalne połączenie zasmakuje przede wszystkim dzieciom i osobom, które preferują nieco słodsze miody. W smaku przypomina miód malinowy z nutą charakterystyczną dla pszczelich wyrobów wielokwiatowych. Po skrystalizowaniu ma lekko żółtą, kremową barwę. Na co jest dobry miód malinowy? Dzięki swoim właściwościom przeciwgorączkowym, rozgrzewającym i napotnym świetnie sprawdza się podczas infekcji górnych dróg oddechowych i przeziębień, a także jako element profilaktyki grypy. Mówi się, że miód malinowy ma właściwości odprężające i wzmacniające, dlatego warto go wprowadzić do swojej diety w okresach wzmożonego napięcia nerwowego czy w sezonie grypowym. Miód ten może też korzystnie wpływać na układ krwionośny, poprawiając krążenie krwi i obniżając ciśnienie. Bywa również stosowany jako wsparcie pracy układu pokarmowego i wątroby. Miód z malin zawiera cukry proste oraz liczne minerały i witaminy z grupy B. W ofercie niektórych sklepów można coraz częściej znaleźć produkty pszczele z liofilizowanymi owocami. Warto wiedzieć, że miód malinowy i miód z liofilizowaną maliną to dwa odrębne wyroby. Jak rozpoznać prawdziwy? Podczas gdy ten pierwszy produkowany jest z nektaru maliny leśnej, ten drugi to po prostu miód wielokwiatowy z dodatkiem malin poddanych liofilizacji. Proces ten polega na usuwaniu wody z zamrożonych owoców, dzięki czemu zachowują one swoje właściwości, smak i aromat. W przeciwieństwie do miodów malinowych, które wytwarza się z pozyskanego przez pszczoły nektaru kwiatowego, produkty z liofilizowaną maliną zawierają owoce. Dzięki wykorzystaniu malin miody liofilizowane wyróżniają się intensywnie różową barwą, natomiast te produkowane z nektaru są złociste lub słomkowożółte. Gdzie kupić prawdziwy miód malinowy? Jeśli zależy Ci na 100% miodzie nektarowym, bez dodatku liofilizowanych owoców, wybierz produkty pszczele z oferty Świata Miodów. Miód malinowy jest też zazwyczaj droższy niż ten z owocami liofilizowanymi, a jego cena wynika z krótkiego kwitnienia roślin i ograniczonej dostępności. Malinowy miód jest nieco bardziej kwaskowaty niż inne wyroby pszczele, dlatego polecamy go szczególnie miłośnikom mniej słodkich miodów. Przyjemny, delikatny zapach i smak z wyczuwalną malinową nutą wzbogaci każdy deser i podkręci smak lodów, jogurtu, smoothie, musli czy owsianki. Miód z malin możesz śmiało zajadać również z naleśnikami, racuchami i tostami lub stosować zamiast cukru do herbaty. Świetnie sprawdza się też jako składnik syropów i nalewek owocowych.", "url": "https://www.swiatmiodow.pl/miod-malinowy", "category": "lubelskie", "sub_category": "Miody", "phrase": "Miód akacjowo-malinowy "}