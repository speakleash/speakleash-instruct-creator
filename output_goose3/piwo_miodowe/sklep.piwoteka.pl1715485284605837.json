{"meta_description": "Kup online piwo Piwo na Miodzie Gryczanym z browaru Maufaktura Piwna. sklep.piwoteka.pl to miejsce gdzie kupisz najlepsze polskie i zagraniczne piwa kraftowe. Mamy w ofercie topowe polskie browary: Piwoteka, Pinta, Trzech Kumpli, Funky Fluid i wiele innyc", "title": "Piwo na Miodzie Gryczanym - Znamy się na piwie!", "content": "Piwo na miodzie gryczanym zawdzięcza główne nuty smakowe ciemnemu słodowi jęczmiennemu, a także dodatkowi tytułowego miodu gryczanego. Piwo jest niefiltrowane i zawiera naturalny osad z drożdży. Zawartość alkoholu 5,2%. Warto je pić niezbyt mocno schłodzone. Słodkie, ciemnosłodowe i miodowe nuty są wówczas znacznie lepiej wyczuwalne. Ciemny miodowy lager – słodki i odrobinę mroczny! Warzony z dodatkiem miodu gryczanego, który nadaje piwu przyjemną słodycz. Piwo na miodzie gryczanym zasmakuje miłośnikom słodkich, ciemnych piw miodowych. Piwo miodowe to odmiana piwa specjalnego, powstałego przez dodanie miodu do brzeczki piwnej przed lub w trakcie fermentacji. Częściej jednak jest to lager (jasne piwo dolnej fermentacji) do którego dodaje się miodu już po procesie fermentacji. Jabłonowo to rodzinny podwarszawski browar powstały na początku lat 90-tych XXw. Przez wiele lat skupiał się na warzeniu mocnych, mało finezyjnych lagerów, wykorzystując mało poppularne w owym czasie linie rozlewnicze - puszek i butelek PET. W ostatnich latach browar zdecydował się na stworzenie alternatywnej marki - Manufaktura Piwna - gdzie prym wiodą m.in. Piwo na Miodzie Gryczanym lub Piwo na Miodzie Wielokwiatowym z Imbirem. Niebanalnym czynnikiem stale motywującym założycieli Browaru do rozwoju była rodzinna tradycja piwowarska – przodkowie właścicieli, Roch i Jakub Zawadzcy w XIX wieku posiadali znane browary na Warszawskim Powiślu!", "url": "https://sklep.piwoteka.pl/piwo-na-miodzie-gryczanym", "category": "opolskie", "sub_category": "Napoje (alkoholowe i bezalkoholowe)", "phrase": "Piwo miodowe"}