{"meta_description": "Piwo warzone tradycyjną metodą dolnej fermentacji, Naturalny miód nadaje piwu lekki opal oraz niepowtarzalny smak", "title": "Jurajskie Miodowe", "content": "Browar na Jurze to rodzinna firma położona w sercu Jury Krakowsko-Częstochowskiej, w której od 1997 roku pracuje już drugie pokolenie rodziny Piątków. Jedynym z podstawowych powodów wybrania tego miejsca była studnia głębinowa o głębokości 125 metrów. To z niej czerpiemy źródlaną wodę pochodzącą z podziemnych formacji wapienia muszlowego o idealnych  proporcjach wapnia do magnezu. Piwna rewolucja w naszym browarze zaczęła się od pierwszego piwa górnej fermentacji, a było nim Jurajskie Bursztynowe- uwarzone w 2007 roku, które produkujemy i z powodzeniem sprzedajemy do dzisiaj. Obecnie warzymy piwa dolnej i górnej fermentacji, piwa bezalkoholowe oraz kwaśne. Tworzenie nowych piw to wspólna pasja i wzajemna inspiracja. Szukamy nowych smaków- cały czas eksperymentujemy stosując coraz to nowe słody, chmiele, drożdże, sięgamy po zioła, przyprawy, owoce i warzywa. Czasami godzinami spieramy się co ma dominować w danym piwie, jakie połączenia smaków i aromatów nadadzą piwu wyjątkowy i niepowtarzalny charakter. Emocje w naszej firmie to atut, to one pchają nas do działania a w konsekwencji tworzenia czegoś zupełnie wyjątkowego.", "url": "https://malawinnica.pl/produkt/jurajskie-miodowe/", "category": "opolskie", "sub_category": "Napoje (alkoholowe i bezalkoholowe)", "phrase": "Piwo miodowe"}