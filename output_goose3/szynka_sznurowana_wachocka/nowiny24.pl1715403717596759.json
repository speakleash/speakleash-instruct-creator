{"meta_description": "Szynka pieczona w chlebie, szynka indycza, a może świąteczna szynka kujawska z kością zagości na twoim stole? Zaglądamy na ministerialną listę produktów tradycyjnych, by zachęcić do poznania regionalnych wędlin, tym razem szynek od lokalnych producentów.", "title": "Tych 9 regionalnych szynek z zakątków Polski prawdopodobnie nigdy nie jedliście. Odkrywamy lokalne rarytasy", "content": "Dawniej szynka na stole pojawiała się głównie podczas świąt. Na Wielkanoc albo przed Bożym Narodzeniem wciąż popularne jest przygotowywanie własnych wędlin. Szynka pieczona w chlebie, szynka indycza, a może świąteczna szynka kujawska z kością zagości na twoim stole? Zaglądamy na ministerialną listę produktów tradycyjnych, by zachęcić do poznania regionalnych wędlin, tym razem szynek od lokalnych producentów. Tradycyjne, lokalne wędliny najczęściej bazowały na mięsie od świń własnego chowu. Wędzone lub pieczone w gospodarstwie były przysmakiem na święta i większe uroczystości rodzinne. Dzięki przepisom przekazywanym z pokolenia na pokolenie wiele receptur przetrwało do dziś, a wyroby trafiły na Listę Produktów Tradycyjnych, którą prowadzi Ministerstwo Rolnictwa i Rozwoju Wsi. Zaczynamy od województwa dolnośląskiego. Szynka pieczona z Karkonoszy na LPT jest od czerwca 2019 r., podawano ją okazjonalnie, jak generalnie mięso na dawnej wsi. Do produkcji szynki we wsi Proszówka przygotowywano się na kilka tygodni przed daną uroczystością. Z wpisu na listę produktów tradycyjnych wynika, że wycinano dolną zrazową z niewielkim przyrostem okrywy tłuszczowej, którą formowano na kształt szynki. Mięso pozostawiano w solance na około 10 dni, aby odpowiednio skruszało i przeszło aromatem przypraw. Następnie szynka wykładana była na blachę i piekła się około 2 godzin w temperaturze 120ºC. Świąteczna szynka kujawska z kością, na LPT widnieje od czerwca 2009 r., a jak sama nazwa wskazuje, była to wędlina na specjalne okazje. Przygotowywano ją na Wielkanoc, inne wielkie święta i rodzinne wydarzenia, np. wesela. Opis z LPT wskazuje, że całą szynkę o zwartym miąższu, przerośniętą często warstwami tłuszczu, pekluje się w solance tylko z soli kuchennej, a następnie gotuje i zapieka, dzięki czemu otrzymuje ona słony smak z wyczuwalnym aromatem goździkowo-laurowym. Dawniej szynkę opiekano w piecu chlebowym, dzisiaj takich jest już niewiele, a szynkę opieka się w piekarniku. Proces peklowania z dodatkiem przypraw i ziół trwał do 2 tygodni, potem następuje wieloetapowy proces wędzenia, a końcowy etap to parzenie szynki w temperaturze 70-80°C. Przeczytaj też: Polacy jedzą mięso nawet sześć razy w tygodniu. Jakie mięso wybieramy najczęściej? Weganizm i wegetarianizm wciąż mało popularne Należy podkreślić, że proces produkcji szynki domowej roztoczańskiej jest prosty, ale zarazem czasochłonny z uwagi na długie leżakowanie w solance ziołowej. Szynka ma zapach charakterystyczny dla mięsa wędzonego drzewem olchowym. Szynki na polskiej wsi najczęściej powstawały z wieprzowiny, są jednak wyjątki. Szynka indycza na LPT jest od listopada 2018 r. Nieprzypadkowo taka wędlina powstawała w województwie lubuskim. Tu w 1986 roku powstało drugie (po okolicach Olsztyna) zagłębie hodowli drobiu w kraju, głównie indyka. Ta szynka ma ciekawą formę, ponieważ jest opleciona ciastem, czyli mamy kształt klastycznego chleba żytniego, który kryje w sobie mięso. Na LPT od listopada 2011 r. Masa szynki w chlebie waha się od 4 do 6 kg. Sama szynka od 1,2 do 2 kg.", "url": "https://nowiny24.pl/tych-9-regionalnych-szynek-z-zakatkow-polski-prawdopodobnie-nigdy-nie-jedliscie-odkrywamy-lokalne-rarytasy/ar/c8-17392449", "category": "świętokrzyskie", "sub_category": "Mięso świeże oraz produkty mięsne", "phrase": "Szynka sznurowana wąchocka"}