{"meta_description": "Kuchnia: Świat kuchni – przepyszne ciasta, niezwykłe torty i desery, sałatki, kuchnie świata. Odkrywaj, kolekcjonuj i smakuj.", "title": "Miodówka cytrynowa Składniki 1/2 litra płynnego miodu…", "content": "Miodówka cytrynowa    Składniki  1/2 litra płynnego miodu (dałam wielokwiatowy)  1/2 litra soku z cytryn  1/2 litra spirytusu    Cytryny dokładnie myjemy i sparzamy gorącą wodą. Chwilę rolujemy po sole, żeby puściły więcej soku, kroimy na połówki i wyciskamy z nich sok. Przecedzamy przez tetrową szmatkę, żeby pozbyć się całego miąższu.     Miód, którego używamy musi być płynny. Jeżeli się scukrzy, wystarczy włożyć słoik z miodem do garnka z wodą i delikatnie podgrzewać, aż miód się rozpuści.   Do miodu dodajemy sok z cytryn i łączymy ze sobą. Na samym końcu dodajemy spirytus i dokładnie mieszamy. Przelewamy do butelek, zakręcamy odstawiamy przynajmniej na 3-4 tygodnie, optymalnie na 3 miesiące. Przechowujemy w ciemnej szafce.    Nasza nalewka może się na początku pienić, przestanie po kilku dniach. Miodówkę przez pierwszy tydzień codziennie mieszamy, później wystarczy to robić raz na tydzień. Pierwszego dnia miodówka ma słomkowy kolor, który ciemnieje niemal z każdym dniem aż do ładnego miodowego odcienia.", "url": "https://stylowi.pl/32681928", "category": "podkarpackie", "sub_category": "Napoje (alkoholowe i bezalkoholowe)", "phrase": "Miodówka cytrynowa"}