{"meta_description": "", "title": "Miodówka - nalewka pełna smaku. Jakie ma właściwości i jak ją zrobić?", "content": "Miodówka na spirytusie ma wyrazisty, słodki miodowy smak i jest jedną z tych nalewek, które pija się dla przyjemności, niekoniecznie w celach zdrowotnych. Przyrządzona z dodatkiem cynamonu lub cytryny to prawdziwy rarytas! Bardzo łatwo ją przygotować samodzielnie. Mamy dla Was dwa sposoby na zrobienie miodówki: jeden dla niecierpliwych i jeden dla zwolenników spożywania trunków po odpowiednim czasie. Miodówka, nalewka z miodu – jak ją zrobić samodzielnie? Sprawdźcie przepisy! Aromatyczna i słodka miodówka wykazuje również działanie prozdrowotne. Jest nie tylko rozgrzewająca i odkażająca, ale pomaga na ból gardła i wzmacnia odporność w okresie przeziębień i grypy. Niektórzy stosują ją także podczas dolegliwości trawiennych. Sam miód w końcu jest bardzo zdrowym produktem! Jednak przy sporządzaniu tej nalewki należy pamiętać, że traci on swoje właściwości lecznicze po podgrzaniu do ponad 40*C. Miodówka zatem musi być przygotowana z płynnego miodu lub rozpuszczonego w niewielkiej ilości wody. Płynny miód mieszamy z sokiem z cytryn. Następnie zalewamy spirytusem, dokładnie mieszamy i przelewamy do butelek i odstawiamy w chłodne miejsce. Przez pierwszy tydzień codziennie mieszamy, wstrząsając butelką. Po 3-4 tygodniach filtrujemy nalewkę, używając gazy i ponownie odstawiamy w ciemne, chłodne miejsce. Po miesiącu powinna być gotowa do spożycia, ale im dłużej poczekamy, tym lepsza będzie. Błyskawiczna miodówka z cynamonem i goździkami – sposób przygotowania W garnku umieszczamy miód, wrzucamy kawałki kory cynamonu oraz goździki. Wlewamy wodę i podgrzewając na niewielkim ogniu, mieszamy, aby wszystkie składniki dobrze się połączyły. Odstawiamy syrop do wystudzenia. Przestudzony syrop przelewamy przez gęste sitko i mieszamy ze spirytusem. Trunek rozlewamy do butelek i wstawiamy na 24-48 godzin w chłodne i ciemne miejsce. Po tym czasie nalewka jest gotowa do spożycia. 1. Gdy podgrzewasz miód, by połączyć go z sokiem cytrynowym, rób to na najmniejszym płomieniu, starając się nie osiągać zbyt dużej temperatury, by zachować jak najwięcej właściwości miodu. 2. Pamiętaj, że rodzaj miodu ma duże znaczenie dla jego smaku! Do nalewki wybierz taki miód, który najbardziej smakuje Ci bez dodatków. 3. Dodaj do nalewki przyprawy według własnego uznania. Może zamiast soku z cytryny użyjesz soku z limonki? Dobrym pomysłem jest też wykorzystanie korzenia imbiru, ziaren jałowca, kawy lub szczypty kardamonu czy chilli.", "url": "https://haps.pl/Haps/7,167251,25813327,miodowka-nalewka-pelna-smaku-jakie-ma-wlasciwosci-i-jak-ja.html", "category": "podkarpackie", "sub_category": "Napoje (alkoholowe i bezalkoholowe)", "phrase": "Miodówka cytrynowa"}