{"meta_description": "Bardzo aromatyczna nalewka z kwiatów lipy na miodzie lipowym", "title": "Lipówka podlaska. Nalewka na kwiatach lipy", "content": "Nie nastawiłeś wcześniej miodu z alkoholem? Nie szkodzi! Tak też zrobiłam i z dala od miejskiego zgiełku nazbierałam złotych, lipowych kwiatów. Część ususzyłam na zimową, rozgrzewającą herbatkę, którą zawsze bardzo lubiłam, a część trafiło do nalewki . Już wczesną wiosną zaczęłam ją przygotowywać rozpuszczając lipowy miód w alkoholu.czas przygotowania: kilka miesięcyMniej więcej w marcu słoik z miodem lipowym wstawiłam do ciepłej wody żeby miód nieco się rozpuścił i nabrał płynności. Przelałam go do dużego słoja i wymieszałam z dobrze ciepłą wodą. Dolałam też wódkę i spirytus. Słój szczelnie zamknęłam i odstawiłam w ciemne miejsce aż do czasu kwitnienia lipy czyli do czerwca. Na początku do kilka dni potrząsałam słojem energicznie żeby miód dobrze rozpuścił się w alkoholu.Kiedy lipy zaczęły kwitnąć nazbierałam pachnących kwiatów. Robiłam to w pogodne przedpołudnie, w suchy dzień. W domu kwiaty dokładnie przebrałam i oberwałam łodyżki. Same kwiatki odmierzyłam szklanką, lekko je w niej ubijając. Do nalewki zużyłam 3 czubate szklanki. Kwiaty wsypałam do przyszykowanego wcześniej miodowego nastawu. Dodałam też skórkę otartą z dokładnie wyszorowanej i sparzonej cytryny - samą żółtą, wierzchnią część.Słój ponownie szczelnie zamknęłam i odstawiłam w ciemne miejsce na 2 tygodnie. Co kilka dni wstrząsałam słojem. Po tym czasie zlałam nalewkę, odcisnęłam dobrze kwiaty i przefiltrowałam płyn. Odstawiłam na 2-3 tygodnie żeby nalewka się sklarowała. Zlałam ostrożnie filtrując ponownie mętną część zebraną na dole naczynia. Rozlałam do butelek i odstawiłam w ciemne miejsce na ok. pół roku.Jeśli nie zrobiłeś mieszanki z miodu, wody i alkoholu wcześniej to nalewkę lipową też możesz zrobić. Teraz rozpuść miód w wodzie i dolej alkohol. Dosyp kwiaty i postępuj dalej tak jak napisałam w przepisie. Tak zrobiona nalewka też się będzie smaczna. Pierwsza metoda daje lepsze efekty, ale nie jest jedynym sposobem.", "url": "https://smacznapyza.blogspot.com/2016/06/najlepsza-nalewka-lipowa-lipowka-podlaska.html", "category": "pomorskie", "sub_category": "Napoje (alkoholowe i bezalkoholowe)", "phrase": "Nalewka na miodzie lipowym"}