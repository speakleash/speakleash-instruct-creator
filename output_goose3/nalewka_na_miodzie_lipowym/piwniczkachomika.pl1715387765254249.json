{"meta_description": "Pyszna cytrynówka, czyli nalewka cytrynowa na spirytusie i miodzie. Sprawdź jak ją zrobić i zobacz film ze sprawdzonym przepisem.", "title": "Cytrynówka, czyli nalewka cytrynowa na miodzie", "content": "Cytrynówka to jedna z bardziej popularnych nalewek. Jest orzeźwiająca i aromatyczna. Nalewka cytrynowa zasmakuje nie tylko miłośnikom odświeżających połączeń smakowych, ale także osobom lubiącym nutkę słodkości w domowych trunkach. Warto zauważyć też, że cytrynówka posiada wiele właściwości zdrowotnych,a spożywana w małych ilościach pozwoli nam zażegnać przeziębienie i złe samopoczucie. Nalewka cytrynowa jest bardzo prosta w przygotowaniu. Można ją degustować już po upływie 7 dni. Dla wielbicieli bardziej wyrazistego smaku zalecamy leżakowanie cytrynówki przez kilka tygodni. Na samym początku parzymy cytryny, a potem osuszamy. Możemy je także pomasować, aby dały jak najwięcej soku. Następnie ścieramy skórkę na tarce o małych oczkach. Trzeba zrobić to tak, aby zetrzeć tylko żółtą część skóry. Biała część ma gorzkawy smak i lepiej, żeby nie użyczyła go naszej nalewce. Startą skórkę wrzucamy do słoja i zalewamy spirytusem. Taki nalew odstawiamy na noc. Cytryny kroimy na pół i wyciskamy sok, a w następnej kolejności wlewamy go do garnka. Sok łączymy z wodą, cukrem i miodem. Podgrzewamy aż cukier i miód się całkowicie rozpuszczą. Płyn po ostudzeniu przecedzamy przez sitko do słoja wielofunkcyjnego. Następnego dnia przecedzamy spirytus, usuwając skórkę cytryny i łączymy go z płynem z soku cytryn. Dokładnie mieszamy i pozostawiamy w słoju na 7 dni przechowując go w chłodnym miejscu, najlepiej w lodówce. Po siedmiu dniach filtrujemy nalewkę przez sitko z gazą i rozlewamy do butelek. Z tej ilości składników otrzymaliśmy ponad 4 litry pysznej nalewki. Pamiętaj, aby podawać ją wychłodzoną. Sprawdź także inne nasze przepisy na cytrynówkę: nalewka chilli-cytrynowa, nalewka cytrynowo-imbirowa.", "url": "https://piwniczkachomika.pl/cytrynowka-na-miodzie/", "category": "pomorskie", "sub_category": "Napoje (alkoholowe i bezalkoholowe)", "phrase": "Nalewka na miodzie lipowym"}