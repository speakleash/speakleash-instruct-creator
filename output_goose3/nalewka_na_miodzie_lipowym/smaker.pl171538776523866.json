{"meta_description": "Kieliszek domowej nalewki to skuteczny sposób na wsparcie odporności. Szczególnie w chłodnym i deszczowym sezonie jesienno-zimowym. Powszechnie znane", "title": "Ta nalewka jest świetna na odporność! Zrobisz ją z miodu", "content": "Nalewka na miodzie, czyli tak zwana miodówka, to doskonały dodatek do herbat. Oczywiście możecie pić ją także samą. Dzisiaj opowiemy wam trochę o właściwościach nalewki na miodzie, koniecznych proporcjach oraz miodach, z których możecie ją przygotować.  Sprawdź także: Jak zrobić miodówkę? Przepis ze Smaker.pl Jak działa nalewka na miodzie? Właściwości tego napoju nie powinny być niczym zaskakującym dla osób, które cenią sobie działanie samego miodu. Znany jest on przecież ze zwalczania bakterii i wirusów, nawilżania gardła czy też uspokajania organizmu. Nic więc dziwnego, że nalewka na miodzie, sama w sobie, także posiada tego typu właściwości. Doskonałym pomysłem jest zatem wypijanie jej w niewielkich ilościach w okresach, gdy ryzyko zachorowania jest największe. Ze względu na działanie bakteriobójcze i przeciwwirusowe możecie dodać ją do herbaty także wtedy, gdy już jesteście chorzy. Oczywiście, jeśli w miodówce znajdują się także inne składniki, takie jak imbir czy goździki, będzie ona działać jeszcze lepiej. Warto jednak pamiętać, że podczas przeziębień nie zaleca się spożywania alkoholu, zwłaszcza w większych ilościach, gdyż może on wychładzać organizm. Jeśli dodacie odrobinę miodówki do gorącego napoju, nie powinno wam to zaszkodzić. Miodówka działa uspokajająco, a zatem może pomagać w zasypianiu. Co więcej, miodówka wspiera prawidłowe działanie układu krwionośnego oraz reguluje ciśnienie krwi. Polecana jest osobom, które chorują na nadciśnienie. Działa również korzystnie na układ pokarmowy, poprawia trawienie, wzmaga wydzielanie kwasu solnego w żołądku i soku trzustkowego, a także ma działanie żółciotwórcze. Wiecie już, jak działa na nas nalewka na miodzie. Kiedy robić ją w domach, by mieć pewność, że będzie nie tylko smaczna, ale także pełna drogocennych właściwości? Jeśli macie zaufanego dostawcę miodu, który nie dodaje niczego do swoich produktów, nie musicie czekać na odpowiedni moment. Miodówkę można robić przez cały rok. Pamiętajcie jednak, że nalewka musi odstać kilka tygodni, by była naprawdę pyszna. Dlatego zróbcie ją na dwa miesiące przed okresem jesiennym czy też wiosennym, jeśli chcecie przygotować się na przeziębienia. Za chwilę zdradzimy wam kilka metod na to, jak powinna być zrobiona dobra nalewka na miodzie. Jak przechowywać gotowy już trunek? Nie potrzebuje on specjalnych warunków, jednak warto pamiętać o tym, że nalewki najlepiej czują się w szczelnie zakręcanych butelkach szklanych. Ze względu na obecność spirytusu lub wódki, a także samego miodu, nalewka jest doskonale zakonserwowana i nic jej nie grozi. Możecie trzymać ją w lodówce bądź na półce w salonie – jak wam wygodniej. Warto jednak zadbać o to, by znajdowała się ona w zacienionym miejscu, bez dostępu do promieni słonecznych. Nalewka może stać w domu dobre kilka lat, zanim ją wypijecie. Musi być jednak szczelnie zamknięta. Po otwarciu nalewki można przechowywać w lodówce około ośmiu miesięcy. Prawdopodobnie i tak poradzicie sobie z nią dużo szybciej, gdy tylko ją posmakujecie. Idealnie przygotowana nalewka na miodzie? Przepis musi uwzględniać oczywiście dobrej jakości miód. Powinien on być płynny, by doskonale rozpuścił się w spirytusie. Istnieją różne wersje miodówki, dlatego postaramy się napisać co nieco o każdej z nich. Jaka powinna być idealna nalewka na miodzie? Proporcje są tu jasne – wystarczy litr miodu na litr spirytusu bądź wódki, czy też mieszanki obu alkoholi. Nalewka na miodzie spadziowym z pewnością zachwyci was nie tylko smakiem, ale także wartościami odżywczymi. Zawiera magnez, wapń, fosfor, potas i cynę. Oczywiście charakteryzuje się również właściwościami przeciwbakteryjnymi. Sam miód spadziowy zmniejsza napięcie nerwowe i pomaga w przemianie materii. Jego smak jest wyrazisty, intensywny – wyczuć można w nim nuty żywiczne. Dlatego nalewka z miodu spadziowego będzie charakteryzować się bogatym kolorem i smakiem. Jak ją zrobić? Przyda się wam litr dobrej jakości miodu spadziowego, litr spirytusu, a także pół litra soku z cytryny. Nalewka na miodzie i cytrynie to jedna z najczęstszych wersji. Najpierw zmieszajcie miód z sokiem z cytryny, a następnie całość w dużym słoiku zalejcie spirytusem i zmieszajcie. Możecie zamknąć słój i wstrząsać nim. Pierwszy tydzień jest najistotniejszy, dlatego codziennie mieszajcie energicznie nalewkę. Po czterech tygodniach jest ona gotowa do przefiltrowania i oczywiście do picia. Nalewka na miodzie gryczanym także będzie charakteryzować się ciemniejszą barwą oraz bardzo wyrazistym smakiem. To jeden z najciemniejszych miodów dostępnych na rynku – jego barwa jest prawie czarna. Miód gryczany w smaku jest nie tylko słodki, ale również cierpki, a nawet ostry, dlatego nalewka z niego może przypaść do gustu zwłaszcza osobom, które cenią sobie wytrawne alkohole. Uważany jest on także za jeden z najbardziej wartościowych miodów. Oprócz minerałów i soli mineralnych, podkreśla się też jego wpływ na naczynia krwionośne. Dzięki rutynie ma on właściwości uszczelniające naczynia krwionośne. Nalewkę zrobisz dokładnie tak samo, jak poprzednią. Jeśli chcesz, możesz dodać do niej starty korzeń imbiru – będzie doskonale pasować do miodu gryczanego. Nalewka na miodzie i imbirze to idealne lekarstwo na wszelkie choroby. Nalewka na miodzie wielokwiatowym to najczęstszy wybór osób, które pragną przygotować tego rodzaju nalewkę. Miód wielokwiatowy jest bowiem jednym z najtańszych i najłatwiej dostępnych. Jeśli więc robicie miodówkę po raz pierwszy, koniecznie wykorzystajcie do tego miód wielokwiatowy. Nalewka na miodzie i spirytusie w takim wykonaniu będzie równie pyszna, co inne. Nalewka na miodzie lipowym to dobry wybór na przeziębienie. Ze względu na zawartość olejków eterycznych, miód lipowy działa napotnie, obniża gorączkę i działa wykrztuśnie. Miód lipowy często występuje w formie zbrylonej, nie jest płynny. Jeśli będziecie mieli akurat taki miód, zanurzcie go na jakiś czas w ciepłej wodzie – nie gorącej. Powinien szybko zmienić postać na bardziej płynną. Nalewka na miodzie lawendowym to rzadkość, gdyż te miody są bardzo drogie. Zakupienie litra miodu do nalewki mogłoby kosztować dużo ponad 100 złotych, dlatego nie każdy się na to decyduje. Warto jednak powiedzieć, że miodówka lawendowa ma niepowtarzalny smak i aromat kwiatów lawendy. Jest naprawdę pyszna. Nalewka na miodzie jest warta grzechu. Pomimo tego, że nie jest zbyt dietetyczna i zawiera alkohol, to w rozsądnych ilościach warto czasami sobie na nią pozwolić. Jakie właściwości ma wywar z łupin cebuli? » Grill, piknik a może garden party? Sprawdź prognozę pogody i nie daj się zaskoczyć! Wypróbuj aplikację Pogoda Interia! Zainstaluj z Google Play lub App Store »", "url": "https://smaker.pl/informacje-wzmacnia-odpornosc-pomaga-przy-nadcisnieniu-i-zatruciu-pokarmowym-ja-przygotowac-miodowke,1905407,a,.html", "category": "pomorskie", "sub_category": "Napoje (alkoholowe i bezalkoholowe)", "phrase": "Nalewka na miodzie lipowym"}