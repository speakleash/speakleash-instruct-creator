{"meta_description": "Przepis na prostą a jakże smakowitą nalewkę z miodu nawłociowego.", "title": "Złoty maliniak na miodzie nawłociowym", "content": " • Do słoja dolewamy około 1,2 litra alkoholu – jeśli nie wiecie w jaki sposób rozrobić spirytus z wodą to skorzystajcie z prostej aplikacji na Androida pod nazwą Kalkulator Mocy Alkoholu • Słój odstawiamy w ciepłe, ale ciemne miejsce na okres 3 tygodni, co kilka dni lekko nim poruszając. • Po tym czasie zlewamy nalewkę do drugiego naczynia – najlepiej przy użyciu lnianej ściereczki jako filtra (lub pieluchy tetrowej ). • Miód nawłociowy w ilości 200 ml (może być więcej jeśli gustujemy w słodkich nalewkach) łączymy z maceratem malinowym. Jeśli miód się skrystalizował należy go podgrzać w garnku z kąpielą wodną – my akurat użyliśmy miodu świeżo zebranego, który otrzymaliśmy od naszego Kolegi z Forum • Całość mieszamy aż do całkowitego rozpuszczania miodu i odstawiamy w chłodniejsze miejsce na 2 miesiące. Po tym czasie nalewkę filtrujemy przy użyciu sączków filtracyjnych (pamiętajmy, aby je zwilżyć wodą przed użyciem), rozlewamy do ozdobnych butelek na nalewki i już możemy degustować! To doskonała nalewka na jesienne i zimowe dni.  Pyszne polskie maliny w połączeniu z miodem nawłociowym, który ma właściwości antyseptyczne i żółciopędne, wzmacnia organizm i polecany jest w leczeniu infekcji gardła, dróg żółciowych, stawów, prostaty oraz nerek. Doskonała jako dodatek do rozgrzewającej herbaty.", "url": "https://alkohole-domowe.com/miod-pitny/przepisy-na-miod-pitny/zloty-maliniak-na-miodzie-nawlociowym.html", "category": "pomorskie", "sub_category": "Napoje (alkoholowe i bezalkoholowe)", "phrase": "Nalewka na miodzie lipowym"}