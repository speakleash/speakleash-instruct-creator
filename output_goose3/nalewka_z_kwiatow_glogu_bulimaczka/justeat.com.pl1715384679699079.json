{"meta_description": "Składniki: 1 kg owoców głogu po przebraniu, umyciu i osuszeniu 0,5 kg cukru trzcinowego 0,5 l samogonu ze śliwki 60% 0,3 l whisky 40% szklanka wody źródlanej Przepis: Późno jesienią, przed pierwszymi przymrozkami zbieramy owoce głogu. Najlepiej w miejsca oddalonych od ruchu samochodowego i zakładów przemysłowych. Z zebranych owoców usuwamy te uschnięte, listki oraz gałązki. Owoce", "title": "Nalewka Głogówka „Jaggery”. - JUST EAT", "content": " • Późno jesienią, przed pierwszymi przymrozkami zbieramy owoce głogu. Najlepiej w miejsca oddalonych od ruchu samochodowego i zakładów przemysłowych. • Z zebranych owoców usuwamy te uschnięte, listki oraz gałązki. Owoce myjemy. Następnie delikatnie wycieramy. • Tak przygotowane owoce umieszczamy w foliowym worku i wkładamy do zamrażarki na trzy doby. • Po tym czasie zamrożone owoce umieszczamy w słoju, zlewamy alkoholami i wodą. Szczelnie zamykamy. Słój odstawiamy w ciemne miejsce na tydzień czasu. • Odcedzone owoce ponownie umieszczamy w słoju i zasypujemy cukrem. Szczelnie zamykamy i czekamy aż owoce puszczą sok. Czas to około dwa, trzy dni. • Po tym czasie, gdy owoce puszczą sok, ponownie zalewamy je zlanym wcześniej alkoholem i szczelnie zamykamy słój. • Tak przygotowaną miksturę odstawiamy w ciemne miejsce na około miesiąc. • Po miesiącu odcedzamy płyn od owoców. Tutaj możemy użyć sitka, gazy, filtrów do kawy, pończoch. Płyn zlewamy do butelek i szczelnie zamykamy. Odstawiamy w ciemne miejsce na około pięć miesięcy. Głóg jednoszyjkowy (Crataegus monogyna Jacq.) – gatunek rośliny z rodziny różowatych. Pochodzi z obszarów zachodniej Azji, Kaukazu, Europy i Afryki Północnej, rozprzestrzenił się także na innych obszarach Afryki, w Australii, Nowej Zelandii i Ameryce Północnej. W Polsce jest pospolity na całym niżu i w niższych położeniach górskich. Jest także uprawiany. Inne nazwy: głożyna, ciernie białe, jaworek, bodlak, bulimączka. Kwiaty głogu zbiera się w momencie osiągnięcia pełni kwitnienia, czyli w maju i czerwcu. Owoce zbiera się we wrześniu i październiku, w momencie gdy osiągną pełną dojrzałość. Surowcem wykorzystującym w zielarstwie jest kwiatostan z liśćmi oraz owoce crataegus monogyna. Jedne i drugie mają podobny skład i działanie na organizm, z ta różnicą, że owoce działają słabiej niż kwiaty. Głóg jednoszyjkowy zawiera fitosterole, związki kumarynowe, guaninę, acetylochlinę, kwasy takie jak ursolowy, chlorogenowy, kawowy, krategolowy oraz flawonoidy. Z głogu jednoszyjkowego sporządza się nalewkę oraz napar. Stosuje się je w nadciśnieniu, chorobie wieńcowej, przy zapaleniu mięśnia sercowego oraz rytmu serca. Ma korzystne działanie także przy osłabieniu, zwyrodnieniu mięśnia sercowego oraz podczas starości. Napary i nalewki z crataegus monogyna są środkami skutecznie obniżającymi poziom cholesterolu we krwi. Poprawiają też krążenie mózgowe, zmniejszają nadpobudliwość, są dobre na skurcze jelit, bóle głowy, zawroty głowy oraz mają działanie wzmacniające organizm. Nalewkę przygotowuje się zalewając kwiaty wódką i odstawiając do maceracji. Używa się 30-40 kropli na wodę i cukier. Napar przygotowujemy biorąc łyżeczkę suszonych kwiatów i parzymy pod przykryciem. Pijemy w ilości ¼ szklanki nawet 2-3 razy dziennie. Głóg jednoszyjkowy rozszerza naczynia wieńcowe, zwiększając przepływ krwi do mięśnia sercowego, ma działanie uspokajające, pomaga leczyć nadciśnienie, nerwice, bezsenność oraz zmęczone i stare serce. Crataegus monogyna ma działanie korzystne na zaburzenia rytmu serca i poprawę krążenia krwi w mózgu. Jest lekarstwem przy zmęczeniu ogólnym organizmu, a także pomaga przy zawrotach głowy i dusznicy bolesnej. Odwar z głogu jest popularnym lekarstwem, który przygotowuje się z 1 łyżki suszonych kwiatów stosowaną na szklankę letniej wody. Dawkowanie najlepiej skonsultować z lekarzem. Z owoców głogu można przygotowywać dżemy, marmolady, przeciery, galaretki, kisiele. Świetnie nadają się również do win, nalewek, herbat. Choć głóg z pozoru jest rośliną mało znaną, wykorzystanie go w medycynie, zielarstwie oraz gastronomii jest bardzo szerokie.", "url": "https://www.justeat.com.pl/przepisy/nalewka-glogowka-jaggery/", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Nalewka z kwiatów głogu (bulimączka)"}