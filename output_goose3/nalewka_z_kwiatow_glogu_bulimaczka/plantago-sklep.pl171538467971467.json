{"meta_description": "Owoc i kwiat głogu ( Crataegus L. ) wykorzystanie w fitoterapii. Głóg (Crataegus L.) to pospolite drzewo lub krzew o okazałych ciemnoczerwonych owocach.", "title": "Głóg (Crataegus L.) wykorzystanie w fitoterapii", "content": "Głóg (Crataegus L.) to pospolite drzewo lub krzew o okazałych ciemnoczerwonych owocach, które zbierać można już od połowy sierpnia. Jego… Głóg (Crataegus L.) to pospolite drzewo lub krzew o okazałych ciemnoczerwonych owocach, które zbierać można już od połowy sierpnia. Jego ludowe nazwy to: babi mąka, zajęcze gruszki, diobli gruszki. Należy do rodziny różowatych (Rosaceae). Do rodzaju głóg zaliczanych jest ok. 200 gatunków. W Polsce najczęściej do czynienia mamy z głogiem jednoszyjkowym (Crataegus monogyna) i dwuszyjkowym (Crataegus laevigata). Głóg to cierniste krzewy lub niewysokie drzewa. Liście charakterystyczne, pojedyncze, ząbkowane lub też klapowane. Kwiaty białe, niekiedy tylko różowe, zebrane w kwiatostany. Owoc pozorny, najczęściej czerwony. W Polsce głóg jednoszyjkowy występuje pospolicie na całym niżu i na niższych terenach górskich. Bywa również uprawiany. Nazwy ludowe to m.in.: głożyna, ciernie białe, jaworek, bodlak, bulimączka. Porasta obrzeża lasów, zarośla, przydroża. Kwitnie w okresie od maja do czerwca. W średniowieczu głóg symbolizował ostrożność i nadzieję. W medycynie ludowej odwar z owoców, napar z kwiatów i nalewka (intrakt) używane były w leczeniu chorób układu krążenia, metabolicznych, skórnych, układu moczowego i pokarmowego. Za korzystne oddziaływanie głogu na układ sercowo naczyniowy odpowiadają w głównej mierze dwa związki- flawonoidy i procyjanidyny. Pierwsze spośród wymienionych zwiazków działają rozkurczowo na mięśnie i naczynia krwionośne, dzięki czemu mięsień sercowy staje się bardziej natlenion, a samo serce pracuje wydajniej. Preparaty głogu poprawiają trawienie i działają rozkurczowo. Dostarczają prowitaminę A, witaminę C, P i z grupy B. Flawonoidy i fenole głogu hamują stany zapalne i łagodzą objawy alergii. Przetwory z głogu działają uspokajająco, szczególnie z kwiatów. Mogą zapobiegać częstym nerwicom wegetatywnym, w tym również serca. Znoszą symptomy zawrotów głowy, uczucia „uderzenia krwi do głowy” oraz niwelują przykre skoki ciśnienia w okresie po i przekwitania. pozystywnie odziaływują w okresie klimakterium u kobiet. Owoce głogu zawierają mnóstwo pektyn – rozpuszczalnego błonnika, który zwiększa objętość w żołądku i powoduje uczucie sytości. Wspomaga też prawidłowe funkcjonowanie jelit, poprawia ich perystaltykę i reguluje procesy wypróżniania. – dostarczają prowitaminę A, C, P i z grupy B. 1 lyżkę rozdrobnionego surowca należy należy zalać 1 szklanką wrzątku lub gorącego mleka, odstawić na 20-30 minut pod przykryciem, odcedzić. Następnie dodać miód, np. gryczany lub wrzosowy (gatunki dobre przy zaburzeniach serca), wypić w dwóch porcjach w ciągu dnia. Stosować regularnie przez minimum 3 miesiące. 1 łyżkę rozdrobnionego surowca zalać 1 szklanką wody, zagotować, gotować 3-5 minut. W kolejnym etapie odstawić na 30 minut pod przykryciem, przecedzić przez sito, dodać do smaku miód. Pić 1-2 razy dziennie po 1 szklance odwaru. Przepis na intrakt z kwiatów lub owoców głogu 100 g świeżych, rozdrobnionych kwiatów głogu lub owoców zalać 500 gramami gorącego alkoholu 30 – 40%, odstawić na minimum 2 tygodnie, przecedzić a następnie dodać miód. Zażywać 1-2 razy dziennie po 1 łyżce. Stosować minimum przez 3 miesiące. Kwartalna pełna kuracja wymaga około 1380-1400 ml intraktu (1 raz na dzień po ok. 15 ml). Przepis na nalewkę z kwiatów lub owoców głogu 100 g świeżego lub suchego surowca na 300 g ciepłego alkoholu 40%. Stosować 1-2 razy dziennie po 5-10 ml. Można wymieszać z miodem w proporcji 1:1. Owoce głogu są jadalne na surowo, bardziej jednak nadają się na przetwory: konfitury i nalewki. Wino z owoców głogu stosowane jest czasem do kupażowania innych win owocowych. Szerokie zastosowanie ma także kwiat głogu. Preparaty z głogu nie są zalecane osobom z bardzo niskim ciśnieniem, a także kobietom w ciąży i karmiącym matkom. Preparaty produkowane na bazie głogu zaleca się osobom cierpiącym z powodu choroby wieńcowej i innych zaburzeń układu krążenia, jak również osobom po przebytym zawale.", "url": "https://www.plantago-sklep.pl/blog/glog-crataegus-l-wykorzystanie-w-fitoterapii/", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Nalewka z kwiatów głogu (bulimączka)"}