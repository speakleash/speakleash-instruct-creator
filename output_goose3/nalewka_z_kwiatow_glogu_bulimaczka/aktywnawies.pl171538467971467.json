{"meta_description": "", "title": "Aktywna Wieś", "content": "Aromatyczna nalewka o orzechowo-korzennym smaku i barwie przypalonego karmelu przyrządzana jest z orzechów zbieranych na początku lipca, dwa tygodnie po świętym Janie – kiedy w orzechach nie wykształcił się jeszcze twardy miąższ. Ta nalewka o wdzięcznej nazwie sporządzana jest z kwiatów głogu – rośliny nazywanej czasem cierniem białym, babichą lub właśnie bulimączką. Bursztynowy trunek o orzeźwiającym smaku posiada też – jak wiele innych nalewek – właściwości lecznicze: rozszerza naczynia krwionośne, pomagając w chorobach serca, miażdżycy i przy nadciśnieniu. Nalewkę z czarnej porzeczki cechuje piękny, czerwono-purpurowy kolor oraz wykwintny korzenny smak, osiągany dzięki dodawaniu młodych listków oraz pędów czarnej porzeczki. Same owoce zbiera się, gdy są już lekko przejrzałe – a dzięki temu nagrzane słońcem i słodkie. Nalewkę dereniową cechuje oryginalny, cierpkawy smak oraz rubinowo-ruda barwa. Dzięki temu, że pierwszym etapem w produkcji tej nalewki jest zalanie owoców derenia alkoholem (w wyniku czego powstaje gęsty owocowy syrop), smakowe walory dereniówki stają się bardziej intensywne.", "url": "http://www.aktywnawies.pl/index.php?akcja=prod_arch&id_kat=0&podstrona=4", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Nalewka z kwiatów głogu (bulimączka)"}