{"meta_description": "Nalewka z kwiatów głogu to leczniczy produkt nasercowy, który pomaga też w stanach osłabienia organizmu i nadmiernego stresu. Aby ją zrobić, trzeba zebrać nierozkwitłe w pełni białe kwiaty głogów. Podajemy przepis i wyjaśniamy, na co pomaga. Przestawiamy także wskazania oraz nieliczne przeciwwskazania do terapii nalewką z kwiatostanów głogu.", "title": "Nalewka z kwiatów głogu na miażdżycę, problemy z sercem i nerwy. Zobacz, jak ją zrobić. Ten środek jest polecany przez kardiologów", "content": "Nalewka z kwiatostanów głogu to środek, który wspomaga układ krążenia. fot. Gab-Rysia/Pixabay, freepik (małe) Nalewka z kwiatów głogu to leczniczy produkt nasercowy, który pomaga też w stanach osłabienia organizmu i nadmiernego stresu. Aby ją zrobić, trzeba zebrać nierozkwitłe w pełni białe kwiaty głogów. Podajemy przepis i wyjaśniamy, na co pomaga. Przestawiamy także wskazania oraz nieliczne przeciwwskazania do terapii nalewką z kwiatostanów głogu. Nalewka z kwiatów z głogu to środek o działaniu leczniczym, który przede wszystkim wspomaga krążenie krwi, obniża ciśnienie, koi nerwy i ból głowy, jest też skutecznym preparatem odkażającym. Ma przy tym podobny, choć nieco inny skład i właściwości niż nalewka przygotowana z owoców głogu, czyli tzw. głogówka. Jak przygotować nalewkę z kwiatostanów głogu? Do jej zrobienia potrzebny jest wódka i miód pszczeli (np. wielokwiatowy, lipowy, akacjowy), który zapewnia lepsze walory prozdrowotne wyciągu w porównaniu z tym przygotowanym na cukrze. Z dodatku słodzącego można jednak zrezygnować. • Słoik z kwiatami lub kwiatostanami głogu zalej 1 litrem wódki i odstaw w ciemne miejsce na ok. 2 tygodnie. • W tym czasie przygotuj sycony miód: połącz pozostałą wódkę z miodem i wstaw naczynie do kąpieli wodnej (np. garnka z gorącą wodą), po czym podgrzewaj, aż całość się rozpuści, po czym odstaw, a płyn zlej, gdy na dnie zbierze się osad. • Po 2 tygodniach macerowania kwiatów dodaj do nich sycony miód, po czym odstaw nalew na kolejne 2 tygodnie w zacienione miejsce. • Po tym czasie odcedź płyn i przefiltruj, a następnie przelej do butelek i odstaw do dojrzewania na co najmniej 3 miesiące. Dawkowanie nalewki to 1-2 łyżeczki dziennie, zwłaszcza wieczorem. Warto wiedzieć, że oryginalna nalewka z kwiatów głogu pochodząca z Kociewia nosi nazwę bulimiączka i została wpisana w 2006 roku na listę produktów tradycyjnych w kategorii Napoje w województwie kujawsko-pomorskim. Przygotowywana jest według przepisu pochodzącego z książki „W kuchni i przy stole – Ksiónżka o jeściu na Kociywiu” pod redakcją Romana Landowskiego. Kwiaty głogu zbiera się w momencie, gdy połowa lub większość z nich to jeszcze nierozwinięte pączki. Zwykle wypada to w maju. Zaleca się, by do zbioru przystąpić w suchy i słoneczny dzień, najlepiej w południe lub wczesnym popołudniem. Można od razu wypełniać nim słoik, w którym będziemy przygotowywać nalewkę. Zamiast samych kwiatów często zrywa się kwiatostany głogu wraz z 3-5 przylegającymi młodymi listkami, jednak bez zdrewniałych fragmentów. Jeśli kwiaty mają być później suszone (a z takich też można zrobić leczniczą nalewkę), zawsze w temp. poniżej 35 stopni Celsjusza, wypełniamy nimi przewiewny kosz. Kwiatostan głogu to kwitnące części głogu jedno- lub dwuszyjkowego, którego cenne działanie lecznicze ceniono już w starożytności, a później wykorzystywano od średniowiecza. Stanowił też jedno z bardziej współczesnych lekarstw przeciwko objawom i powikłaniom miażdżycy. Związki zawarte w kwiatach głogu wzmacniają bowiem serce we wszystkich przejawach jego czynności. Kwiatostany głogów zawierają antyoksydacyjne flawonoidy (m.in. witeksynę, apigeninę, rutynę), procyjanidyny, kwasy fenolowe, triterpeny, fitosterole, garbniki, acetylocholina, aminokwasy i aminy aromatyczne, które regulują czynność układu krążenia. Związki te przechodzą do wyciągu wodno-alkoholowego, jakim jest nalewka. Nalewka z kwiatów głogu jest stosowana przede wszystkim w choroby na tle miażdżycy oraz przewlekłej niewydolności serca. Wskazania dla osób zdrowych, a także z zaburzeniami kardiologicznymi – po konsultacji z lekarzem, zwłaszcza w przypadku stosowania leków – to zwłaszcza następujące problemy: Preparaty z kwiatów głogu są też cenione przez osób zajmujących się wspinaczką wysokogórską i wyczynowym uprawianiem sportu. Zastosowania te wynikają z faktu, że kwiatostan głogu zwiększa dotlenienie nie tylko serca, ale też innych mięśni i całego organizmu. Nawet przy długotrwałym stosowaniu, które jest wymagane dla uzyskania skuteczności, nie wykazano działań niepożądanych. Kwiatostan głogu może być stosowany wspomagająco przy terapii glikozydami nasercowymi, jednak należy pamiętać, że jako produkt z alkoholem nalewka może nie zawsze być odpowiednim środkiem. Z tego samego powodu przeciwwskazania do kuracji nalewką z kwiatu głogu dotyczą kobiet w ciąży, karmiących i dzieci, a także pacjentów stosujących medykamenty wchodzące w interakcje z alkoholem. Sam kwiat głogu powinien być zażywany ostrożnie przez osoby z niskim ciśnieniem krwi oraz poważnymi chorobami sercowo-naczyniowymi, zwłaszcza przyjmującymi leki antyarytmiczne czy przeciw nadciśnieniu, bo może nasilać ich działanie.", "url": "https://stronazdrowia.pl/nalewka-z-kwiatow-glogu-na-miazdzyce-problemy-z-sercem-i-nerwy-zobacz-jak-ja-zrobic-ten-srodek-jest-polecany-przez-kardiologow/ar/c14-17490707", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Nalewka z kwiatów głogu (bulimączka)"}