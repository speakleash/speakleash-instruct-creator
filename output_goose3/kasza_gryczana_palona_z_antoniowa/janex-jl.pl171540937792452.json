{"meta_description": "", "title": "Kasza gryczana – Janex", "content": "Kasza gryczana prażona pozyskiwana jest z ziaren gryki, a następnie poddawana obróbce cieplnej. Ze wszystkich kasz dostarcza najwięcej magnezu, przez co redukuje stres i ułatwia zasypianie. Zawiera rutynę dzięki czemu wzmacnia oraz uszczelnia naczynia krwionośne, zapobiegając pękaniu naczynek, żylakom i obrzękom. Rutyna wykazuje też właściwości przeciwzakrzepowe, dlatego polecana jest osobom z ryzykiem choroby niedokrwiennej serca. Ziarno gryki jest wartościowym źródłem cynku, warunkującym dobry stan włosów, skóry i paznokci. Odpowiada również za prawidłowe widzenie i odporność organizmu. Związki obecne w kaszy gryczanej regulują gospodarkę hormonalną i sprzyjają działaniu insuliny, ich niedobór przyczynia się do rozwoju cukrzycy typu II. Kasza gryczana świetnie sprawdzi się w kuchni cukrzyków i osób pragnących pozbyć się nadmiernych kilogramów, ponieważ ma stosunkowo niski indeks glikemiczny, nie powodując gwałtownych wzrostów stężenia glukozy we krwi. Ziarna gryki nie zawierają glutenu, czyniąc kaszę gryczaną bezpieczną dla osób chorych na celiakię. Idealna do dań mięsnych i grzybowych, farszów, pierogów i warzyw.", "url": "http://janex-jl.pl/produkt/kasza-gryczana-400g/", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kasza gryczana palona z Antoniowa"}