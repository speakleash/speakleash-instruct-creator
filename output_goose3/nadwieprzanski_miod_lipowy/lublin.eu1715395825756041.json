{"meta_description": "", "title": "Dziedzictwo kulinarne Lubelszczyzny / - oficjalny portal miasta Lublin", "content": "„Dziedzictwo kulturalne od kuchni – promocja tradycji kulinarnych oraz profesjonalizacja oferty gastronomicznej Lublina i Równego” współfinansowanego przez Unię Europejską na potrzeby Europejskiego Instrumentu Sąsiedztwa w ramach Programu Współpracy Transgranicznej Polska – Białoruś – Ukraina 2014–2020 „Dziedzictwo kulturalne od kuchni – promocja tradycji kulinarnych oraz profesjonalizacja oferty gastronomicznej Lublina i Równego”, to projekt łączący współpracę transgraniczną miast partnerskich w działaniach promocji kultury lokalnej i historii. Miasto Lublin w ramach projektu pozyskało 128 319,00 PLN, z których większość kosztów stanowi organizacja konferencji międzynarodowej skierowanej do profesjonalistów zajmujących się gastronomią w Lublinie i Równem. Podczas konferencji omówione zostaną następujące kwestie: tożsamość miejska miast, konkurencyjność w branży turystycznej, pochodzenie marki, budowanie silnej marki na rynku gastronomicznym, promocja wyróżniająca się na rynku. Ważnym aspektem konferencji, będzie również dyskusja na temat możliwości wspólnej promocji miast z Polski i Ukrainy oraz prezentacja wspólnego dziedzictwa kulinarnego. Działania pozostałe po stronie Lublina to przede wszystkim opracowanie strategii pn: „Strategia współpracy i komunikacji marketingowej w promowaniu tradycyjnego dziedzictwa kulinarnego”. Strategia dla Lublina, to kluczowy dokument, który analizuje lokalny rynek gastronomiczny, opisuje potencjalne szanse i potrzeby wynikające z lokalizacji we wschodniej Polsce i bliskiej lokalizacji Ukrainy. Strategia prezentować będzie innowacje i trendy w rozwoju branży gastronomicznej w Lublinie, w szczególności uwzględniając: Miasto Równe w ramach swoich działań skupiać się będzie wokół m.in. na stworzeniu i produkcji katalogu przepisów tradycyjnych potraw miasta. Następnym działaniem będzie opracowanie strategii pn.: „Strategia współpracy i komunikacji marketingowej w promowaniu tradycyjnego dziedzictwa kulinarnego”. Kolejnym zadaniem jest zorganizowanie festiwalu gastronomicznego „MATSYK”, na którym odbędzie się jarmark i degustacja dishetu „Matsyk” i innych tradycyjnych potraw Równego. Projekt dopełniają szeroko pojęta kampania informacyjno-promocyjna w Równym jak i w Lublinie. Transgraniczna współpraca w ramach projektu wzmocni partnerstwo Równego i Lublina, pozwoli promować dialog międzykulturowy i wspólne dziedzictwo kultury lokalnej i historii oraz pomoże przyciągnąć więcej turystów do miast. Projekt jest realizowany w ramach Programu Współpracy Transgranicznej Polska-Białoruś-Ukraina 2014-2020, finansowanego przez Unię Europejską w ramach Europejskiego Instrumentu Sąsiedztwa. Łączna wartość projektu to 281 566,10 PLN (65 828 EUR). „Dziedzictwo kulturalne od kuchni – promocja tradycji kulinarnych oraz profesjonalizacja oferty gastronomicznej Lublina i Równego” - Warsztaty II W ramach wykonywanej na zlecenie Gminy Lublin usługi dotyczącej opracowania „Strategii Współpracy i Komunikacji Marketingowej w Promowaniu Tradycyjnego Dziedzictwa Kulinarnego”, na dzień 21 października zaplanowano II warsztaty w projekcie. Zaproszono do udziału 43 podmioty tworzące lubelską gastronomię, byli to między innymi: Restauracja 16 Stołów, Trybunalska City Pub, Perłowa Pijalnia Piwa, Restauracja EGO, Restauracja 2 PiEr, Restauracja Żydowska Mandragora, Kawiarnia& Księgarnia Między Słowami, Chapter One by Piotr Kwiatosz, Restauracja The Olive, ParZona Cafe, Cafe Mari, Irish Pub u Szewca, Restauracja Kardamon, Pub u Fotografa, restauracja Hades Szeroka, CHATA karczma regionalna, Święty Michał Pub Regionalny, Restauracja Magia czy Restauracja Sielsko Anielsko. Drugie spotkanie pod tytułem „Dziedzictwo kulturalne od kuchni” planowane było na 21 października br. w Perłowej Pijalni Piwa w godzinach od 11:00 do 15:00, jednakże z powodu sytuacji sanitarno-epidemiologicznej spotkanie zostało przeniesione do świata wirtualnego i odbyło się przy wykorzystaniu platformy Microsoft Teams. W trakcie przekazywania informacji o zmianie miejsca spotkania, uczestnictwo potwierdziło 6 restauracji w tym: Restauracja 16 Stołów, Kawiarnia & Księgarnia Między Słowami, Cafe Mari, Pub u Fotografa, Restauracja Hades Szeroka oraz Stowarzyszenie Kucharzy Lubelskich, Restauracja Ego w Hotelu Alter. • 12:20-12:00 Dyskusja nt. misji, wizji i celów „Strategii współpracy i komunikacji marketingowej w promowaniu tradycyjnego dziedzictwa kulinarnego” • 12:15-13:00 Praca nad katalogiem wspólnych działań wdrożeniowych – czyli zaczynamy nowe rozdanie we współpracy Uczestnikom w pierwszej kolejności zostały przedstawione wyniki ankiety dotyczącej wykorzystywania dziedzictwa kulinarnego w działalności lubelskich restauracji. Restauratorzy zgodzili się z zaproponowaną wizją i misją oraz byli zgodni co do współpracy, sieciowania usług oraz wzajemnej pomocy. Przedstawiono im katalog wspólnych działań jakie rozwijać ma Strategia. Działania te wynikały z konsultacji prowadzonych uprzednio podczas spotkania warsztatowego i spotkały się z aprobatą. Na jej podstawie ich opis będzie rozwinięty w „Strategii współpracy i komunikacji marketingowej w promowaniu tradycyjnego dziedzictwa kulinarnego” w ramach realizacji projektu „Dziedzictwo kulturalne od kuchni – promocja tradycji kulinarnych oraz profesjonalizacja oferty gastronomicznej Lublina i Równego” współfinansowanego przez Unię Europejską na potrzeby Europejskiego Instrumentu Sąsiedztwa w ramach Programu Współpracy Transgranicznej Polska – Białoruś – Ukraina 2014–2020. Co słychać u naszcyh sąsiadów z Równego? Spotkanie on-line członków Komitetu Sterującego w ramach realizacji projektu „Dziedzictwo kulturalne od kuchni – promocja tradycji kulinarnych oraz profesjonalizacja oferty gastronomicznej Lublina i Równego” Audycja w Radiu Lublin na temat dziedzictwa kulinarnego Lublina i Lubelszczyzny Regionalne smaki inspirują restauratorów - jakie lokalne przysmaki znajdziecie w najlepszych restauracjach w Lublinie? Tradycyjne metody, staropolskie przepisy i lokalne zwyczaje przekazywane z pokolenia na pokolenie stale inspirują współczesnych kucharzy i restauratorów. Przenoszenie ich do nowoczesnej kuchni i ponowna interpretacja często przyczynia się do powstania kultowych pozycji w menu restauracyjnych, które podbijają serca miłośników autentycznej kuchni polskiej i poszukiwaczy smaków z przeszłości w nowoczesnym wydaniu. W Lublinie również warto odwiedzić miejsca, które budują swoje karty dań bazując na lokalnych produktach od regionalnych producentów. Jakie lubelskie smaki ukryły się w menu znanych restauracji? Sprawdziliśmy! Mieszcząca się w Lubelskim Centrum Konferencyjnym przy Al. Racławickich restauracja zasłynęła w Lublinie z niecodziennych wariacji na temat klasycznych, staropolskich smaków w nowoczesnej, oryginalnej formie. Zjeść tu można m.in. genialną lubelską ricottę w musie z kopytkami pietruszkowymi i grasicą cielęcą oraz pyszne sery zagrodowe z Cycowa. W swoim menu 2PIER wyróżnia także inne regionalne smaki, tj. rosti z wafli krzczonowskich, chołojec, babkę ziemniaczaną z kaszą gryczaną i pielmieni. Napić można się tu także popularnego cydru lubelskiego. Żydzi od wieków wpływają na kształt lubelskiej kultury i kuchni. Pionierska żydowska restauracja lubelska, Mandragora także chętnie korzysta z lokalnych produktów do tworzenia prawdziwie lubelskich dań o żydowskim charakterze. Gościom wybitnie smakuje m.in. lubelski czulent z wołowiną, pyszny kapuśniak z migdałami i rodzynkami oraz karp z zatarem. Bistro Chrupko to miejsce, w którym warto zjeść pyszne śniadanie lub lunch we współczesnym stylu lubelskim. Restauracja serwuje pyszne pierogi po lubelsku na słodko, z farszem z krasnystawskiego twarogu, podawane ze śmietaną z Cycowa, miodem z Radawczyka i sezonowymi owocami. Miłośników wytrawnych śniadań Chrupko zaprasza na niesamowitą zieloną szakszukę z masłem z Bychawy, twarogiem z Cycowa i niepowtarzalną cytrynową ricottą z lubelskiej leśniczówki. Restauracja Legendy Miasta zarówno wystrojem wnętrz, jak i menu przypomina swoim Gościom o wyjątkowości Lublina i jego okolic. Inspirowane lubelskimi legendami potrawy zaskakują swoją złożonością i doskonałą formą. Szef Kuchni na podstawie regionalnych produktów tworzy autorskie propozycje znanych wszystkim dań, m.in. gofra ziemniaczanego z serem kozim i burakiem, albo lubelskiego burgera z buraka, z kozim serem, plackiem ziemniaczanym, sadzonym jajkiem i chipsami z pietruszki. Lubelskie restauracje kryją w swoich menu wiele regionalnych smakołyków, które sprawiają, że dania są autentyczne i czuć w nich ducha regionu. Ich nowoczesna forma na najwyższym restauracyjnym poziomie powoduje, że tradycja odżywa i zyskuje zupełnie nową jakość. Pierogi na Lubelszczyźnie – jakimi przysmakami może pochwalić się nasz region? Polska zasłynęła pierogami na całym świecie, a te stały się międzynarodową wizytówką naszego kraju, którą uwielbiają cudzoziemcy. Na Lubelszczyźnie również posiadamy własne, regionalne wersje tego przysmaku. Oto pięć najciekawszych przepisów na pierogi w lubelskim stylu, które figurują na liście Lubelskich Produktów Tradycyjnych: Kojarzone z wigilijną potrawą, pierogi z kapustą i grzybami w wersji lipniackiej świetnie smakują o każdej porze roku. We wnętrzu miękkiego, rozpływającego się w ustach ciasta znaleźć można lokalnie kwaszoną kapustę oraz suszone grzyby z Kąkolewskich lasów. Pierogi lipniackie smakują doskonale zarówno prosto z wody, jak i odsmażane. Kasza gryczana to jedna z pionierskich upraw na Lubelszczyźnie. Nie sposób nie wykorzystać tak wszechstronnego i niezwykle zdrowego produktu regionalnego również w pierogach. Pierogi nowodworskie to przysmak idealny dla łasuchów – podawane są z miodem i kwaśną śmietaną, a pachnący cynamonem i imbirem farsz serowo-gryczany obłędnie komponuje się z delikatnym ciastem. Pierogi z lubelską kaszą gryczaną występują również w wersji wytrawnej. Przysmak z najstarszej w gminie Kąkolewica wsi, Olszewicy, ma delikatny maślano-grzybowy smak, który świetnie kontrastuje z paloną kaszą gryczaną. Pierogi oleszewnickie najczęściej podaje się ze skwarkami. Perkowice pod Białą Podlaską szczycą się własną, wyjątkową wersją pierogów z kapustą. Ich pierogi perkowickie wpisały się już w lokalną świadomość i goszczą na stołach jako jedno z ulubionych dań obiadowych tamtejszej ludności. Niezwykle aromatyczny farsz składa się z gotowanej słodkiej kapusty, twarogu, smażonego boczku i cebuli, najczęściej podaje się je stopioną słoniną i cebulką. W województwie lubelskim, prócz kaszy gryczanej, prym wiedzie także kasza jaglana. Jest ona głównym składnikiem przepysznych pierogów skromowskich z okolic lubartowskiego Fireja. Okraszane są zazwyczaj śmietaną lub tłuszczem, a w połączeniu z odświeżającą miętą, są niecodziennym i bardzo interesującym daniem dla wszystkich miłośników pierogów. Polacy to mistrzowie pierogów, które przyrządzane są w naszym kraju na tysiąc pysznych sposobów. Najpopularniejsze i powszechnie uwielbiane pierogi ruskie mają poważną konkurencję wśród lubelskich potraw tradycyjnych, a lista regionalnych przysmaków z Lublina i okolic jest obfita w oryginalne i pyszne kompozycje, które warto wypróbować. Regionalne produkty to dobro, którym warto się dzielić. Są wytwarzane od pokoleń, posiadają niezmienne receptury i niepowtarzalny smak tradycji. Stanowią także inspirację dla współczesnych szefów kuchni, którzy w duchu idei slow food, tworzą zapierające dech w piersi, wykwintne potrawy bazując na smakach regionu. Czym słynie Lubelszczyzna? Poznaj największe lubelskie przysmaki, zarejestrowane na Liście Produktów Tradycyjnych (LPT). Lubelszczyzna bogata w pola uprawne, łąki i zieleń, to raj dla pszczół. Przyjazne środowisko sprawiło, że pszczelarstwo rozwija się tu dość prężnie i przynosi wiele smakowitych przysmaków, tworzonych powoli, z pasją, szacunkiem i miłością do tych pracowitych owadów. Regionalni pszczelarze opracowali wiele lubelskich odpowiedników dla klasycznych miodów (miód gryczany godziszowski, miód rzepakowy z Roztocza, nadwieprzański miód lipowy, nadwieprzański miód wielokwiatowy), ale także mniej typowych, np. miód malinowy i miód fasolowy. Wśród zarejestrowanych produktów tradycyjnych Lubelszczyzny znaleźć można także półtoraki, dwójniaki, trójniaki i czwórniaki, czyli znane w Polsce od ponad tysiąca lat, miody pitne. Tradycyjnie tworzone sery, śmietana, masło i maślanka z Bychawy stały się krajową wizytówką naszego regionu. Niemal 90-letnia tradycja wyrabiania produktów z mleka od lokalnych hodowców zaowocowała w ponadczasowe, typowo wiejskie przetwory, których receptury są niezmienne od początku istnienia mleczarni. Śmietana z Bychawy, twaróg z Bychawy czy masło z Bychawy to produkty tradycyjne, które trafiły na listę LPT i są kwintesencją tego, co lokalne, naturalne i tradycyjne. Na terenie województwa lubelskiego już sto lat temu powstała pierwsza, rodzima rasa świń w Polsce – rasa puławska. Do dziś, hodowla trzody chlewnej stanowi duży udział lokalnej gospodarki, a z mięsa hodowanego w regionie tworzone są pyszne wędliny, kiełbasy i podroby. Województwo lubelskie w szczególności zasłynęło z tradycyjnych technik wędzenia drewnem olchowym, dębowym i naprzemiennego wędzenia drewnem suchym i mocnym. Powolne wędzenie to jedna z najstarszych metod konserwacji mięsa, a odpowiednio przeprowadzone, potrafi wydobyć z kiełbasy i wędlin niepowtarzalny, naturalny aromat, zapach i kolor. Wśród lubelskich mięsnych przysmaków na liście LPT znajdują się m.in kaszanka nadwieprzańska, kiełbasa swojska biłgorajska, szynka wędzona z Wisznic i wiele innych. Lubelszczyzna charakteryzuje się bogactwem dóbr tworzonych zgodnie z ideą slow food. Lubelscy producenci stawiają na tutejsze bogactwo regionu, które oferuje im wszystko to, czego potrzebują by utrwalić smak tradycji w swoich produktach – naturalne, zdrowe, swojskie smaki. Dzięki nim, Lublin i jego okolice słyną w całej Polsce i na świecie z pysznej i autentycznej kuchni. Kuchnia polska kształtowała się przez wiele stuleci. Zawiera w sobie tradycje kulinarne różnych stanów, grup zawodowych i wpływy innych narodów. Duże znaczenie w formowaniu tradycji kulinarnych na Lubelszczyźnie miała kuchnia chłopska, której podstawą od zawsze były smaku regionu. Dzięki realizacji projektu \"Dziedzictwo kulturalne od kuchni – promocja tradycji kulinarnych oraz profesjonalizacja oferty gastronomicznej Lublina i Równego\" współfinansowanego przez Unię Europejską, poznaliśmy tajniki kuchni chłopskiej w naszym regionie. Kuchnia chłopska na Lubelszczyźnie charakteryzowała się trzema elementami: samowystarczalnością, minimalizmem i prostotą oraz magiczno-symbolicznym znaczeniem. Na wsi lubelskiej, kuchnia była mało postępowa, prosta i bazowała na tym, co w sezonie było dostępne dla ubogiej ludności. Chłopi z jednej strony byli niezależni w zakresie pozyskiwania, przetwarzania i wykonywania pożywienia, z drugiej zaś, mimo dużego wkładu pracy i zaangażowania całej rodziny, w skutek klęsk żywiołowych, wojny i wielu innych czynników, często zmagali się z głodem lub niedożywieniem. Z pomocą w trudnym czasie przychodziły im wtedy dary lasów i łąk – owoce, rośliny i dzikie zwierzęta. Dania kuchni chłopskiej na Lubelszczyźnie często były mało urozmaicone i jednostajne. Większość potraw w ciągu roku miała charakter rośliny, przygotowywane były sezonowo i w sposób bardzo podstawowy. Brak umiejętności kulinarnych oraz odpowiedniej ilości składników, przypraw, przyczyniał się do tego, że kuchnia chłopska do dziś kojarzona jest przede wszystkim z prostotą i sytością. Ostatnia cech potraw chłopskich to rygoryzm konsumpcyjny, wiążący się z magiczno-symbolicznym znaczeniem jedzenia dla ludności wiejskiej i działaniami wynikającymi z tradycji kościelnych, tj. post, święta. Dla chłopów pożywienie miało nie tylko charakter egzystencjalny, ale równię kulturowy i religijny. W lubelskiej kuchni chłopskiej nic nie mogło się zmarnować, a pożywienie traktowane jako dar i zapłata za pracę miało tu wyjątkową wartość. Czuć ją także współcześnie, a swojskie potrawy inspirowane chłopską kuchnią cenimy za prostotę, niepowtarzalny smak i gromadny, biesiadny sposób spożywania. Kuchnia polska kształtowała się przez wiele stuleci. Zawiera w sobie tradycje kulinarne różnych stanów, grup zawodowych (np.: zakonnej, myśliwskiej) i innych narodów. Duże znaczenie w jej formowaniu miała kuchnia chłopska, która była samowystarczalna żywieniowo i cechowała się swoistą etykietą i zastawą. Była najmniej postępowa, nie podlegała modom kulinarnym1, wyróżniała się jednakże bogactwem wierzeń i praktyk, które podejmowano na etapie uprawiania roślin, hodowli zwierząt, w trakcie przygotowywania potraw, aż po konsumpcję. Wszystko aby zapewnić sobie dostatek jedzenia. Tego typu działań o charakterze magiczno-symbolicznym nie odnajdziemy w żadnym innym typie kuchni w Polsce. Pożywienie na wsi, nie zaspakajało tym samym jedynie potrzeb fizjologicznych człowieka, ale pełniło funkcje społeczne, gospodarcze i kulturowe. Zwyczaje żywieniowe ludności wiejskiej nie wykraczały, w pierwszej połowie XX wieku, poza możliwości produkcyjno-przetwórcze lokalnych gospodarstw czy wsi i właściwe były ówczesnemu wzorowi konsumpcji2. Obfitość jedzenia uwarunkowana była rodzajem i poziomem kultury rolno-hodowlanej oraz stosunkami społeczno-gospodarczymi. Chłopi byli niezależni w zakresie pozyskiwania, przetwarzania i wykonywania pożywienia. Jednakże mimo dużego wkładu pracy całej rodziny i czasu nierzadko musieli się zmagać z groźbą nienasycenia czy wręcz głodem, które to odczucia stały się „cechą chłopskiej egzystencji – ziemskiej i pozagrobowej”3. Braki bardziej odczuwalne były podczas klęsk żywiołowych, zniszczeń wojennych, ale też w okresie wiosennym na przednówku, kiedy w wielu ubogich rodzinach kończyły się zapasy z wcześniejszych zbiorów. Wówczas to ludzie zmuszeni byli do pozyskiwania produktów zdatnych do spożycia ze zbieractwa dziko rosnących roślin, owoców, runa leśnego, czy też z kłusownictwa. Potrawy z kuchni chłopskiej musiały być przede wszystkim syte, co pozwalało zaspakajać głód na długie godziny ciężkiej pracy fizycznej w polu i gospodarstwie. Nawet zamożniejsze rodziny nie urozmaicały swoich dań, a jedynie zwiększały ich obfitość. Generalnie kuchnia chłopska wyróżniała się minimalizmem konsumpcyjnym, co związane było między innymi z samowystarczalnością wsi oraz z faktem, że niektóre produkty, takie jak np. mało, sery, jajka były przeznaczane na sprzedaż. Nadto jednostajność i małe urozmaicenie potraw, należy tłumaczyć niskim poziomem umiejętności kulinarnych i stosunkowo małą ilością produktów, jakie gospodyni miała do wykorzystania, a także brakiem czasu na ich wykonanie. W ciągu roku większość przygotowywanych potraw miała charakter roślinny, gdyż hodowano wówczas mało zwierząt na ubój i nie znano odpowiednich sposobów długotrwałej konserwacji mięsa. Wiele potraw wykonywanych było również sezonowo, co związane było z wegetacją danych produktów rolnych. Ostatnią właściwością pożywienia wiejskiego był rygoryzm konsumpcyjny4, który dotyczył zachowywania wymaganych przez tradycję i kościół postów oraz tabu, odnoszących się do pozyskania, przetworzenia oraz spożycia jedzenia. Jedzenie dla społeczności chłopskiej stanowiło szczególną wartość, co wiązało się z ogromnym wysiłkiem jaki podejmowali aby je pozyskać, a także z ciągłym jego niedostatkiem. Takie podejście sprawiało, że w kuchni chłopskiej nic nie mogło się zmarnować, nawet nadpsute produkty były przeznaczane do konsumpcji. Pożywienie było oczekiwanym darem, zapłatą za pracę czy formą wsparcia dla poszkodowanych przez los. Współcześnie cenimy je za prostotę i niepowtarzalny smak, który jest też wyróżnikiem dla poszczególnych regionów. 2 A. Kowalska-Lewicka, Z. Szromba-Rysowa. Pożywienie [w:] Etnografia Polski, Przemiany kultury ludowej, T. I, red. Marii Biernackiej, Bronisławy Kopczynskiej-Jaworskiej, Anny Kutrzeba-Pojnarowej, Wandy Paprockiej, Wrocław-Warszawa-Gdańsk 1976, s. 354. 3 J. Straczuk, Cmentarz i stół. Pogranicze prawosławno–katolickie w Polsce i na Białorusi, Toruń 2013, s. 207", "url": "https://lublin.eu/turystyka/dzieje-sie/projekty-turystyczne/dziedzictwo-kulturalne-od-kuchni/", "category": "lubelskie", "sub_category": "Miody", "phrase": "Nadwieprzański miód lipowy"}