{"meta_description": "", "title": "XI Powiatowe Miodobranie w Żelechlinku – LGD Kraina Rawki", "content": "W niedzielę 10 czerwca 2018 r. uczestniczyliśmy w XI Powiatowym Miodobraniu w Żelechlinku. Wydarzenie rozpoczęło się uroczystą Sesją Rady Gminy, następnie odbyła się msza święta w intencji pszczelarzy. Po przemarszu na scenę letnią rozpoczęła się część artystyczno-rozrywkowa 🎶 🎶 Przybyłych na spotkanie gości powitał Wójt Gminy Żelechlinek Pan Bogdan Kaczmarek. Duże wrażenie zrobił na nas występ orkiestry dętej działającej przy Ochotniczej Straży Pożarnej w Żelechlinku. Miodobranie uświetnił występ artystyczny Śpiewającej Rodziny Kaczmarków oraz koncert muzyczny Pawła Stasiaka z „Papa D”. Impreza zakończyła się wspólnym biesiadowaniem i taneczną zabawą 💃 🕺Gminie Żelechlinek dziękujemy za zaproszenie i serdeczną atmosferę. Zapasy miodu uzupełnione 😀 Widzimy się za rok!", "url": "https://www.krainarawki.eu/xi-powiatowe-miodobranie-w-zelechlinku/", "category": "łódzkie", "sub_category": "Miody", "phrase": "Miody z gminy Żelechlinek"}