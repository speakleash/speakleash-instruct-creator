{"meta_description": "", "title": "XIV Powiatowe Miodobranie odbyło się w Żelechlinku", "content": "Prelekcją na temat pszczelarstwa w Domu Inicjatyw Twórczych z Żelechlinku rozpoczęto Miodobranie 2023, w niedzielę 11 czerwca. Częścią święta była również msza w kościele pw. św. Bartłomieja Apostoła, której uczestnicy przemaszerowali z orkiestra dętą na czele, na oficjalne otwarcie Miodobrania do sceny letniej. Organizatorami imprezy byli: Wójt Gminy Żelechlinek, Starosta Powiatu Tomaszowskiego i Gminny Dom Kultury w Żelechlinku. Podczas miodobrania odbył się konkurs kulinarny, do którego przystąpiły reprezentacje KGW z powiatu tomaszowskiego, a ich zadaniem było przyrządzić potrawę, w której składzie znajduje się miód. Do konkursu gospodynie przygotowały m.in. pieczone mięsa w miodzie, drobiowe przysmaki, cista oraz nalewki. A wszystko w oprawie kolorowych kwiatów polnych, owoców, traw, motyli i pszczół. W ocenie komisji najlepsze okazała się reprezentacja z gminy Rokiciny KGW Maksymilianów za przysmak pszczelarza – golonkę w miodzie. W trakcie festynu można było zobaczyć stoiska pszczelarzy z prezentacją sprzętu i akcesoriów pszczelarskich, skosztować różnego rodzaju miodów oraz zaopatrzyć się w produkty pszczelarskie takie jak propolis, kit czy mleczko pszczele. Na stoiskach promocyjnych KGW można było delektować się różnymi potrawami i deserami z dodatkiem miodu. Była to prawdziwa uczta dla miodowych smakoszy, ale nie tylko, organizatorzy zadbali też o prezentację artystyczną na scenie letniej z udziałem Zespołu Wokalnego Gminnego Domu Kultury w Żelechlinku oraz występami dzieci. Gościem specjalnym był Andrzej Grabowski, który bawił publiczność godzinnym występem, a do późnych godzin wieczornym publikę zabawiał zespół Milano.", "url": "http://format3a.pl/xiv-powiatowe-miodobranie-odbylo-sie-w-zelechlinku/", "category": "łódzkie", "sub_category": "Miody", "phrase": "Miody z gminy Żelechlinek"}