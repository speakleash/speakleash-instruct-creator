{"meta_description": "", "title": "Przystanek Pasieka", "content": "Specjalnością naszej Pasieki są miody z gminy Żelechlinek – wpisane w 2011 roku na ministerialną Listę Produktów Tradycyjnych. Wizyta w Pasiece pozwala nie tylko spróbować szerokiego wachlarza miodów odmianowych, ale także zapoznać się z pracą pszczelarza oraz procesem powstawania miodu – w myśli zasady „od ula do gotowego słoiczka” Pasieka oferuje także wypieki przygotowywane na bazie miodów. Serdecznie zapraszamy na warsztaty pieczenia tradycyjnych pierników – są one szczególnie atrakcyjne dla dzieci. Po odbytych zajęciach każdy z uczestników potrafi samodzielnie przygotować takie pierniczki w domu. Podczas wizyty u nas będą mieli Państwo możliwość poznać niezwykłe właściwości apiterapii, a w szczególności znaleźć ukojenie nerwów i odpoczynek w prowadzonym przez nas domku do uloterapii. Dodatkowo warto podkreślić, że nasza Pasieka wielokrotnie stawała się przystankiem na drodze rajdów rowerowych oraz konnych, których trasa biegła pośród otaczających nas malowniczych krajobrazów. Zachęcamy do zapoznania się z bogatą ofertą warsztatów prowadzony w naszej Pasiece i serdecznie zapraszamy!", "url": "https://zagrodaedukacyjna.pl/zag_edu_farm/przystanek-pasieka/", "category": "łódzkie", "sub_category": "Miody", "phrase": "Miody z gminy Żelechlinek"}