{"meta_description": "Miód i ocet jabłkowy to dwa naturalne produkty o fenomenalnym wpływie na zdrowie. Pierwszy to doskonały naturalny antybiotyk, drugi pomaga schudnąć i usunąć toksyny z organizmu. Jeśli będziesz stosować je razem, korzyści będą jeszcze większe. Szczególnie gdy zrobisz to przed śniadaniem. Dlaczego warto pić ocet jabłkowy z miodem i jak przygotować napój?", "title": "Pięć powodów, dla których warto pić ocet jabłkowy z miodem", "content": "Oba produkty mają wszechstronne właściwości prozdrowotne. Miód znany jest z silnego działania antybakteryjnego, wzmacnia serce, poprawia trawienie, uspokaja, jest doskonałym \"pokarmem\" dla mózgu.Jakie są właściwości octu jabłkowego? Ocet jabłkowy zaś przyspiesza odchudzanie, wspomaga wątrobę w usuwaniu toksyn z organizmu, zmniejsza ryzyko chorób serca. Podejrzewa się nawet, że zabija komórki rakowe. I miód, i ocet jabłkowy zawierają też sporo witamin i składników mineralnych. Połączone ze sobą, wzmacniają wzajemnie swoje działanie. Co zyskasz, pijąc codziennie ocet jabłkowy z miodem? Powód pierwszy: Wzmocnisz stawy, zmniejszysz ból i stany zapalne Ocet jabłkowy zawiera ważne dla zdrowia stawów składniki w tym m.in. potas, siarkę i żelazo a także enzymy, które wspomagają przyswajanie niezbędnych dla nich składników odżywczych. Miód pomoże złagodzić stany zapalne w obrębie stawów. Osoby, które śledzą dietetyczne nowinki, doskonale wiedzą, że stosowanie octu jabłkowego przyspiesza utratę kilogramów. Proces odchudzania wspomaga również... miód, co dla niektórych może być zaskoczeniem. Miód ma korzystny wpływ na metabolizm, wspomaga pracę wątroby a także na długo zapewnia uczucie sytości. Miód to świetny środek na obniżenie ciśnienia tętniczego krwi (nie wywołuje skutków ubocznych). Właściwości takie wykazuje szczególnie miód lipowy. Również ocet jabłkowy stabilizuje (choć nieznacznie) ciśnienie. Miód usprawnia procesy trawienne, poprawia przemianę materii. Podobnie działa ocet jabłkowy, wspomaga perystaltykę jelit, przyspiesza trawienie. Badania dowodzą też, że miód niszczy Helicobacter pylori, czyli bakterię wywołującą wrzody. Miód to doskonały kosmetyk do pielęgnacji skóry, włosów i paznokci (również, gdy go spożywamy). Wzmacniaj barierę ochronną skóry, łagodzi stany zapalne, działa bakteriobójczo. Ocet jabłkowy poprawi wygląd głównie skóry tłustej i trądzikowej. Kwas jabłkowy, który zawiera, złagodzi infekcje i podrażnienia, odblokuje pory. Łyżeczkę nieprzetworzonego miodu i łyżeczkę octu jabłkowego dokładnie wymieszaj w szklance (250 ml) ciepłej wody (składniki powinny się rozpuścić). Kiedy najlepiej pić ocet jabłkowy z miodem? Największe korzyści odniesiesz, pijąc ocet jabłkowy z miodem rano – ok. pół godziny przed śniadaniem. Uwaga, jeśli zażywasz leki lub przyjmujesz suplementy, spożywanie napoju skonsultuj z lekarzem pierwszego kontaktu. Ze stosowania octu jabłkowego powinny zrezygnować kobiety w ciąży.", "url": "https://kobieta.onet.pl/zdrowie/profilaktyka/ocet-jablkowy-z-miodem-wlasciwosci/9t4wvz1", "category": "lubuskie", "sub_category": "Inne produkty", "phrase": "Ocet jabłkowo-miodowy"}