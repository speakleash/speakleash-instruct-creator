{"meta_description": "Ocet jabłkowy jest popularnym domowym środkiem leczniczym. Ludzie stosują go od wieków w kuchni i medycynie. Wiele osób twierdzi, że może on przynieść ulgę w dolegliwościach zdrowotnych. Niesie na pewno wiele korzyści dla zdrowia właściwości, w tym działanie przeciwbakteryjne i przeciwutleniające.", "title": "Dlaczego warto pić ocet jabłkowy z miodem przed śniadaniem? Cztery ważne powody", "content": "Dlaczego warto pić ocet jabłkowy z miodem (przed śniadaniem) i jak przygotować napój? Ocet jabłkowy zawiera ważne dla zdrowia stawów składniki w tym m.in. potas, siarkę i żelazo a także enzymy, które wspomagają przyswajanie niezbędnych dla nich składników odżywczych. Miód pomoże złagodzić stany zapalne w obrębie stawów. Osoby, które śledzą dietetyczne nowinki, doskonale wiedzą, że stosowanie octu jabłkowego przyspiesza utratę kilogramów. Proces odchudzania wspomaga również... miód, co dla niektórych może być zaskoczeniem. Miód ma korzystny wpływ na metabolizm, wspomaga pracę wątroby, a także na długo zapewnia uczucie sytości. Miód usprawnia procesy trawienne, poprawia przemianę materii. Podobnie działa ocet jabłkowy, wspomaga perystaltykę jelit, przyspiesza trawienie. Badania dowodzą też, że miód niszczy Helicobacter pylori, czyli bakterię wywołującą wrzody. Miód to świetny środek na obniżenie ciśnienia tętniczego krwi (nie wywołuje skutków ubocznych). Właściwości takie wykazuje szczególnie miód lipowy. Również ocet jabłkowy stabilizuje (choć nieznacznie) ciśnienie. Miód to doskonały kosmetyk do pielęgnacji skóry, włosów i paznokci (również, gdy go spożywamy). Wzmacniaj barierę ochronną skóry, łagodzi stany zapalne, działa bakteriobójczo. Ocet jabłkowy poprawi wygląd głównie skóry tłustej i trądzikowej. Kwas jabłkowy, który zawiera, złagodzi infekcje i podrażnienia, odblokuje pory. Łyżeczkę nieprzetworzonego miodu i łyżeczkę octu jabłkowego dokładnie wymieszaj w szklance (250 ml) ciepłej wody (składniki powinny się rozpuścić). Uwaga, jeśli zażywasz leki lub przyjmujesz suplementy, spożywanie napoju skonsultuj z lekarzem pierwszego kontaktu. Ze stosowania octu jabłkowego powinny zrezygnować kobiety w ciąży.", "url": "https://gotowanie.onet.pl/porady/dlaczego-warto-pic-ocet-jablkowy-z-miodem-przed-sniadaniem-powody/vgwflp0", "category": "lubuskie", "sub_category": "Inne produkty", "phrase": "Ocet jabłkowo-miodowy"}