{"meta_description": "Produkt wpisany na listę produktów tradycyjnych w dniu 2016-01-19 w kategorii Inne w woj. lubuskim.", "title": "Ocet jabłkowo-miodowy - - Portal Gov.pl", "content": "W zależności od naczynia, w którym się znajduje. W zależności od naczynia, w którym się znajduje. Województwo Lubuskie posiada bardzo bogatą i złożoną historię, na którą wpływ miały liczne przesiedlenia na ww. teren mieszkańców z Kresów Wschodnich, a także zjawiska z kulturowych obszarów wielkopolski, Dolnego Śląska czy też Dolnych Łużyc. Wpływy te widoczne są zarówno w szeroko rozumianej, wielopłaszczyznowej kulturze, obrzędowości dorocznej, strojach ludowych, a także w przygotowywaniu potraw tradycyjnych. Jednym z takich właśnie przykładów interakcji kulturowych jest przepis na ocet jabłkowo-miodowy, który stał się charakterystyczny dla regionu lubuskiego. Wytwarzany jest obecnie przez wiele rodzin, mających kontakt z kresowiakami. „Jako że rodzice mieli ule pozostawione przez Niemców w gospodarstwie, a i jabłek nie brakowało to mama poprosiła o przepis babcię. Nie pamiętam, żeby w naszym domu używano innego octu niż ten jabłkowy, ten na miodzie. Był używany do sosów, sałatek, zup, przetworów (…)” (Wywiad przeprowadzony z mieszkańcami gminy Szprotawa). Ocet jabłkowo-miodowy cieszy się dużą popularnością w województwie lubuskim i jest istotnym produktem, gdyż stanowi on często składnik wielu innych tradycyjnych potraw charakterystycznych dla regionu.", "url": "https://www.gov.pl/web/rolnictwo/ocet-jablkowo-miodowy", "category": "lubuskie", "sub_category": "Inne produkty", "phrase": "Ocet jabłkowo-miodowy"}