{"meta_description": "", "title": "Jasielskie produkty lokalne", "content": "Miasto przystąpiło do realizacji projektu „Promocja lokalnych produktów miasta Jasła” - Naszym głównym celem jest promocja regionu poprzez lokalne produkty lokalne, z którymi utożsamiają się mieszkańcy - mówi Andrzej Czernecki, burmistrz Jasła. - Takie produkty muszą być produkowane w sposób niemasowy i przyjazny dla środowiska, z surowców lokalnie dostępnych - dodaje burmistrz. Wśród nadesłanych zgłoszeń wyłoniono tylko kilkanaście najbardziej charakterystycznych produktów. W kategorii Produkt żywnościowy znalazły się: jasielskie wino, nalewka wiśniowa, orzechówka jasielska, bułka zwykła „wodna”, kiełbasa dębowiecka. W kategorii Potrawy: zaciórka z banią (dynia), pierogi z kaszą gryczaną, pierogi pszenno-razowe z kapustą, placek z jabłkami, placki kapuściane „Szandorki” oraz żur lisowski. Kategoria Rękodzieło i rzemiosło: ceramiczna pamiątka z Beskidu Niskiego, haft krzyżykowy stosowany do zdobienia strojów ludowych, obrusów i makatek oraz koronka klockowa. W kategorii Inne usługi najbardziej charakterystycznym produktem została uznana enoturystyka czyli zwiedzanie winnic Podkarpacia. Kategoria produkty niematerialne, artystyczne: Okółka jasielska – tradycyjny obrzęd ludowych przyśpiewek z terenu powiatu jasielskiego i tańca oraz utwory poetyckie lokalnch twórców ludowych. Wystawa tych produktów odbędzie się 31 sierpnia i 1 września w Aptece Łukasiewicza, ul. Rynek w sobotę (godz. 11 – 16) i w niedzielę (godz. 11-13 i 14-16).", "url": "https://www.cieklin-ski.pl/serwis/ciekawostki/jasielskie-produkty-lokalne-201", "category": "podkarpackie", "sub_category": "Wyroby piekarnicze i cukiernicze", "phrase": "Bułka wodna dębowiecka"}