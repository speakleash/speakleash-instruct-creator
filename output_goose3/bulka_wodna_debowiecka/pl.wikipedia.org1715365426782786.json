{"meta_description": "", "title": "Bułka paryska – Wikipedia, wolna encyklopedia", "content": "Bułka paryska (francuska) – rodzaj pieczywa, długa, bułka pszenna o długości około 30 cm, kształtem i wielkością zbliżona do bochenka chleba. W skład produktu tego typu wchodzą: mąka pszenna, mleko i woda, olej, drożdże piekarnicze, niewielkie ilości soli i cukru. Na skalę przemysłową zamiennikiem mleka bywa serwatka w proszku[1]. Ma podłużny kształt oraz wagę od 350 do 500 g. Bywa niekiedy utożsamiana z bagietką[2], która jest od niej cieńsza i dłuższa, a jej ciasto jest po wypieku o wiele bardziej mięsiste. W różnych obszarach Polski ma swoje nazwy regionalne: • „bułka wrocławska” – na terenie województwa łódzkiego, mazowieckiego i świętokrzyskiego[2], wbrew nazwie jest to określenie zupełnie nieznane w okolicach Wrocławia[2], • „kawiorek” – m.in. na Mazowszu[2] i Pomorzu[2], w Poznaniu[5], • „wek” lub „weka” – na obszarze byłego zaboru austriackiego[2] (m.in. w Krakowskiem) oraz na Górnym Śląsku (Gliwice, Zabrze, Bytom)[2].", "url": "https://pl.wikipedia.org/wiki/Bu%C5%82ka_paryska", "category": "podkarpackie", "sub_category": "Wyroby piekarnicze i cukiernicze", "phrase": "Bułka wodna dębowiecka"}