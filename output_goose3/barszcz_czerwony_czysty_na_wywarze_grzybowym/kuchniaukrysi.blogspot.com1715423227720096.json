{"meta_description": "Barszcz czerwony z grzybami, barszcz czerwony, Kuchnia u Krysi,", "title": "Barszcz czerwony z grzybami", "content": "Grzyby umyłam, namoczyłam i w tej samej wodzie ugotowałam około 30minut. Wyjęłam, osączyłam i posiekałam. Wywar zachowałam do barszczu. Buraki umyłam i ugotowałam w łupinkach. Po wystudzeniu obrałam i starłam na tarce jarzynowej. Cebulę po obraniu posiekałam w kosteczkę i wrzuciłam na tłuszcz na patelnię. Dodałam umyte i pokrojone w słupki warzywa, żeby lekko się zeszkliły. Przełożyłam do dużego garnka z gorącym bulionem warzywnym. Dodałam ziele angielskie i listek laurowy. Przyprawiłam do smaku solą i wstawiłam do gotowania (około 20 minut). W czasie gotowania dodałam buraczki, grzyby i wlałam wywar z grzybów. Teraz już można doprawić pieprzem octem winnym. Śmietanę wymieszałam z mąką. Wlałam do zupy. Można wsypać koperek. I już pyszny barszcz gotowy.     Jest bardzo aromatyczny i smaczny. Można podawać z ziemniakami, chlebem... Spróbujcie ugotować barszcz w ten właśnie sposób. Polecam i życzę SMACZNEGO! Krys", "url": "http://kuchniaukrysi.blogspot.com/2013/12/barszcz-czerwony-z-grzybami.html", "category": "wielkopolskie", "sub_category": "Gotowe dania i potrawy", "phrase": "Barszcz czerwony czysty na wywarze grzybowym"}