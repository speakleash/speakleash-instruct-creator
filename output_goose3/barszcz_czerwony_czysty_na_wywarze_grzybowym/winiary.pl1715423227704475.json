{"meta_description": "Barszcz czerwony jest pyszną zupą, do której pasuje wiele dodatków, jak uszka czy ziemniaki. Możesz go też podać w kubku do picia. Sprawdź przepis tutaj!", "title": "Barszcz czerwony czysty", "content": "Mimo że czerwony barszcz jest daniem, które wielu z nas kojarzy się z Wigilią Bożego Narodzenia, to jednak jest to zupa idealna na co dzień. Jej przygotowanie jest bardzo proste, a efekt końcowy zachwyca. Dobrze przyprawiony barszcz czerwony działa rozgrzewająco. Łączy w sobie smak ostry, lekko kwaśny i delikatnie słodki. Zioła i przyprawy podkreślają korzenną nutę buraków.   Przygotowanie wraz z czasem oczekiwania zajmie około 1,5 godziny. Zacznij od obrania, umycia i pokrojenia buraków w plastry o grubości około 1 cm. Zalej je 1 litrem zimnej wody i gotuj przez pół godziny. Po tym czasie wlej ocet, zagotuj wywar i zmniejsz płomień. Gotuj przez kolejne 10 minut.   Cebulę, marchewkę, seler i por obierz i umyj. Mięso wieprzowe zalej zimną wodą (1,5 litra) i zagotuj. Dodaj do niego liście laurowe i ziele angielskie, po czym gotuj kolejne pół godziny. Następnie dodaj do niego warzywa i gotuj je przez 5 minut. Dopiero pod koniec gotowania dodaj przyprawy: sól, majeranek i świeży czosnek przeciśnięty przez praskę.   Na koniec wywar z buraczków i mięsa przecedź i dopraw pieprzem oraz odrobiną cukru. Podawaj z tłuczonymi ziemniakami okraszonymi cebulką lub wigilijnymi uszkami. Poza sezonem świątecznym barszcz możesz podać także do picia, jako dodatek do wielu dań.", "url": "https://www.winiary.pl/przepisy/barszcz-czerwony-czysty/", "category": "wielkopolskie", "sub_category": "Gotowe dania i potrawy", "phrase": "Barszcz czerwony czysty na wywarze grzybowym"}