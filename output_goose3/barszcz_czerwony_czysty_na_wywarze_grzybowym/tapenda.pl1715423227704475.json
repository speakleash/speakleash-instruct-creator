{"meta_description": "Tradycyjny przepis na barszcz wigilijny. Barszcz czerwony wigilijny z wywarem z grzybów i z zakwasem. Barszcz z uszkami. Najlepszy barszcz w sieci. Kuchnia polska.", "title": "Barszcz wigilijny - przepis - Tapenda.pl", "content": "To prawdziwa przyjemność raz w roku ugotować taki barszcz, a biorąc pod uwagę, że jest to barszcz wigilijny, to nawet podwójna przyjemność. Ugotowanie tradycyjnego barszczu wigilijnego zamyka się w czasie 1 godziny, ale już tradycyjna procedura jego przygotowania zajmuje czas około dwóch tygodni, ponieważ potrzebny jest zakwas z buraków. Szczegółową instrukcję - jak wykonać zakwas, została zademonstrowana w TYM przepisie. To jeszcze nie wszystko. Jeśli ktoś pamięta i ma czas, aby jesienią wyskoczyć do lasu, względnie na ryneczek aby nabyć i potem ususzyć grzybki, to już będzie optymalnie. Tak przygotowany barszcz będzie niepowtarzalny i będzie smakować wprost proporcjonalnie do włożonego w niego trudu. Jako ciekawostkę należy traktować fakt, że menu tradycyjnej polskiej katolickiej Wigilii Bożego Narodzenia, od 2003 nie wymaga, jedynie zaleca post jakościowy (bezmięsny) co oznacza, że dopuszczalnym jest przygotowanie wigilijnego barszczu na bazie wywaru przygotowanego na przykład z dodatkiem wędzonki. Czerwonemu barszczowi, podanemu w czasie wigilijnej wieczerzy towarzyszą zazwyczaj uszka z grzybami. Czysty barszcz, podany tak ad hoc w świątecznym kubku do każdego posiłku, podtrzymuje świąteczną atmosferę, a jeśli jest bardzo zimno, skutecznie rozgrzewa. Pysznie Podstawą wigilijnego barszczu wigilijnego jest wywar grzybowy oraz wywar warzywny. Zacznijcie pracę od przygotowania wywaru grzybowego. W celu przygotowania wywaru grzybowego należy suszone grzyby najpierw opłukać pod bieżącą zimną wodą, w ten sposób grzyby zostaną oczyszczone z zabrudzeń. Następnie dodajcie do grzybów pół litra gorącej wody i pozostawcie je w wodzie na pół godziny (1). Grzyby należy gotować przez około 15-20 minut w wodzie w której były namoczone (2). Po ugotowaniu, wywar grzybowy oddzielcie od grzybów (3). Przygotowanie wywaru warzywnego. Wszystkie warzywa oczyśćcie z łupin; buraki najlepiej jeśli pokroicie na kawałeczki (4). Pozostałą wodę ( 1,5 l) zagotujcie i dodajcie oczyszczoną włoszczyznę (5) (6). Dodajcie również ząbki czosnku (7) i pamiętajcie o przyprawach, czyli o liściach laurowych, zielu angielskim i ziarenkach pieprzu (8). Dodajcie również buraki (9). Do smaku dodajcie sól. Barszcz musi się teraz gotować przez 30-40 minut (10). Po tym czasie oddzielcie wywar od warzyw (11) i połączcie wywar warzywny z wywarem z grzybów (12). Dla smaku dodajcie wino (13) oraz zakwas buraczany (14). Od tego momentu, czyli od dodania zakwasu, barszcz można podgrzewać, ale nie możecie już go zagotowywać, w przeciwnym wypadku barszcz starci klarowność. Na koniec barszcz należy doprawić do smaku. Z pewnością przyda się Wam pieprz, sól, sok z cytryny, suszony majeranek. Wielbiciele czosnkowej nuty obowiązkowo muszą dodać dodatkowy ząbek czosnku przeciśnięty przez praskę (15).    Jeśli przepis Ci się spodobał, podziel się nim korzystając z przycisków na dole strony. Dziękuję", "url": "https://www.tapenda.pl/przepis/Barszcz_wigilijny/330/", "category": "wielkopolskie", "sub_category": "Gotowe dania i potrawy", "phrase": "Barszcz czerwony czysty na wywarze grzybowym"}