{"meta_description": "To barszcz wigilijny, jaki przygotowuje się u mnie w domu na Wigilię. Uwielbiam go. . Połączenie wywaru z grzybów i soku z kiszonych buraków to duet idealny.", "title": "Barszcz wigilijny jakiego nie znacie - ma niepowtarzalny smak", "content": "Mamy już grudzień, a więc najwyższy czas, żeby zacząć serwować Wam przepisy świąteczne. Oto pierwsza moja propozycja – przepis na barszcz wigilijny. Nie jest to jednak klasyczny barszcz, jaki znacie. Ale zapewniam Was, że jest wspaniały. To taki nasz rodzinny skarb. Receptura przekazywana z pokolenia na pokolenie. To dla mnie wyjątkowe i sentymentalne danie, towarzyszy mi w każde święta Bożego Narodzenia od kiedy pamiętam. Przypomina mi moje dzieciństwo i ukochaną babcię, która zawsze je przygotowywała. Z moim bratem uwielbiamy ten barszczyk. I gdy na święta przyjeżdżamy do rodzinnego domu, zawsze z niecierpliwością czekamy, aż pojawi się na stole. Tym bardziej, że jemy go tylko raz w roku. No w zasadzie dwa razy – w Wigilię i w pierwszy dzień świąt. Smak barszczu jest wyborny – wytrawny i nieco kwaśny. To efekt genialnego połączenia buraczanego zakwasu z esencjonalnym wywarem z suszonych grzybów.", "url": "https://ammniam.pl/barszcz-wigilijny-jakiego-nie-znacie/", "category": "wielkopolskie", "sub_category": "Gotowe dania i potrawy", "phrase": "Barszcz czerwony czysty na wywarze grzybowym"}