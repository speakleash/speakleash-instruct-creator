{"meta_description": "", "title": "Gmina Iwkowa", "content": "Gmina Iwkowa to wyjątkowe miejsce na Ziemi, niezwykle malownicza okolica, czarująca pięknem krajobrazu, zróżnicowanym ukształtowaniem terenu. Zamieszkuje ją ponad 6400 mieszkańców w 7 miejscowościach takich jak: Iwkowa, Porąbka Iwkowska, Kąty, Drużków Pusty, Dobrociesz, Połom Mały i Wojakowa. I daleko i blisko jej do świata: daleko do wielkomiejskiego zgiełku i pośpiechu, ale równocześnie dostatecznie blisko do miast takich jak: Brzesko, Bochnia, Limanowa, Nowy Sącz, Tarnów i Kraków. warto tu przyjechać, by odpocząć, odprężyć się, zapomnieć o problemach codzienności. Jednym z największych atutów gminy Iwkowa jest bogactwo i piękno jej przyrody. Bujne lasy mieszane a w nich obfitość jagód, malin, czernic, poziomek, grzybów, ziół, kwiatów i świeżego powietrza, przepięknych dzikich i urokliwych jarów, zakątków, ostępów oraz ścieżek i dróżek, wprost zapraszają na wędrówkę, trekking, nordic walking, rower, jazdę konną, narty biegówki, piesze wyprawy z plecakiem i mapą, rodzinne wycieczki z dziećmi – słowem – dla każdego coś miłego! W gminie Iwkowa warte zobaczenia są kościoły, miejsca pamięci, zbiory regionalne oraz licznie zgromadzone przy drogach i polach, wtopione w pejzaż, zabytkowe kapliczki. Kto szuka osobliwości, koniecznie powinien odbyć wyprawę szlakiem iwkowskich ról, wykarczowanych niegdyś pod uprawę połaci lasów, nazwanych od nazwisk lub przydomków pierwszych właścicieli, które przetrwały przez wieki i do dziś wyznaczają miejscową topografię. Iwkowskie role to jeden z fenomenów tożsamości, a zarazem odrębności kulturowej tego obszaru. Ich historia zaczęła się wraz z lokacją dwóch iwkowskich wiosek nad rzeką Belą w pierwszej połowie XIV wieku. Pieszo, konno i na rowerze dotrzeć można do licznych punktów widokowych w gminie, skąd rozciągają się panoramiczne widoki na okolicę. Kąty – wieś w Polsce położona w województwie małopolskim, w powiecie brzeskim, w gminie Iwkowa. W latach 1975–1998 miejscowość należała administracyjnie do województwa tarnowskiego. Zabudowania i pola Kątów znajdują się w dolinie Białki i na wznoszących się nad nią wzgórzach. Tereny te należą do dwóch regionów geograficznych; do Beskidu Wyspowego  i Pogórza Wiśnickiego (rzeka Białka tworzy granicę między tymi regionami0. Kąty to jedno  z największych skupisk producentów susorek iwkowskich. Dwór i spichlerz – znajdują się na skraju wsi. Dwór został wzniesiony w 1900 r. przez Jana Sławika, herbu Prus II, ówczesnego właściciela tutejszego majątku. Jest to obiekt murowany na planie prostokąta z pomieszczeniami w dwóch traktach. Dwór otoczony jest 2 ha parkiem  z grabową aleją dojazdową, wielką polaną, na której wznosi się dwupienna lipa – Soliter  i drewniana altanka przed frontem dworu. Po zachodniej stronie owego parku znajduje się niewielki staw oraz ruina kamiennego spichlerza z XVI wieku. – długość: 9,3 km, oznaczony kolorem czerwonym. Początek szlaku: parking przy Urzędzie Gminy w Iwkowej (Iwkowa Jędrychowo) – przełęcz pod Szpilówką – Krzyż Powstańców – Piekarska Góra – koniec szlaku: Bacówka „Biały Jeleń”. Szlak spacerowy POWSTAŃCÓW rozpoczyna się w Iwkowej na parkingu przy Urzędzie Gminy, odcinek ten jest wspólny dla dwóch szlaków spacerowych Powstańców i Św. Urbana. Pomiędzy kościołem parafialnym w Iwkowej, a budynkami szkolnymi skręcamy wprawo na drogę asfaltową kierunku cmentarza (obok kościoła znajduje się Muzeum Parafialne im. ks. Jana Piechoty). Dochodzimy do drogi osiedlowej w kierunku Ośrodka Zdrowia, skręcamy w lewo na drogę polną. Następujący odcinek jest wspólny dla dwóch szlaków spacerowych Powstańców i Św. Urbana oraz szlaku rowerowego czarnego Dużej Pętli Rowerowej. Przy skręcie w prawo na drogę leśną następuje rozejście się szlaków spacerowych Powstańców i Św. Urbana oraz szlaku rowerowego czarnego Dużej Pętli Rowerowej. Skręcamy w prawo na drogę, leśną. Przy wiacie turystycznej pod Szpilówką, na rozdrożu, następuje rozejście się szlaków: spacerowego Powstańców oraz szlaku rowerowego czarnego Dużej Pętli Rowerowej. Szlak spacerowy prowadzi pod górę, wądołem do kapliczki Kociołków, a następnie trawersem na przełęcz pod Szpilówką. Na rozdrożu pod przełęczą, w lewo drogą gminną wychodzimy bezpośrednio na siodło grzbietu. Następuje tutaj połączenie szlaku spacerowego Powstańców oraz szlaku turystycznego zielonego (PTTK). Cały czas poruszamy się grzbietem wspólnie ze znakami szlaku zielonego. Przy węźle szlaków turystycznych na przełęczy pod Krzyżem Powstańców dochodzi szlak spacerowy Powstańców w wariancie rodzinnym. Na rozdrożu pod Piekarską Górą następuje rozejście się obu szlaków. Droga prowadzi trawersem pod Piekarska Górą, wądołem do źródełka z krzyżem powstańców, a następnie w prawo drogą przez łąki na drogę powiatową w pobliżu przełęczy między Piekarską Górą, a Rogozową. Na roli Gawełdowo szlak łączy się ponownie ze spacerowym żółtym Szlak Powstańców wariant rodzinny i szlakami rowerowymi: czarnym Dużej Pętli Rowerowej i żółtym Małej Pętli Rowerowej. Szlaki razem prowadzą aż do Bacówki „Biały Jeleń”, gdzie znajduje się węzeł szlaków oraz koniec szlaku spacerowego żółtego. Czas przejścia całego szlaku: z Iwkowej do Bacówki „Biały Jeleń” wynosi około 3 godziny 30 minut. W kierunku przeciwnym około 3 godziny 15 minut. Szlak spacerowy Powstańców w wariancie rodzinnym rozpoczyna się na przełęczy pod Piekarską Górą, obok Krzyża Powstańców. Szlak spacerowy żółty odchodzi tutaj w lewo (z dwóch dróg wybieramy tą bardziej w lewo), droga zejściowa jest stroma i ma charakter głębokiego wądołu. Na rozdrożu skręcamy w drogę biegnącą w lewo. Zejście staje się łagodniejsze, poniżej kapliczki skręcamy w drogę biegnącą w prawo na skraj lasu. Idziemy prosto w dół do drogi powiatowej przy roli Humiejewo. Po osiągnięciu drogi asfaltowej skręcamy w prawo. Odcinek dalszy jest wspólny ze szlakami rowerowymi: czarnym Dużej Pętli Rowerowej i żółtym Małej Pętli Rowerowej. Na roli Gawełdowo z prawej, z drogi gminnej, dołącza czerwony Szlak Powstańców. Szlaki razem prowadzą aż do Bacówki „Biały Jeleń”, gdzie znajduje się węzeł szlaków oraz koniec szlaku spacerowego żółtego. Czas przejścia całego szlaku: z rozdroża pod Krzyżem Powstańców do Bacówki „Biały Jeleń” wynosi około 1 godzinę 5 minut. W kierunku przeciwnym około 1 godzinę 15 minut. oznaczony kolorem zielonym. Jego długość wynosi 6,5 km. Przebieg szlaku: parking przy Urzędzie Gminy w Iwkowej (Iwkowa Jędrychowo – skrzyżowanie dróg) – Pustelnia Św. Urbana – Bukowiec – pensjonat „Zyga”. Szlak spacerowy ŚWIĘTEGO URBANA rozpoczyna się w Iwkowej na parkingu przy Urzędzie Gminy, odcinek ten jest wspólny dla dwóch szlaków spacerowych (Powstańców i Św. Urbana). Pomiędzy kościołem parafialnym w Iwkowej, a budynkami szkolnymi skręcamy wprawo na drogę asfaltową w kierunku cmentarza (obok kościoła znajduje się Muzeum Parafialne im. ks. Jana Piechoty). Dochodzimy do drogi osiedlowej w kierunku Ośrodka Zdrowia, skręcamy w lewo na drogę, polną. Następujący odcinek jest wspólny dla dwóch szlaków spacerowych (Powstańców i Św. Urbana) oraz szlaku rowerowego czarnego (Dużej Pętli Rowerowej). Przy skręcie w prawo na drogę leśną następuje rozejście się szlaków spacerowych (Powstańców i Św. Urbana) oraz szlaku rowerowego czarnego (Dużej Pętli Rowerowej). Skręcamy w lewo na drogę biegnącą po gruntach prywatnych. Uwaga! mijamy mylne rozdroże na którym kierujemy się bardziej na prawo i dalej prosto do góry za ścieżką. Odcinek ten jest wspólny dla szlaku spacerowego Św. Urbana i szlaku dojściowego zielonego (PTTK). Skręcamy w prawo za grzbietem na szczyt Bukowca, a następnie na przełęcz z drogą powiatową (Iwkowa- Tymowa). Trasa prowadzi częściowo drogą gminną, fragmentami granicami działek prywatnych. Odcinek zejściowy stromy i kamienisty, jest wspólny dla szlaku spacerowego Św. Urbana i szlaku zielonego (PTTK). Po zejściu na drogę powiatową skręcamy w prawo i dalej szlak prowadzi drogą asfaltową do zajazdu U Zygi, natomiast Szlak turystyczny PTTK odchodzi w lewo, na grzbiet górski w kierunku Machulca. Czas przejścia całego szlaku: z Iwkowej do zajazdu U Zygi wynosi około 2 godziny 30 minut. Podobnie w kierunku przeciwnym. Długość szlaku: 11,6 km, oznaczony kolorem niebieskim. Przebieg szlaku: początek na parkingu przy szkole w Dobrocieszu – Dobrociesz Granice (skrzyżowanie dróg) – skrzyżowanie Dobrociesz Grabie – koniec szlaku: parking przy szkole. Niebieski szlak spacerowy rozpoczyna się w Dobrocieszu na parkingu przy szkole, początkowo jest wspólny z Karpackim Szlakiem Rowerowym, oznaczonym kolorem czerwonym, wzdłuż drogi powiatowej, po około 1 km skręca w lewo na asfaltową drogę gminną. Trasa prowadzi stromymi stokami Szczełby aż na grzbiet w Dobrocieszu Granicach. Na skrzyżowaniu dróg gminnych szlak spacerowy skręca w lewo i prowadzi wspólnie ze szlakiem czarnym Dużej Pętli Rowerowej drogą grzbietową, aż do Dobrociesza Grabia, stromo w dół w kierunku Kątów. Szlak skręca w lewo na drogę gminną utwardzoną opuszczając w ten sposób drogę asfaltową ze szlakiem rowerowym. Potem droga gwałtownie skręca i sprowadza stromo w dolinę rzeki Dobrocieszki. Następnie szlak skręca w prawo na drogę powiatową w kierunku Drużkowa Pustego. Szlak ponownie skręca w lewo na drogę w kierunku Dobrocieszki i szkoły w Dobrocieszu. Powadzi drogami i ścieżkami wzdłuż strumienia do drogi gminnej w Dobrocieszu Nawsi. Szlak kończy się w Dobrocieszu na parkingu przy szkole. W ten sposób szlak tworzy pętlę, którą można wędrować w obu kierunkach. Czas przejścia całego szlaku: w opisywanym kierunku wynosi około 4 godziny 30 minut. Podobny czas przejścia liczy trasa w kierunku przeciwnym. Prowadzący z Lipnicy Murowanej przez Rajbrot na szczyn Kobyły. Rozpoczyna się na górze Rogozowej (Bacówka „Biały Jeleń”), prowadzi przez Wojakową Góry na Kopiec i Kobyłę i dalej do niebieskiego szlaku PTTK na szczyt Łopusze Wschodnie. Zaczyna się przy przeprawie promowej do Pustelni w Św. Świerada w Tropiu, , dalej prowadzi koło zamku w Tropsztynie, skręca w stronę Wytrzyszczki, tam znajduje się odgałęźnik do skałek i bloków skalnych z piaskowca usytuowanych powyżej potoku Granicznik, dalej trasą główną na Połom Mały, w okolice Krzyża Jubileuszowego, dalej na Cisowiec i Czyżowiec, skąd schodzi do przystanku autobusowego w Witowicach, gdzie łączy się ze szlakiem zielonym PTTK. Przez gminę Iwkowa przebiega fragment tego szlaku, oznaczonego kolorem czerwonym. Jest on częścią systemu szlaków przebiegających przez Karpaty. Jego długość wynosi 175 km, a trasa nawiązuje po trosze do dawnego handlowego szlaku węgierskiego. W obszarze gminy Iwkowa szlak biegnie na odcinku 8 km. Wychodzi z doliny Dunajca od Wytrzyszczki do Iwkowej (Kąciny) szlak biegnie doliną potoku Granicznik, potem kieruje się w stronę Porąbki Iwkowskiej, Drużkowa Pustego do Dobrociesza, gdzie opuszcza granice gminy i dalej biegnie w stronę Żegociny. Niezwykły szlak obejmujący obszarem całą Iwkową. Oznaczony jest tablicami z nazwami ról, znaczącymi tożsamość wiejskich osiedli i osiadłych tu od wieków Iwkowian. Iwkowskie role są niezwykłym zjawiskiem topograficznym. To jeden z fenomenów tożsamości, a zarazem odrębności kulturowej tego obszaru. Ich trwanie, świadczy o przywiązaniu mieszkańców Iwkowej do tradycji i przeszłości. Powstały w pierwszej połowie XIV w. wraz z lokacjami dwóch iwkowskich wiosek. Pośród nich tkwi iwkowska tożsamość i ciągłość dziedzictwa historii wsi. „Bacówka” dysponuje 30 pokojami 2-osobowymi o wysokim standardzie wyposażenia, w tym apartamentem oraz 3 dużymi salami: główną, telewizyjną, kominkową. Istnieje też możliwość zamieszkania w tradycyjnej wiejskiej chacie (domek pogórzański – 10 miejsc), odtworzonej przy Bacówce „Biały Jeleń” oferuje pełny zakres wyżywienia – kuchnia polska, regionalne potrawy (udziec pieczony po iwkowsku, śliwki w boczku po iwkowsku, imbirówka iwkowska), biesiady przy ognisku. Pensjonat dysponuje także SPA (mini basen z przeciwfalą, jacuzzi, sauna fińska, sauna na podczerwień i grota solna),gabinetem kosmetycznym (zabiegi odnowy biologicznej, zabiegi kosmetyczne, masaże), boiskami sportowymi, stadniną koni (konie huculskie i arabskie), placem zabaw dla dzieci, kącikiem zabaw i gier, góralskimi szałasami z paleniskami. Można także skorzystać z siłowni, tenisa stołowego oraz bilarda. W Bacówce organizowane są imprezy plenerowe, bankiety i konferencje. Istnieje tam też zwierzyniec z owcami, kozami, dzikami i danielami. Obiekt ten to dobra baza wypadowa na szlaki turystyczne rowerowe i piesze czy nordic walking. Ośrodek posiada własną wypożyczalnię sprzętu – rowery, kije do nordic walking, zimą narty biegowe. Przy Bacówce „Biały Jeleń” znajduje się mini skansen, a w nim odtworzona wiejska zagroda, czyli stary wiejski dom z wyposażeniem wnętrza i mieszkalnym strychem, stajnia dla bydła, wiatrak, spichlerz z 1874 roku oraz kuźnia. Dla dzieci organizowany jest pokaz tradycyjnego wypieku chleba „Od ziarenka do bochenka”, podczas którego istnieje możliwość poznania wszystkich etapów wypieku wiejskiego chleba. Zajęcia odbywają się w zagrodzie karpackiej, a chleb wypieka się w tradycyjnym piecu przy użyciu wiejskich drewnianych sprzętów. Pensjonat – restauracja „Zyga” mieści się przy drodze do Tymowej. Dysponuje 33 miejscami noclegowymi. Obiekt organizuje przyjęcia weselne i okolicznościowe, wieczory przy ognisku z kapelą, przejażdżki bryczką, kuligi, posiłki dla grup zorganizowanych. Świadczy także usługi cateringowe. W „Zydze” istnieje możliwość rezerwacji wczasów rodzinnych i pobytów weekendowych. Obok pensjonatu znajduje się staw, w którym można samodzielnie łowić ryby i upiec je w stojącym obok szałasie. Do dyspozycji gości pozostaje kilka sal: restauracyjna, bankietowa, kominkowa, konferencyjna oraz pole namiotowe, teren rekreacyjny z placem zabaw i boiskiem. „Zyga” to dobre miejsce wypadowe do wędrówek pieszych i rowerowych. Restauracja „Zyga” poleca produkt lokalny – imbirówkę. to całoroczny obiekt wypoczynkowy, składający się z dwóch apartamentów. ZAGRODA znajduje się w bezpośrednim sąsiedztwie lasów (Sołtysie Góry na pograniczu Iwkowej i Wojakowej) i jest w całości ogrodzona, a jej atrakcje to plac zabaw z wiklinowym szałasem, miejsce na ognisko i ekologiczny warzywniak. Od lutego 2016 roku zapraszamy również do prawdziwej leśnej sauny. W ramach oferty goście mogą bezpłatnie korzystać z rowerów, kijów do nordic walking i trekkingowych, nart śladowych, czy rakiet śnieżnych. Na miejscu istnieje możliwość zakupu produktów lokalnych i miejscowego rękodzieła oraz wynajmu quada. W ZAGRODZIE na PACANACH dysponujemy 2 apartamentami : ZIELONĄ oraz NIEBIESKĄ ZAGRODĄ (każdy po 4 miejsca noclegowe z możliwością dostawki) z dostępem do Internetu. Każdy apartament posiada w pełni wyposażoną kuchnię, salon z kominkiem i biblioteczką oraz przytulne sypialnie z łazienkami (dodatkowo w ZIELONEJ ZAGRODZIE pomieszczenie gospodarcze z pralką). W ZAGRODZIE istnieje możliwość wypoczynku jednej grupy/rodziny (w obu apartamentach) lub dwóch grup/rodzin niezależnie. Każdy apartament posiada osobne wejście oraz własną część tarasu widokowego. Wypoczynek w tym wyjątkowym miejscu urozmaicą wycieczki rowerowe oznakowanymi leśnymi szlakami, spacery północną wierzchowiną Iwkowej i wiele innych atrakcji, które Pogórze Rożnowskie i Beskid Wyspowy oferują. Gospodarstwo dysponuje 5 pokojami z łazienką (14 miejsc noclegowych). Podczas pobytu w pensjonacie istnieje możliwość korzystania z wyżywienia w sąsiednim pensjonacie „Zyga”. Do dyspozycji gości pozostają boiska do siatkówki i piłki nożnej oraz plac zabaw. Obiekt całoroczny. Obiekt noclegowy oferuje sześć pokojów – łącznie 15 miejsc noclegowych oraz małą salę z zapleczem kuchennym, co daje możliwość całodziennego wyżywienia. Przy domu znajduje się basen kąpielowy. Obiekt całoroczny. Samodzielne mieszkanie dla 5 osób. Przy domu znajduje się teren wypoczynkowy z miejscem na grilla i placem zabaw dla dzieci. Bliskość lasu to możliwość wypraw na jagody i grzyby. Obiekt całoroczny. Gospodarstwo agroturystyczne specjalizujące się w enoturystyce (turystyce winiarskiej), położone na południowo – zachodnim stoku z widokiem na Beskid Wyspowy i Sądecki. Oferuje 7 miejsc noclegowych z wyżywieniem, w tym potrawy regionalne. Organizuje pokazy winnicy i hodowli danieli, jak również warsztaty na temat uprawy winorośli oraz tradycyjnej produkcji i sztuki picia wina. Winnica udostępniania jest turystom indywidualnym i grupom. Szkolenia i warsztaty po wcześniejszym uzgodnieniu terminu. Szczegóły na stronie „Karolina” to dom weselny z okazałą salą balową, który organizuje różne imprezy okolicznościowe. Obiekt dysponuje 40 miejscami noclegowymi w wygodnych pokojach z łazienkami. Świadczy także usługi cateringowe. Obiekt znajduje się w centrum Porąbki Iwkowskiej, na skrzyżowaniu dróg do Wojakowej, Kątów i Iwkowej. „Perła” organizuje przyjęcia weselne, okolicznościowe, spotkania integracyjne, świadczy usługi cateringowe. Można w niej także wynająć pokoje (16 miejsc noclegowych w pokojach 3- i 4- osobowych plus apartament dwuosobowy). Organizacja imprez okolicznościowych, wyroby garmażeryjne. Do wynajęcia pokoje 2-osobowe i rodzinne. Atrakcje dodatkowe: możliwość jazdy bryczkami, ognisko, pieczenie prosiaka, plac zabaw dla dzieci. Pogórskie położenie, jego mikroklimat, a także warunki glebowe stwarzają wyjątkowe warunki dla uprawy drzew owocowych. Śliwki, gruszki i jabłka przerabiane są na susz i konfitury. Gmina słynie z „susorek iwkowskich”, czyli owocowej mieszanki, która charakteryzuje się oryginalnym smakiem i aromatem oraz „iwkowskiej imbirówki” i śliwowicy paryjówki – tradycyjnej wódki ze śliw. Suszarnie owoców znajdują się w Dobrocieszu, Kątach, Wojakowej i Drużkowie Pustym. Tam też przebiega „Szlak Suszonej Śliwki” – oryginalny sposób prezentacji wartości krajoznawczych gminy i promocja produktu regionalnego. Kiełbasa w formie typowych wianków, z delikatnie pomarszczoną skórką o barwie ciemnobrązowej. Na przekroju owalna lub okrągła, z wyraźnie widocznymi kawałkami mięsa i tłuszczu, o barwie różowo-szarej. Kiełbasa posiada zapach produktu wędzonego, z wyczuwalnym aromatem czosnku. Kiełbasa wiejska iwkowska to produkt o długiej tradycji przygotowania w regionie (gmina Iwkowa) w oparciu o starą recepturę, przekazywaną z pokolenia na pokolenie, wytwarzany ze świeżego mięsa wieprzowego, przygotowywany i wędzony w tradycyjny sposób. Charakteryzuje się specyficznym i delikatnym smakiem, choć nie zawiera wyszukanych przypraw. Zawdzięcza go surowcowi, pochodzącemu od zwierząt z chowu tradycyjnego. Szynka tylna wieprzowa bez kości i golonki. Produkt sznurowany, wzdłuż i wszerz, w odstępach co ok. 2 – 3cm, z charakterystyczną pętelką do zawieszania. Szynka iwkowska to produkt o długiej tradycji przygotowania w regionie (gmina Iwkowa) w oparciu o starą recepturę, przekazywaną z pokolenia na pokolenie, wytwarzany ze świeżego mięsa wieprzowego, przygotowywany i wędzony w tradycyjny sposób. Proces przygotowania „szynki iwkowskiej” składa się z jej marynowania (7-1 4 dni), wędzenia w tradycyjny sposób oraz parzenia. Szynka tylna wieprzowa bez kości i golonki. Produkt sznurowany, wzdłuż i wszerz, w odstępach co ok. 2 – 3cm, z charakterystyczną pętelką do zawieszania. Szynka iwkowska to produkt o długiej tradycji przygotowania w regionie (gmina Iwkowa) w oparciu o starą recepturę, przekazywaną z pokolenia na pokolenie, wytwarzany ze świeżego mięsa wieprzowego, przygotowywany i wędzony w tradycyjny sposób. Proces przygotowania „szynki iwkowskiej” składa się z jej marynowania (7-1 4 dni), wędzenia w tradycyjny sposób oraz parzenia. Napój alkoholowy, produkowany na bazie czystego 40% alkoholu z dodatkiem cukru, soku z cytryny i suszonego imbiru Według lokalnej tradycji jest to alkohol podawany na ciepło i spożywany bezpośrednio po przygotowaniu. Imbirówka pojawiła się po raz pierwszy w Iwkowej w latach 20-tych XX wieku. Jednak istnieją podejrzenia, iż imbir występował w Iwkowej już znacznie wcześniej. Pojawił się on w miejscowości za sprawą kupców ze szlaku węgierskiego, którzy podróżując przez Iwkową płacili tą egzotyczną byliną. Przepis na napój pochodził od Antoniny Nestorowskiej, mieszkanki Iwkowej, która była dobrą kucharką i poważaną gospodynią domową. Największą popularnością imbirówka cieszyła się jednak w okresie powojennym. Swoją oszałamiającą karierę rozpoczęła od pojawienia się w latach 60-tych jako napój firmowy w karcie miejscowej restauracji „Belanka” Po niedługim czasie napój ten zyskał ogromny rozgłos i uznanie wśród miejscowej ludności, jak i turystów odwiedzających Iwkową. Wielu mieszkańców wsi nadal wytwarza ten napój w oparciu o przepis z lat 20-tych. Imbirówka spożywana jest w iwkowskich domostwach nie tylko z okazji uroczystości, czy spotkań rodzinnych, ale również jako lek na dolegliwości żołądkowe oraz przeziębienie. Obecnie „Imbirówka iwkowska”, przygotowywana według oryginalnej receptury, podawana jest w iwkowskich restauracjach, zajadach i domach weselnych („Bacówka „Biały Jeleń”, Zajazd Zyga, Mała gastronomia, Klub „Belanka”). Mieszanka owoców (śliwki, jabłka, gruszki ) podsuszanych i podwędzanych metodą tradycyjną. Proces produkcji związany jest z użyciem tradycyjnej, dwukondygnacyjnej suszarni opalanej sezonowanym suchym drewnem liściastym, głównie bukiem, dębem, grabem oraz drewnem drzew owocowych. Tradycje sadownicze na terenie gminy Iwkowa sięgają XVI wieku. Również tradycja suszenia owoców jest głęboko zakorzeniona w świadomości mieszkańców i jest przekazywana z pokolenia na pokolenie. Pierwotnie największą popularnością jeśli chodzi o owoce suszone cieszyły się śliwy. Natomiast jabłka i gruszki były suszone na własne potrzeby. Suszenie jabłek i gruszek na skalę masową rozpoczęło się 40 lat temu. Było ono spowodowane gorszymi zbiorami śliw, oraz załamaniem się koniunktury na sprzedaż świeżych jabłek i gruszek. Utrzymywanie się takiej tendencji doprowadziło do suszenia jabłek i gruszek na dużą skalę. Do przygotowania gotowego produktu najlepiej nadają się owoce ze starych odmian drzew owocowych. Gruszki i śliwki suszone są w całości, natomiast jabłka w plastrach. Tradycyjnymi sposobami wykorzystania suszonych owoców są: produkcja kompotu z suszu, zastosowanie w farszu do pierogów, jak również stosowanie owoców jako dodatków do produkcji chlebów, czy ciast. Susorki iwkowskie dostępne są bezpośrednio u producentów na terenie gminy Iwkowa. Mocna wódka o smaku koniaku, pędzona w warunkach domowych. Jest napojem wysokoprocentowym (ponad 70%), produkowanym ze śliw węgierek. Swoją nazwę zawdzięcza trudno dostępnym miejscom, tzw. paryjom, w których była kiedyś produkowana. Sztuka produkcji śliwowicy na terenie naszej gminy przekazywana jest z pokolenia na pokolenie, a jej tajemnica polega na doborze odpowiednich owoców. Jest to bardzo ważne, gdyż prawdziwa śliwowica powinna być destylowana wyłącznie dzięki alkoholowi powstałemu z cukru zawartego w owocach.", "url": "https://noclegi-brzesko.pl/informacja-turystyczna/powiat-brzeski-miasto-i-gmina-brzesko/gmina-iwkowa/", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Susorki iwkowskie"}