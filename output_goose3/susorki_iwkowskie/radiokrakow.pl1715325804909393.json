{"meta_description": "", "title": "Przystanek Kulinarny z małopolskimi regionalnymi smakami", "content": "Mówią o nim, że to naturalny afrodyzjak -a dostępny jest praktycznie w każdym przydomowym ogródku - lubczyk - zioło o intensywnym smaku i zapachu . Jest taki region w Małopolsce gdzie tego lubczyku jest wyjątkowo dużo i gdzie jest wyjątkowo popularny jako składnik codziennych dań. To oczywiście Lubcza na terenie gminy Ryglice w powiecie tarnowskim. Tamtejsze gospodynie od wieków wykorzystują właśnie lubczyk do przygotowania specjalnej zupy lubeckiej z lubczykiem. Teraz chcą aby ta zupa została wpisana na listę małopolskich produktów regionalnych. Jak ugotować lubecką zupę z lubczykiem to w Lubczy sprawdziła nasze reporterka Agnieszka Wrońska O gotowaniu z produktów regionalnych, o tym co nam daje natura i jak możemy podać ją na talerzu mówił Łukasz Kania, szef kuchni restauracji Weranda w Węgrzcach Wielkich. I jak to w Przystanku Kulinarnym nie zabrakło też Pauliny Bandury z krakowskiej Księgarni pod Globusem z propozycją dla tych, którzy na talerzach chcą serwować dobra ze swoich czy to parapetowych, balkonowych czy też przydomowych ogródków.", "url": "https://www.radiokrakow.pl/audycje/przystanek-kulinarny-malopolska/przystanek-kulinarny-z-malopolskimi-regionalnymi-smakami/", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Susorki iwkowskie"}