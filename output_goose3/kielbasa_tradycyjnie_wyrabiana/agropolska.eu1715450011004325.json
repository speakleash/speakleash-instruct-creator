{"meta_description": "", "title": "Wyrób Wędlin Tradycyjnych WOLAREK", "content": "Rodzinna firma Wolarek oparta jest na tradycji, niepowtarzalności i niezmienności przekazywanych od pokoleń receptur, pozwalających przygotowywać specjalnie dla Państwa wędliny najwyższej jakości.     Nasze produkty słyną ze staranności procesu wyrobu już od 1980 roku, a nasi pracownicy niezmiennie dbają o wysoki standard smaku aromatycznych szynek, kiełbas czy polędwic z tradycyjnej wędzarni od Wolarka. Wyrabiana przez nas oryginalna Kiełbasa Lisiecka otrzymała przyznany przez Unię Europejską certyfikat produktu regionalnego.    Od pokoleń pozostajemy wierni sprawdzonej recepturze – nasze wędliny poddajemy wędzeniu nad ogniskiem, wyłącznie dymem olchowym i bukowym. Dbając o jakość na każdym z etapów ich wyrabiania, starannie selekcjonujemy dostawców drewna do naszych wędzarni. Sposób przygotowywania wędlin Wolarka pozostaje niezmieniony od pokoleń, co mówi wiele o filozofii firmy, opartej na stabilnej jakości, która jest wynikiem dbałości o Konsumenta.     O niezmiennej wyjątkowości naszych wyrobów świadczy także, nieustannie poszerzające się grono ich smakoszy i odbiorców naszego różnorodnego i stale powiększającego się asortymentu. Rozszerzająca się w szybkim tempie sieć dystrybutorów naszych specjałów, gwarantuje łatwy i przyjazny kontakt z firmą za ich pośrednictwem. Dzięki utrzymywaniu wysokiego poziomu produkcji, gwarantujemy Klientom płynną sprzedaż naszych wędlin.       Wyrób Wędlin Tradycyjnych WOLAREK S.J. B. Wolarek, W. Wolarek  Nowa Wieś Szlachecka 224 32-060 Liszki  www.wolarek.pl", "url": "https://agropolska.eu/pl/laureat/wyrob-wedlin-tradycyjnych-wolarek/", "category": "małopolskie", "sub_category": "Mięso świeże oraz produkty mięsne", "phrase": "Kiełbasa tradycyjnie wyrabiana "}