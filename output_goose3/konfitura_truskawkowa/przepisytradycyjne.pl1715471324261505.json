{"meta_description": "Za chwilkę będziemy już żegnać sezon na truskawki, a to oznacza, że jest to najlepszy moment na przygotowanie zimowych…", "title": "Konfitura truskawkowa", "content": "Za chwilkę będziemy już żegnać sezon na truskawki, a to oznacza, że jest to najlepszy moment na przygotowanie zimowych zapasów. Domowa konfitura truskawkowa wcale nie jest trudna w przygotowaniu, a jej ogromną zaletą jest to, że jest ona w pełni naturalna - wystarczy zwykły cukier i porządna ilość truskawek. Nie stosujemy substancji żelujących i nie rozdrabniamy owoców, dlatego starajmy się wykorzystać te mniejsze owoce. Konfitura w odróżnieniu do dżemów, marmolad czy powideł przygotowuje się na bazie syropu cukrowego, wykorzystujemy do tego całe owoce i podczas gotowania konfitury nie używamy żadnych łyżek do mieszania. W oryginalnym przepisie truskawki przed gotowaniem były skrapiane alkoholem: winem lub arakiem, ja ten krok pominęłam. Z podanych proporcji otrzymacie 850 g konfitur. Ja zamknęłam konfitury w dwóch słoikach 250 g i dwóch po 185g.", "url": "https://przepisytradycyjne.pl/konfitura-truskawkowa", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura truskawkowa"}