{"meta_description": "Konfitura truskawkowa przepis. Jak zrobić domową konfiturę truskawkową, powidła lub dżem truskawkowy.", "title": "Konfitura truskawkowa", "content": "Zwykle nie przygotowuję dużych zapasów przetworów na zimę, robię je od czasu do czasu gdy mam do wykorzystania niezjedzone w danym dniu owoce lub chcę wykorzystać owoce mniej smaczne, niezbyt słodkie, kwaśne lub twarde. Mogłabym robić ich więcej, bo nie ma nic lepszego na długie zimowe popołudnia niż słoik domowej konfitury :-) Do wykorzystania przez nas samych lub na prezent dla najbliższych. Do naleśników, lodów, kanapek, do przekładania tortów, do czekoladowych musów, do polewania serników. Aby zrobić domową konfiturę truskawkową potrzebujemy truskawek oraz cukru. Dla wzbogacenia smaku dodajemy wanilię, dla uzyskania większej gęstości - pektynę (naturalną lub z pestek cytryny). Sama cytryna również ułatwia gęstnienie dżemu. Naszą konfiturę możemy wzbogacić o smak pomarańczy, dodać np. skórkę z pomarańczy. Lubię też dodać aromatyczny likier np. cytrynowy lub rum oraz częściowo posłodzić konfiturę miodem (na koniec gotowania). Konfiturę możemy zjeść zaraz po przygotowaniu lub w przeciągu kilku - kilkunastu dni, wówczas nie musimy go pasteryzować. Pół godziny i konfitura gotowa! Na dłuższe przechowywanie i z mniejszą ilością cukru konfiturę najlepiej pasteryzować. Więcej szczegółów na stronie z przepisem. Jeśli macie swoje sposoby na udane domowe przetwory, podzielcie się nimi koniecznie :-)", "url": "https://www.kwestiasmaku.com/zielony_srodek/truskawki/konfitura_truskawkowa/przepis.html", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura truskawkowa"}