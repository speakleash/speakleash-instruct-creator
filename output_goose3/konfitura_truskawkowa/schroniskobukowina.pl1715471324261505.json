{"meta_description": "Kup teraz w sklepie Schronisko Bukowina ➤ Konfitura z truskawek - pyszna, naturalna konfitura truskawkowa ze sprawdzonego przepisu, jak domowa, tylko owoce i cukier!", "title": "Konfitura z truskawek - sklep Schronisko Bukowina", "content": "Jeżeli marzy Ci się smak lata w Twojej kuchni, ten produkt spełni Twoje oczekiwania. Ta konfitura z truskawek to dobro w najczystszej postaci - najlepszy skład na rynku, zawiera tylko owoce i cukier. 100 gramów gotowej konfitury powstało ze 150 gramów truskawek. Produkt jest wolny od zagęszczaczy, konserwantów czy dodatków smakowych - to truskawki są odpowiedzialne za jej bajkowy aromat i niepowtarzalny smak. Konfitura truskawkowa jest zamknięta w słoiku 200 g. Zobacz, do czego przyda się ta konfitura z truskawek Aromatyczna konfitura z truskawek stanowi doskonały duet ze świeżo wypiekanym pieczywem. Sprawdzi się też jako dodatek do ciepłych napojów w chłodne dni. Możesz używać jej w formie dodatku do ciast, deserów, a nawet lodów. Truskawkowa konfitura to dodatek idealny, jej bogaty, mocno owocowy smak przywróci letni klimat w Twojej kuchni. Dostępna w Schronisku Bukowina konfitura z truskawek powstała w naturalny sposób, dzięki wielogodzinnemu, tradycyjnemu gotowaniu. Starannie wyselekcjonowane, polskie truskawki zostały połączone z cukrem i długo gotowane, aby zagęścić produkt końcowy. To oznacza, że konfitura truskawkowa nie zawiera konserwantów i zagęszczaczy, w tym pektyn. Jest stuprocentowo naturalna, doskonała w smaku, idealna również na zimowe wieczory. Smakuje jak u mamy! Na te czerwone, słodkie owoce z utęsknieniem czekamy cały rok. Jak się okazuje - nie tylko dobrze smakują, ale mają również cenne właściwości lecznicze, które zbawiennie wpływają na nasz organizm. Stanowią źródło witamin z grupy B, A, C, E i K oraz kwasu foliowego i flawonoidów. Truskawki mają w sobie więcej witaminy C niż owoce cytrusowe, dlatego świetnie wzmacniają nasz układ odpornościowy. Oprócz tego, bogate są w potas, magnez, fosfor, wapń i żelazo oraz błonnik. Mogą po nie bez obaw sięgać osoby będące na diecie, ponieważ owoce te są niskokaloryczne. Ze względu na niski indeks glikemiczny, mogą się nimi zajadać także cukrzycy. Posiadają właściwości oczyszczające i odtruwające organizm oraz obniżają poziom złego cholesterolu. Dzięki magnezowi i potasowi zawartym w składzie truskawek, owoce te polecane są również osobom mającym problemy z sercem i układem nerwowym. Truskawki to źródło antyoksydantów zwalczających wolne rodniki. Spożywanie ich może spowolnić procesy starzenia skóry i zapobiec chorobom nowotworowym. Dżem truskawkowy i konfitura z truskawek – czym się różnią? Gdy nadchodzi sezon na owoce, to zaczyna się również czas na przetwory! Nasza kuchnia zamienia się wtedy na wielką pracownię, w której powstają najsmaczniejsze i najzdrowsze produkty. Na sklepowych półkach widnieją słoiczki z dżemem truskawkowym, konfiturą wiśniową, czy powidłem śliwkowym. Czy zastanawiałeś się kiedyś jaka jest między nimi różnica? Chodzi o zawartość cukru i sposób przygotowania owoców. Ot, cała tajemnica! Dżem to żelowana mieszanina cukrów, wody i rozdrobnionych owoców, które są bardzo dokładnie przetarte. Ich konsystencję można porównać do pulpy lub przecieru. Konfitura natomiast zdecydowanie różni się od dżemu konsystencją, która jest gęsta i nieżelowana. Konfitury zawierają zdecydowanie więcej owoców. Cukier zawarty w obu produktach pełni tę samą funkcję - jest naturalnym konserwantem, który zapewnia trwałość tych owocowych przysmaków. Jakie owoce są najlepsze do konfitury, a jakie do dżemu? Do przygotowania dżemu najlepiej sprawdzą się truskawki, jagody, maliny, brzoskwinie, czy morele. Najlepszym wyborem do przyrządzenia konfitury w domowych warunkach, okażą się śliwki, płatki róży oraz porzeczki. Nic tak nie sprawia radości, jak pyszne, słodkie śniadanie o poranku. Pachnące naleśniki, czy maślane bułeczki posmarowane owocowym smakołykiem potrafią zmienić dzień na lepsze. Domowa konfitura może znaleźć się również w Twojej spiżarni. Jak się do tego zabrać? Skorzystaj z naszego prostego przepisu i ciesz się wyjątkowym smakiem truskawkowego rarytasu. Do przygotowania konfitury będziesz potrzebować 1 kg truskawek i 1 kg cukru. Zaczynamy od syropu cukrowego - 1 kg cukru rozpuszczamy w 0,5 litra wody i dokładnie mieszamy, zdejmując przy tym powstałą pianę. Truskawki myjemy, usuwamy szypułki i dobrze odsączamy. Odszypułkowane truskawki przekładamy do garnka z sokiem i ponownie zagotowujemy, a następnie smażymy przez 5 minut. W przeciwieństwie do dżemu, konfitury nie możemy doprowadzić do wrzenia. Truskawki dokładnie mieszamy, ale musimy robić to delikatnie, tak aby się nie rozpadły. Smażenie owoców powtarzamy 3 razy. Gorącą konfiturę przekładamy do wyparzonych słoików, zakręcamy i układamy słoiki do góry dnem.", "url": "https://schroniskobukowina.pl/konfitura-z-truskawek", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura truskawkowa"}