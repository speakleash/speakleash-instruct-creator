{"meta_description": "Produkt wpisany na listę produktów tradycyjnych w dniu 2013-06-12\nW kategorii Gotowe dania i potrawy\nw województwie śląskim", "title": "Królik po śląsku - - Portal Gov.pl", "content": "Wierzchnią warstwę potrawy stanowią plastry ziemniaka ze skwarkami, a pomiędzy widoczne mięso królika. Na przekroju widoczne od dołu: plasterki słoniny, następnie plastry ziemniaka i na nich uduszone piórka cebuli, mięso. Taki układ warstw powtarza się jeszcze raz. Potrawa zapiekana w brytfankach, rondlach bądź w naczyniach żaroodpornych. Można ją również sporządzać na ognisku w specjalnych żeliwnych kociołkach. Widoczna jest tylko górna warstwa potrawy, okrągłe plastry ziemniaka barwy jasnożółtej. Na plastrach miejscami widoczne ciemnobrązowe skwarki ze słoniny. Miejscami pomiędzy plastrami ziemniaka widoczne mięso z królika barwy jasnobrązowej. Ziemniaki upieczone, miękkie. Mięso z królika bardzo delikatne, miękkie. Sos rzadki i tylko w dolnej warstwie. Plastry ziemniaka o delikatnym smaku przypraw i wędzonej słoniny. Mięso bardzo delikatne, chude, soczyste o specyficznym smaku królika (odmienny od innych gatunków mięs). Wyczuwalny aromat ziół, szczególnie tymianku. Hodowla królika na terenie Górnego Śląska była bardzo powszechna jeszcze do lat dziewięćdziesiątych XX w. Jej początki zanotowano w połowie XIX w. wśród ludności małorolnej, która oprócz królików hodowała kozy i niekiedy świnie.", "url": "https://www.gov.pl/web/rolnictwo/krolik-po-slasku", "category": "śląskie", "sub_category": "Gotowe dania i potrawy", "phrase": "Królik po śląsku"}