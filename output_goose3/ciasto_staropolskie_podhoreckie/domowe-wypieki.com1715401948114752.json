{"meta_description": "To najlepszy blog kulinarny. U nas znajdziecie najlepsze przepisy kulinarne, przepisy na ciasta czy też słodkie przepisy. Zapoznaj się z naszymi przepisami", "title": "Piernik Staropolski – Domowe wypieki Justyny i Doroty", "content": "Piernik Staropolski to ten wypiek, bez którego nie wyobrażamy sobie Świąt Bożego Narodzenia. Jego zapach w trakcie pieczenia wypełnia cały dom! Z kolei przełożony rozpływa się w ustach. Możliwości przełożenia piernika jest bardzo wiele np. masą orzechową, marcepanową lub zmiksowanymi suszonymi śliwkami z daktylami i odrobiną rumu. W naszej rodzinie jednak stawia się na klasykę, czyli przełożenie powidłami śliwkowymi. Cudownie, kiedy są domowej roboty! Piernik polewamy polewą czekoladową, ale zdarza się też, że niektórzy lukrują (z lukrem dłużej się przechowuje).. Najważniejsze żeby pomyśleć o pierniku już kilka tygodni przed świętami, bowiem musi dojrzewać. Najlepiej ok. 4 – 6 tygodni. Co nie oznacza jednak, że jeśli o nim zapomnisz, to nie możesz przygotować ciasta 2 tygodnie przed świętami! Nic straconego, będzie również smaczny. Ciasto na piernik staropolski świetnie sprawdzi się również w formie pierniczków. Możesz je nadziewać lub po prostu oblać polewą albo lukrem. Warto czekać kilka tygodni, aż ciasto piernikowe dojrzeje – gotowy wypiek jest przepyszny!”", "url": "https://domowe-wypieki.com/przepisy/piernik-staropolski/", "category": "lubelskie", "sub_category": "Wyroby piekarnicze i cukiernicze", "phrase": "Ciasto staropolskie Podhoreckie"}