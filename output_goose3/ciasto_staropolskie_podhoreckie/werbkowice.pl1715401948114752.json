{"meta_description": "gmina werbkowice", "title": "Laur promocyjny dla Ćwikły z Werbkowic", "content": "W dniu 28 lutego 2017 roku, w Lublinie odbyła się konferencja „W krainie lubelskich produktów tradycyjnych i regionalnych” dotycząca m.in. wymogów i warunków higieniczno-sanitarnych odnoszących się do sposobu wytwarzania i dystrybucji żywności tradycyjnej, regionalnej i lokalnej. Uroczyste spotkanie stało się doskonałą okazją do promocji lokalnych wytwórców rolno-spożywczych oraz ich produktów. Ważnym punktem było także wręczenie laurów promocyjnych dla nowo wpisanych wyrobów na Listę Produktów Tradycyjnych, wśród których znalazł się produkt wypromowany przez Gminny Ośrodek Kultury w Werbkowicach. Jest nim Ćwikła z Werbkowic wpisana 15 czerwca 2016 roku na LPT Województwa Lubelskiego. Po konferencji nastąpiła możliwość zaprezentowania i degustacji produktów tradycyjnych i regionalnych, wśród których znalazły się również produkty Ziemi Werbkowickiej: warzonka kryształówka, ciasto staropolskie podhoreckie, werbkowickie placki z soczewicy oraz Ćwikła z Werbkowic.", "url": "https://werbkowice.pl/?view=article&id=1548:laur-promocyjny-dla-cwikly-z-werbkowic&catid=9", "category": "lubelskie", "sub_category": "Wyroby piekarnicze i cukiernicze", "phrase": "Ciasto staropolskie Podhoreckie"}