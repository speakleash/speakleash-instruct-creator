{"meta_description": "", "title": "Kołduny litewskie - gotowanie zgodnie z tradycją", "content": "Kołduny to tradycyjna potrawa kuchni litewskiej, która pojawia się też na Białorusi czy w Polsce. Stanowią one ważny element kuchni kresowej. Z wyglądu przypominają nieco polskie pierogi czy uszka, chociaż mają inny kształt i mniejszy rozmiar. To potrawa dosyć czasochłonna, jednak wynagradza to swoim wyjątkowym smakiem, do którego aż chce się wracać. Soczyste kołduny po litewsku przypadną do gustu zwłaszcza wszystkim wielbicielom tradycyjnych polskich pierogów. Tradycyjne kołduny po litewsku – skąd się wziął ten przysmak? Ten przysmak kuchni litewskiej dotarł na ziemie wschodnie przypuszczalnie dzięki Tatarom. Tradycyjne kołduny litewskie to małe pierożki o okrągłym kształcie, nadziane mięsnym farszem. Ich średnica wynosi tylko ok. 4-5 cm. Podaje się je najczęściej wraz z bulionem czy zupą. Co ciekawe, wielkość kołdunów odgrywała ważną rolę w tradycji ludowej. Uznawano, że jest ona wyznacznikiem pracowitości gospodyni. A więc im mniejsze pierożki przygotowała, tym więcej pracy włożyła w ich zrobienie. Perfekcyjny kołdun to taki, którego można wziąć do ust „na raz”. Smak tego rarytasu jest obłędny, a odpowiada za niego aromatyczny, mięsny farsz. Wykonanie tej potrawy wymaga niebywałej precyzji i nadania pierożkom właściwego kształtu. Kluczem do przygotowania wybitnych kołdunów jest odpowiednia duża ilość tłustych kawałków mięsa oraz łoju wołowego. Cenione są zwłaszcza kołduny litewskie w rosole, chociaż niektórzy spożywają je także solo. Potrawa ta idealnie nadaje się na przykład na odświętne obiady, w rodzinnym gronie. W czym tkwi sekret znakomitego smaku kołdunów? Kołduny litewskie faszerowane są wołowiną, cielęciną lub baraniną. Istotne jest zwłaszcza to, aby wybrać mięso tłuste. Zgodnie z tradycyjnym przepisem, w nadzieniu nie może zabraknąć łoju wołowego oraz szpiku kostnego. W dzisiejszych czasach pomija się te dwa składniki, ze względu na trudną dostępność. Kuchni litewska to bogactwo ziół. Litewskie pierożki muszą zawierać w sobie charakterystyczne przyprawy, takie jak lubczyk, świeżo mielony czarny pieprz, czosnek, aromatyczny majeranek. Przysmak ten wypełniany jest po brzegi farszem z mięsa, przypraw, łoju wołowego, szpiku oraz zeszklonej cebuli. Jeśli chodzi o ciasto, wyrabia się je z mąki, wody, jajek i niewielkiej ilości masła. Co ważne, ciasto musi być rozwałkowane cieniej niż na pierogi. Po ulepieniu pierożka, wystarczy ugotować go w wodzie czy rosole. A z czym podawać aromatyczne kołduny? Można traktować je jako dodatek do zupy, czy też podać z okrasą z cebulki oraz boczku. Poprzez dodanie wody do mięsa, pierożki są niebywale soczyste i esencjonalne. Tradycyjne kołduny litewskie w zabaglione lubczykowym ma w swoim menu . Z pewnością warto spróbować to popularne danie, będące bogactwem smaku i aromatu. Jeśli nie mamy czasu na jego przygotowanie, świetnym pomysłem będzie udanie się właśnie do restauracji. W niej spróbujemy wybitnych kołdunów, które rozpłyną się w ustach i zapewnią nam niezapomniane doznania smakowe.", "url": "https://www.ufukiera.pl/blog/kolduny-litewskie-gotowanie-zgodnie-z-tradycja/", "category": "podkarpackie", "sub_category": "Gotowe dania i potrawy", "phrase": "Kołduny"}