{"meta_description": "SKŁADNIKI:\r\nFarsz:\r\n\r\n2 łyżki oleju\r\n2 szklanki czerwonej soczewicy\r\n1 cebula\r\n3 ząbki czosnku\r\n2 łyżki cząbru\r\n1 łyżka pieprzu ziołowego\r\n1 łyżka papryki wędzonej", "title": "Kołduny wegańskie z czerwonym barszczem", "content": "Soczewicę ugotuj do miękkości. Odcedź i odstaw do ostygnięcia. Na rozgrzanym oleju zeszklij pokrojoną w kostkę cebulę. Dodaj przeciśnięty lub drobno posiekany czosnek i smaż jeszcze 1–2 minuty. Dopraw cząbrem, papryką oraz pieprzem ziołowym. Całość dokładnie wymieszaj. Połącz z soczewicą i dopraw solą oraz pieprzem. Farsz powinien być dość wyraźny w smaku. Połącz składniki do ciasta i zagnieć. Kawałki ciasta wałkuj na pożądaną grubość (3–4 mm). Wykrawaj szklanką (lub czymś okrągłym) kółka z ciasta. Na środku układaj kulki z farszu. Zawijaj elegancko w kołduny (uszka). Przygotuj barszcz: bulion gotuj na małym ogniu z dodatkiem majeranku 20–30 minut. Dolej zakwas i doprowadź do tzw. migotania (ok. 80 stopni Celsjusza). Przecedź i dopraw wedle uznania – solą, pieprzem, sokiem z cytryny lub cukrem. Porada: Barszcz możesz przygotować na własnym zakwasie, w tym celu w sporym naczyniu z kamionki lub szkła ułóż pokrojone w plastry buraki z czosnkiem i przyprawami (liście laurowe, ziele angielskie, sól, pieprz). Zalej osoloną wodą (1 łyżka na litr), wstaw w ciemne miejsce i obciąż od góry np. wyparzonym kamieniem, tak aby nic nie wystawało ponad poziom płynu. Po 10 dniach zakwas będzie gotowy. *Przepis z książki „Przy jednym stole –100 przepisów z mięsem i wegańskich” Anety i Jana Kuroniów.", "url": "https://organic24.pl/blog/kolduny-weganskie-z-czerwonym-barszczem", "category": "podkarpackie", "sub_category": "Gotowe dania i potrawy", "phrase": "Kołduny"}