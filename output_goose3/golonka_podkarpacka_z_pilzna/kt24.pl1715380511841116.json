{"meta_description": "", "title": "Święto Golonki Podkarpackiej z Pilzna", "content": "Firma Taurus tradycyjnie, jak co roku, zaprasza na jedyne w swoim rodzaju Święto Golonki Podkarpackiej z Pilzna. W tym roku bez imprezy i koncertu – w zamian we wszystkich barach „Taurusa” od 27 czerwca do 5 lipca wyjątkowy smak golonki świętowany jest w specjalnej cenie: tylko 14,99 zł za sztukę!!! Od 10 lat wielkie święto golonki było organizowane w miejscu, z którego pochodzą jej korzenie – w Pilźnie. Był konkurs jedzenia golonki na czas, firma oferowała możliwość zakupienia jej sztandarowych produktów w promocyjnych cenach, a na scenie pojawiała się gwiazda – najbardziej popularny w danym okresie wykonawca. Wyśmienita zabawa i konieczna degustacja golonki wpisały się już do kalendarza imprez w regionie. – W tym roku byliśmy zmuszeni odwołać huczne świętowanie – mówi Stanisław Jarosz, prezes grupy „Taurus”. – Ponad wszystko zależy nam na bezpieczeństwie naszych Klientów, a także pracowników firmy. Zapewniam jednak, że golonka zachowała swój niepowtarzalny smak. Zamiast święta – jest promocja. We wszystkich 14 barach „Taurusa” od 27 czerwca do 5 lipca będzie można kupić porcję tradycyjnej golonki za 30 procent jej zwykłej ceny. – Mam nadzieję, że w ten sposób zrekompensujemy smakoszom naszego podkarpackiego specjału brak możliwości bezpośredniego spotkania i świętowania w gronie miłośników golonki – mówi prezes Stanisław Jarosz. – Postanowiliśmy, że tegoroczne święto będzie miało numer 9,5, a prawdziwe dziesiąte, będziemy obchodzili hucznie w przyszłym roku. Zapraszam wszystkich do degustacji!", "url": "https://kt24.pl/swieto-golonki-podkarpackiej-z-pilzna/", "category": "podkarpackie", "sub_category": "Mięso świeże oraz produkty mięsne", "phrase": "Golonka podkarpacka z Pilzna"}