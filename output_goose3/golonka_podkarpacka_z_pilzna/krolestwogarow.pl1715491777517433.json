{"meta_description": "pilzneńska golonka; golonka z pilzna", "title": "Święto pilzneńskiej golonki - Golonka podkarpacka z Pilzna", "content": "Jest taki jeden dzień, kiedy to golonka jest absolutnie najważniejsza. W tym roku już po raz dziewiąty hucznie i uroczyście obchodzono święto Golonki Podkarpackiej z Pilzna.     świętowanie odbyło się 4 czerwca w Rancho Taurus w Strzegocicach . Był to również szczególny dzień we wszystkich barach Taurus na terenie województw małopolskiego, śląskiego, świętokrzyskiego i podkarpackiego. Na ten dzień przygotowano ponad 12000 golonek w bardzo promocyjnej cenie. A nie jest to byle jaka golonka. Gwiazda tego święta jest wielce utytułowana. Jako golonka podkarpacka z Pilzna, w 2007 roku została wpisana na Listę Produktów Tradycyjnych Ministerstwa Rolnictwa i Rozwoju Wsi, oraz otrzymała nagrodę Perła 2008, w ogólnopolskim konkursie Nasze Kulinarne Dziedzictwo – Smaki Regionów za najlepszą polską potrawę regionalną, posiada również Godło promocyjne Teraz Polska. Tak utytułowana Galonka jest sztandarowym daniem wszystkich barów Taurus . Produkowana jest według własnej unikalnej receptury. Tajemnica smaku tkwi w technologii produkcji, polegającej na zastosowaniu odpowiednich przypraw i szczególnych warunków pieczenia. Opisy niestety tu nie pomogą, trzeba spróbować, albo w którymś z 15 barów Taurus, albo na kolejnym święcie za rok.  W ramach święta przed południem odbył się konkurs „ Wieprzowina – smacznie i wykwintnie”, w którym wzięły udział trzyosobowe reprezentacje         oraz Rzemieślniczej Zasadniczej Szkoły Zawodowej im. bł. Karoliny Kózki w Pilźnie. W ciągu dwóch godzin młodzi kucharze mieli przygotować danie z wieprzowiny. Czas minął bardzo szybko, a efekty bardzo mile zaskoczyły komisję konkursową, w której miałam przyjemność zasiadać. Uczniowie wykazali się naprawdę wysokimi umiejętnościami technicznymi.     Mieli dobre pomysły, a prezentacja była na bardzo dobrym poziomie. Niektóre dania spokojnie mogłyby zagościć w niejednej restauracji.       Po burzliwych obradach dwa pierwsze miejsca zajęli Michał Ciszek z Tarnowa i Patryk Czekański z Pilzna.     Młodzi kucharze prezentowali swoje dania zebranym gościom, a nagrody odebrali na scenie. Już od wczesnego popołudnia na Bajorki napływali goście. Najpierw pojedynczo, potem grupami, aż w końcu cały teren zapełnił się gośćmi żądnymi zabawy i dobrego jedzenia.  Oprócz golonki, która oczywiście była królową tego dnia, goście zajadali się kiełbaskami, karkówką , szaszłykami oraz kaszanką z grilla.     Pstrągi grillował osobiście szef kuchni z Doliny Pstrąga Janusz Flis. Nie zabrakło również piwa, które jak wiadomo do golonki pasuje idealnie.  Jak co roku odbyły się już VI Otwarte Mistrzostwa Polski w jedzeniu golonki na czas. A była to nie byle jaka golonka. Ważyła dobrze ponad kilogram i była podana bardzo gorąca.  Ciekawy wykład „O golonce prawie wszystko” wygłosił prof. Władysław Migdał z Uniwersytetu Rolniczego w Krakowie. Przez całe popołudnie na scenie występowały lokalne zespoły artystyczne: dzieci ze szkoły podstawowej im. Władysława Jagiełły, Zespół Pieśni i Tańca Sokolanie z Pilzna, zespół ludowy Morsy z Dębicy, Kabaret Zespołu Szkół im. Marii Konopnickiej w Strzegocicach, KIK Muza Szkoły Muzycznej z Pilzna z solistami Krzysztofem i Iwoną Kajpust.", "url": "https://www.krolestwogarow.pl/2016/08/swieto-pilznenskiej-golonki.html", "category": "podkarpackie", "sub_category": "Mięso świeże oraz produkty mięsne", "phrase": "Golonka podkarpacka z Pilzna"}