{"meta_description": "", "title": "Wyroby Tradycyjne | Wyroby Garmażeryjne - Pierogi, Golonka podkarpacka z Pilzna - Bar w Strzegocicach", "content": "Bar w Strzegocicach otwarty w roku 2003 znajduje się przy drodze krajowej nr 73, na trasie Pilzno – Jasło w pobliżu Pilzna. Bar jest czynny całą dobę, posiada duży, ogrodzony i monitorowany parking, a przede wszystkim znakomitą kuchnię. Szef kuchni poleca szeroką gamę wybornie przyrządzonych potraw w tym mięs, ryb, a także dań jarskich. Za przystępną cenę można tu w miłej atmosferze zjeść wpisane na Krajową Listę Wyrobów Tradycyjnych pierogi z kapustą i grzybami pilzneńskie, pierogi z borówkami pilzneńskie czy golonkę podkarpacką z Pilzna oraz wiele innych smakowitych potraw. Bar oferuje także świetnie wypieczoną pizzę z pieca. W pobliżu baru znajduje się duży sklep Delikatesy Centrum, w którym można kupić wyroby Taurusa. W budynku, w którym znajduje się bar i sklep funkcjonuje dom weselny i hotel. Wokół baru usytuowane są estetycznie urządzone tereny zielone z alejkami spacerowymi, a także firmowe „Ranczo\" czyli teren rekreacyjny, na którym odbywają się festyny i imprezy okolicznościowe. Na państwa życzenie teren ten może zostać w całości wynajęty na imprezę zamkniętą, którą od strony gastronomicznej profesjonalnie obsłuży bar. Miejsce to jest kompleksem gdzie można nie tylko dobrze zjeść, zrobić zakupy, czy zorganizować przyjęcie weselne albo firmową imprezę integracyjną w plenerze, ale także w komfortowych warunkach jakie oferuje hotel, wypocząć po udanej zabawie. Bar organizuje małe przyjęcia: jak imieniny, urodziny i inne okolicznościowe spotkania towarzyskie. Bar przyjmuje grupy wycieczkowe, gwarantując sprawną obsługę i tanie, smaczne jedzenie. Rezerwacja mile widziana. Kierowca obsługiwany gratis.", "url": "http://79.96.92.156/stan-taurus/strzegocice.html", "category": "podkarpackie", "sub_category": "Mięso świeże oraz produkty mięsne", "phrase": "Golonka podkarpacka z Pilzna"}