{"meta_description": "Święto Golonki Podkaprackiej z Pilzna. Już piąta edycja imprezy odbędzie się w pierwszą czerwcową sobotę. Przeczytaj!", "title": "Święto Golonki Podkaprackiej z Pilzna", "content": "Golonka ma wielu amatorów i istnieje równie wiele sposób jej przyrządzania – można ją gotować, dusić, zapiekać. Mało która golonka może się pochwalić rejestracją na unijnej Liście Produktów Tradycyjnych jak golonka z Taurusa.     Już 2 czerwca w Strzegocicach k/Pilzna (Ranczo „Taurus”), odbędzie się już po raz piąty „Święto Golonki Podkarpackiej z Pilzna”. Impreza jest niezwykle popularna - w zeszłym roku na imprezie bawiło się ponad 10 tysięcy gości, dla których organizatorzy przygotowali 2000 golonek.    Dużą popularnością cieszyły się w zeszłym roku „Otwarte Mistrzostwa Polski w Jedzeniu Golonki na Czas”, zwycięzca osiągnął czas 3 minuty 19 sekund.    Świętu towarzyszyć będzie więcej atrakcji: konkursy kulinarne, gry i zabawy także dla najmłodszych oraz degustacje wyrobów wędliniarskich i garmażeryjnych „Taurusa”.    Gościem specjalnym będzie mistrz kuchni Karol Okrasa, zaś gwiazdą wieczoru zespół „Brathanki ”.", "url": "https://gotujmy.pl/swieto-golonki-podkaprackiej-z-pilzna,artykuly-wydarzenia---wkrotce-artykul,11939.html", "category": "podkarpackie", "sub_category": "Mięso świeże oraz produkty mięsne", "phrase": "Golonka podkarpacka z Pilzna"}