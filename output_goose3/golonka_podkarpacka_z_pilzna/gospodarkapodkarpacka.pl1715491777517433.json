{"meta_description": "", "title": "Święto Golonki Podkarpackiej 2019 - zobacz zdjęcia", "content": "W sobotę, 22 czerwca br., w Pilźnie - na terenach rekreacyjnych Baru Ranczo Taurus – mocno pachniało dobrą, wieprzową golonką. Tysiące porcji tego specjału zjedli uczestnicy Święta Golonki Podkarpackiej z Pilzna. Ale najwięcej emocji wzbudziły Mistrzostwa Polski w jedzeniu golonki na czas. Święto promuje słynną nie tylko w regionie golonkę podkarpacką, która w 2007 r. znalazła się na Liście Produktów Tradycyjnych Ministerstwa Rolnictwa i Rozwoju Wsi. Zwycięzcą Mistrzostw po raz trzeci z rzędu został Maciej Rajczak (nr 12), który swoją kilogramową porcję zjadł w rekordowym czasie 2 minuty 13 sekund. Drugie miejsce zajął Paweł Strzałkowski (7 minut i 19 sekund), a trzecie Łukasz Damijan (8 minut i 2 sekundy). Zmaganiom kilkunastu śmiałków przyglądały się setki widzów, a i na scenie tłum fotografów czekała na możliwość uwiecznienia zwycięzcy. Promocyjna cena golonki w dniu jej święta wynosiła 13 zł 90 gr za porcję. Więc gigantyczna kolejka po mięsiwo z piwem stała nieustannie. Nawet występ gwiazdy wieczoru Sławomira nie zablokował sprzedaży tego specjału. Pogoda dopisała więc wydarzeniu trzeba uznać za bardzo udane, tym bardziej że przybyły na nie tysiące chętnych z terenu województwa podkarpackiego i małopolskiego.", "url": "http://gospodarkapodkarpacka.pl/news/view/32294/swieto-golonki-podkarpackiej-2019-zobacz-zdjecia", "category": "podkarpackie", "sub_category": "Mięso świeże oraz produkty mięsne", "phrase": "Golonka podkarpacka z Pilzna"}