{"meta_description": "Święto Golonki Podkarpackiej z Pilzna 2016", "title": "Święto Golonki Podkarpackiej z Pilzna 2016", "content": "To wyjątkowy dzień dla mieszkańców Pilna i okolic a także fanów golonki z całej Polski. W tym dniu we wszystkich barach Taurus na terenie województw małopolskiego, śląskiego, świętokrzyskiego i podkarpackiego dostępne są golonki w promocyjnej cenie w ilości 12000 sztuk. Można jeść ile tylko da się rade. Dlaczego ta golonka jest tak wyjątkowa? Bo golonka podkarpacka z Pilzna w 2007 roku została wpisana na Listę Produktów Tradycyjnych Ministerstwa Rolnictwa i Rozwoju Wsi, otrzymała nagrodę Perła 2008, a w ogólnopolskim konkursie Nasze Kulinarne Dziedzictwo – Smaki Regionów uznano ją za najlepszą polską potrawę regionalną. Odznaczona została także znakiem promocyjnym Teraz Polska. Produkowana jest według własnej unikalnej receptury i jest sztandarowym daniem firmy Taurus i ich barów. Tak wiec, jeśli kiedy będziecie mijać Bar Taurus przy autostradzie to warto się zatrzymać i jej skosztować. Ale nie tylko jej, bo pierogi mają równie wyśmienite. Możecie wierzyć mi na słowo. Ale wracając do samego święta… wraz z Joasia z bloga , Ania z garów , Ania z Życie od kuchni oraz Izą z bloga Smaczna Pyza miałyśmy okazje nie tylko spróbować golonki w tym dniu, ale uczestniczyć w całej imprezie na specjalne zaproszenie Prezesa firmy Taurus Pana Stanisława Jarosz. Było nam niezmiernie miło znaleźć się wśród zaproszonych gości - vipów.   A ugoszczono nas iście po szefa kuchni z Doliny Pstrąga Janusza Flisa. A wszystko było przepyszne. W programie imprezy znalazł się konkurs dla szkół gastronomicznych „Wieprzowina – smacznie i wykwintnie”, gdzie uczniowie wykazali się naprawdę wysokimi umiejętnościami technicznymi. Nam przypadła specjalna rola, mianowicie znalazłyśmy się w jury konkursu. Po burzliwych obradach zdecydowano przyznać dwie równorzędne nagrody dla Michała Ciszek z Tarnowa i Patryka Czekańskiego z Pilzna. Odbyła się także degustacja tradycyjnych ukraińskich pielmieni i tatarskich czebureków zrobionych przez wyśmienitą szefową kuchni Olenę Mirga. Gorące czebureki rozchodziły się jak świeże bułeczki. Impreza od lat przyciąga rzesze fanów i to nie tylko z Pilzna i okolic, ale z całego województwa, a nawet kraju. Gościły tutaj osoby jak Hanna Szymanderska, szefowie kuchni Grzegorz Łapanowski, Karol Okrasa, Remigiusz Rączka, czy gwiazdy wielkiego formatu jak Maryla Rodowicz i zespół Piersi. Dla rzeszy chętnych skosztowania golonki przygotowano także inne frykasy z grilla: kiełbasy, karkówkę, szaszłyki, kaszankę z grilla, pstrągi, które grillował osobiście szef kuchni z Doliny Pstrąga Janusz Flisa. Co roku także odbywają się Otwarte Mistrzostwa Polski w jedzeniu golonki na czas. Chętnych nie brakuje by zjeść gorącą, ważącą ponad kilogram golonkę. Zwyciężył Pan Maciej Rajczak z czasem 2 minuty 39,20 sekund. Specjalną gwiazdą, która uświetniła wieczór był zespół Video, który miałyśmy okazje poznać za kulisami. Dzień zakończyła zabawa taneczna przy muzyce lokalnego zespołu. Chętnych do tańca nie brakowało, ciężko było się przez falujący tłum nawet przecisnąć.", "url": "https://www.mojkulinarnypamietnik.pl/2016/09/swieto-golonki-podkarpackiej-z-pilzna.html", "category": "podkarpackie", "sub_category": "Mięso świeże oraz produkty mięsne", "phrase": "Golonka podkarpacka z Pilzna"}