{"meta_description": "", "title": "Galeria - relacje z imprez pszczelarskich - Wojewódzki Związek Pszczelarzy w Łodzi", "content": "W dniach 19 i 20 listopada 2022 r w sali konferencyjnej Urzędu Miasta Brzeziny, odbyła się VI ŁMKP. Pierwszego dnia wsoją wiedzą dzielili sie z nami Krzysztof Olszewski i prof. Jerzy Demetraki Paleolog. Z ciekawością wysłuchaliśmy też prelekcji Sebastiana Góreckiego z firmy Inteligentne Ule. Drugiego dnia przyczynili się do poszerzenia naszej wiedzy dr Benedykt Polaczek i Powiatowy Lekarz Weterynarii ze Zgierza Tomasz Czeszczyszyn, oraz przedstawiciel firmy Vet-Animal Rafał Orlicki Przypominamy, że nasza konferencja objęta była patronatem Marszałka Województwa Łódzkiego Grzegorza Schreibera, a Patronem wydarzenia bylo Województwo Łódzkie. Pani Burmistrz Miasta Brzeziny Ilonie Skipor dziękuję za udostępnienie sali konerencyjnej i nieustającą przychylność i sympatię dla pszczelarzy. Dziękuję również za nadzór nad sprawami organizacyjnymi konferencji wiceprezes Zarządu WZP w Łodzi, Agnieszce Pietrzykowskiej oraz wszystkim, którzy jej pomagali,. Za upieczenie pysznych słodkości dziękuje Agnieszce, Basi Rosik i Piotrkowi Kierzkowi-umiliły nam one przerwy kawowe. Oddzielne podziękowania składam na ręce Reni Nowickiej Pasieka Nowicki za przecudne pierniczki miodowe na prezenty dla wykladowców. Panu Sławomirowi Podgajnemu (Stowarzyszenie Rejonowe Koło Pszczelarzy w Brzezinach) dziękuję za wypożyczenie laptopa, rzutnika i ekranu, które umożliwiły sprawną obsługę konferencji. DZIĘKUJEMY WSZYSTKIM UCZESTNIKOM KONFERENCJI I ZAPRASZAMY ZA ROK! W dniu 19 sierpnia obchodzono uroczyście XVIII Wojewódzkie Dni Pszczelarza. W tym roku odbyły się ona w Koluszkach, a gospodarzem imprezy były władze miasta na czele z burmistrzem - panem Waldemarem Chałatem i pszczelarze zrzeszeni w koluszkowskim Kole. Okazją do świętowania było również 35 – lecie istnienia Koła pszczelarzy w Koluszkach. Początki lokalnego zorganizowanego pszczelarstwa na tym terenie sięgają 1982 roku. Pierwszym prezesem koluszkowskiego Koła był pan Karol Siedlecki. Obecny prezes Pan Marek Zrobek piastuje to stanowisko od 1995 roku. Tegoroczną uroczystość rozpoczęła msza święta w intencji pszczelarzy, którą w kościele pod wezwaniem NP NMP odprawił kapelan pszczelarzy Archidiecezji Łódzkiej Ksiądz Wiesław Kamiński. Oprawę mszy współtworzyły, przybyłe na uroczystość poczty sztandarowe wystawione przez: Polskie Stronnictwo Ludowe w Koluszkach, Związek Zawodowy Kolejarzy w Koluszkach, Wojewódzki Związek Pszczelarzy w Łodzi, RKP w Kole, RKP w Koluszkach, RKP w Łęczycy, RKP w Skierniewicach, RKP w Brzezinach, RKP w Pabianicach, RKP w Tuszynie, RKP w Poddębicach, RKP nr 1 w Łodzi, RKP w Żelechlinku, RKP w Aleksandrowie Łódzkim, RKP w Andrespolu. Po mszy uroczysty orszak uczestników święta na czele z orkiestrą OSP w Koluszkach i pocztami standardowymi udał się spod kościoła pod scenę amfiteatru w parku miejskim. Pierwszym punktem oficjalnej części święta było posadzenie dwóch lip w ramach prowadzonej przez WZP w Łodzi akcji „100 lip na stulecie odzyskania niepodległości”. Drzewa posadzili zaproszeni na uroczystość goście. Następnie Prezes WZP w Łodzi - Bartłomiej Piotrowski i Burmistrz Koluszek – Waldemar Chałat powitali przybyłych na uroczystość gości: przedstawicieli władz samorządowych i instytucji państwowych, pszczelarzy i sympatyków pszczelarstwa. Uroczystość naszą zaszczycili swoją obecnością: Cezary Grabarczyk - Poseł RP, Ryszard Bonisławski – Senator RP, Marek Mazur – Przewodniczący Sejmiku Województwa Łódzkiego, Andrzej Opala – Starosta Powiatu Łódzkiego Wschodniego, Sławomir Sokołowski – Przewodniczący Rady Powiatu Łódzkiego Wschodniego, Grażyna Czyżak – Zastępca Dyrektora OT KOWR w Łodzi, Kazimierz Perek – Regionalna Dyrekcja Ochrony Środowiska w Łodzi, kapelan pszczelarzy Archidiecezji Łódzkiej Ksiądz Wiesław Kamiński wraz z Ks. Dziekanem Krzysztofem Nowakiem – proboszczem Parafii. Waldemar Chałat – Burmistrz Koluszek, Krystyna Lewandowska – Zastępca Burmistrza Koluszek, Anna Szostak – Przewodnicząca Rady Miejskiej w Koluszkach, Prezes WZP w Łodzi i Sekretarz PZP – Bartłomiej Piotrowski, Prezes Rejonowego Koła Pszczelarzy w Kole - Marcin Antkiewicz. Następnie nastąpiło wręczenie odznak Polskiego Związku Pszczelarzy. Z ramienia PZP nagrody wręczał Sekretarz Zarządu PZP - Bartłomiej Piotrowski. Najbardziej zasłużeni działacze regionalnego pszczelarstwa otrzymali Statuetki pomnika ks. dr Jana Dzierżona. Zaszczytu tego dostąpili: prezes RKP w Koluszkach Pan Marek Zrobek i członek RKP nr 2 w Łodzi Pan Bogdan Piekarz. Następnie zaproszono na scenę osoby odznaczone Medalem im. ks. dr. Jana Dzierżona. Otrzymali je: Jerzy Bednarek, Sławomir Sokołowski, Henryk Babis i Wojciech Pruszkowski. W dalszej kolejności wręczono złote, srebrne i brązowe odznaki PZP, dla wszystkich, którzy w różny sposób, wnieśli swój wkład w rozwój pszczelarstwa. Wszystkim nagrodzonym serdecznie gratulujemy, dziękujemy za dotychczasowe zaangażowanie i życzymy dalszej, owocnej pracy na rzecz polskiego pszczelarstwa. Na koniec części oficjalnej wiceprezes RKP nr 1 w Łodzi – Tadeusz Winiecki jako gospodarz zeszłorocznej imprezy przekazał insygnia Wojewódzkich Dni Pszczelarza panu Markowi Zrobkowi - prezesowi RKP w Koluszkach, który będzie je przechowywał do przyszłorocznej edycji święta. Kolejnym punktem programu był wykład zatytułowany: \"Wybrane elementy gospodarki pasiecznej w oparciu o najczęściej popełniane błędy\", który wygłosił Pan Dariusz Adler. Część artystyczna imprezy została uświetniona przez występy: dzieci z Przedszkola nr 2 w Koluszkach przygotowane przez nauczycielki – Marlenę Jasińską i Annę Oraczyńską, Zespół Zygmuntowiacy pod kierownictwem Teresy Petrykowskiej, Zespół Akademii Wieku Dojrzałego prowadzony przez Małgorzatę Krześlak, Zespół Gałkowianie pod kierownictwem Teresy Chmieleckiej, oraz zespół Piotra Petrykowskiego i Dariusza Ambrozińskiego. Uroczystości towarzyszył kiermasz, na którym można było nabyć miód i inne produkty pszczele. Na stoisku Wojewódzkiego Związku Pszczelarzy w Łodzi można było dodatkowo wziąć udział w warsztatach, podczas których rodzice z dziećmi, pod fachowym okiem instruktorów - pszczelarzy z koła nr 2 z Łodzi, kierowanych przez wiceprezes WZP w Łodzi panią Dorotę Ulańską, konstruowali domki dla dziko żyjących owadów zapylających i wytwarzali świece z węzy pszczelej. Warsztaty cieszyły się dużym zainteresowaniem. Szczegółowa relacja z imprezy ukaże się we wrześniowym \"Pszczelarzu Polskim\". Partnerem Regionalnym XVIII Wojewódzkich Dni Pszczelarza w Koluszkach był Urząd Marszałkowski Województwa Łódzkiego i Powiat Łódzki Wschodni. W dniu 1 lipca 2018 roku, w Witoni odbyło się coroczne święto pszczelarskie pod nazwą \"Jak pszczoły do ula\" zorganizowane przez Urząd Gminy Witonia przy współpracy z Rejonowym Kołem Pszczelarzy w Łęczycy należącym do struktur Wojewódzkiego Związku Pszczelarzy w Łodzi. Tegoroczne święto pszczelarzy w Witoni miało szczególnie uroczysty charakter z uwagi na to, że połączono je z uroczystością nadania i poświęcenia sztandaru RKP w Łęczycy, które to Koło ma w Witoni swoją siedzibę. Na szczególną uwagę zasługuje fakt, że lokalni pszczelarze podjęli inicjatywę spisania i udokumentowania historii łęczyckiego koła w formie książki. Została ona opracowana przez prezesa Koła Jarosława Wasiaka i wydana z okazji uroczystości poświęcenia sztandaru i nosi tytuł \"Pszczelarstwo Ziemi Łęczyckiej\". Święto, organizowane zawsze w pierwszą niedzielę lipca, rozpoczęło się uroczystą sesją Rady Gminy Witonia, podczas której prelekcję wygłosił Prezydent Polskiego Związku Pszczelarskiego Pan Waldemar Kudła . Wykład dotyczył zagadnienia wpływu pszczół na bioróżnorodność. Następnie na boisku szkolnym posadzono 4 lipy w ramach prowadzonej przez WZP w Łodzi akcji „100 lip na stulecie odzyskania niepodległości”. Spod szkoły uroczysty orszak uczestników święta na czele z orkiestrą OSP w Witoni i pocztami standardowymi udał się do kościoła. O godzinie 12.00, w kościele pw. św Katarzyny Dziewicy i Męczennicy, rozpoczęła się uroczysta msza święta, koncelebrowana przez: Kapelana pszczelarzy Diecezji Łowickiej Księdza Jacka Marciniaka, Kapelana pszczelarzy Diecezji Łódzkiej Księdza Wiesława Kamińskiego i proboszcza parafii w Witoni Księdza Zbigniewa Oltona. Mszę uświetniła obecność pocztów sztandarowych WZP w Łodzi, RKP w Żelechlinku, RKP w Brzezinach, RKP w Pabianicach, RKP w Poddębicach, RKP w Andrespolu, RKP w Tuszynie i Wojskowego Koła Łowieckiego Słowik w Łodzi. Głównym punktem nabożeństwa było poświęcenie sztandaru miejscowego Koła pszczelarzy. Rodzicami chrzestnymi sztandaru byli: wykonująca zadania i kompetencje Burmistrza Łęczycy Pani Monika Kilar - Błaszczyk i Wójt Gminy Witonia Pan Mirosław Włodarczyk. Jak napisał we wspomnianej książce Pan Jarosław Wasiak \"Sztandar to symbol i znak rozpoznawczy organizacji, wykonany według określonego przepisami wzoru. Grot naszego sztandaru stanowi godło państwa osadzone na podstawie. Pod nim podwieszona zostanie biało - czerwona kokarda. Drzewce - 40mm, bukowe, ciemne ze złotymi okuciami. Płat wykonany jest z tkaniny satynowej (czerwony nr M-3, ecru nr M-11) i obszyty złotą frędzlą. Na awersie, stronie prawej, wyhaftowane jest godło państwa na tle koloru czerwonego. Wokół godła znajduje się napis w kolorze złotym: „KOŁO PSZCZELARZY ZIEMI ŁĘCZYCKIEJ”, który nawiązuje do tradycji naszego regionu i jest wyrazem szacunku dla wszystkich, którzy kiedykolwiek należeli do związku pszczelarzy na ziemi łęczyckiej. Daty z lewej 1956 i z prawej 2018 stanowią ramy czasowe udokumentowanego istnienia Koła Pszczelarzy do roku ufundowania i poświęcenia sztandaru. W górnej części umieszczone są godła: z prawej powiatu łęczyckiego i lewej miasta Łęczycy. W dolnej części umieszczono godła wszystkich gmin powiatu łęczyckiego, od prawej gminy: Witonia, Świnice Warckie, Piątek, Łęczyca, Góra Św. Małgorzaty, Daszyna i Grabów. Na rewersie, stronie lewej, umieszczony został wizerunek postaci świętego Ambrożego, patrona pszczelarzy, otoczonego napisem w kolorze zielonym: „ŚWIĘTY AMBROŻY CHROŃ NASZE PASIEKI”. Tło obrzeża stanowi pas koloru czerwonego zgodny z kolorem awersu, następnie w kierunku środka znajduje się pas koloru zielonego, środek połaci ma kolor żółty przypominający kolorystyką miód pszczeli. W rogach umieszczono fragment plastra woskowego z pszczołą.\" Część oficjalna uroczystości odbyła się na terenie szkoły w Witoni. Jako pierwszy zabrał głos i powitał przybyłych gości wójt Gminy Witonia Pan Mirosław Włodarczyk. Następnie Prezes RKP w Łęczycy Pan Jarosław Wasiak przypomniał historię pszczelarstwa na tym terenie. Pszczelarską uroczystość uświetnili swą obecnością: Prezydent PZP Waldemar Kudła, Prezes WZP w Łodzi i Sekretarz PZP Bartłomiej Piotrowski, poseł na sejm RP: Paweł Bejda, Marek Matuszewski, Piotr Polak, Tadeusz Woźniak oraz senator RP Przemysław Błaszczyk, przedstawiciele wszystkich gmin powiatu łęczyckiego i gminy Kutno. Dla upamiętnienia uroczystości ufundowania sztandaru na jego drzewcu, zostały nabite ozdobne gwoździe pamiątkowe fundatorów. Osoby, które przyczyniły się do ufundowania sztandaru i powstania książki o historii lokalnego pszczelarstwa wpisały się również do księgi pamiątkowej. Po części oficjalnej święta można było podziwiać występy sceniczne dzieci ze szkoły w Witoni, orkiestry dętej OSP i zespołu Mejk. Następnie rozpoczęła się zabawa taneczna. Uroczystości towarzyszył kiermasz, na którym można było nabyć miód i inne produkty pszczele od lokalnych pszczelarzy. Warto dodać, że dzięki staraniom Prezesa RKP w Łęczycy Jarosława Wasiaka i ówczesnego wiceprezesa Ryszarda Tyczyńskiego, po dwuletnich staraniach udało się lokalnym pszczelarzom, w dniu 30 listopada 2017 roku, uzyskać wpis na listę produktów regionalnych i tradycyjnych Ministerstwa Rolnictwa i Rozwoju Wsi miodu z terenu ziemi łęczyckiej pod nazwą „Miody z doliny rzeki Bzury”.", "url": "https://wzp-lodz.com.pl/galeria---relacje-z-imprez-pszczelarskich", "category": "łódzkie", "sub_category": "Miody", "phrase": "Miody z doliny rzeki Bzury"}