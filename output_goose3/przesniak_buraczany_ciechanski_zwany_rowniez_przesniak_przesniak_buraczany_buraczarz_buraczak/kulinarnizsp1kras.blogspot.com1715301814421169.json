{"meta_description": "", "title": "Prześniak bez buraka", "content": "Prześniaki to placki tradycyjnie robione na pieczonym buraku cukrowym w regionie lubelskim, bo to zagłębie buraków, nie tylko cukrowych, ale też ćwikłowych ;). Wiele babć prześniaki robiło swoim wnukom do szklanki mleka, do masła, do dżemu. To takie niezapomniane smaki dzieciństwa, które chcielibyśmy naszym czytelnikom zaprezentować. Pomijamy tego buraka cukrowego, ale obiecujemy, że w czasie tzw.kampanii buraczanej pokusimy się o zrobienie oryginału. Nie mniej, przy naszym prześniaku roboty niewiele, składników również, a smaku nie zapomnicie. Gwarantujemy! Mąkę wsypać do miski, dodać mleko zsiadłe, masło, cukier biały, jaja, sól, sodę i połowę maku, wszystko niedbale wymieszać, bardzo szybko. Uformować dwa placki, przełożyć na blaszkę wyłożoną papierem, posypać pozostałym makiem i brązowym cukrem. Wstawić do piekarnika nagrzanego do 180⁰C i piec na złoty kolor, około 30-40 minut.", "url": "http://kulinarnizsp1kras.blogspot.com/2018/03/przesniak-bez-buraka.html", "category": "lubelskie", "sub_category": "Wyroby piekarnicze i cukiernicze", "phrase": "Prześniak buraczany ciechański (zwany również: prześniak, prześniak buraczany, buraczarz, buraczak)"}