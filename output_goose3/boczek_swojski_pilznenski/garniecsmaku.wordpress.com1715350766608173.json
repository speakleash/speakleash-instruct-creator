{"meta_description": "Z jakim zapachem kojarzą się Wam święta wielkanocne? Dla mnie to bezapelacyjnie zapach aromatycznej wędzonki w towarzystwie świeżo startego chrzanu… Z myślą o Wielkanocy zaczęłam rozglądać się za dostępnością w sklepach dobrej jakości wędlinami od lokalnych producentów. Naturalnie są szczęściarze, którzy załapią się na podarunki w postaci domowych wyrobów z okazji “bicia świni” u znajomego…", "title": "Dobre wędliny do wielkanocnego koszyka", "content": "Z jakim zapachem kojarzą się Wam święta wielkanocne? Dla mnie to bezapelacyjnie zapach aromatycznej wędzonki w towarzystwie świeżo startego chrzanu… Z myślą o Wielkanocy zaczęłam rozglądać się za dostępnością w sklepach dobrej jakości wędlinami od lokalnych producentów. Naturalnie są szczęściarze, którzy załapią się na podarunki w postaci domowych wyrobów z okazji “bicia świni” u znajomego gospodarza lub rodziny na wsi. Wędliny dostępne na rynku ogólnym w obrocie dla masowych konsumentów będą oznaczały już pewne kompromisy. Kompromisy mogą wystąpić w formie ciekawych zjawisk w kategorii: “Botanika w Mięsie” (bo przecież zarówno soja, pszenica jak i bambus są naturalnie występującymi składnikami mięsa, prawda?), lub “Cudowne Rozmnożenie” (ponieważ wyprodukowanie 1 kg wędliny z 60 dkg mięsa jest oznaką oszczędności i gospodarności producenta 🙂. Może to być również obecność konserwantów np. azotynu sodu (peklosoli), który z jednej strony jest kontrowersyjny jako substancja konserwująca, z drugiej jednak zabezpiecza mięso przed m.in. rozwojem jadu kiełbasianego. Jak widać więc uniknięcie jednej niedogodności może wystawić nas na inne wyzwania. Jestem zdania, że jeżeli już musimy pójść na kompromis, to niech będzie on jak najmniejszy. Wędliny, które opisałam poniżej charakteryzują się doskonalym składem, produkowane są z lokalnie pozyskiwanego mięsa polskich świń i przygotowywane są w oparciu o tradycyjne metody. Ilość mięsa użytego do wyprodukowania zaproponowanych wędlin jest zdecydowanie większa od masy gotowych wyrobów, co jest bardzo dobrym znakiem. Pamiętajmy! Chcemy, aby nasze wędliny wyprodukowane były z większej ilości mięsa w stosunku do gotowego wyrobu. Do dzisiejszego wpisu wybrałam zróżnicowane rodzaje wędlin, tak aby świąteczny talerz oferował wędliny różniące się sposobem przyrządzenia,smakiem, konsystencją i charakterem.  Są więc tu smakowite szynki (wędzone tradycyjnie, z liściem laurowym lub z dodatkiem ziół), kiełbasy (pachnąca aromatycznym dymem swojska, wiejska z wyraźnymi oczkami tłuszczyku, szynkowa grubo krojona, czy też mocno podszuszona, ciemna i krucha kiełbasa sucha) oraz wędzone, aromatyczne boczki. Wiele z poniższych wędlin wpisanych jest na Listę Produktów Tradycyjnych Ministerstwa Rolnictwa i Rozwoju Wsi. Taurus produkuje swoje wędliny z mięsa świń hodowanych przez nieduże, lokalne gospodarstwa z okolic Pilzna. O skali stosowania tradycyjnych metod wytwarzania produktów przez tego producenta świadczy chociażby fakt, że aż 13 produktów (wędliny, pierogi i gołąbki) Taurusa wpisanych jest na Listę Produktów Tradycyjnych. Wędliny Taurus kupiłam w sklepie firmowym firmy w rzeszowskim AGROHURCIE. Pomimo, że jest to sklep-hurtownia, kierowniczka poinformowała mnie, że zamawiając z wyprzedzeniem, można także kupić mniejsze, detaliczne ilości wędlin czy mięs (np. surowej szynki do przygotowania sobie wedle uznania domu). Na Liście Produktów Tradycyjnych od 2006 roku. Sposób przyrządzenia sznki swojskiej pilzneńskiej oparty jest na przepisie pochodzącym z 1885 r. autorstwa Lucyny Ćwierczakiewiczowej, kucharki i pisarki, takiej XIX-wiecznej Magdy Gessler. To tradycyjna, prawdziwa, pachnąca dymem szynka. Jest ona ręcznie sznurowana przed wędzeniem, dlatego znajdziemy na niej charakterystyczną pętelkę do zawieszenia. SKŁAD: Mięso wieprzowe, sól, azotyn sodu jako konserwant  CENA: 37 zł (od 16.03-31.03 cena promocyjna 31 zł/kg) Na Liście Produktów Tradycyjnych od 2012 roku. SKŁAD: Boczek wieprzowy bez skóry i kości, sól, przyprawy, azotyn sodu jako konserwant  CENA: ok. 30 zł/kg Uderza natychmiastowe skojarzenie z kiełbasą pieczoną na kiju nad ogniskiem, która przechodzi właśnie tym niepowtarzalnym zapachem. Przygotowywana jest na ciepło, w dniu uboju, możemy więc znaleźć w niej charakterystyczną galaretkę. Również szare oczko jest oznaką jakości – braku dodatków chemicznych. W 2006 roku kiełbasa swojska pilzneńska została wpisana na Listę Produktów Tradycyjnych. PRODUCENT: Przedsiębiorstwo Przemysłu Mięsnego TAURUS Sp. z o.o., Pilzno  DOSTĘPNOŚĆ:  RZESZÓW: Hurtownia firmowa AGROHURT ul. Lubelska 46 (można kupić ilości detaliczne po wcześniejszym zamówieniu tel. 731-513-251) godziny otwarcia: wt-pt: 5.00 – 13.00, sob. 6.00 – 12.00  Urząd Marszałkowski – sklepik w budynku, w godz. 7.00-17.00  PILZNO: ul. Legionów 58, ul. Rynek 11  DĘBICA, TARNÓW, ŁADNA, KRAKÓW pod adresem:  http://www.stan-taurus.com.pl/o-firmie,odwiedz-nasze-sklepy.html Markowa to przedsiębiorstwo rodzinne, które powstało na bazie gospodarstwa rolnego prowadzonego przez właścicieli. Nie produkuje na masową skalę, przedkładając jakość nad ilość. Wędliny Markowej oparte są na przepisach pochodzących jeszcze z lat 50-tych ubiegłego stulecia. Na Liście Produktów Tradycyjnych od 2016 roku. Wytwarzana na podstawie tradycyjnego przepisu. Szynka jest marynowana i leżakowana około tygodnia, następnie obtaczana w ziołach i wędzona dymem z drzewa olchowego. Kiedyś uznawana na wymyślną, jadana była przy wyjątkowych okazjach. Aromatyczny boczek przygotowany według tradycyjnej receptury. Marynowany w zalewie z zielem angielskim i liściem laurowym, następnie długo wędzony do osiągnięcia miękkości. Suszona jest od 3 do 6 tygodni zanim trafi do sprzedaży. Godnym uwagi faktem jest informacja, że 100g kiełbasy otrzymuje się z dwukrotnej ilości mięsa wieprzowego i wołowego. Produkt flagowy Markowej. Kremowa, z widocznymi oczkami tłuszczyku, długo wędzona. Wytwarzana bez konserwantów. Można ją dosuszyć wieszając w przewiewnym miejscu. W 2005 roku kiełbasa markowska została wpisana na Listę Produktów Tradycyjnych. Dość gruba, bardziej sucha od kiełbasy wiejskiej, elegancka. Wytwarzana z ręcznie krojonych kawałków głownie szynki (80%), długo wędzona, wytwarzana bez konserwantów. Zbliżona składem do kiełbasy wiejskiej, ale nie poddawana wędzeniu. Doprawiana majerankiem i czosnkiem. W otoczce z jelita naturalnego. Świetna będzie na ciepło, podpieczona lub podsmażona, jako dodatek np. do śniadania wielkanocnego. PRODUCENT: Markowa Jan Fołta, Markowa  DOSTĘPNOŚĆ:  MARKOWA: (sklep firmowy) czynny pn-pt 8.00-17.00, sob do 13.00  RZESZÓW: stoisko w Millenium Hall (na przeciwko supermarketu Piotr i Paweł). W tygodniu przez Wielkanocą czynne będzie od 22-24.03, następnie w odstępach 2 tygodniowych.  Supermarket Piotr i Paweł, Millenium Hall  DĘBICA: Galeria Dębicka  JAROSŁAW: sklep Galeria Smaku ul. Grodzka 5 (możliwość zamówienia dowolnych produktów Markowej)", "url": "https://garniecsmaku.wordpress.com/2016/03/19/dobre-wedliny-do-wielkanocnego-koszyka/", "category": "podkarpackie", "sub_category": "Mięso świeże oraz produkty mięsne", "phrase": "Boczek swojski pilzneński"}