{"meta_description": "Na ciepło i na zimno, na uroczysty obiad i szybkie śniadanie. Domowa pieczona szynka sprawdzi się w wielu sytuacjach, a…", "title": "Tak kruchej i soczystej szynki jeszcze nie jadłam. Popisowy przepis wujka Tadzika", "content": "Tak kruchej i soczystej szynki jeszcze nie jadłam. Popisowy przepis wujka Tadzika Tak kruchej i soczystej szynki jeszcze nie jadłam. Popisowy przepis wujka Tadzika Na ciepło i na zimno, na uroczysty obiad i szybkie śniadanie. Domowa pieczona szynka sprawdzi się w wielu sytuacjach, a jej smak, kruchość i soczystość powalają na kolana. Lepszej szynki niż tej z przepisu wujka Tadzika nie jadłam. Koniecznie wypróbuj. Ochy i achy to za mało. Jeśli należysz do grupy mięsożerców, a domowe specjały są twoimi ulubionymi, nie musisz szukać dalej. Krucha i soczysta szynka z przepisu wujka Tadzika z pewnością wpisze się w twój kulinarny gust. Zapisz sobie tę recepturę, na pewno po ni sięgniesz. Co zrobić, żeby pieczona szynka wyszła krucha i soczysta? Przede wszystkim zadbaj o wysoką jakość mięsa. Wybierając szynkę w sklepie, zwróć uwagę na jej wygląd: powinna być jędrna, z delikatnymi przerostami tłuszczu i o różowym lub jasnoróżowym zabarwieniu. Kolor mięsa ma szczególne znacznie - ciemniejsza barwa może oznaczać, że mamy do czynienia z mięsem pochodzącym od starszych zwierząt, które po upieczeniu może być twardawe. Będąc już w posiadaniu dobrego jakościowo mięsa, należy odpowiednio je doprawić. Szynka powinna spędzić w marynacie co najmniej 12 godzin, takie leżakowanie jest niezbędne dla uzyskania kruchego i soczystego mięsa. Jako marynatę przygotować można mieszankę oliwy, majeranku, świeżego czosnku, ziela angielskiego, liści laurowych, pieprzu i soli. Wujek Tadzik do marynaty dodaje sok z cytryny lub ocet jabłkowy. Chodzi o to, że kwaśny dodatek, dzięki właściwościom ścinającym białko, sprawia, że szynka stanie się bardziej krucha. Tak przygotowaną marynatą należy natrzeć szynkę i odstawić do lodówki na minimum 12 godzin, a najlepiej na całą noc. Doskonałym rozwiązaniem jest moczenie mięsa w solance przez 48 godzin. Szynkę piec można tradycyjnie lub w rękawie. Ten pierwszy sposób jest nieco trudniejszy. Chcąc przygotować soczyste mięso, należy je regularnie podlewać np. bulionem lub sosem, który gromadzi się na dnie naczynia oraz pilnować temperatury. Natomiast w przypadku szynki z rękawa sprawa jest nieco łatwiejsza. Gotową szynkę wystarczy umieścić w rękawie i wstawić do piekarnika nagrzanego do 180 st. C (na każdy kilogram mięsa trzeba przeznaczyć ok. 50 minut). Robię najlepszy sos do mięs w rodzinie. Ale gdy podaję sekretny składnik, ludzie łapią się za głowę", "url": "https://pysznosci.pl/tak-kruchej-i-soczystej-szynki-jeszcze-nie-jadlam-popisowy-przepis-wujka-tadzika,6986058263464640a", "category": "podkarpackie", "sub_category": "Mięso świeże oraz produkty mięsne", "phrase": "Szynka swojska z Górna"}