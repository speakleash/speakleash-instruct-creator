{"meta_description": "Nadszedł czas na kolejną prezentację produktu rywalizującego o zwycięstwo w konkursie „Nasze Dobre Podkarpackie – znak jakości Nowin”.", "title": "Konkurs Nasze Dobre Podkarpackie 2010 - Szynka swojska z Górna", "content": "Nadszedł czas na kolejną prezentację produktu rywalizującego o zwycięstwo w konkursie „Nasze Dobre Podkarpackie – znak jakości Nowin”. Liczne regionalne i ogólnopolskie sukcesy inspirują do ciągłej dbałości o jakość i wzbogacania oferty o kolejne przysmaki. W tym roku do naszego konkursu zakład „Smak-Górno” zgłosił szynkę swojską. Z górnej półki Jest to jeden z grupy wyrobów z wyższej półki do produkcji których wykorzystuje się naturalne przyprawy i tradycyjny polski sposób przyrządzania wędliny. Niepowtarzalny smak szynki swojskiej to efekt odpowiedniego przygotowania najcenniejszych elementów z tuszy wieprzowej oraz tradycyjnego sposobu marynowania. Jeśli chodzi o przyprawy smakowe, to są to ziele angielskie, liść laurowy oraz szczypta soli i pieprzu. Jak powstaje wyrób? Zacznijmy od surowca, który pochodzi ze świnek hodowanych przez podkarpackich rolników, a nie przez wielkopowierzchniowe fermy – mówi Mieczysław Miazga, prezes „Smak-Górno”. - Po drugie, wyselekcjonowane mięso szynkowe jest marynowane w zalewie przypraw i ziół, następnie wędzone w komorze tradycyjnej opalanej drewnem liściastym, tyle mogę powiedzieć – dodaje szef firmy. Powściągliwość prezesa jest zrozumiała, gdyż opracowana własna oryginalna receptura wytwarzania szynki swojskiej jest tajemnicą firmy. Oparta na tradycyjnych metodach produkcja żywności nie musi się kłócić z unijnymi normami. Zakład w Górnie został dostosowany do ostrych wymagań sanitarno-weterynaryjnych. Wdrożono tam System Kontroli Jakości HACCP. Firma posiada też uprawnienia do sprzedaży swych wyrobów na unijnym rynku. Co się akurat przydaje, ponieważ część naszych wyrobów trafia do odbiorców we Włoszech i na Wyspy Brytyjskie. Laury m.in. w naszym konkursie Wyroby ZM „Smak-Górno” zdobywają od lat nagrody i wyróżnienia na targach i konkursach. Także w naszym konkursie Nasze Dobre Podkarpackie mięsne przysmaki zdobywały laury m.in. - W 2005 r. Czytelnicy Nowin za „Najpopularniejszy produkt Podkarpacia” uznali szynkę laurową wędzonkę wytwarzaną w Górnie. - „Nasze Dobre Podkarpackie – znak jakości Nowin 2004”, otrzymało „Górno” za szynkę marszałkowską – wędzonkę. Wyrób ten otrzymał od Czytelników tytuł: „Najpopularniejszy produkt Podkarpacia 2004”. Ponadto prezes Miazga odebrał w 26 maja br.. statuetkę AGRO POLSKA i godła dla kolejnych swoich wyrobów \"swojskie z Górna\". Łącznie 20 produktów jak kiełbasy suche, wiejskie, pieczone, boczki, kabanosy, golonki, schaby pieczone, polędwiczki, karczki, szynki wiejskie i swojskie posiada godła AGRO POLSKA. Natomiast przed kilkoma dniami „Smak -Górno” otrzymało Certyfikat Perłowy Firma Roku 2010. Z kolei 13 bm., na tegorocznej Polagrze „Smak-Górno” otrzymało z rąk ministra rolnictwa dyplom i puchar „Polski Producent Żywności 2010”. Firma oprócz dbałości o podniebienia konsumentów nie zapomina także działania społeczne. Sponsoruje imprezy i kluby sportowe jak Górnovię i nie tylko. Firma także wspiera imprezy kulturalne, ale również, co warte podkreślenia, pomaga poszkodowanym przez los, w tym tegorocznym powodzianom. 1. Główny – „Nasze Dobre Podkarpackie – Znak Jakości Gazety Codziennej Nowiny\". Kapituła konkursu może przyznać takich tytułów nie więcej niż 10. Zwycięzcy otrzymują – prawo do znaku jakości, oryginalną statuetkę i dyplom. 2. NAJPOPULARNIEJSZY PRODUKT PODKARPACIA (tylko 1 tytuł – decydują głosy Czytelników). Zwycięzca otrzymuje prawo do znaku jakości, statuetkę i dyplom.", "url": "https://nowiny24.pl/konkurs-nasze-dobre-podkarpackie-2010-szynka-swojska-z-gorna/ar/c3-10294350", "category": "podkarpackie", "sub_category": "Mięso świeże oraz produkty mięsne", "phrase": "Szynka swojska z Górna"}