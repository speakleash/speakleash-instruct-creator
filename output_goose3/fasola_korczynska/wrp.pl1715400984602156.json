{"meta_description": "Komisja Europejska wpisała na listę Chronionych Oznaczeń Geograficznych\" dwa polskie produkty: \"Fasolę korczyńską\" i \"Miód kurpiowski\". Certyfikat", "title": "Miód i fasola z certyfikatem UE", "content": "Komisja Europejska wpisała na listę Chronionych Oznaczeń Geograficznych” dwa polskie produkty: “Fasolę korczyńską” i “Miód kurpiowski”. Certyfikat potwierdza szczególne walory wyrobów rolno-spożywczych, związane z ich pochodzeniem geograficznym lub lokalną tradycją.” Pod nazwą Fasola Korczyńska” mogą być sprzedawane wyłącznie suszone nasiona odmiany Jaś Karłowy, uprawianej w określonych gminach województwa świętokrzyskiego. Uprawa fasoli ma na Ponidziu (woj. świętokrzyskie) wielowiekową tradycję, jednak największą renomę zyskała sadzona od kilkudziesięciu lat w okolicach Nowego Korczyna fasola odmiany “Piękny Jaś”. Ma ona specyficzne walory, związane z tutejszym mikroklimatem. Doskonale udaje się na glebie użyźnianej co roku wylewającą Nidą – świetnie plonuje, ma bardzo okazałe ziarna od delikatnym smaku i wysokiej zawartości białka. Fasola z “korczyńskiego zagłębia” cieszy się uznaniem konsumentów w Polsce i za granicą. “Miód Kurpiowski” o słodkawym, korzennym aromacie jest wytwarzany na Kurpiach nad Narwią i Bugiem, gdzie tradycje pszczelarstwa sięgają XV wieku. Charakterystyczne cechy tego miodu zależą od pożytków zbieranych przez pszczoły na terenie Puszczy Zielonej i Białej na Kurpiach. Różnorodność rosnących tu drzew, roślin i ziół nadaje tutejszym miodom specyficzny korzenny zapach i delikatny smak: wielokwiatowy, lipowy, akacjowy, spadziowy. Pszczelarstwo na tych terenach ma wielowiekową tradycję – mieszkańcy Kurpi zajmowali się bartnictwem już we wczesnym średniowieczu. Wyborny smak tego wielokwiatowego miodu, wytworzonego z nektaru pochodzącego od rozmaitych, kolejno kwitnących po sobie pożytków, związany jest z mikroklimatem Puszczy Kurpiowskiej (Białej i Zielonej) i wielkim bogactwem i różnorodnością tutejszej roślinności. Bartnictwo na terenie Kurpi ma wielowiekową tradycję, miody stąd słynęły na cała Polskę i uświetniały królewskie uczty. Współcześni pszczelarze również bardzo dbają o jakość miodów ze swoich pasiek, zachowując wszelkie rygory tradycyjnej produkcji, co sprawia, że miód kurpiowski zawiera w swoim składzie wszystkie cenne enzymy i związki eteryczne. Produkty spełniające określone normy mogą ubiegać się o jeden z trzech znaków: “Chronione Oznaczenie Geograficzne”, “Chronioną Nazwę Pochodzenia” i “Gwarantowaną Tradycyjną Specjalność”. Dwa pierwsze odnoszą się do miejsca pochodzenia produktu, natomiast trzeci podkreśla jego tradycyjny charakter, czy to ze względu na skład, czy też sposób produkcji. Obecnie na liście produktów chronionych unijnymi znakami znajduje się ok. 900 produktów.", "url": "https://www.wrp.pl/miod-i-fasola-z-certyfikatem-ue/", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Fasola korczyńska"}