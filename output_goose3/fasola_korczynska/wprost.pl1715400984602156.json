{"meta_description": "Komisja Europejska przyjęła decyzję o objęciu unijnym chronionym oznaczeniem geograficznym dwóch polskich produktów: fasoli korczyńskiej oraz miodu kurpiowskiego - poinformował serwis prasowy komisarza ds. rolnictwa Daciana Ciolosa.", "title": "Fasola korczyńska pod ochroną UE", "content": "Pod nazwą \"Fasola Korczyńska\" mogą być sprzedawane wyłącznie suszone nasiona odmiany Jaś Karłowy, uprawianej w określonych gminach województwa świętokrzyskiego. \"Miód Kurpiowski\" o słodkawym, korzennym aromacie jest wytwarzany na Kurpiach nad Narwią i Bugiem, gdzie tradycje pszczelarstwa sięgają XV wieku. Obie decyzje zostały już opublikowane w Dzienniku Urzędowym UE z datą 12 lipca. Dwa polskie produkty tym samym dołączyły do listy ponad 900 oryginalnych, tradycyjnych produktów chronionych w UE.", "url": "https://www.wprost.pl/amp/201895/fasola-korczynska-pod-ochrona-ue.html", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Fasola korczyńska"}