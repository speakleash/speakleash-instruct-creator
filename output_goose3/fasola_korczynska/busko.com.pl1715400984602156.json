{"meta_description": "", "title": "Fasola korczyńska - najlepszy produkt regionalny województwa świętokrzyskiego", "content": "W dniu 1 września 2004r. w trakcie forum w holu Urzędu Wojewódzkiego w Kielcach odbył się konkurs publiczności na najlepszy produkt lokalny.Nowy Korczyn reprezentowała firma \"Fasolex\" Stefana Jasiaka. Firma ta we wrześniu 2003r. otrzymała II nagrodę w konkursie \"Nasze kulinarne dziedzictwo\" za fasolę korczyńską i dlatego została zaproszona do tego konkursu. Potrawy z fasoli zostały przygotowane przez klub 4H \"Zielona Drużyna\" działającym przy Samorządowym Gimnazjum w Nowym Korczynie, restaurację \"Dersław\" i p. Mariolę Rogowską. Wśród przygotowanych potraw znalazł się placek \"Ponidziak\", fasola z miodem, naleśniki \"Jasiak\" i cieszące się największym powodzeniem flaki z fasolą.Konkurencja była bardzo silna. Jednak to potrawy z fasoli najbardziej smakowały uczestnikom forum. Fasola korczyńska otrzymała tytuł najlepszego produktu regionalnego.", "url": "https://busko.com.pl/fasola-korczynska-najlepszy-produkt-regionalny-wojewodztwa-swietokrzyskiego,14450,3,1,1,1,546,n.html", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Fasola korczyńska"}