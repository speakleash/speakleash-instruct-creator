{"meta_description": "Znudziły Ci się kotlety mielone, to przygotuj jaskółcze gniazda. Mięso mielone otacza ugotowane jajko, a sos chrzanowy świetnie uzupełnia to danie.", "title": "Jaskółcze gniazda w sosie chrzanowym", "content": " • Cebulę kroimy w kosteczkę i podsmażamy na łyżce tłuszczu. Bułkę odciskamy z mleka. W dużej misce łączymy wszystkie składniki na masę: mięso mielone, cebulę, bułkę i surowe jajko. Doprawiamy solą, pieprzem, majerankiem i wyrabiamy masę. Mięso dzielimy na 6 porcji. Na ręce rozpłaszczamy porcje mięsa, układamy na nim ugotowane jajko i \"owijamy\" je mięsem, formując pulpeta. • W dużym, szerokim garnku gotujemy bulion warzywny. Na wrzący bulion wkładamy gniazda i gotujemy 10-15 minut. W tym czasie przygotowujemy sos chrzanowy. • W rondlu roztapiamy masło, wsypujemy mąkę, mieszamy i chwile smażymy, następnie wlewamy zimny bulion i energicznie mieszamy rózgą. Doprowadzamy do wrzenia. Śmietanę solimy i hartujemy kilkoma łyżkami bulionu, wlewamy do rondla i zagotowujemy. Na koniec dodajemy chrzan, doprawiamy solą i białym mielonym pieprzem. Do sosu przekładamy ugotowane jaskółcze gniazda i chwilę razem podgrzewamy. Podajemy z ulubionymi dodatkami. U mnie tym razem z gotowanymi ziemniakami i fasolką szparagową. Smacznego!", "url": "https://fierykitchen.pl/recipes/jaskolcze-gniazda-w-sosie-chrzanowym/", "category": "śląskie", "sub_category": "Gotowe dania i potrawy", "phrase": "Jaskółcze gniazda"}