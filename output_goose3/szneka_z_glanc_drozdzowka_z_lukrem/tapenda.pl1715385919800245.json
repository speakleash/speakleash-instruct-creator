{"meta_description": "ZOBACZ jak zrobić szneki z glancem. Przepis na drożdżowe bułeczki z lukrem. Przepis na szneki z wideo i zdjęciami.", "title": "Szneka z glancem - przepis - Tapenda.pl", "content": "Szneka z glancem to ciasto drożdżowe uformowane w kształt muszelki ślimaka. Nazwa pochodzi od niemieckiego schneke czyli ślimak. Do szneki dodawany jest glanc czyli pomada cukrowa/ lukier. Dawniej szneki przygotowywano tylko z dodatkiem glancu. Kiedy sytuacja ekonomiczna się poprawiła czyli gospodynie domowe miały więcej masła, zaczęto do szneki dodawać kruszonkę. Czym kruszonki jest więcej tym lepiej. Szneki są popularną drożdżówką wykonywaną na Kujawach oraz w Wielkopolsce.  Oto mój przepis na szneki z glancem. Ciasto drożdżowe jest najprostszym z możliwych, można je bez problemu wykonać ręcznie. Aby szneki były naprawdę smaczne to do kruszonki dodałam aromat waniliowy, z kolei do lukru sok z cytryny.  Przepis na szneki z glancem bierze udział w drugiej edycji konkursu “ Piątek, pieczenia początek”, którego jestem animatorką. Tutaj znajdziecie film z realizacji tego przepisu. A oto jego szczegóły: Zaczyn: pokruszcie drożdże, dodajcie do nich cukier, letnie mleko i całość wymieszajcie do momentu rozpuszczenia się drożdży (1). Zaczyn pozostawcie na 20 minut. W tym czasie rozpuście masło. Przygotowanie ciasta na szneki: Do miski dodajcie wszystkie składniki na ciasto (2) (3) oraz przygotowany zaczyn (4). Wszystko w misce wymieszajcie najpierw łyżką, a następnie ciasto wyłóżcie na stolnicę i je wyróbcie (5). Wyrobione ciasto włóżcie do miski, przykryjcie ściereczką/ talerzem i pozostawcie do wyrośnięcia na 90 minut. Ciasto po wyrośnięciu (6).  Wyrośnięte ciasto pokrójcie na 10-15 kawałków. Każdy kawałek zrolujcie w długi wężyk o średnicy ok. 2 cm i zwińcie go w bułeczkę w kształcie muszli ślimaka (7) (8). Szneki ułóżcie na blaszce z wyposażenia piekarnika wyłożonej papierem do pieczenia. Przykryjcie je ręcznikiem i pozostawcie na ok. 15 minut. W tym czasie wykonajcie kruszonkę (9): do miski dodajcie wszystkie wskazane składniki . Masło musi być zimne. Rozcierajcie całość rękoma do momentu kiedy powstanie kruszonka (10) (11). Wyrośnięte szneki posmarujcie rozkłóconym jajkiem (12) i dodajcie kruszonkę (13). Pieczenie: nastawcie piekarnik na 180 stopni, bez termoobiegu. Szneki muszą się piec 20-25 minut lub do momentu kiedy ładnie się zarumienią. Z podanej ilości składników wyjdą Wam 2 wsady. Lukier: do miseczki dodajcie wszystkie wskazane w przepisie składniki (14). Wymieszajcie je i udekorujcie lukrem szneki (15).", "url": "https://www.tapenda.pl/przepis/Szneka_z_glancem/5562/", "category": "pomorskie", "sub_category": "Wyroby piekarnicze i cukiernicze", "phrase": "Sznëka z glanc? (drożdżówka z lukrem)"}