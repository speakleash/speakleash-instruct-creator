{"meta_description": "Delikatne, poznańskie drożdżówki skręcone spiralnie na kształt ślimaka z lukrem. Wyborne bułeczki na śniadanie lub kolację do kubka kakao, herbaty czy kawy", "title": "Szneki z glancem", "content": "Do wysokiego naczynia wlewamy lekko letnie mleko, dodajemy 1 łyżkę cukru, pokruszone drożdże oraz 5 łyżek mąki. Wszystko mieszamy, przykrywamy ściereczką i odstawiamy w ciepłe miejsce do wyrośnięcia (około 15- 20 min.). W międzyczasie w dużym naczyniu ubijamy 2 całe jajka, 1 żółtko (białko pozostawiamy do smarowania) z solą oraz pozostałym cukrem i cukrem wanilinowym. Następnie dodajemy do nich wyrośnięty zaczyn, pozostałą mąkę i wszystko mieszamy. Na koniec porcjami wlewamy roztopione i wystudzone masło. Wyrabiamy na gładkie, jednolite ciasto (nie może kleić się do rąk, w razie potrzeby dodać mąki). Ponownie przykrywamy ściereczką i odstawiamy do podwojenia objętości.   Potem bułeczki smarujemy roztrzepanym białkiem i pieczemy je w temp. 180 st. przez 20 min., aż się zarumienią. Upieczone drożdżówki studzimy i przygotowujemy lukier. Cukier puder łączymy z wodą, sokiem z cytryny oraz aromatem i ucieramy do gładkości. Gęstość lukru regulujemy dodatkiem wody lub cukru (musi być dość gęsty). Przestudzone szneki smarujemy powstałym lukrem i pozostawiamy do zastygnięcia.", "url": "https://www.obzarciuch.pl/2017/01/szneki-z-glancem.html", "category": "pomorskie", "sub_category": "Wyroby piekarnicze i cukiernicze", "phrase": "Sznëka z glanc? (drożdżówka z lukrem)"}