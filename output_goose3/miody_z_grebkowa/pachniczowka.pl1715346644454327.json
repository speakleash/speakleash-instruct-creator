{"meta_description": "Pasieka miodowa w Grębkowie funkcjonuje od pięciu pokoleń. Oferujemy naturalny miod, niepodgrzewany, niedosładzany - prawdziwy miód z własnej pasieki", "title": "Pasieka Pachniczówka", "content": "Jeśli uważasz, że to co jesz ma wpływ na Twoje zdrowie i samopoczucie, że warto jest poświęcić nieco uwagi codziennym zwyczajom żywieniowym, ale gubisz się w gąszczu informacji i obietnic, a do tego oczekujesz uczciwości i profesjonalizmu - DOBRZE TRAFIŁEŚ! Naszym celem jest dosłownie osłodzić Ci życie!  Pragniemy jednak zrobić to inaczej niż wszyscy. Damy Ci produkty, których wartość prozdrowotna wielokrotnie przewyższa ich cenę rynkową, których smak przypomni Ci dzieciństwo, a jeśli należysz do młodszego pokolenia, pozwoli poznać Dziedzictwo Kulinarne minionych pokoleń. Pozwól, że nauczę Cię jak wybierać je świadomie i jak sprawdzać ich jakość. Chcielibyśmy z oferowanych przez nas produktów zaproponować Ci takie, które pasują do Twoich nawyków żywieniowych, czy preferencji smakowych. Pamiętaj: profilaktyka jest podstawą leczenia! Twoje codzienne drobne czynności mogą poprawić lub pogorszyć jakość Twojego zdrowia. Pasieka miodowa w Grębkowie funkcjonuje od pięciu pokoleń. Zachowując wielowiekowe tradycje produkujemy prawdziwie naturalne miody. Nie przetwarzane sztucznie, nie gotowane, nie dosładzane. Zamykane na zimno zachowują wszystkie wartości odżywcze. Nie stosujemy rozgrzewania, czyli dekrystalizacji miodu. Dlatego możemy zagwarantować, że nasz prawdziwy miód działa zdrowotnie tak, jak miód jedzony prosto z plastra, a nawet bardziej: krupiec, czyli miód skrystalizowany, jest w pełni aktywnym i dojrzałym miodem. Miód działa antybakteryjnie, poprawia ogólną odporność, wzmacnia mięsień sercowy, nawilża skórę i włosy, dodaje energii i niweluje uczucie zmęczenia. Od tysięcy lat ten słodki dar natury służy człowiekowi za pożywienie i lekarstwo, a mimo to konsumpcja miodu w Polsce wynosi mniej niż 1kg/os w skali roku. Dążymy do zwiększenia konsumpcji miodu i świadomości społeczeństwa o jego zdrowotnych walorach. Aby skuteczniej realizować nasz priorytetowy cel, zwiększenie konsumpcji prawdziwego, naturalnego miodu wśród Polaków, stworzyliśmy dwa innowacyjne produkty: Miodolada i Owoce w miodzie. Nasze starania zostały zauważone i docenione w 2009 roku w Ogólnopolskim Konkursie „Sposób Na Sukces”, a w 2010 roku w konkursie „Mikroprzedsiębiorca Roku”. Jako pierwsza pasieka woj. Mazowieckiego zostaliśmy Członkami Europejskiej Sieci Dziedzictwa Kulinarnego. Dowodów uznania dostaliśmy już niezliczoną ilość. Możesz je sprawdzić na stronie >Nagrody i Wyróżnienia Być może nie uświadamiasz sobie jeszcze potrzeb, które zaspokajamy i korzyści, jakie odniesiesz ze współpracy z nami. Pamiętaj, że jestem tutaj, aby odpowiedzieć na wszystkie Twoje pytania, udzielić możliwie szerokiego wsparcia w doborze produktów i ich stosowaniu. Wystarczy, że zechcesz zadać pytanie! W tym celu udostępniam Ci e-mail i telefon w zakładce >kontakt. Adrian - truteń naczelny. Opiekuje się całą pasieką. Dba o dobrostan pszczół, jakość produktów, bezpieczną dostawę i bezpośrednio o Twoją satysfakcję z zakupów.  Dzieli się swoją fachową wiedzą na temat psczelarstwa i profilaktyki zdrowia w oparciu o produkty ulowe. Ula - nasza Królowa To jej serce i poświęcenie znajdujesz w każdym słoiku miodowych przysmaków. Poza tym dba, aby trutnie się nie rozleniwiały :p Artur - cyberTruteń Jeśli nasz sklep działa sprawnie, a proces zakupowy przebiega bez zakłóceń, to właśnie dzięki niemu. Jest też ukryty za sprawną publikacją naszych treści, w których poznajesz ciekawostki z pszczelego świata", "url": "https://pachniczowka.pl/nasza-misja", "category": "mazowieckie", "sub_category": "Miody", "phrase": "Miody z Grębkowa"}