{"meta_description": "Krzywińskie pierniki w kształcie Świętego Mikołaja zostały wpisane na listę produktów tradycyjnych Ministerstwa Rolnictwa i Rozwoju Wsi. Na liście znajdują się 93 produkty regionalne z całej Wielkopolski", "title": "Pierniki z Krzywinia trafiły na listę wyrobów tradycyjnych", "content": "Krzywińskie pierniki w kształcie Świętego Mikołaja zostały wpisane na listę produktów tradycyjnych Ministerstwa Rolnictwa i Rozwoju Wsi. Na liście znajdują się 93 produkty regionalne z całej Wielkopolski. Pierniki mają kształt Świętego Mikołaja i w zależności od formy wielkość od 9 do nawet 40 cm. Oblane są pysznym lukrem i smakują znakomicie, o czym wiedzą pokolenia mieszkańców Krzywinia. Na pomysł, aby pierniki stały się produktem tradycyjnym wpadli członkowie Stowarzyszenia „Gospodarze z pasją”. Działacze organizacji rozpoczęli starania, a pomysł wsparł urząd gminy. Aby znaleźć się na ministerialnej liście, należy spełnić wiele warunków. Certyfikowany produkt musi mieć oryginalną recepturę, ważna jest także jego historia i tradycja. Działacze stowarzyszenia musieli udowodnić, że pierniki wykonywane w gminie Krzywiń mają oryginalną recepturę. Ważna była także data powstania pierwszych wypieków.", "url": "https://plus.gloswielkopolski.pl/pierniki-z-krzywinia-trafily-na-liste-wyrobow-tradycyjnych/ar/12965468", "category": "wielkopolskie", "sub_category": "Wyroby piekarnicze i cukiernicze", "phrase": "Piernik z Krzywinia - figurka Św. Mikołaja"}