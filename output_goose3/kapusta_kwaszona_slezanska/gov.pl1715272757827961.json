{"meta_description": "Produkt wpisany na listę produktów tradycyjnych w dniu 2008-07-05 w kategorii Warzywa i owoce w woj. dolnośląskim", "title": "Kapusta kwaszona ślężańska - - Portal Gov.pl", "content": "Kolor lekko kremowy, z odcieniem bieli, w zależności od długości okresu kwaszenia. Kapusta kiszona była jedną z podstawowych potraw chłopskich. O dużym znaczeniu kapusty dla ludności wiejskiej świadczy fakt, że przydomowe ogrody warzywne nazywano „kapustnikami”. W literaturze etnograficznej przełomu XIX i XX wieku możemy znaleźć zapisy o sposobie przygotowywania i konserwacji żywności oraz o upodobaniach kulinarnych chłopów w Polsce do kiszonej kapusty (i produktów z niej wytworzonych). Między innymi opisane jest to w twórczości Z. Szromka-Rysowa „Pożywienie ludności wiejskiej na Śląsku”, Wrocław, 1978. „Kapusta kiszona byłą jedną z podstawowych potraw chłopskich, zwano ją „dębową przyciesią” (…) pojawiła się codziennie jako potrawa pierwsza, podstawowa”. Kiszona kapusta jest bogatym źródłem witaminy C. Sok z kiszonej kapusty rozcieńczony wodą poprawia apetyt, trawienie i obok leczniczego oddziaływania na wątrobę, śledzionę, pęcherzyk żółciowy, reumatyzm, gościec czy arteriosklerozę, jest środkiem ogólnie wzmacniającym. Kwas mlekowy powstający przy kiszeniu ma nie tylko właściwości bakteriobójcze, ale także regenerujące ustrój.", "url": "https://www.gov.pl/web/rolnictwo/kapusta-kwaszona-slezanska", "category": "dolnośląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta kwaszona ślężańska"}