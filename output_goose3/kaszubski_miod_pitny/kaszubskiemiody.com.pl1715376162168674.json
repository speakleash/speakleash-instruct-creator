{"meta_description": "Miód pitny jest tradycyjnym napojem alkoholowym, który powstaje w wyniku fermentacji brzeczki miodu pszczelego, najczęściej jest to miód lipowy. Od 2008 roku, polskie miody pitne zarejestrowane są jako Gwarantowana Tradycyjna Specjalność przez Komisję Europejską. Swoje początki ma już w średniowieczu m.in. w Polsce i na Litwie. Wśród pokolenia Piastów brakowało wina, więc zastępowano je piwem", "title": "Miód pitny - Kaszubskie Miody - polski miód, pyszne miody z kaszub.", "content": "Miód pitny jest tradycyjnym napojem alkoholowym, który powstaje w wyniku fermentacji brzeczki miodu pszczelego, najczęściej jest to miód lipowy. Od 2008 roku, polskie miody pitne zarejestrowane są jako Gwarantowana Tradycyjna Specjalność przez Komisję Europejską. Swoje początki ma już w średniowieczu m.in. w Polsce i na Litwie. Wśród pokolenia Piastów brakowało wina, więc zastępowano je piwem i miodem pitnym, trunki te były łatwiej dostępne. Miód pitny cieszył się dobrą reputacją, jednak był to kosztowny trunek i pijano go rzadko, głównie podczas wesel i ważnych uroczystości. Z czasem jednak miód pitny tracił zainteresowanie, przez państwo został zastąpiony winem, a lud zdecydował się na tańszą oraz prostszą w produkcji wódkę.    Tradycyjny podział miodów pitnych:  – półtoraki  – dwójniaki  – półtrzeciaki- słodki odpowiednik trójniaków  – trójniaki  – czwórniaki  – piątaki    Najmocniejszym miodem pitnym jest miód półtorak. Od strony technologii wytwarzania dzielimy je na sycone oraz niesycone.  Kilka przepisów na miód pitny:    Miód pitny- czwórniak    Składniki:  2,5 litra miodu  7,5 litra wody  35g kwasku cytrynowego  4-5g fosforanu amonowego  1/4 litra matki drożdżowej    Przygotowanie:  5-6 litrów wody wlej do garnka o pojemności 20 litrów oraz podgrzewaj do 50°C, a następnie dodaj miód i mieszaj do rozpuszczenia.Dodaj w małej ilości wody rozpuszczony kwasek cytrynowy i dopełnij nim brzeczkę do 10 litrów wodą.Pozostaw na małym ogniu i gotuj przez 3 godziny. Cały czas usuwaj powstającą pianę. Gotową brzeczkę odstaw z ognia aby wystygła, uzupełnij wodą do objętości 10 litrów. Przelej wszystko do gąsiora na 15 litrów, dodaj pożywkę oraz drożdże, zatkaj i wstaw rurkę fermentacyjną. Po ukończeniu fermentacji okres dojrzewania trwa ok. 6 miesięcy. Ściąganie znad osadu przyśpiesza dojrzewanie miodu.    Miód bernardyński wytrawny    Składniki:  2,5 litra miodu  7,5 litra wody  50g szyszek chmielowych  4-5g fosforanu amonowego  1/4 litra matki drożdżowej    Przygotowanie:  Do 2,5 litra płynnego miodu dodaj 7,5 litra ciepłej i przegotowanej wody i dokładnie wymieszaj. Brzeczkę przelej do garnka i gotuj 5-6 godzin szumując. Na godzinę przed zakończeniem gotowania włóż do płóciennego woreczka 50 gramów szyszek chmielowych wraz z wyparzonym kamieniem i wrzuć do szklanego balonu, zamknij go korkiem z rurką fermentacyjną i odstaw na 3 tygodnie w pomieszczeniu o temperaturze pokojowej, żeby mogła odbyć się fermentacja. Kiedy fermentacja się skończy przefiltruj miód przez geste płótno do świeżego i wyparzonego balonu, zamknij korkiem z rurką fermentacyjną i odstaw do chłodnej piwnicy przynajmniej na rok i dopiero po tym czasie przelej do butelek, zakorkuj i lakuj.    Miód polski    Składniki:  2,5 litra miodu  7,5 litra wody  6g szyszek chmielowych  50g świeżych lub mrożonych czarnych porzeczek  1 łyżeczka korzenna kozłka lekarskiego  35g kwasku cytrynowego  4-5g fosforanu amonowego  1/4 litra matki drożdżowej    Przygotowanie:  Do 2,5 litra płynnego miodu dodaj 7,5 litra wody i precyzyjnie wymieszaj. Brzeczkę przelej do garnka o pojemności 20 litrów, dodaj 35g kwasku cytrynowego. Garnek pozostaw na ogniu i gotuj przez 3 godziny, licząc od pierwszego wrzenia, często szumując. Gotową brzeczkę odstaw na chwilę z ognie. Włóż chmiel, czarne porzeczki, drobno pokrojony korzeń kozłka lekarskiego włóż do płóciennego woreczka, szczelnie go zaszyj, wrzuć do gorącej brzeczki i gotuj na małym ogniu kolejne 30 minut. Następnie usuń woreczek, garnek odstaw z ognia aby brzeczka ostygła. Ciepłą jeszcze brzeczkę przefiltruj przez gęste płótno lub gazę do wyparzonego balonu dodaj 5g fosforanu amonowego jako pożywkę dla drożdży oraz przygotowaną matkę drożdżową. Balon zamknij korkiem z rurką fermentacyjną i odstaw w ciepłe miejsce lub na słońce, żeby mogła się rozpocząć fermentacja. po ok.2-3 dniach brzeczka zacznie fermentować, co przeważnie trwa 4-5 tygodni. Po zakończonej fermentacji ściągnij ostrożnie miód przy pomocy rurki gumowej do czystego i wyparzonego balonu, filtrując znowu przez gazę lub cienkie płótno. Balon odstawić na rok do chłodnej piwnicy, a dopiero potem przelej do butelek, zakorkuj i zalakuj. Taki miód pitny powinien dojrzewać kolejny rok.", "url": "https://kaszubskiemiody.com.pl/miod-pitny", "category": "pomorskie", "sub_category": "Napoje (alkoholowe i bezalkoholowe)", "phrase": "Kaszubski miód pitny"}