{"meta_description": "", "title": "DIALEKTOLOGIA POLSKA", "content": "Nazwa miasta pochodzi od kaszubskiego słowaoznaczającego ‘drzewo bardzo rozgałęzione, zarośla, krzewy’. Początki Kościerzyny sięgają końca XIII wieku. Najpierw była to osada znajdująca się przy grodzie obronnym. Prawa miejskie uzyskała w 1398. Do XIX wieku był to ośrodek rejonu rolniczego. Od połowy XIX wieku ważny ośrodek polskości na Kaszubach. W 1931 roku przez Kościerzynę poprowadzono tzw. magistralę węglową Gdynia ). W czasie II wojny światowej Kościerzyna została wcielona do III Rzeszy ; wymordowano m.in. wielu Kaszubów, wśród nich inteligencję. 8 marca 1945 miasto zostało wyzwolone przez Armię Czerwoną , jednak kontakt z żołnierzami radzieckimi, dokonującymi często grabieży i gwałtów na miejscowej ludności, niesłusznie traktowanej jako niemiecka, zapisał się negatywnie w pamięci mieszkańców.W czasach PRL-u (1944-89) liczba ludności zwiększyła się poprzez wybudowanie kilku osiedli bloków mieszkalnych. Jednocześnie dbano o kulturę; w 1965 r. założona została (druga w kraju) Izba Regionalna. Zwrócono uwagę na kaszubski miód pitny produkowany tu dawniej. Po wojnie tradycje miodosytnictwa kontynuowała Wytwórnia Miodów Pitnych. W latach osiemdziesiątych rozpoczęto budowę nowego szpitala (ukończony w 1998 r.); to miało być zaplecze sanitarne dla Trójmiasta w wypadku użycia broni masowego rażenia. Kościerzyna jest ważnym lokalnym węzłem kolejowo – drogowym krzyżują się tu linie kolejowe nr: 201 Gdynia ), 211 (do Chojnic ) a w przeszłości 233 (do Pszczółek ) oraz drogi: krajowa nr 20 (ze Stargardu Szczecińskiego do Gdyni ) z drogami wojewódzkimi nr 214 (z Łeby do Warlubia ) i 221 (z Gdańska ).", "url": "http://www.dialektologia.uw.edu.pl/index.php?l1=kaszubszczyzna&l2=kaszuby-poludniowe&l3=kaszuby-poludniowe-koscierzyna-dzieje", "category": "pomorskie", "sub_category": "Napoje (alkoholowe i bezalkoholowe)", "phrase": "Kaszubski miód pitny"}