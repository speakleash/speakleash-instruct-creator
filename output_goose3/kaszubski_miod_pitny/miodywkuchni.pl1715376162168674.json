{"meta_description": "", "title": "Miod pitny – Miody w kuchni, miód w kuchni, przepisy z miodem.", "content": "MIÓD PITNY to napój alkoholowy, podobny do wina, uzyskany na  drodze fermentacji miodu pszczelego rozcieńczonego wodą, czyli tzw.  brzeczki miodowej. Brzeczka może zawierać dodatkowo także chmiel,  zioła, korzenie lub sok owocowy, nadające miodom różny smak i charakter.  Postępowanie zasadniczo nie różni się od wyrobu wina owocowego. niesycone – miód mieszany jest z wodą i fermentowany bez dodatkowych zabiegów. sycone – miód mieszany jest z wodą i otrzymana brzeczka jest gotowana. Jest to częściej stosowana technika, ze względu na to, że proces gotowania niszczy różne szkodliwe drobnoustroje mogące przeszkadzać w fermentacji. półtoraki – miody, w których na 1l miodu (1,4kg) wzięto 0,5l wody. Tego typu miody pitne fermentują bardzo trudno, dając słodki produkt bardzo wysokiej jakości, który, by był gotowy do spożycia musi leżakować nawet 10 lat. dwójniaki – miody, w których na 1l miodu (1,4kg) wzięto 1l wody. trójniaki – miody, w których na 1l miodu (1,4kg) wzięto 2l wody. Dojrzewają 1-1,5 roku. czwórniaki – miody, w których na 1l miodu (1,4kg) wzięto 3l wody. Dojrzewają 6-8 miesięcy. Trójniaki i czwórniaki są najczęściej wyrabiane w domowych warunkach, przez amatorów, jako najłatwiejsze do sporządzenia. miody naturalne – brzeczka została sfermentowana bez żadnych dodatków oprócz kwasku cytrynowego i drożdży winnych. miody chmielowe – brzeczka sfermentowana z dodatkiem chmielu w ilości 5-10g na 10l brzeczki. miody owocowe – są to miody, w których do uwarzonej, wystudzonej brzeczki dodaje się soków owocowych. Poniższe przepisy dotyczą miodów syconych, jako “bezpieczniejszych” w produkcji. Pierwsze, co należy zrobić, to przygotować zaczyn drożdży na miodzie. Dopiero posiadając silny zaczyn można przystąpić do dalszej czynności, jaką jest gotowanie brzeczki. Brzeczkę gotuje się około 1-2 godziny lub tak długo, dopóki wydzielają się szumowiny, które dziurawą łyżką “szumówką” zbieramy i odrzucamy. Należy zmierzyć początkową zawartość brzeczki w garnku i pod koniec gotowania uzupełnić poziom płynu do pierwotnego.", "url": "https://www.miodywkuchni.pl/miod-pitny/", "category": "pomorskie", "sub_category": "Napoje (alkoholowe i bezalkoholowe)", "phrase": "Kaszubski miód pitny"}