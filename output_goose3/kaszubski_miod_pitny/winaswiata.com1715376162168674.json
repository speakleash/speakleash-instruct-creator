{"meta_description": "Ratafia Kaszubska to nalewka sporządzana w sposób tradycyjny z dojrzałych owoców wiśni i bogatej kompozycji ziół i przypraw. Wymagający wiedzy i zaangażowania proces technologiczny polega na maceracji składników w najwyższej jakości alkoholu przez odpowiedni okres czasu. Powstały nalew po odpowiednim dosłodzeniu i zestawieniu do wymaganej zawartości alkoholu poddawany jest procesowi leżakowania. Tak pozostawiona nalewka dojrzewa przez wiele tygodni, aby nabrać swoich specyficznych cech sensorycznych. Unikatowe opakowanie z zastosowaniem wzorów tradycyjnych, kaszubskich haftów o specyficznej kolorystyce idealnie wkomponowuje się w naturalny, wyjątkowy charakter produktu. Smak i zapach: słodki, wiśniowy z nutą goździków i przypraw.", "title": "Ratafia Kaszubska", "content": "Moda na ratafię dotarła do nas z Francji najprawdopodobniej już w XVI wieku wraz z innymi nalewkami. Złoty okres tych wspaniałych trunków przypadał na XVIII i XIX wiek. W „Kurierze Warszawskim” z sierpnia 1829 roku możemy przeczytać: „Za dawnych czasów, kiedy to łacina była w modzie, rzadko obeszło się bez niej, i czy to w prywatnym, czy publicznym zawodzie język łaciński miał wielkie poważanie. Gdy tedy umawiano się, dobijano, podawano wzajem ręce, bito w nie wołając: Rata fiat! (niech będzie zgoda, zgoda niezmienna), i wypijano kielichy”.", "url": "https://winaswiata.com/nalewka/419-beefeater-24.html", "category": "pomorskie", "sub_category": "Napoje (alkoholowe i bezalkoholowe)", "phrase": "Kaszubski miód pitny"}