{"meta_description": "Włocławianie wybierają potrawę, która ich zdaniem jest najbardziej charakterystyczna dla miejscowej tradycji kulinarnej.", "title": "Rosopita czy szablok z zacierkami? Jaką potrawę wybiorą włocławianie?", "content": "Sześć propozycji zakwalifikowało się już do finałowego etapu konkursu na typową włocławską potrawę. Konkurs zorganizował Urząd Miasta. Do finału trafiły przepisy: Roberta Stasiaka na rosopitę, Łukasza Kaczorowskiego na szablok z zacierkami, Daniela Krzemińskiego na kluchy ziemniaczane z serem i skwarkami, Iwony Lubeckiej na prażuchę, Magdy Szupryczyńskiej na zupę na kwasie kapuścianym oraz Marianny Lewandowskiej na sodziaki. Wszystkie te przepisy można znaleźć na profilu Urzędu Miasta na facebooku. Dwóch zwycięzców wytypują teraz włocławianie głosując na stronie: Moje-ankiety.pl. Głosowanie potrwa do piątku, do godz. 12. Głos można oddać tylko na jedną potrawę i tylko raz z danego komputera. Zwycięzcy ogłoszeni zostaną w piątek na profilu Urzędu Miasta na facebooku. Na zwycięzców czekają upominki: włocławski fajansowy zestaw śniadaniowy.", "url": "https://pomorska.pl/rosopita-czy-szablok-z-zacierkami-jaka-potrawe-wybiora-wloclawianie/ar/7377614", "category": "kujawsko-pomorskie", "sub_category": "Gotowe dania i potrawy", "phrase": "Rosopita"}