{"meta_description": "Kuchnia województwa kujawsko-pomorskiego to wypadkowa wpływów kuchni niemieckiej, polskiej i krajów nadbałtyckich np.: Szwecji. Turystom z regionem szczególnie kojarzy się bogactwo grzybów leśnych, dostęp do świeżych ryb oraz fjut kociewski, czyli przysmak z maślanki. Przyjrzeliśmy się 5 ciekawym daniom wpisanym na listę produktów tradycyjnych Ministerstwa Rolnictwa i Rozwoju Wsi.", "title": "Fjut kociewski, bania w zalewie i śledzie. Poznaj tradycyjne potrawy z Pomorza. Część z nich wprawi w osłupienie", "content": "Kuchnia województwa kujawsko-pomorskiego to wypadkowa wpływów kuchni niemieckiej, polskiej i krajów nadbałtyckich np.: Szwecji. Turystom z regionem szczególnie kojarzy się bogactwo grzybów leśnych, dostęp do świeżych ryb oraz fjut kociewski, czyli przysmak z maślanki. Przyjrzeliśmy się 5 ciekawym daniom wpisanym na listę produktów tradycyjnych Ministerstwa Rolnictwa i Rozwoju Wsi. Kuchnia Pomorza to nie tylko różnorodne dania z ryb, które były pieczone, smażone lub duszone w sosie grzybowym albo marynowane w occie. Można jechać specjalnie nad morze, aby zajadać się rybami w każdej możliwej formie. Jednak kuchnia Kujaw i Kaszub ma więcej potraw godnych uwagi. Przyjrzeliśmy się 5 przysmakom o intrygujących nazwach lub niecodziennych składnikach, które można zjeść tylko w województwie kujawsko-pomorskim. Wielu turystów słysząc nazwy dania „fjut z ruchankami” może się zaciekawić, czym one są. Fjut to rodzaj lepkiego syropu przypominającym konsystencją miód. Tradycyjnie przygotowywany z gotowania buraka cukrowego. Produkt wpisany na Listę Produktów Tradycyjnych 27 lipca 2012 roku. Wspomniany już fiut kociewski gotowany jest na bazie maślanki, który jest uznany za produkt tradycyjny od 8 maja 2023 roku. Oba rodzaje słodkości podaje się z ruchańcami, czyli racuszkami drożdżowymi. Nazwa ich wzięła się od gwarowego określenia rośnięcia na drożdżach. Danie zostało docenione i wpisane na ministerialną listę 31 lipca 2013 roku. Smakosze wytrawnych przetworów z pewnością rozsmakują się w bani w zalewie. Na Kujawach gwarowo dynię nazywa się banią. Przysmak przyrządzany jest słodkiej korzennej zalewie z octu. Dla podkreślenia wyjątkowego aromatu dodaje się do zalewy suszone goździki i korę cynamonu. Tradycyjnie bania w zalewie podawana jest do pieczonej kaczki. Specjał został wpisany na Listę Produktów Tradycyjnych 2 marca 2020 roku. Danie obiadowe z Kujaw będące odmianą niewielkich placków ziemniaczanych. Jednak nie podaje się jej z cukrem, ani kwaśną śmietaną. Potrawę serwuje się z podsmażonym boczkiem i zarumienioną cebulą. Ministerstwo doceniła potrawę, wpisując ją na Listę Produktów Tradycyjnych 13 kwietnia 2023 roku. Gęsta zupa o korzennym zapachu cząbru. Tak jak czernina jest to potrawa z dodatkiem krwi z drobiu. Treściwe danie uzupełniane jest suszonymi śliwkami i jabłkami. Najpierw gotuje się rosół, zaprawia go krwią, octem, ziołami i dodaje suszone owoce. Czarnina kujawska podawana jest także z domowymi kluskami kładzionymi. Danie zostało wpisane na Listę Produktów Tradycyjnych województwa kujawsko-pomorskiego 18 stycznia 2018 roku. Nad morzem nie mogłoby zabraknąć dań rybnych. Szczególnie intrygującym przykładem jest danie o obco brzmiącej nazwie rosopita. Jest to zupa śledziowa z cebulą doprawiona liściem laurowym, pieprzem i zielem angielskim. Potrawa określana jest też rosopitką i była często podawana w gospodarstwach wiejskich. Nazwa zupy to połączenie pierwszego członu słowa rosół i nawiązanie do sposobu jedzenia zupy. Danie było uznawane za postne. Jedzono je w okresie Wielkiego Postu, Adwentu, ale także na tradycyjny piątkowy obiad. Podaje się je z ugotowanymi młodymi ziemniakami lub ziemniakami w mundurkach. Danie zostało wpisane na Listę Produktów Tradycyjnych 15 maja 2013 roku. Warto też zauważyć sałatkę śledziową po kaszubsku z kawałkami jabłek, ziemniaków i kiszonych ogórków. Uznano ją za produkt tradycyjny 17 stycznia 2012 roku. Nie można zapomnieć, że to właśnie nad morzem najlepiej smakuje śledź po kaszubsku marynowany na słodko. Mamy nadzieję, że te nabraliście apetytu i wybierzecie się na Pomorze.", "url": "https://piotrkowtrybunalski.naszemiasto.pl/fjut-kociewski-bania-w-zalewie-i-sledzie-poznaj-tradycyjne/ar/c17-9382181", "category": "kujawsko-pomorskie", "sub_category": "Gotowe dania i potrawy", "phrase": "Rosopita"}