{"meta_description": "Rosopita - zupa śledziowa na Wigilię...", "title": "Te potrawy z Kujaw i Pomorza trafiły na Listę Produktów Tradycyjnych. Jak je przyrządzić?", "content": "Rosopita - zupa śledziowa na Wigilię Składniki: 4 śledzie - tzw. ,,mleczaki”, cebula, pieprz, liść laurowy, ziele angielskie, ocet 10-procentowy, sól, cukier, 250 ml śmietany 12-procentowej. Przygotowanie: obrać śledzie ze skóry, wyjąć mlecz i razem ze śledziami zamoczyć w zimnej wodzie na około 12 godzin. Przegotować litr wody z przyprawami (2-3 listki laurowe, 3-4 ziarna ziela angielskiego, 3-4 ziarna pieprzu czarnego). Wystudzić. Jedną cebulę pokroić w drobne piórka i sparzyć. Wymoczony mlecz rozetrzeć z cukrem na miazgę, dodać do przegotowanej i wystudzonej wody. Dodać pozostałe składniki: łyżkę octu (lub więcej, do smaku), sparzoną cebulę, sól, cukier i pieprz do smaku oraz śmietanę.  Przed dodaniem śmietany zmieszać ją z przegotowaną wodą z przyprawami. Śledzie pokroić na połówki lub na ćwiartki i dodać do zupy. Tak przygotowana zupa powinna odstać jeszcze około godziny przed podaniem. Zupę podajemy na zimno, z ziemniakami ugotowanymi wcześniej w mundurkach i obranymi. Ziemniaki można posypać pieprzem mielonym. Przepis pochodzi z Bądkówka w gminie Bądkowo.", "url": "https://nowosci.com.pl/te-potrawy-z-kujaw-i-pomorza-trafily-na-liste-produktow-tradycyjnych-jak-je-przyrzadzic/ga/c1-15353517/zd/47084705", "category": "kujawsko-pomorskie", "sub_category": "Gotowe dania i potrawy", "phrase": "Rosopita"}