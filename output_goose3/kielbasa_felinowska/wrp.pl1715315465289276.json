{"meta_description": "W Łodzi w dniach 14 - 16 października 2011 roku obędzie się IV edycja Targów Naturalnej Żywności NATURA FOOD, najważniejszej imprezy w Polsce dedykowanej", "title": "Targi NATURA FOOD 2011", "content": "W Łodzi w dniach 14 – 16 października 2011 roku obędzie się IV edycja Targów Naturalnej Żywności NATURA FOOD, najważniejszej imprezy w Polsce dedykowanej żywności wysokiej jakości: żywności ekologicznej i naturalnej, a także produktom tradycyjnym i regionalnym. Honorowy Patronat nad tym wydarzeniem objął Minister Rolnictwa i Rozwoju Wsi, Związek Województw RP, Marszałek Województwa Łódzkiego i Prezydent Miasta Łodzi. Po raz pierwszy oficjalnym partnerem targów została Grupa IFOAM EU, europejska struktura Międzynarodowej Federacji Rolnictwa Ekologicznego. Patronat branżowy sprawują: Ogólnopolskie Stowarzyszenie Przetwórców i Producentów Produktów Ekologicznych POLSKA EKOLOGIA, Stowarzyszenie Producentów Żywności Metodami Ekologicznymi – EKOLAND, Redakcja Biokurier.pl oraz Fundacja Klub Szefów Kuchni. Udział w targach potwierdzili producenci, przetwórcy i dystrybutorzy certyfikowanej żywności ekologicznej, żywności naturalnej, nisko przetworzonej, bezglutenowej i sojowej, sklepy i hurtownie z produktami ekologicznymi, gospodarstwa ekologiczne, producenci marynat, świeżych ziół i przypraw m.in. BioPlanet, PolFlavor, Szarłat, Vin-Kon s.a., Primavika, Symbio, Milkpol, EkoProdukt, RawFood, SuroVital. Produkty tradycyjne i regionalne będą prezentowane przez producentów w ramach stoisk Urzędów Marszałkowych niemal wszystkich województw oraz na stoiskach uczestników Wojewódzkiego Konkursu Produktów Tradycyjnych Tygiel Smaków. Uwadze polecamy prezentację Smaki Regionalnych Piw, która powstała dzięki współpracy z Towarzystwem Promocji Kultury Piwa – Bractwem Piwnym, w której zaprezentują się browary oferujące piwa niepasteryzowane i regionalne. NATURA FOOD dla BIZNESU W tym roku kładziemy duży nacisk na biznesowy aspekt targów. Takie ukierunkowanie imprezy wynika z analizy potrzeb dynamicznie rozwijającego się polskiego rynku produktów ekologicznych i tradycyjnych. W ramach targów odbędzie się szereg wydarzeń o charakterze B2B mających na celu budowane przewagi konkurencyjnej uczestników rynku produktów ekologicznych. •Międzynarodowa Konferencja EKOLOGICZNE PRZETWÓRSTWO ŻYWNOŚCI – POPRAWA JAKOŚCI ORAZ OCHRONA ŚRODOWISKA Konferencja, na którą zaproszono europejskich przedstawicieli producentów, przetwórców i dystrybutorów, ma na celu omówienie aktualnego stanu ekologicznego przetwórstwa żywności i jakości przetworzonej żywności ekologicznej w kontekście ochrony środowiska. Celem spotkania jest również wypracowanie zaleceń dla rozwoju europejskiego przetwórstwa i jakości żywności ekologicznej. Będzie to pierwsze na taką skalę wydarzenie w trakcie trwania Natura Food. Konferencja tłumaczona symultanicznie na 4 języki z pewnością będzie miejscem wymiany doświadczeń, dobrych praktyk i opinii stowarzyszeń branżowych, europejskich i krajowych decydentów, naukowców i innych związanych z branżą podmiotów. Spotkanie organizuje IFOAM EU Group – Grupa regionalna IFOAM UE utworzona w 1992 r., która stanowi europejską strukturę Międzynarodowej Federacji Rolnictwa Ekologicznego. Tworzy ją ponad 330 organizacji spośród 750 organizacji członkowskich IFOAM.  •Seminarium nt. Rolnictwa Wysokiej Jakości oraz rozstrzygnięcie branżowych Konkursów organizowanych przez Ministerstwo Rolnictwa i Rozwoju Wsi W tym roku, po raz trzeci podczas NATURA FOOD, wręczone zostaną nagrody w Konkursie na najlepsze gospodarstwo ekologiczne. Konkurs organizowany jest przy ścisłej współpracy z Centrum Doradztwa Rolniczego w Brwinowie Oddział w Radomiu. Zgłoszone gospodarstwa ekologiczne oceniane są w dwóch kategoriach: ekologia-środowisko” i “ekologiczne gospodarstwo towarowe”.  W ramach targów Ministerstwo Rolnictwa ogłosi wyniki jeszcze dwóch innych konkursów: na najlepszą pracę magisterską /doktorską w zakresie polityki jakości żywności i w Konkursie Wiedzy o Rolnictwie Ekologicznym. •SMAK, ZAPACH, KONSYSTENCJA I WYGLĄD JAKO SKUTECZNE NARZĘDZIE MARKETINGU PRODUKTÓW EKOLOGICZNYCH – warsztaty OBUDŹ ZMYSŁY KONSUMENTA w ramach projektu ECROPOLIS  Projekt kierowany jest do producentów żywności ekologicznej i ma na celu zwrócenie uwagi na walory sensoryczne produktów ekologicznych. Uczestnicy dowiedzą się jak wykorzystać je w działaniach marketingowych i jak smaki i zapach można przekazać konsumentom. Organizatorem warsztatów jest Oddział Kujawsko – Pomorski Stowarzyszenia Producentów Żywności Metodami Ekologicznymi EKOLAND we współpracy ze Szkołą Główną Gospodarstwa Wiejskiego w Warszawie. •BIOBIZNES FORUM W ramach NATURA FOOD odbędzie się szereg wydarzeń skierowanych do osób, które prowadzą lub zamierzają rozpocząć działalność związaną ze sprzedażą produktów ekologicznych. W dwóch równoległych sesjach seminaryjno – warsztatowych poruszone zostaną takie tematy jak:  ?Komunikacja w biznesie ze szczególnym uwzględnieniem nowych mediów. ?E-commerce i social media – szansa czy zagrożenie dla rynku produktów ekologicznych w Polsce? ?Skuteczne wykorzystanie mediów społecznościowych w promocji swojej marki w sieci – jak komunikować się z blogerami, jak pozyskiwać ambasadorów marki w social media? ?Jak zaangażować 100 tys. fanów w 10 dni? ?Jak ściągnąć klienta do sklepu ze zdrową żywnością? ?ABC sprzedawcy ekologicznego. ?Szczegółowe wymagania prawne znakowania żywności ekologicznej. •Konkurs o ZŁOTY MEDAL na najlepszy produkt prezentowany na Targach Celem Konkursu jest wyłonienie i promocja najlepszych produktów ekologicznych i tradycyjnych prezentowanych podczas Targów Naturalnej Żywności NATURA FOOD 2011. Produkty będą oceniane w trzech kategoriach: ekologiczne certyfikowane, naturalne niecertyfikowane i tradycyjne. Konkurs cieszy się ogromnym zainteresowaniem i uznaniem wystawców. NATURA FOOD dla GASTRONOMI •WARSZTATY DLA RESTURATORÓW Nowością na NATURA FOOD będą warsztaty dla restauratorów dotyczące wykorzystania produktów tradycyjnych i lokalnych. Warsztaty prowadził będzie Adam Chrząstowski, członek Fundacji Klub Szefów Kuchni, patron merytoryczny działań kulinarnych podczas polskiej prezydencji w Unii Europejskiej. Organizatorem warsztatów jest Urząd Marszałkowski w Łodzi. •KONKURS dla UCZNIÓW SZKÓŁ GASTRONOMICZNYCH Konkurs ma za zadanie zwrócenie uwagi uczniów szkół gastronomicznych – przyszłych szefów kuchni, kucharzy – na możliwości wykorzystania bogactwa produktów tradycyjnych i lokalnych regionu w restauracyjnym menu, wzmocnienie pozycji rynkowej tych produktów, wzbudzenie większego zainteresowania wśród potencjalnych konsumentów, a w rezultacie promocji tradycyjnych smaków regionu. Jury przewodniczyć będzie Jerzy Pasikowski – Prezes Zarządu Fundacji Klubu Szefów Kuchni, a w jury zasiądą m.in. Adam Chrząstowski  i Grzegorz Labuda. Organizatorem Konkursu jest Urząd Marszałkowski w Łodzi. •Seminarium PROMOCJA PRODUKTÓW LOKALNYCH W tym roku w organizację Targów NATUAR FOOD intensywnie zaangażowali się członkowie Fundacji KSK. Szefowie udzielili wsparcia merytorycznego konkursowi kulinarnemu TRADYCYJNE SMAKI REGIONÓW oraz poprowadzą szkolenia dla gastronomii (Adam Chrząstowski) i pokaz kulinarny (Grzegorz Labuda).  Doskonałym podsumowaniem intensywnej części praktycznej będzie seminarium Fundacji KSK odbywające się pod hasłem PROMOCJA PRODUKTÓW LOKALNYCH. W trakcie tego wydarzenia zaprezentowane zostaną możliwości komunikacji z potencjalnymi nabywcami produktów lokalnych w Polsce i zagranicą. Zaproszeni goście – znawcy kulinariów, eksperci i szefowie kuchni – przyjrzą się możliwościom niesionym przez obecność produktów lokalnych w magazynach kulinarnych, mediach internetowych i menu restauracji. Temat seminarium – produkt lokalny – został uznany za najważniejszą ideę, ogniskującą działania Fundacji KSK w 2011 roku. EDUKACJA na NATURA FOOD Targi NATURA FOOD pełnią także funkcję edukacyjną – zarówno w zakresie edukacji producentów jak i konsumentów. Imprezy towarzyszące kierowane do szerokiej publiczności mają na celu zwiększanie stopnia świadomości ekologicznej społeczeństwa, zwrócenie uwagi na zagrożenia płynące ze spożywania żywności wysokoprzetworzonej czy modyfikowanej genetycznie oraz budowanie popytu i zwiększenie konsumpcji produktów ekologicznych i produktów wysokiej jakości.  •Seminarium JAK POWSTAJE BIO? W trakcie Konferencji producenci żywności ekologicznej, rolnicy ekologiczni oraz eksperci zaprezentują uczestnikom jak powstaje żywność ekologiczna i dlaczego warto jej spróbować. Poznamy odpowiedzi na następujące pytania: Jak i gdzie powstaje żywność ekologiczna? O czym pamiętają ekologiczni przetwórcy i jakich zasad przestrzegają? Co decyduje o jakości produktów BIO? Organizatorem jest bezpłatne czasopismo  o produktach ekologicznych oraz portal internetowy Biokurier.pl. •Warsztaty WIEM CO JEM Zgodnie z przysłowiem czym skorupka za młodu nasiąknie … nie zapominamy o naszych najmłodszych. Na warsztaty zapraszamy dzieci z klas I – IV. Podczas spotkania dowiedzą się jak się zdrowo odżywać i jakie produkty są najważniejsze w naszym żywieniu i dlaczego. Nie zabraknie konkursów i upominków dla wszystkich uczestników. Warsztaty poprowadzi Marek Krysztoforski z CDR w Brinowie. NATURA FOOD dla miłośników dobrego smaku Targi NATURA FOOD to doroczne święto wszystkich smakoszy. Tylko tutaj w jednym miejscu i czasie swoje ekologiczne i regionalne produkty zaprezentuje większość polskich województw. Prezentacja lokalnych specjałów jest niekonwencjonalnym sposobem promocji regionów, które mogą zaprezentować się przez pryzmat swojej kuchni, ale także przyczynią się do rozwoju lokalnego przemysłu spożywczego.  •Wojewódzki Konkurs Produktów Tradycyjnych TYGIEL SMAKÓW W ramach NATURA FOOD odbędzie się Wojewódzki Konkurs Produktów Tradycyjnych TYGIEL SMAKÓW, którego celem jest promocja produktów wytwarzanych tradycyjnymi metodami na terenie województwa łódzkiego. Organizatorem konkursu jest Urząd Marszałkowski w Łodzi. Do konkursu zakwalifikowano 32 produkty z regionu łódzkiego a wśród nich m.in. ptifurki, kotleciki z sadzawki, kiełbasa felinowska czy bania na mleku z zacierkami. •Laboratoria smaku Warsztaty degustacyjne na stałe wpisały się w program NATURA FOOD. W tym roku w ramach targów odbędą się m.in.: ?Laboratorium serów zagrodowych prowadzone przez Giena Mientkiewicza – niestrudzonego odkrywcę polskich serów zagrodowych, menadżera od spraw specjalnych Roberta Makłowicza. ?Laboratorium piw regionalnych prowadzone przez Marka Suligę, Wielkiego Mistrza Bractwa Piwnego. •Pokazy kulinarne ?Pokaz Grzegorza Labudy Grzegorz Labuda, obecnie Szef kuchni Boutique Hotel Platinum Palace***** we Wrocławiu, przygotuje potrawy na bazie produktów lokalnych i regionalnych z województwa łódzkiego m.in.: terrinę z gęsi owsianej z powidłami śliwkowymi łowickimi, wątróbkę z gęsi owsianej nadziewaną warzywami na sosie z chrzanu znad środkowej Warty. ?Pokaz Grzegorza Łapanowskiego W trakcie pokazu Grzegorz zaprezentuje menu oparte o świeże, nieprzetworzone i lokalne składniki nawiązując do tradycji kulinarnych regionu jak i wielu kuchni narodowych. Ich wspólnym mianownikiem będzie – zdrowie. Przygotuje m.in. kozi ser z miodem spadziowym i tartymi borowikami Grzegorz Łapanowski jest kucharzem  i dziennikarzem kulinarnym. Prowadzi programy kulinarne “Ł’apetyt” i “Ł’apetyt II” emitowane w stacji KUCHNA.TV. Jego najnowszy projekt – Grzegorz Łapanowski Smakuje – to książka kucharska i zarazem poradnik konsumenta. Od września wspólnie z Dzień Dobry TVN bada kondycję polskich stołówek.  ?Targowy Deser – SZARLOTKA W niedzielę, ostatniego dnia targów NATURA FOOD, zapraszamy na TARGOWY DESER – SZARLOTKĘ. Wypieki zostaną przygotowane z jabłek wyprodukowanych w regionie łódzkim, a cukiernikami staną się w tym dniu: Zespół FABRYKAŃCI, przedstawiciele wystawców, Aktorzy z Teatru PINOKIO, przedstawiciele Stowarzyszenia Twórców Kultury i Sztuki ARTCOM. Ceny biletów:  Bilet normalny – 5 PLN Dzieci do lat 10 – bezpłatnie Bilet rodzinny (2+1, 2+2):- 15 PLN Bilet po zarejestrowaniu się na stronie www.naturafood.pl (prerejestracja aktywna do 12.10.) – 1 PLN", "url": "https://www.wrp.pl/targi-natura-food-2011/", "category": "łódzkie", "sub_category": "Mięso świeże oraz produkty mięsne", "phrase": "Kiełbasa felinowska"}