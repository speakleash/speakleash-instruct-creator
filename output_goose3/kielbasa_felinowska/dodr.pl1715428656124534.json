{"meta_description": "", "title": "Wyjazd studyjny V Targi Naturalnej Żywności NATURA FOOD i I Targi Ekologicznego Stylu Życia beECO w Łodzi w dniach 12-14.10.2012", "content": "Dolnośląski Ośrodek Doradztwa Rolniczego we Wrocławiu organizuje w dniach 12-14 października wyjazd studyjny do Łodzi. To oferta dla właścicieli gospodarstw agroturystycznych, rolników, producentów produktów regionalnych i tradycyjnych z Dolnego Śląska oraz członków Europejskiej Sieci Regionalnego Dziedzictwa Kulinarnego.  Celem wyjazdu jest wymiana doświadczeń w zakresie realizacji przedsięwzięć związanych z promocją żywności oraz turystyką wiejską, pomiędzy producentami obu regionów. Program imprezy obejmuje wykład z zakresu dziedzictwa kulturowego w Żywym Skansenie - Centrum Folkloru Polskiego w Nagawkach oraz spotkanie w stowarzyszeniu Agro - Aves Stajnia Gajewniki, a także wizyty u producentów produktów regionalnych i tradycyjnych. Uczestnicy będą mogli zapoznać się z marketingiem produktów tradycyjnych i regionalnych, takich jak kiełbasa felinowska zgłoszona na Listę Produktów Tradycyjnych, czy sok jabłkowy z Kałęczewa wpisany na Listę prowadzoną przez Ministerstwo Rolnictwa i Rozwoju Wsi. Program imprezy przewiduje również wizytę na V Targach Naturalnej Żywności NATURA FOOD oraz I Targach Ekologicznego Stylu Życia beECO w Łodzi.  Szczegółowych informacji udzielają pracownicy Działu Przedsiębiorczości, Wiejskiego Gospodarstwa Domowego i Agroturystyki DODR we Wrocławiu.  Osoby do kontaktu:  Renata Dyląg, renata.dylag@dodr.pl, 71 339 80 21 wew. 150,  Izabela Michniewicz, izabela.michniewicz@dodr.pl, tel. 71 339 80 21 wew. 152  Zadanie współfinansowane ze środków Unii Europejskiej w ramach Pomocy Technicznej Programu Rozwoju Obszarów Wiejskich na lata 2007 – 2013 i budżetu państwa.  Instytucja Zarządzająca Programem Rozwoju Obszarów Wiejskich na lata 2007-2013  - Minister Rolnictwa i Rozwoju Wsi", "url": "https://www.dodr.pl/print/node/12244", "category": "łódzkie", "sub_category": "Mięso świeże oraz produkty mięsne", "phrase": "Kiełbasa felinowska"}