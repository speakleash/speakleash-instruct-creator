{"meta_description": "Wszystkie informacje o przedsiębiorstwie Przetwórstwo Mięsno-Wędliniarskie Jacek Podgórniak, zakład prywatny.", "title": "Informacje o przedsiębiorstwie Przetwórstwo Mięsno-Wędliniarskie Jacek Podgórniak, zakład prywatny w Osjakow (Polska) : Allbiz", "content": "Zakład Przetwórstwo Mięsno-Wędliniarskie Jacek Podgórniak w Felinowie (gmina Osjaków) rozpoczął działalność gospodarczą w 1999 roku. Zajmujemy się produkcją wyrobów mięsnych i podrobowych z mięsa wieprzowego oraz wołowego. Nasze produkty nie zawierają sztucznych konserwantów. Wędliny są wyrabiane ręcznie, sposobem tradycyjnym przekazywanym z pokolenia na pokolenie. Wędzenie odbywa się także w sposób tradycyjny przy użyciu drewna drzew liściastych z dodatkiem jałowca. Działalność firmy jest prowadzona pod nadzorem Powiatowego Lekarza Weterynarii w Wieluniu. Dzięki dużej różnorodności wyrobów wędliniarskich i dobrej opinii o ich jakości nie ma problemów ze zbytem. Prowadzimy sprzedaż hurtową i detaliczną swoich wyrobów. Od 2001 roku zakład rozpoczął proces dostosowawczy własnej produkcji do wymogów Unii Europejskiej oraz podjął decyzję o wdrożeniu własnego systemu bezpieczeństwa żywnościowego na zgodność z wymogami HACCP (produkcja bezpiecznej żywności). Firma bierze udział w wystawach, konkursach, targach, wydaje własne foldery. Doskonałe wyroby naszej firmy są laureatami wielu prestiżowych nagród i wyróżnień. Nasze produkty są wyjątkowe, mają charakterystyczny aromat i smak, który został doceniony w kilku konkursach organizowanych w latach 2005-2007: \"Tradycyjna Żywność Regionu\" na najlepszy produkt tradycyjny w kategorii mięso świeże i produkty mięsne w ŁODR Bratoszewice Oddział Kościerzyn uzyskano wyróżnienie za kiełbasę felinowską, polędwiczki wieprzowe z Welinowa, \"Nasze Kulinarne Dziedzictwo\" organizowanym przez Polską Izbę Produktu Regionalnego i Lokalnego w Warszawie oraz AGRO - SMAK - I nagroda za szynkę z lagi, \"Tradycyjne Smaki Regionu\" organizowany przez Urząd Marszałkowski woj. łódzkiego i ŁODR Bratoszewice Oddział Kościerzyn otrzymano wyróżnienie za salceson wieluński Nominacja do nagrody „Perła 2007” za szynkę wieluńską z lagi. W latach 2006 -2007 zakład nasz brał czynny udział w targach POLAGRA FARM Wystawa Zwierząt Hodowlanych w Poznaniu. Zainteresowanie naszymi wyrobami na targach w Poznaniu mile nas zaskoczyło. Kiełbasa felinowska została zgłoszona na Listę Produktów Tradycyjnych do Marszałka Województwa Łódzkiego. Wyrób ten jest wytwarzany sposobem tradycyjnym na bazie produktów lokalnych pochodzących od okolicznych rolników.", "url": "https://10634-pl.all.biz/info-about", "category": "łódzkie", "sub_category": "Mięso świeże oraz produkty mięsne", "phrase": "Kiełbasa felinowska"}