{"meta_description": "To stara, tyczna odmiana. Fasola Piękny Jaś ma duże, białe nasiona. Najlepiej siać ją od 15 maja do 15 czerwca. Jest świetna do zup i fasolki po bretońsku.", "title": "Fasola Piękny Jaś – uprawa, smak, odporność", "content": "To stara, tyczna odmiana. Fasola Piękny Jaś ma duże, białe nasiona. Najlepiej siać ją od 15 maja do 15 czerwca. Jest świetna do zup i fasolki po bretońsku. Fasola Piękny Jaś wschodzi po 3-10 dniach, ale jeśli ma ciepło. Nasiona fasoli Piękny Jaś najlepiej kiełkują w temperaturze od 15 stopni Celsjusza (ziemi). • Czerwiec – najlepiej nie później niż do 15 dnia tego miesiąca Uwaga! Teoretycznie fasolę Piękny Jaś można siać nawet jeszcze w pierwszym tygodnia lipca (VII). Jednak wtedy plon jest mniejszy. Po prostu nasiona nie zdążą dojrzeć (polskie lato jest za krótkie). Zdecydowanie lepiej zakończyć siew w połowie czerwca (VI). Fasolę Piękny Jaś można siać w warzywniku np. po rzodkiewce, sałacie, wczesnych ziemniakach. Fasola Piękny Jaś zawiera dużo m.in. błonnika i białka. Nasiona są bardzo duże w kolorze białym, doskonałe w smaku. Na zielono zaś – w postaci strąków gotowanych czy duszonych w całości – fasola Piękny Jaś jest mało smaczna. Strąki są duże i mięsiste, ale włókniste oraz twarde. To zdecydowanie fasolka na suche nasiona, dobra do przechowywania. Fasola Piękny Jaś to odmiana tyczna, wysoka, więc nadaje się na zielone parawany, zarówno w ogrodzie, jak i na balkonie. Bardzo szybko rośnie, ma dużo liści i obficie kwitnie na biało. Fasola Piękny Jaś słabo rośnie w cieniu. Toleruje jedynie lekki półcień. Bardzo lubi stanowiska osłonięte, blisko murów i oczek wodnych, tam gdzie nie ma dużych wahań temperatury pomiędzy dniem a nocą. Tradycyjnie fasola Piękny Jaś jest uprawiana w dolinie Dunajca. Odpowiada jej tamtejszy mikroklimat. Gdzie siać: warzywnik, przy pergolach i ogrodzeniach, duże donice i skrzynki na balkonie Fasola Piękny Jaś najlepiej rośnie w drugim i trzecim roku po oborniku. Jeśli ziemia nie była nawożona obornikiem, warto zasilić ją kompostem – około 40-50 l (4-5 wiader) na 10 metrów kwadratowych. Fasola Piękny Jaś bardzo słabo rośnie i plonuje na ziemi podmokłej i bardzo suchej. Fasola Piękny Jaś powinna mieć lekko wilgotną ziemię, ale nie mokrą. Na brak wody jest szczególnie wrażliwa podczas wschodzenia oraz kwitnienia i zawiązywania strąków, Nawożenie: w amatorskiej uprawie nie ma potrzeby Choroby i szkodniki: w uprawie amatorskiej nie sprawia większych problemów Fasola Piękny Jaś jest atakowana przez wiele chorób i szkodników. W uprawie amatorskiej rzadko jednak powodują duże straty. Ze szkodników fasolę Piękny Jaś może atakować przędziorek chmielowiec, mszyca burakowa, rolnice, śmietka kiełkówka. Do zwalczania można wykorzystać ekologiczne środki na szkodniki oraz choroby roślin. • Fasola Piękny Jaś to stara, polska odmiana. Nasiona fasolki Piękny Jaś z doliny Dunajca znajdują się na liście polskich produktów tradycyjnych.", "url": "https://niepodlewam.pl/fasola-piekny-jas-uprawa-smak-odpornosc/", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Nasiona fasoli „Piękny Jaś” z doliny Dunajca "}