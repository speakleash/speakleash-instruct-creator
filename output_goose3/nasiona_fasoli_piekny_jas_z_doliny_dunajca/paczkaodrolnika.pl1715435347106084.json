{"meta_description": "Jest to roślina jednoroczna, pnąca, tyczna, średnio plenna, dość późna. Strąki dojrzewają do później jesieni. Nasiona tej fasoli należą do największych w obrębie gatunku fasola wielokwiatowa, są gładkie, dobrze wypełnione, jednolite w kształcie. Ziarna są bocznie spłaszczone o nerkowatym kształcie i wyróżnia je to, że cechują się wysoką zawartością magnezu, delikatną strukturą i konsystencją, słodkim smakiem, cienką i miękką skórką oraz po całonocnym namoczeniu krótkim czasem gotowania.\n\nZarówno na plantacjach tradycyjnych (tyczki drewniane), jak i przy uprawie szpalerowej (wsporniki podtrzymujące druty) wykonuje się pielenie ręczne, a w nielicznych gospodarstwach mechaniczne w międzyrzędziach. Rolnicy zbierają Fasolę metodą dwufazową, na przełomie września i października. Dosuszanie (nasiona w strąku) przeprowadzane jest w przypadku uprawy szpalerowej na pokosach, a na plantacjach tradycyjnych w przewiewnych pomieszczeniach.\n\nWarto wiedzieć, że Dolina Dunajca jest jednym z najcieplejszych terenów w Polsce, a występujące tu powodzie naniosły wartościowe muły rzeczne które użyźniły gleby, wzbogaciły o magnez, a występujące wzdłuż rzeki Dunajec mgły tworzą specyficzny mikroklimat który ma pozytywne działanie na wzrost i dojrzewanie Fasoli \"Piękny Jaś\" z Doliny Dunajca.\n\n\n\nFasola jest wysokobiałkowa rośliną strączkową która w naszej diecie z powodzeniem może zastąpić mięso.\n\nFasola „Piękny Jaś” z Doliny Dunajca pakowana jest w opakowania jednostkowe 500 g (0,5 kg) zaś opakowanie zbiorcze zawiera 24 torebki które razem ważą 12 000 g (12 kg)\n\norganizacja producentów:\nLokalna Grupa Działania Dunajec-Biała\nul. Browarki 7\n32-840 Zakliczyn\nwww.dunajecbiala.pl\ne-mail: biuro@dunajecbiala.pl\ntel 14 665 37 37", "title": "Fasola Piękny Jaś z Doliny Dunajca paczkaodrolnika.pl", "content": "Jest to roślina jednoroczna, pnąca, tyczna, średnio plenna, dość późna. Strąki dojrzewają do później jesieni. Nasiona tej fasoli należą do największych w obrębie gatunku fasola wielokwiatowa, są gładkie, dobrze wypełnione, jednolite w kształcie. Ziarna są bocznie spłaszczone o nerkowatym kształcie i wyróżnia je to, że cechują się wysoką zawartością magnezu, delikatną strukturą i konsystencją, słodkim smakiem, cienką i miękką skórką oraz po całonocnym namoczeniu krótkim czasem gotowania. Zarówno na plantacjach tradycyjnych (tyczki drewniane), jak i przy uprawie szpalerowej (wsporniki podtrzymujące druty) wykonuje się pielenie ręczne, a w nielicznych gospodarstwach mechaniczne w międzyrzędziach. Rolnicy zbierają Fasolę metodą dwufazową, na przełomie września i października. Dosuszanie (nasiona w strąku) przeprowadzane jest w przypadku uprawy szpalerowej na pokosach, a na plantacjach tradycyjnych w przewiewnych pomieszczeniach.    Warto wiedzieć, że Dolina Dunajca jest jednym z najcieplejszych terenów w Polsce, a występujące tu powodzie naniosły wartościowe muły rzeczne które użyźniły gleby, wzbogaciły o magnez, a występujące wzdłuż rzeki Dunajec mgły tworzą specyficzny mikroklimat który ma pozytywne działanie na wzrost i dojrzewanie Fasoli \"Piękny Jaś\" z Doliny Dunajca.", "url": "https://www.paczkaodrolnika.pl/news/261/Fasola-Piekny-Jas-z-Doliny-Dunajca", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Nasiona fasoli „Piękny Jaś” z doliny Dunajca "}