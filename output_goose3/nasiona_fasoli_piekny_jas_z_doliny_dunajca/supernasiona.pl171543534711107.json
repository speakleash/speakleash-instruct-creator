{"meta_description": "Fasola do uprawy na suche ziarno. Jest to odmiana późna, tyczna. Roślina osiąga do 4m wysokości, dlatego konieczne jest prowadzenie jej przy podporach. Nasiona dorodne, białe, lekko spłaszczone, z gładką skórką i o wyraźnie nerkowatym kształcie, jędrne i równomiernie wypełnione. Masa 1000 nasion wynosi nawet ponad 1200", "title": "Fasola PIĘKNY JAŚ 500g - Fasola - Supernasiona.pl", "content": "Fasola do uprawy na suche ziarno. Jest to odmiana późna, tyczna. Roślina osiąga do 4m wysokości, dlatego konieczne jest prowadzenie jej przy podporach. Nasiona dorodne, białe, lekko spłaszczone, z gładką skórką i o wyraźnie nerkowatym kształcie, jędrne i równomiernie wypełnione. Masa 1000 nasion wynosi nawet ponad 1200g.Odmianę Piękny Jaś uprawia się zazwyczaj w systemie pasowo-rzędowym, gdzie podwójne rzędy składają się na pasy. Nasiona powinno się wysiewać punktowo na głębokość 4–5 cm. W wypadku uprawy przy tyczkach w każdym gnieździe należy umieścić po 4 sztuki, a jeśli decydujemy się na uprawę przy sznurkach – po 2–3 sztuki. Fasola na suche ziarno powinna być uprawiana w drugim roku po oborniku. Strąki dojrzewają nierównomiernie, co wiąże się z koniecznością kilkakrotnego zbioru. Dzięki wysokiej zawartości białka oraz witamin i minerałów cenią ją szczególnie wegetarianie. Warto też wspomnieć o jej właściwościach antynowotworowych.", "url": "https://www.supernasiona.pl/fasola-piekny-jas-500g,3,24287,26275", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Nasiona fasoli „Piękny Jaś” z doliny Dunajca "}