{"meta_description": "Ekologiczna Biała Fasola • Fasola Jaś • Internetowy sklep ekologiczny BioSklep.com.pl", "title": "Fasola Biała BIO • Duży wybór • BioSklep", "content": "Fasola biała ekologiczna należy do rodziny roślin strączkowych. Tak samo, jak cieciorka i soczewica. Fasola biała jest uprawiana na całym świecie. Najbardziej znaną w Polsce odmianą jest odmiana Jaś. Dowiedz się, jakie właściwości ma biała fasola i do jakich potraw najlepiej ją dodawać. Domyślne Nazwa produktu od A do Z Nazwa produktu od Z do A Od najniższej ceny Od najwyższej ceny Odmiany białej fasoli różnią się między sobą smakiem, wielkością oraz ilością substancji odżywczych. Polska odmiana fasoli białej Jaś jest odpowiednim dodatkiem do fasolki po bretońsku, warzywnych pasztetów oraz zup. Kolejna odmiana to fasola biała perłowa. Jest odpowiednia do sałatek i zup. Natomiast fasola cannellini to wariant włoski. Najczęściej można ją spotkać w różnego rodzaju zupach, na przykład minestrone. Brytyjczycy również bardzo lubią stosować ekologiczną białą fasolę w swojej kuchni. Występująca w tym kraju odmiana to fasola haricot bean lub navy bean. Przygotowują z niej słynną fasolę w sosie, którą chętnie spożywają na śniadanie. Fasolę białą ekologiczną można dodawać również do barszczu ukraińskiego i meksykańskich dań, takich jak tortilla i burrito. Ten rodzaj fasoli może stanowić zamiennik mięsa dla osób będących na diecie wegetariańskiej lub wegańskiej. Można ją stosować nawet do wypieku ciast. Fasola biała BIO ma w swoim składzie: tłuszcze roślinne, białko, węglowodany, błonnik, cukry. Znajdują się w niej również następujące witaminy: witamina B1, B2, B3, B6 i B9, witamina C, D, E i K. Składniki mineralne obecne w tego rodzaju fasoli to: cynk, fosfor, magnez, mangan, miedź, potas, selen, wapń i żelazo. W ekologicznej białej fasoli znajduje się więcej białka niż w mięsie. Jednak nie jest to białko pełnowartościowe. Dlatego powinno się ją łączyć z produktami spożywczymi, które zawierają brakujące aminokwasy. Żelazo i magnez mogą wspierać prawidłowe funkcjonowanie układu nerwowego i krwionośnego. Nienasycone kwasy tłuszczowe wspomagają odporność, działanie mózgu. Mogą się również przyczyniać do zmniejszenia poziomu złego cholesterolu we krwi. W białej fasoli znajdują się również fitosterole. Są one odpowiedzialne za prawidłowe funkcjonowanie gospodarki hormonalne. Dlatego jedzenie fasoli białej jest szczególnie polecane kobietom w okresie menopauzy oraz z zaburzeniami miesiączkowania. Znajdująca się w fasoli lecytyna wspomaga pamięć i koncentrację. Natomiast witaminy z grupy B wspomagają działanie całego organizmu. Mają najkorzystniejszy wpływ na układ nerwowy. Błonnik wspomaga utrzymanie prawidłowego poziomu cukru we krwi oraz proces odchudzania. Wszystkie te składniki mogą mieć pozytywny wpływ na zwalczanie wolnych rodników, układ krążenia, serce, wątrobę. Jedzenie ekologicznej białej fasoli może zmniejszać poziom złego cholesterolu we krwi. Dodatkowo jest pomocne w hamowaniu napadów głodu. Można ich doświadczyć na przykład na diecie odchudzającej lub po intensywnym wysiłku fizycznym. W białej fasoli BIO nie ma sodu, dlatego jej spożywanie nie podnosi ciśnienia tętniczego. Fasola jest warzywem ciężkostrawnym, ponieważ znajdujące się w niej lektyny hamują trawienie białka roślinnego. Właśnie dlatego biała fasola może powodować występowanie różnych dolegliwości gastrycznych, takich jak na przykład bóle brzucha czy biegunki, zaparcia, wzdęcia, gazy. Dlatego osoby z problemami trawiennymi, kobiety w ciąży, karmiące i osoby w starszym wieku, raczej powinny zrezygnować z jedzenia białej fasolki. Piękny Jaś z Doliny Dunajca to oficjalna nazwa naszej rodzimej fasoli białej wielokwiatowej. W 2006 roku została wpisana na listę produktów tradycyjnych Ministerstwa Rolnictwa i Rozwoju Wsi. Nasiona tej odmiany fasoli to największe spośród wszystkich gatunków fasoli wielokwiatowej. Charakteryzują się lekko słodkawym smakiem. Mają nerkowaty kształt i jednolity, białawy kolor. Biała fasola Piękny Jaś z Dunajca ma w sobie wyjątkowo duże ilości magnezu. Uprawia się ją wyłącznie w 11 gminach w Polsce, w regionie Doliny Dunajca. Panujące tam warunki środowiskowe są bardzo dobre dla tej odmiany białej fasoli. Nie ma tam gwałtownych zmian temperatur, ani silnych powiewów wiatru. Z fasoli Piękny Jaś z Dunajca przygotowuje się wiele lokalnych potraw. Można do nich zaliczyć wódkę lub kiełbasę fasolową. Czy osoby odchudzające się mogą jeść białą fasolę? Suche nasiona fasoli zawierają 350 kcal w 100 g. Dlatego nie mogą być najważniejszym produktem w diecie odchudzającej. Biała fasola BIO jest w stanie na długi czas zahamować uczucie głodu. Przyczynia się również do utrzymania prawidłowego poziomu cukru we krwi. Dlatego możesz ją stosować jako dodatek do potraw głównych albo jeść tylko młodą fasolę. Młode nasiona są o wiele mniej kaloryczne niż te dojrzałe. Dobrą potrawą dla osób na diecie odchudzającej mogą być różnego rodzaju pasztety warzywne z dodatkiem fasoli białej. … w XVI wieku w Polsce uprawiano fasolę białą w przyklasztornych ogrodach. Uznawano ją wtedy za roślinę ozdobną. Natomiast w XVII wieku była traktowana już jako warzywo.", "url": "https://biosklep.com.pl/fasola-biala", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Nasiona fasoli „Piękny Jaś” z doliny Dunajca "}