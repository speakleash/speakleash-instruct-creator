{"meta_description": "", "title": "Miód wielokwiatowy - Pasieka24 - portal dla pszczelarzy z pasją", "content": "Miody wielokwiatowe to takie, które zawierają mieszanki miodu stworzonego z nektaru różnorodnych kwiatów. To częsty miód w pasiekach stacjonarnych, które nie są wywożone na konkretne pożytki lub nie stoją przy uprawach np. rzepaku. Więcej przeczytasz w artykule „Jak powstaje miód”. Miód wielokwiatowy to świetne remedium dla osób uczulonych na pyłki roślin. Przyjmując miód wielokwiatowy w zimie i poza miesiącami pylenia roślin osoba uczulona hartuje swój system odpornościowy, poprzez nieustanny kontakt z alergenem. To dlatego, że w nektarze kwiatów jest pyłek, który osypuje się do niego z pylników. Oczywiście, dostaje się on też do miodu. Co ma w sobie miód wielokwiatowy? Miód z kwiatów kwietniowych i majowych ma w sobie nektar i pyłki klonów, mniszka lekarskiego, roślin łąkowych i leśnych. Miód wielokwiatowy letni ma nektar i pyłki z koniczyn, chabra bławatka, wyki, nostrzyka żółtego i wielu innych pożytecznych gatunków roślin. W zależności od mieszanki nektarowej ma różną barwę, smak i zapach. Spożywa się je w chorobach alergicznych dróg oddechowych, astmie oskrzelowej alergennej (atopowa) i katarze siennym. Miód wielokwiatowy z kwiatów wiosennych zaleca się także w chorobach woreczek żółciowego, anemii i problemach z ciśnieniem. Miody wielokwiatowe letnie krystalizują wolniej niż wiosenne, bo mają więcej fruktozy. Poza tym zwykle zawierają więcej olejków eterycznych, bywa, że są z domieszką spadzi i roślin uprawnych (lipy, facelii gryki). Ma podobne zastosowanie, jak miód wiosenny. Kupiłeś pyszny miód wielokwiatowy od zaufanego pszczelarza? Pozwól innym poznać jego smak, zrób zdjęcie i wrzuć na instagrama z hasztagiem #KupujPolskiMiod #MiodWielokwiatowy", "url": "https://pasieka24.pl/index.php/pl-pl/aktualnosci/kupuj-polski-miod-kategoria/2650-miod-wielokwiatowy", "category": "mazowieckie", "sub_category": "Miody", "phrase": "Miód wielokwiatowy z Pawłowa"}