{"meta_description": "", "title": "Skarbnica wiedzy o polskich Ormianach", "content": "start > O Ormianach w Polsce > Sezon na robienie churutu     Właśnie teraz jest najlepszy czas na zrobienie zapasów churutu niezbędnego do przygotowania gandżaburu – zupy polskich Ormian. Podstawą churutu jest pietruszka, więc – do dzieła!   Praktyczne rady pomocne przy robieniu tej przyprawy, znanej w przedwojennej Polsce za sprawą Ormian z Kut, przetrwały dzięki tradycji pielęgnowanej przez m.in. Danusię Piątek (z rodziny Petrowiczów), Romę Obrocką (z rodziny Manugiewoczów) i Krzysztofa Stefanowicza.    Na 3 litry gandżaburu (wystarczy na dwa dni dla 5 osób) potrzeba 5 churutów.   Przykładowe proporcje składników:  4 duże pęki pietruszki (takie jak kupuje się na placu) po 20 każdy (takie jak kupujemy w sklepie) + po kilka kilka gałązek selera, kopru i estragonu  2 litry pełnego (tłustego) mleka , najlepiej prosto od krowy, niepasteryzowanego + 1 litr śmietany   Miedziany garnek/misa (taka jak do powideł)  Powinno wyjść ok. 100 churutów.  Dwa tygodnie przed robieniem churutu trzeba nastawić mleko, by zsiadło się na huślankę. Najpierw mleko trzeba przegotować. Po ostudzeniu – dolać... i tu są dwie szkoły: pół litra kefiru lub pół litra kwaśnej śmietany. W zależności od użytego zakwaszacza usmażony i wysuszony churut jest kruchy lub twardy. Zakwaszone kefirem mleko zostawić w ciepłym pomieszczeniu do zsiądnięcia. Później garnek postawić w lodówce (z braku chłodnej piwnicy) i niech huślanka spokojnie dojrzewa – nawet do dwóch tygodni. Czasami można zajrzeć, lekko przemieszać i sprawdzić nosem prawidłowość zapachu.   Pietruszkę (liście selera, estragonu do smaku) starannie opłukać, osuszyć i oberwać listki, które mieli się przez maszynkę do mielenia mięsa. Skubanie listków można sobie uprzyjemnić rozmową, dyskusją... a nawet małą kłótnią. Zmieloną pietruszkę mieszać z przygotowanym zakwasem. Garnek przykryć lnianą ściereczką i zostawiać w temperaturze pokojowej na 3–4 dni do kolejnego kiśnięcia. Jak jest ciepło – wystarczy – nawet jeden dzień. W odpowiednim momencie należy zacząć smażyć churut w miedziannej patelni na małym ogniu, często mieszając drewnianą łopatką. Smażyć tak długo aż z pulpy dadzą się formować małe stożki, które układa się na desce i zostawia w ciepłym, przewiewnym i suchym miejscu. Nawet i tydzień. Churut najlepiej przechowywać jest w suchym miejscu.    Przepis na gandżabur – smakowitą zupę ormiańską. Na mięsno-jarzynowym wywarze gotuje się uszka z nadzieniem z surowego – siekanego lub mielonego mięsa. Całość przysmaczamy startym churutem (dodatkowo można przyprawić kwaskiem cytrynowym, nie cytryną) i zaciągamy śmietaną. W zupie powinno się znaleźć jedno uszko podwójne - dałwat – uszko szczęścia.  Przepisy pochodzą od RomyObrockiej z Obornik Śląskich i Danusi Piątek z Sorrento w Australii.  Prosimy o nadsyłanie informacji, kto z Państwa (albo z rodziny) robił już churut, według jakiej recpetury. Czekamy też na wiadomości, ciekawostki i anegdoty związane z churutem: fundacja@ormianie.pl  Właśnie teraz jest najlepszy czas na zrobienie zapasów churutu niezbędnego do przygotowania gandżaburu – zupy polskich Ormian. Podstawą churutu jest pietruszka, więc – do dzieła!Praktyczne rady pomocne przy robieniu tej przyprawy, znanej w przedwojennej Polsce za sprawą Ormian z Kut, przetrwały dzięki tradycji pielęgnowanej przez m.in. Danusię Piątek (z rodziny Petrowiczów), Romę Obrocką (z rodziny Manugiewoczów) i Krzysztofa Stefanowicza.Na 3 litry gandżaburu (wystarczy na dwa dni dla 5 osób) potrzeba 5 churutów.Przykładowe proporcje składników:4 duże pęki pietruszki (takie jak kupuje się na placu) po 20 każdy (takie jak kupujemy w sklepie) + po kilka kilka gałązek selera, kopru i estragonu2 litry pełnego (tłustego) mleka , najlepiej prosto od krowy, niepasteryzowanego + 1 litr śmietanyMiedziany garnek/misa (taka jak do powideł)Powinno wyjść ok. 100 churutów.Dwa tygodnie przed robieniem churutu trzeba nastawić mleko, by zsiadło się na huślankę. Najpierw mleko trzeba przegotować. Po ostudzeniu – dolać... i tu są dwie szkoły: pół litra kefiru lub pół litra kwaśnej śmietany. W zależności od użytego zakwaszacza usmażony i wysuszony churut jest kruchy lub twardy. Zakwaszone kefirem mleko zostawić w ciepłym pomieszczeniu do zsiądnięcia. Później garnek postawić w lodówce (z braku chłodnej piwnicy) i niech huślanka spokojnie dojrzewa – nawet do dwóch tygodni. Czasami można zajrzeć, lekko przemieszać i sprawdzić nosem prawidłowość zapachu.Pietruszkę (liście selera, estragonu do smaku) starannie opłukać, osuszyć i oberwać listki, które mieli się przez maszynkę do mielenia mięsa. Skubanie listków można sobie uprzyjemnić rozmową, dyskusją... a nawet małą kłótnią. Zmieloną pietruszkę mieszać z przygotowanym zakwasem. Garnek przykryć lnianą ściereczką i zostawiać w temperaturze pokojowej na 3–4 dni do kolejnego kiśnięcia. Jak jest ciepło – wystarczy – nawet jeden dzień. W odpowiednim momencie należy zacząć smażyć churut w miedziannej patelni na małym ogniu, często mieszając drewnianą łopatką. Smażyć tak długo aż z pulpy dadzą się formować małe stożki, które układa się na desce i zostawia w ciepłym, przewiewnym i suchym miejscu. Nawet i tydzień. Churut najlepiej przechowywać jest w suchym miejscu.Przepis na gandżabur – smakowitą zupę ormiańską. Na mięsno-jarzynowym wywarze gotuje się uszka z nadzieniem z surowego – siekanego lub mielonego mięsa. Całość przysmaczamy startym churutem (dodatkowo można przyprawić kwaskiem cytrynowym, nie cytryną) i zaciągamy śmietaną. W zupie powinno się znaleźć jedno uszko podwójne - dałwat – uszko szczęścia.Przepisy pochodzą od RomyObrockiej z Obornik Śląskich i Danusi Piątek z Sorrento w Australii.Prosimy o nadsyłanie informacji, kto z Państwa (albo z rodziny) robił już churut, według jakiej recpetury. Czekamy też na wiadomości, ciekawostki i anegdoty związane z churutem: fundacja@ormianie.pl", "url": "https://skarbnica.ormianie.pl/?idw=54", "category": "dolnośląskie", "sub_category": "Gotowe dania i potrawy", "phrase": "Gandżabur- zupa chorutowa z uszkami"}