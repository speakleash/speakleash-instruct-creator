{"meta_description": "Gandżabur – zupa chorutowa z uszkami jest tradycyjną zupą Ormian z Kut. Nie jest popularna w samej Armenii, ale wyłącznie wśród Ormian polskich, zamieszkałych kiedyś w Kutach nad...", "title": "9.Gandżabur – zupa chorutowa z uszkami", "content": "Gandżabur – zupa chorutowa z uszkami jest tradycyjną zupą Ormian z Kut. Nie jest popularna w samej Armenii, ale wyłącznie wśród Ormian polskich, zamieszkałych kiedyś w Kutach nad Czeremoszem. Popularna na Dolnym Śląsku. Bazą zupy gandżabur jest esencjonalny rosół, na którym gotuje się uszka z mięsem wołowym – jedno z uszek powinno być dwa razy większe od pozostałych, nazywane jest dołwat – uszko szczęścia, wróży szczęście osobie, która je zjada. Do wrzącego rosołu dodaje się chorut, zmieszany ze śmietaną. Chorut jest obowiązkową przyprawą, dodawaną wyłącznie do gandżaburu. Przygotowanie chorutowych stożków jest bardzo pracochłonne, trwa do trzech tygodni. Skubanie dużej ilości pietruszki, selera, estragonu i kopru wymaga poświęcenia temu zajęciu wiele czasu.", "url": "https://expressilustrowany.pl/fafernuchy-pokuczaj-parzybroda-co-sie-kryje-za-tymi-nazwami-jak-dobrze-znasz-przysmaki-regionalnej-kuchni/ga/c17-15312089/zd/46685589", "category": "dolnośląskie", "sub_category": "Gotowe dania i potrawy", "phrase": "Gandżabur- zupa chorutowa z uszkami"}