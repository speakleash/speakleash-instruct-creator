{"meta_description": "W pierwszą niedzielę listopada, zbliżając się do akcji pod hasłem Kujawsko-Pomorska gęsina na świętego Marcina, proponujemy Państwu oczywiście coś…", "title": "5 listopada 2023", "content": "Tradycja chowu gęsi w Polsce sięga czasów Piastów i Jagiellonów, natomiast wyraźny rozkwit nastąpił w XIX w. Całe wsie specjalizowały się w chowie tych ptaków, który był ukierunkowany na produkcję mięsa, wątroby na pasztety, tłuszczu oraz pierza i puchu.    Hodowla gęsi na Pomorzu i Kujawach ma wielowiekową tradycję. Najbardziej popularną rasą w tych regionach była powstała w końcu XIX wieku rasa gęsi pomorskiej, która była podstawą do wyhodowania w późniejszym okresie, między innymi gęsi kujawskiej czy rypińskiej. Obecnie najpopularniejsza jest biała gęś kołudzka, ciesząca się dużym uznaniem zarówno w gastronomii, jak i u lokalnych przetwórców.  Gęś Biała Kołudzka – owsiana to efekt prac hodowlano-badawczych prowadzonych w Zakładzie Doświadczalnym Instytutu Zootechniki w Kołudzie Wielkiej. Na „Listę Tradycyjnych Potraw Pomorza i Kujaw” produkt ten wpisany został 10 sierpnia 2023 roku w kategorii „Mięso świeże oraz produkty mięsne”.  Województwo Kujawsko-Pomorskie już od 14 lat zaprasza do wspólnego świętowania dnia Świętego Marcina, które przypada 11 listopada, czyli w Narodowe Święto Niepodległości, organizując akcję „Kujawsko-pomorska gęsina na świętego Marcina”. Ma ona na celu zachęcić do rodzinnego biesiadowania przy najlepszej gęsinie.   Województwo Kujawsko-Pomorskie już od 14 lat zaprasza do wspólnego świętowania dnia Świętego Marcina, które przypada 11 listopada, czyli w Narodowe Święto Niepodległości, organizując akcję „Kujawsko-pomorska gęsina na świętego Marcina”. Ma ona na celu zachęcić do rodzinnego biesiadowania przy najlepszej gęsinie.", "url": "https://www.radiopik.pl/299,91,5-listopada-2023", "category": "kujawsko-pomorskie", "sub_category": "Mięso świeże oraz produkty mięsne", "phrase": "Leberka gęsia"}