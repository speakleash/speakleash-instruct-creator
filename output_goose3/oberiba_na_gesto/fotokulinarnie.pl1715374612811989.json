{"meta_description": "Młoda kalarepa na gęsto, czyli oberiba na gęsto, to jedno z moich ulubionych warzyw. Ma świeży, wiosenny smak, a jej przygotowanie jest szybkie i łatwe.", "title": "Kalarepa na gęsto", "content": "Młoda kalarepa na gęsto, czyli oberiba na gęsto, to jedno z moich ulubionych warzyw obiadowych. Ma doskonały, świeży, wiosenny smak, a jej przygotowanie jest szybkie i łatwe. Gdy tylko przychodzi sezon na kalarepę, to często ją przyrządzam – właśnie gotując, a następnie zagęszczając. W wielu przepisach kalarepę zagęszcza się tylko mąką. Jednak ja proponuję Wam zasmażkę, która sprawia, że danie nabiera wspaniałego smaku. Tak samo robię także w przypadku mojego przepisu na młodą kapustę na gęsto. Ten trik naprawdę robi wielką różnicę. Kolejną dobrą radą jest dodanie odrobiny octu, lub ewentualnie soku w cytryny w zastępstwie. ta odrobina kwasu dodaję głębi i jeszcze lepiej podkreśla smak kalarepy. Oberiba na gęsto to klasyka śląskiej kuchni i właśnie stąd wywodzi się ta nazwa, zapożyczona z języka niemieckiego. To lubiana na Śląsku jarzynka obiadowa. Kalarepa na gęsto idealnie pasuje do wszelkich mięs i młodych ziemniaczków z koperkiem. Jestem pewna, że zasmakuje każdemu!", "url": "https://fotokulinarnie.pl/kalarepa-na-gesto", "category": "opolskie", "sub_category": "Gotowe dania i potrawy", "phrase": "Oberiba na gęsto"}