{"meta_description": "Oberiba – śląska zupa z kalarepy - Blog Kulinarny Więcej Warzyw - wiecejwarzyw.pl.", "title": "Oberiba - śląska zupa z kalarepy", "content": "Co to oberiba pewnie wie tylko rodowity Ślązak. Więc już wyjaśniam.  Otóż oberiba to po śląsku kalarepa. Samo słowo zostało zapożyczone z języka niemieckiego, ale musiało nastąpić to bardzo dawno temu, ponieważ obecnie kalarepa po niemiecku to kohlrabi.  Oberiba występuje w dwóch wersjach. Na Dolnym i Górnym Śląsku popularna jest w postaci zupy, natomiast na Opolszczyźnie króluje oberiba na gęsto – potrawka z kalarepy.  Oberiba jest przykładem dania, które bazuje na tym co dała ziemia. Jest potrawą tzw. kuchni ubogiej – prostej, ale pełnej smaku.  Oberiby nigdy nie jadłam. Obawiałam się trochę czy z kalarepy i kilku prostych warzyw wyjdzie coś, aż tak dobrego, że będę się chciała z Wami podzielić efektami tego eksperymentu. Ale bez obaw, ta zupa jest cudowna. Delikatna, lekko kapuściana. Niebo w gębie. Warzywa obierz i pokrój na nieduże kawałki. Liście z kalarepy umyj i odłóż na bok.  Pokrojone warzywa przełóż do garnka i zalej wodą lub bulionem. Gotuj pod przykryciem do miękkości. Kiedy warzywa będą prawie miękkie pokrój liście kalarepy i koperek i dodaj do zupy. Gotową zupę zabiel śmietaną i dopraw solą i pieprzem. P.S. Dawajcie znać w komentarzach jak Wam wyszło! I czy smakowało. Możecie mnie też śledzić na Facebooku i Instagramie.", "url": "https://wiecejwarzyw.pl/2019/03/oberiba-slaska-zupa-z-kalarepy/", "category": "opolskie", "sub_category": "Gotowe dania i potrawy", "phrase": "Oberiba na gęsto"}