{"meta_description": "Jeden to przepis konkrety, który można spokojnie serwować w trakcie np. niedzielnych obiadów. Drugi to fajny dodatek. Czas na Oberibę w dwóch wersjach.", "title": "Gamoń w Kuchni: Dwa przepisy na to jak przerobić kalarepę w piękne dania", "content": "Gamoń w Kuchni: Przepis na Oberibę, czyli kalarepę w wersji specjalenej Dzisiaj gotujemy Oberibę! Oberiba, czyli kalarepa to warzywo z którego możemy wyczarować niejedną potrawę i w rytm tego co lata temu mówiła mi moja babcia, tak też dziś zrobimy! Zaczynamy od przygotowania kalarepy. Odcinamy górę robiąc z niej pokrywkę dla naszej Oberiby. Łyżką wydrążamy środek i tak obrobione warzywo obgotowujemy, lub pieczemy w piecu z funkcją pary. W czasie gdy oberiba się nam gotuje, przygotowujemy mięso. Do miski wrzucamy mięso mielone, dodajemy sól, pieprz i drobno posiekaną cebulkę. Dorzucamy trochę świeżych warzyw, czyli bazylii i tymianku. Dokładnie mieszamy i chowamy masę mięsną na chwilę do lodówki. Gdy kalarepy się ugotują nadziewamy je mięsnym farszem i przykrywamy górną częścią kalarepy. Kapelusze kalarepy smarujemy masłem i posypujemy koperkiem, solą i pieprzem. Tak przygotowane oberiby wkładamy do pieca na ok. 15/20min na 180stopni. W czasie kiedy kalarepy się pieką, możemy przejść do naszego drugiego przepisu, czyli do Oberiby na gęsto. Masło wykładamy na patelnię. Kalarepę kroimy w kostkę i wrzucamy na patelnię z rozgrzanym masłem. Doprawiamy solą i białym pieprzem. Małą cebulkę siekamy i dorzucamy na patelnię. Gdy całość się przesmaży podlewamy delikatnie wodą. Na patelnię dodajemy koperek i jeszcze trochę masła. Dodajemy odrobinę cukru i octu spirytusowego. Żeby zagęścić naszą potrawę delikatnie i powoli dodajemy mąkę pszenną, tak aby zrobiła się zasmażka. Całość dokładnie mieszamy. Nadziewane kalarepy wykładamy na talerz, a obok podajemy oberibę po gynstu. Ozdabiamy świeżymi ziołami, koprem i jadalnymi kwiatami. Smacznego! Gdyby coś było niejasne, to wpadnijcie na kanał telewizji TVS w serwisie YT i obejrzyjcie powtórkę odcinka o Oberibie!", "url": "https://tvs.pl/informacje/gamon-w-kuchni-przepis-na-oberibe-czyli-kalarepe-w-wersji-specjalenej/", "category": "opolskie", "sub_category": "Gotowe dania i potrawy", "phrase": "Oberiba na gęsto"}