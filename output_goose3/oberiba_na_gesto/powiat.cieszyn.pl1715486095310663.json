{"meta_description": "", "title": "Co zjemy na XVI Festiwalu \"Śląskie Smaki\" – 19 czerwca w Zabrzu? - Portal Powiatu Cieszyńskiego", "content": "Nie ma lepszej okazji niż Festiwal \"Śląskie Smaki\", by spróbować najlepszych regionalnych potraw. Drużyny konkursu kulinarnego przygotowując swoje dania i produkty, powalczą o Złoty, Srebrny lub Brązowy Fartuch, w 3 kategoriach: amatorzy, szkoły gastronomiczne, profesjonaliści. W tym roku XVI Festiwal \"Śląskie Smaki\" odbędzie się 19 czerwca w Zabrzu na Promenadzie przy Arenie Zabrze. Pośród wielu smakołyków tegorocznego Festiwalu kulinarnego pojawią się: żur śląski na maślance z białą kiełbasą, żeberka z ciaperkapustą, schab po naszemu – faszerowany krupniokiem na musie z czerwonej kapusty, żur żeniaty, zupa krem z buraka z pomidorem i tymiankiem, galert śląski, rolada śląska z kluskami, sosem i modrą kapustą, kopa pszczyńska, tort Sachera, bioło polywka, kita świńska w kapuście, żebroczka, placki ziemniaczane ze szpyrkami, placki ziemniaczane ze śmietaną, kołocz wiślański z serem, chrzanica, bigos, gołąbki z dziczyzny. W konkursie kulinarnym pojawią się też bardziej wyszukane dania: tatar z daniela, saurebraten z dzika z fojerki i oberiba na gęsto, królik w sosie musztardowym z żymlokiem w boczku, skorzonera (czyli wężymord), tartaletki z musem z kapusty z karmelizowanymi borowikami, krem z kalarepy z pesto z lubczyku z prażonymi migdałami, comber królika w boczku na krupnioku z sosem z konfitowanej cebuli z masłem ziołowym, nadziana piękna z Rept, kaczka w buraczkach, zupa krem z czosnku, pierogi z krupniokiem i panczkrautem. Królem tegorocznego Festiwalu „Śląskie Smaki” niezaprzeczalnie będzie żur. Wiele drużyn właśnie na niego w tym roku postawiło, łącznie z kucharzami Bitwy Smaków, gdyż tegoroczna Bita również rozegra się między żurem Remigiusza Rączki, a żurem Dominika Więcka, szefa kuchni restauracji Szyb Maciej w Zabrzu, będącej członkiem Szlaku Kulinarnego „Śląskie Smaki”. • 19:00-20:00 - Zespół Pieśni i Tańca „Śląsk” im. Stanisława Hadyny – koncert galowy z orkiestrą • Kuchenne Ewolucje - warsztaty i konkursy kulinarne dla dzieci i dorosłych ( • bezpłatne zwiedzanie z przewodnikiem Areny Zabrze - stadionu klubu piłkarskiego Górnik Zabrze (zbiórki przy recepcji VIP). Zwiedzanie w godzinach 13:00 - 18:00 co 30 minut. II edycja Festiwalu Górnej Odry przed nami! Już 24-26 czerwca zaczynamy zabawę na terenie Rybnika, Żor, Raciborza, Jastrzębia-Zdroju, Wodzisławia Śląskiego, Chałupek i Turza! Festiwal Górnej Odry jest corocznym świętem najmłodszej marki turystycznej w województwie śląskim – Krainy Górnej Odry. Motywem przewodnim jest – jak sama nazwa wskazuje – rzeka Odra, która swój bieg w naszym kraju zaczyna właśnie w Krainie Górnej Odry. Na trzy dni festiwalu przygotowano łącznie ponad 130 atrakcji w 19 lokalizacjach. W jego skład weszły kluczowe w tej części województwa imprezy o tematyce wodnej, takie jak XXII Pływadła, ale również zupełnie nowe wydarzenia – regaty na Zalewie Rybnickim, wyścigi smoczych łodzi, czy spektakle na wodzie, spływy kajakowe, stanowiska do gier rekreacyjnych, konkurs na browarmistrza, off road, biesiadę żeglarską, szanty, pokazy i zabawy z deskami SUP, i wiele wiele innych ciekawych i niezwykle emocjonujących atrakcji! Finał Festiwalu Górnej Odry odbędzie 26 czerwca się w Zabytkowej Kopalni Ignacy w Rybniku, która jest industrialnym sercem Krainy Górnej Odry. Podczas finału zaplanowano mnóstwo atrakcji, wystąpią m.in. Molly Malone’s, Zespół Pieśni i Tańca Śląsk (w pełnym składzie), Krzysztof Respondek i goście, Rafał Kozik & Przyjaciele, DJ SIMON BIZON przy industrialnym laser show oraz gwiazda wieczoru- Smolasty.", "url": "https://www.powiat.cieszyn.pl/aktualnosci/co-zjemy-na-xvi-festiwalu-slaskie-smaki-19-czerwca-w-zabrzu", "category": "opolskie", "sub_category": "Gotowe dania i potrawy", "phrase": "Oberiba na gęsto"}