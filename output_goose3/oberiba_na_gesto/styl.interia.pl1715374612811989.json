{"meta_description": "", "title": "Idealny do ziemniaków i klopsików", "content": "Jedynie kuchnia południowo-zachodniej Polski znalazła dla kalarepy zastosowanie. Na Górnym i Dolnym Śląsku podawana w postaci zupy. Na Śląsku Opolskim, jako gęsta potrawka z dodatkiem dużej ilości koperku, czasem z marchewką. Podawana jako zestaw obiadowy do tłuczonych ziemniaków i klopsików.  Ma wyjątkowy smak, podobny do młodej kapusty. Do potrawy używa się również listków kalarepy, wiec następnym razem gdy będziecie ja kupować, nie pozwólcie by sprzedawca je odcinał. Najlepsza jest młoda kalarepka i duża ilość koperku.  Kalarepkę obrać ze skórki i pokroić w średnią kostkę lub słupki. Listki pokroić w cienkie paski - cebule pokroić w drobną kostkę.  Koperek drobno posiekać - w garnku rozgrzać olej, dodać cebule i smażyć na średnim ogniu, aż się zeszkli.  Dodać kalarepkę i drobno posiekane listki. Chwilę podsmażyć i dodać wodę - gotować pod przykryciem na małym ogniu aż kalarepka będzie miękka, ale nierozpadająca się. Trwa to około 15 - 20 minut. Pod koniec dodać drobno posiekany koperek oraz łyżkę mąki. Dokładnie wymieszać i wyłączyć grzanie oprawić do smaku solą i pieprzem. Jeśli potrawka jest za gęsta, można dodać więcej wody.", "url": "https://styl.interia.pl/kuchnia/news-potrawka-z-kalarepy-oberiba-na-gesto,nId,4768876", "category": "opolskie", "sub_category": "Gotowe dania i potrawy", "phrase": "Oberiba na gęsto"}