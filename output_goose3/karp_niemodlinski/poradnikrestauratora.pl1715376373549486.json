{"meta_description": "VI edycja Ogólnopolskiego Konkursu Kulinarnego Czas na rybę! odbędzie się 6 i 7 października, na Zamku Książęcym w Niemodlinie. Konkurs jest nominowany do Kulinarnego Pucharu Polski. Poradnik Restauratora jest partnerem medialnym tego wydarzenia.", "title": "Czas na rybę! w Niemodlinie", "content": "VI edycja Ogólnopolskiego konkursu kulinarnego Czas na rybę! odbędzie się 6 i 7 października, na Zamku Książęcym w Niemodlinie. Konkurs jest nominowany do Kulinarnego Pucharu Polski. Poradnik Restauratora jest partnerem medialnym tego wydarzenia. W piątek 06.10 gotować będą uczniowie szkół gastronomicznych, a w sobotę 07.10 najlepszą potrawę z karpia przygotowywać będą szefowie kuchni z całej Polski. Niebawem podamy kolejne informacje dotyczące produktów dodatkowych oraz opublikujemy regulamin. Miejsce, pora i główny produkt konkursu są nieprzypadkowe. W październiku rozpoczynają się odłowy karpia. W Niemodlinie mieści się największe na Opolszczyźnie Gospodarstwo Rybackie Lasów Państwowych, które sąsiaduje z Zamkiem Książęcym. Jego historyczni włodarze od wieków czerpali zyski z hodowli tej ryby, a tradycje rybackie w tym regionie zostały zapoczątkowane już w XV wieku przez zakon Cystersów. Nic dziwnego, że karp niemodliński został uznany przez Ministerstwo Rolnictwa i Rozwoju Wsi za produkt tradycyjny. Opolszczyzna jest natomiast jednym z największych producentów karpia w Polsce (ponad 10% rocznej produkcji). Konkurs jest najważniejszym elementem Wojewódzkiego Święta Karpia, dużej imprezy plenerowej promującej nasz regionalny produkt.", "url": "https://poradnikrestauratora.pl/artykuly/czas-na-rybe-w-niemodlinie/", "category": "opolskie", "sub_category": "Produkty rybołówstwa, w tym ryby ", "phrase": "Karp niemodliński"}