{"meta_description": "", "title": "Gospodarstwo Rybackie Niemodlin", "content": "Podstawową działalnością gospodarstwa jest chów i hodowla karpia, w której stosowany jest pełny, 3-letni cykl hodowlany, od tarła naturalnego, poprzez odchów materiału zarybieniowego, aż do produkcji ryby handlowej przeznaczonej na zaopatrzenie rynku. Dodatkowo hodowane są takie gatunki ryb jak: amur, tołpyga biała i pstra, sum, szczupak oraz lin i karaś, urozmaicając tym samym ofertę handlową. Karpie karmione są naturalnymi paszami zbożowymi. 25 maja 2015 r. „Karp Niemodliński” został wpisany na Listę Produktów Tradycyjnych prowadzoną przez Ministra Rolnictwa i Rozwoju Wsi. Siedziba zakładu Gospodarstwa Rybackiego Niemodlin wraz z zapleczem technicznym i magazynami dla żywych ryb znajduje się w miejscowości Niemodlin przy drodze 46 (trasa Opole-Nysa) w odległości 25 km od Opola i 30 km od Nysy. Jest to teren Nadleśnictwa Tułowice w zarządzie Regionalnej Dyrekcji Lasów Państwowych w Katowicach.", "url": "https://nasirybacy.pl/gospodarstwo/panstwowe-gospodarstwo-lesne-lasy-panstwowe-gospodarstwo-rybackie-niemodlin/", "category": "opolskie", "sub_category": "Produkty rybołówstwa, w tym ryby ", "phrase": "Karp niemodliński"}