{"meta_description": "Co to jest kruszon? ⭐ Poznaj inspirujące wpisy o produktach i kuchniach z całego świata ⭐ Dowiedz się więcej o gotowaniu!", "title": "Co to jest kruszon?", "content": "Czym jest kruszon? Według niektórych to słodka tarta z kruchego ciasta z dodatkiem owoców. Nie jest to jednak prawidłowe rozumienie tego pojęcia. Co więc się pod nim kryje? Kruszon, zwany inaczej bolą, to napój na bazie wina musującego (lub wina wytrawnego z wodą sodową), kruszonego lodu i owoców. Jest lekki, orzeźwiający i świetnie gasi pragnienie. Największą popularnością cieszył się na przełomie XIX i XX w., często goszcząc na świątecznych stołach, podczas balów karnawałowych i spotkań towarzyskich. Jednak również dziś kruszon jest chętnie serwowany – to idealny napój na przyjęcie i pyszny koktajl, który dodaje ochłody w upalne dni. Orzeźwiający kruszon przygotujesz w kilka chwil! Połącz lód, wino oraz ulubione owoce i ciesz się pysznym smakiem tego wyjątkowego, lekkiego napoju.", "url": "https://kuchnialidla.pl/co-to-jest-kruszon", "category": "podkarpackie", "sub_category": "Napoje (alkoholowe i bezalkoholowe)", "phrase": "Kruszon"}