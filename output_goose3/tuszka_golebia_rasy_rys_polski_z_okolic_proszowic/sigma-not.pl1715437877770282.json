{"meta_description": "Wydawnictwo SIGMA-NOT wydaje czasopisma fachowe informujące swoich czytelników o najnowszych osiągnięciach naukowych i nowoczesnych rozwiązaniach technicznych w Polsce i na świecie, popularyzuje problemy techniczne oraz poszerza wiedzę i kulturę techniczną.", "title": "SIGMA-NOT - PORTAL INFORMACJI TECHNICZNEJ - Największa baza artykułów technicznych online", "content": "Mięso jest nieodłącznym elementem diety człowieka, które poza nieliczną grupą osób jest spożywane przez większość naszego społeczeństwa. Stałą dynamikę wzrostu konsumpcji odnotowuje mięso drobiowe, w którego strukturze największy udział ma mięso kurcząt brojlerów i indyków. Do grupy drobiu, czyli ptactwa domowego, zalicza się jednak znacznie większa grupa gatunków, dzięki czemu rynek mógłby zaoferować konsumentom szerszą ofertę. Nieodłącznym elementem kuchni staropolskiej było niegdyś np. mięso młodych gołębi, co potwierdza fakt wpisania na listę Produktów Regionalnych i Tradycyjnych tuszki gołębia rasy ryś polski z okolic Proszowic. Użytkowanie mięsne młodych gołębi praktykowane było od najdawniejszych czasów. Współcześnie w wielu krajach Europy, ale także najdalszych zakątkach świata jest ono przez smakoszy i koneserów utrwalane z racji unikalnych cech - aromatu i wyjątkowego smaku, a także lekkostrawności. Mięso gołębi ras mięsnych uzyskiwane od młodych osobników jest przede wszystkim delikatne, kruche i soczyste. Mimo, że w naszym kraju mięsne użytkowanie gołębi stanowi marginalną część produkcji drobiarskiej i nie jest popularne, to jeszcze niedawno cenione było także w Polsce. Największą popularnością tuszki młodych gołębi cieszą się w krajach azjatyckich, ale także w Stanach Zjednoczonych i Kanadzie. Zwłaszcza w USA pr[...]", "url": "https://www.sigma-not.pl/publikacja-114012-staropolskie-tuszki-go%C5%82%C4%99bi-na-wsp%C3%B3%C5%82czesnym-stole-konsumenta-gospodarka-miesna-2018-5.html", "category": "małopolskie", "sub_category": "Mięso świeże oraz produkty mięsne", "phrase": "Tuszka gołębia rasy Ryś Polski z okolic Proszowic"}