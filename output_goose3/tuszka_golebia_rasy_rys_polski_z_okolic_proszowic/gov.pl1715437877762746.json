{"meta_description": "Produkt wpisany na listę produktów tradycyjnych w dniu 2013-06-03\nW kategorii Produkty mięsne\nW województwie woj. małopolskim", "title": "Tuszka gołębia rasy Ryś Polski z okolic Proszowic - - Portal Gov.pl", "content": "Podobny do wyglądu tuszki młodych kurcząt, charakterystyczny dla tuszek gołębi zaliczanych do ras mięsnych. Skóra jasna lub jasno-szara, w przekroju – jasno-różowa lub jasno-brązowa. Tuszki ze starszych gołębi posiadają ciemniejsze odcienie. Pierwsze informacje potwierdzające pochodzenie Rysia Polskiego pochodzą z końca XIX w. „Gołąb Ryś. Die Luchs-Taube. The polisach Lynx pigeon. Ojczyzną jego całe dawno województwo krakowskie. Jest on gołębiem domowym/strzechowym po wsiach hodowanym (…)” (S. Łodzia-Baranowski, „Projekt do terminologii gołębi polskich”, Lwów 1901). Kolejny opis rasy pochodzi z miesięcznika „HODOWCA DROBIU” nr 1/1900, gdzie autor Antonio Krzyżanowski stwierdza: „Gołąb ten pochodzi z okolic Krakowa, jest bezsprzecznie jednym z najpożyteczniejszych gołębi. Wielkość jego, płodność, troskliwość w wychowaniu młodych, wytrzymałość na wszelkie zmiany powietrza a wreszcie niewybredność w pożywieniu gdyż najchętniej sam po polach żeruje, postawiły go na pierwszym miejscu między gołębiami pożytecznymi nie tylko u naszych ale i zagranicznych hodowców, szczególniej zaś w Niemczech, gdzie bywa setkami rocznie od nas sprowadzany”.", "url": "https://www.gov.pl/web/rolnictwo/tuszka-golebia-rasy-rys-polski-z-okolic-proszowic", "category": "małopolskie", "sub_category": "Mięso świeże oraz produkty mięsne", "phrase": "Tuszka gołębia rasy Ryś Polski z okolic Proszowic"}