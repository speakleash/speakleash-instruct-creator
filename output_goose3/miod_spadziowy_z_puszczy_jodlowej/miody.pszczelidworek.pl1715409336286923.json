{"meta_description": "", "title": "Pyszne miody", "content": "Z pasiek stacjonarnych typowane są najlepsze rodziny do wędrówek na pożytki nektarowe i spadziowe. Pożytki nektarowe z których otrzymujemy miody: wielokwiatowe, rzepakowe, akacjowe, lipowe, grykowe, nawłociowe i wrzosowe występują na obszarze „Niecki Nidziańskiej” , w dolinie Wisły i w Górach Świętokrzyskich. Pożytki spadziowe – dostarczające doskonałej spadzi iglastej (jodłowej) występują w Puszczy Jodłowej . W naszym przypadku pasieka usytuowana jest w samym jej „sercu” – na terenie Świętokrzyskiego Parku Narodowego. W niewielkich pasiekach doświadczalnych prowadzimy prace badawcze nad przydatnością różnych rodzajów uli i oceną ras pszczół i ich krzyżówek w gospodarce pasiecznej naszego regionu.", "url": "https://miody.pszczelidworek.pl/", "category": "świętokrzyskie", "sub_category": "Miody", "phrase": "Miód spadziowy z Puszczy Jodłowej"}