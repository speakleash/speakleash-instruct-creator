{"meta_description": "", "title": "Surowy miód ze spadzi jodłowej. Pozyskany w sezonie 2022.", "content": "Trzeba szczyptę intuicji, nieco sztuki i kilka gramów szczęścia, żeby znaleźć  dla pszczół źródło spadzi jodłowej. Pojawienie się spadzi na jodłach jest wypadkową wielu zmiennych  czynników. Dlatego czasem nie pojawia się nawet przez kilka lat. Jednak jeśli nam się poszczęści,  pszczoły wykorzystają te dogodne warunki do przekształcenia spadzi w jodłowy miód spadziowy. Ale nie  ma gwarancji, że tak się stanie. Wystarczy jeden deszczowy poranek, który zmyje całą słodycz z drzew  jodłowych. Nic więc dziwnego, że jest to najbardziej poszukiwany i zarazem najrzadziej spotykany miód  na rynku. Dzięki temu, że prowadzimy pasiekę wędrowną, jesteśmy w stanie dotrzeć z naszymi  pszczołami dokładnie tam, gdzie pojawia się spadź jodłowa! W pamięć zapada już sam zapach, wyraźnie korzenny z lekką domieszką nut żywicy. Miód ten ma  ciemny kolor i bardzo często jest tak czarny jak nocne, ciężkie niebo nad iglastym lasem. W jego smaku  wyczuwamy głęboką słodycz i pikantny smak ciemnej czekolady. Miód spadziowy ma ciemną barwę,  która po naturalnej krystalizacji nieco jaśnieje. Ze względu na swój specyficzny smak, z pewnością  znajdzie uznanie u osób o wysublimowanym podniebieniu, które szukają w produktach czegoś  wyjątkowego. Coś w sam raz dla poszukiwaczy różnorodności, smakowych doznań i aromatycznych  niespodzianek.", "url": "https://pasieka-kuczewski.pl/produkt/miod-spadziowy-ze-spadzi-jodlowej/", "category": "świętokrzyskie", "sub_category": "Miody", "phrase": "Miód spadziowy z Puszczy Jodłowej"}