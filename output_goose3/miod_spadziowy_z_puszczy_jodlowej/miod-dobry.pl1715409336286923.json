{"meta_description": "", "title": "Surowy Miód Spadziowy Iglasty Jodłowy z Gór Świętokrzyskich 1000g rozlewany na zimno", "content": "Miód, za którego jakość ręczy Marek Grabowski (opiekun pszczół w kłodach bartnych, z których pochodzi miód bartny). Uwaga, w tym roku tego miodu nie będzie. Ładują tak cukier pszczołom, że wstyd byłoby się pod tym podpisywać, jak powiedział pan Marek... Mamy za to spadziowe jodłowe z Podkarpacia i z Pienin, każdy rozlewany zaraz po zebraniu, bez jakiegokolwiek podgrzewania: • Prawie taka sama przewodność (między 1,4 a 1,3 mS/cm), zbiór z lipca z Pienin: • I podobna przewodność z Pienin (ale inny smak!): W zeszłym roku zauważył, że w rejonach Puszczy Świętokrzyskiej, w których ma rozmieszczone barcie, drzewa spadziują. Namówił znajomego na wywiezienie uli w celu zebrania miodu spadziowego. Dzięki temu w tamtym, tak ubogim w miód spadziowy, roku mieliśmy jego niewielką ilość. W roku 2021 cała operacja została powtórzona i przyniosła - jak to w życiu i w naturze - nieco inny efekt. Tegoroczny miód spadziowy z Gór Świętokrzyskich w tej pasiece nie jest tak ciemny, jak tamten. Zdjęcie główne (chociaż jest naturalne) tego nie odzwierciedla, dlatego zrobiliśmy porównawcze zdjęcia trzech miodów spadziowych w naszej ofercie. Fragment zdjęcia wykadrowany pokazuje kolor miodów w sytuacji, kiedy patrzy się na nie pod światło. Miód tutaj opisywany to pierwszy z prawej. Jest to chyba najjaśniejszy miód ze spadzi iglastej jodłowej, jaki mieliśmy. Fakt, że kolor, aromat i smak miodu mogą się trochę \"rozjeżdżać\" jest nam znany. (Np. w zeszłym roku Kurpielowie zebrali miód gryczany, który w jednych beczkach był jaśniejszy, ale bardziej aromatyczny, a inne partie były ciemniejsze, lecz mniej aromatyczne. Tak samo w tym roku w Nadbużańskiej Pasiece Wędrownej niektóre partie gryczanego są ciemne nieproporcjonalnie w stosunku do smaku). Pachnie lasem iglastym, chociaż nie tak intensywnie, jak zeszłoroczny. Ale najważniejsze, że smakuje prawdziwie spadziowo! A nie we wszystkich kilkudziesięciu ulach na tym pasieczysku pszczoły zrobiły miód spadziowy. My otrzymaliśmy sto kilkadziesiąt kilogramów z tej jednej beczki miodu ze starannie wybranych ramek, najbardziej spadziowego jaki tam wyszedł. Ten miód spadziowy z jodły jest nigdy nie podgrzewany, \"rozlewany na zimno\" do słoików zaraz po zebraniu.", "url": "https://miod-dobry.pl/Surowy-Miod-Spadziowy-Iglasty-Jodlowy-z-Gor-Swietokrzyskich-1000g-rozlewany-na-zimno/215", "category": "świętokrzyskie", "sub_category": "Miody", "phrase": "Miód spadziowy z Puszczy Jodłowej"}