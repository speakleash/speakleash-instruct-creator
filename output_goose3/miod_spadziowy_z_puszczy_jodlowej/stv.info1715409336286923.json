{"meta_description": "", "title": "Miód spadziowy z puszczy jodłowej", "content": "Jedną ze starszych dziedzin gospodarki człowieka jest bartnictwo, które na obszarze Gór Świętokrzyskich ma bogate tradycje sięgające wczesnego średniowiecza. Jednym z wysublimowanych produktów jest „miód spadziowy z Puszczy Jodłowej”, niepowtarzalnego obszaru prawie jednolitego zasiedlenia gatunkowo drzewostanu. Miód spadziowy z Puszczy Jodłowej charakteryzuje się dużym bogactwem aminokwasów i związków mineralnych, których zawartość jest czterokrotnie większa niż u miodów nektarowych. Zawierają grzyby spadziowe i porosty rozwijające się w świętokrzyskich lasach, wykazujące silne właściwości bakteriostatyczne (inhibina). Tego rodzaju organizmy niższe występują na jodle tylko w tych warunkach mikroklimatycznych i stąd wynika osobliwość tego produktu.", "url": "https://stv.info/480/miod-spadziowy-z-puszczy-jodlowej/", "category": "świętokrzyskie", "sub_category": "Miody", "phrase": "Miód spadziowy z Puszczy Jodłowej"}