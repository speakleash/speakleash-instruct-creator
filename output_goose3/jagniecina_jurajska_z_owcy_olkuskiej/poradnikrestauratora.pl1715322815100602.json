{"meta_description": "19 listopada zespół szefów kuchni na co dzień gotujących w najlepszych restauracjach w Polsce spotka się na jeden wieczór, by przygotować kolację dla gości Katowickiego Klubu Kulinarnego. Wiosną, podczas inauguracji klubu pierwszą kolację poprowadził szef Dawid Klimaniec, a do stołów siadła ponad setka gości i smakoszy. Mottem drugiego wieczoru jest hasło „z pola na stół”.", "title": "Katowicki Klub Kolacyjny: Z pola na stół - kolacja degustacyjna", "content": "19 listopada zespół szefów kuchni na co dzień gotujących w najlepszych restauracjach w Polsce spotka się na jeden wieczór, by przygotować kolację dla gości Katowickiego Klubu Kulinarnego. Wiosną, podczas inauguracji klubu pierwszą kolację poprowadził szef Dawid Klimaniec, a do stołów siadła ponad setka gości i smakoszy. Mottem drugiego wieczoru jest hasło „z pola na stół”. To będzie kulinarny ukłon w stronę najlepszych i unikatowych produktów polskiego krajobrazu smaków. Na talerzach nie zabraknie jesiennej gęsiny, pstrąga ojcowskiego, ślimaka szarego z naturalnej hodowli. Kolację wspólnie z Grzegorzem Miśtą przygotują: Szymon Bracik, Dominik Duraj, Marek Furczyk, Dawid Klimaniec, Wojtek Harapkiewicz, Katarzyna Rogowska, Maciej Rosiński (cukiernik) i Kamil Tłuczek. Za menu drugiej kolacji odpowiada szef Grzegorz Miśta. Pochodzi z Zawiercia, doświadczenie zdobywał w najlepszych hotelach i restauracjach w całej Polsce. W swojej pracy lubi łączyć prostotę, minimalizm oraz stare, zapomniane smaki z produktami o nowoczesnych trendach. Jest finalistą wielu konkursów kulinarnych, w tym: ArteCulinaria Italiana, CHEF Culinary Cup, Kulinarne Mistrzostwa Polski by Robert Sowa. Był także wyróżniony przez żółty przewodnik Gault&Millau w edycjach 2017-2020 oraz w przewodniku „Poland 100 Best Restaurants”. Niedawno trafił do finału Bocuse d’Or Poland 2023, który odbędzie się 9 listopada w Krakowie. Grzegorz Miśta na co dzień gotuje w Restauracji Bluebell w Hotelu Natura Residence w Siewierzu. Część artystyczna  Wieczorom kulinarnym towarzyszy część artystyczna dobrana do tematyki. W pierwszej edycji były to pokazy filmowe we współpracy z Instytucją Silesia Film i muzyka pianistów na żywo we współpracy z Filharmonią Śląską. Tym razem zaprosimy gości na specjalny fire/light show w wykonaniu artystów z formacji Nam-Tara, by nawiązać do tradycji palenia jesiennych ognisk. Bufet | finger food:  ● Petit four: trufla z białej czekolady | foie gras, burak orzech laskowy | słony karmel  ● Finger Foods: pâté z gęsich wątróbek, galaretka z pigwy, brioche | terrina z sandacza | carpaccio z jelenia, grzyby, czerwona cebula | tatar z pstrąga ojcowskiego, ogórek, seler naciowy, szczypiorek | sery od Garbaciaka, konfitura z jarzębiny | rillettes z kaczki, orzechy | pieczywo, wędzone masło, smalec z jabłkiem, swojskie masło ● Amuse-bouche: rilletes z królika | bergamotka | brioche  ● Przystawka: ravioli | ślimak szary z Siemoni | dynia | hibiskus  ● Zupa: bulion z pieczonej gęsi siewierskiej| gęsi żołądek | foie gras | kluseczki  ● Danie główne 1: pstrąg ojcowski | kawior | karmelizowany kalafior z sepią | redukcja drobiowa | gratin z pora  ● Danie główne 2: biodrówka jagnięca (jagnięcina jurajska z owcy olkuskiej) | wędzona grasica | palony bakłażan | grzyby  ● Deser: Kozi ser z Włodowic | rokitnik.", "url": "https://poradnikrestauratora.pl/artykuly/katowicki-klub-kolacyjny-z-pola-na-stol-kolacja-degustacyjna/", "category": "małopolskie", "sub_category": "Mięso świeże oraz produkty mięsne", "phrase": "Jagnięcina jurajska z owcy olkuskiej"}