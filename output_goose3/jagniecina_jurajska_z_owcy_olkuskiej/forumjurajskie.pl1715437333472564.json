{"meta_description": "", "title": "Jurajskie Forum Dyskusyjne • Zobacz wątek - Program \"Owca plus\"", "content": "Rolników zachęcano m.in. do hodowania odtworzonej rasy owcy olkuskiej. Do każdej matki agencja dopłacała 310 złotych. Ci z powiatów częstochowskiego, myszkowskiego i zawierciańskiego spodziewali się, że będą mogli korzystać z dopłat do zaplanowanego przez siebie limitu i powiększać stada, osiągając zaplanowany pułap w 2013 r.    Przeliczyli się i chcą likwidować stada. Barbara Osińska z Suliszowic, w gminie Żarki, planowała, że do 2013 r. będzie miała w stadzie 120 matek. W tym roku przyznano jej jednak dopłatę tylko do 23 zwierząt. Tymczasem Osińska ma już w swym stadzie 73 sztuki, a przewiduje, że niebawem wykoci się 40 owiec. Nie bardzo wie, co z nimi robić.    Sytuację ratuje w części realizowany przez Urząd Marszałkowski w Katowicach program \"Owca Plus\", z którego hodowcy dostają dofinansowanie do każdej owcy - około 150 złotych rocznie. Mówią jednak, że mimo tych dopłat sytuacja jest dramatyczna. Jeżeli nie będzie zwiększonych rządowych dopłat, zrezygnują z hodowli, bo na obecnym poziomie nie gwarantują one utrzymania stad.      Rodzina Kowackich z Wysokiej Lelowskiej, w gminie Żarki postanowiła rozpocząć hodowlę owiec olkuskich cztery lata temu. Rolnicy uznali, że będzie to perspektywiczna i opłacalna inwestycja. Wcześniej hodowali m.in. byki i świnie. Zaplanowali 50 sztuk owczych matek w ciągu 5 lat. Zaczęli od 10, w które zainwestowali około 15 tys. zł. W tym roku powiadomiono ich, że przyznano limity dopłaty tylko na 18 matek. A mają już 15 dorosłych i 15 młodych zwierząt. Po ostatnim okoceniu się owiec, Kowaccy mieli ich około 100. Zimą stado zjadło 12 ton ziarna, 6 ton marchwi i odżywki.    W tym roku Kowackim udało się sprzedać 30 owiec do Niemiec. Do transakcji doszło dzięki spędowi zorganizowanemu przez Związek Hodowców Owiec z Opola. Dostali średnio 6-7 złotych za kilogram. Pokryło to zaledwie koszty kupionego pożywienia na zimę.    Owce olkuskie to rasa, której matki mają dużo potomstwa. Średnio o dwa więcej niż inne gatunki hodowane w Polsce. I to miał być atut hodowli: duży przychówek, szybka sprzedaż jagniąt i dobry zarobek.    Tymczasem zainteresowanie owcami jest marne. Tylko część z nich jest kupowana przez Zespół Parków Krajobrazowych Województwa Śląskiego w ramach programu \"Owca Plus\" i przekazywana przez koordynujące program Towarzystwo Miłośników Ziemi Zawierciańskiej innym hodowcom. Na dodatek część owiec nie może uzyskać certyfikatu genetycznego i nie może być rozprowadzana w ramach programu \"Owca Plus\". Niespełniające rygorystycznych wymogów owce nadają się jedynie na ubój. Tyle że na jagnięcinę nie ma popytu. A na dodatek tylko kilka ubojni w kraju ma licencję na ubój baranów. W naszym regionie takich nie ma.    Interesu nie ma    Ideą dopłat była restytucja rzadkich gatunków owiec.    Rolników skusiły dopłaty i zapowiadana dobra perspektywa dla hodowli tego typu owiec po wejściu do UE. Kokosów jednak na owcach nie zrobią.    Krzysztof Suliga - POLSKA Dziennik Zachodni  http://slask.naszemiasto.pl/turystyka/a ... 56444.html Nie będzie redyku na Jurze, bo Agencja Restrukturyzacji i Modernizacji Rolnictwa nie ma już pieniędzy na rozwój stad rzadkich owiec. Limit dopłat do takich gatunków planowany do 2013 roku został wyczerpany w lipcu br. Hodowcom ten interes nie opłaca się. Wszystko wskazuje, że pozostaną tylko zwierzęta wypasane na zboczach ostańców w ramach programu \"Owca Plus\", ale pilotażowy projekt kończy się w tym roku.Rolników zachęcano m.in. do hodowania odtworzonej rasy owcy olkuskiej. Do każdej matki agencja dopłacała 310 złotych. Ci z powiatów częstochowskiego, myszkowskiego i zawierciańskiego spodziewali się, że będą mogli korzystać z dopłat do zaplanowanego przez siebie limitu i powiększać stada, osiągając zaplanowany pułap w 2013 r.Przeliczyli się i chcą likwidować stada. Barbara Osińska z Suliszowic, w gminie Żarki, planowała, że do 2013 r. będzie miała w stadzie 120 matek. W tym roku przyznano jej jednak dopłatę tylko do 23 zwierząt. Tymczasem Osińska ma już w swym stadzie 73 sztuki, a przewiduje, że niebawem wykoci się 40 owiec. Nie bardzo wie, co z nimi robić.Sytuację ratuje w części realizowany przez Urząd Marszałkowski w Katowicach program \"Owca Plus\", z którego hodowcy dostają dofinansowanie do każdej owcy - około 150 złotych rocznie. Mówią jednak, że mimo tych dopłat sytuacja jest dramatyczna. Jeżeli nie będzie zwiększonych rządowych dopłat, zrezygnują z hodowli, bo na obecnym poziomie nie gwarantują one utrzymania stad.Rodzina Kowackich z Wysokiej Lelowskiej, w gminie Żarki postanowiła rozpocząć hodowlę owiec olkuskich cztery lata temu. Rolnicy uznali, że będzie to perspektywiczna i opłacalna inwestycja. Wcześniej hodowali m.in. byki i świnie. Zaplanowali 50 sztuk owczych matek w ciągu 5 lat. Zaczęli od 10, w które zainwestowali około 15 tys. zł. W tym roku powiadomiono ich, że przyznano limity dopłaty tylko na 18 matek. A mają już 15 dorosłych i 15 młodych zwierząt. Po ostatnim okoceniu się owiec, Kowaccy mieli ich około 100. Zimą stado zjadło 12 ton ziarna, 6 ton marchwi i odżywki.W tym roku Kowackim udało się sprzedać 30 owiec do Niemiec. Do transakcji doszło dzięki spędowi zorganizowanemu przez Związek Hodowców Owiec z Opola. Dostali średnio 6-7 złotych za kilogram. Pokryło to zaledwie koszty kupionego pożywienia na zimę.Owce olkuskie to rasa, której matki mają dużo potomstwa. Średnio o dwa więcej niż inne gatunki hodowane w Polsce. I to miał być atut hodowli: duży przychówek, szybka sprzedaż jagniąt i dobry zarobek.Tymczasem zainteresowanie owcami jest marne. Tylko część z nich jest kupowana przez Zespół Parków Krajobrazowych Województwa Śląskiego w ramach programu \"Owca Plus\" i przekazywana przez koordynujące program Towarzystwo Miłośników Ziemi Zawierciańskiej innym hodowcom. Na dodatek część owiec nie może uzyskać certyfikatu genetycznego i nie może być rozprowadzana w ramach programu \"Owca Plus\". Niespełniające rygorystycznych wymogów owce nadają się jedynie na ubój. Tyle że na jagnięcinę nie ma popytu. A na dodatek tylko kilka ubojni w kraju ma licencję na ubój baranów. W naszym regionie takich nie ma.Interesu nie maIdeą dopłat była restytucja rzadkich gatunków owiec.Rolników skusiły dopłaty i zapowiadana dobra perspektywa dla hodowli tego typu owiec po wejściu do UE. Kokosów jednak na owcach nie zrobią.Krzysztof Suliga - POLSKA Dziennik Zachodni  \"Zostań hodowcą owiec, a jeszcze ci zapłacą Eliza Kwiatkowska Janów, Olsztyn, Mstów, Żarki... W tych gminach może się odrodzić pasterstwo. Są na to pieniądze, wszechstronna pomoc. Tylko czy będą chętni, by zająć się hodowlą? Marszałek województwa śląskiego właśnie zatwierdził program \"Owca plus\" na kolejnych pięć lat. Lada moment zostaną rozpisane konkursy na jego realizatorów na Jurze i w Beskidach. Po pieniądze mogą sięgnąć np. organizacje pozarządowe, które znajdą kandydatów na hodowców i pomogą im wszystko urządzić. Każdy, kto przyjmie stado, może liczyć m.in. na dopłaty i pomoc weterynaryjną. W sumie na realizację pięcioletniego programu jest blisko 5,5 mln zł. Dowody na to, że warto je wydać przyniosły doświadczenia z ostatnich dwóch lat, bo tyle ma już program \"Owca plus\". Województwo śląskie chciało z jego pomocą reaktywować pasterstwo w Beskidach i na Jurze. Twórcy programu liczyli na same korzyści. Po pierwsze - zwierzęta, wyskubując samosiewy, miały pomóc odbudować cenne przyrodniczo murawy kserotermiczne, bo rzadkie gatunki roślin szybko zarastają i z czasem zanikają. Po drugie - rozwój pasterstwa miał być szansą na aktywizację gospodarczą regionu: dać nowe miejsca pracy w hodowli, przetwórstwie, turystyce. Podsumowanie dwuletnich działań wypadło korzystnie. Urząd marszałkowski docenił także zaangażowanie lokalnych społeczności w podtrzymywanie tradycji, stąd decyzja o kontynuacji programu. Na Jurze \"Owcę plus\" realizowało dotychczas Towarzystwo Miłośników Ziemi Zawierciańskiej, które miało już wcześniejsze doświadczenia z wypasu kóz w rezerwacie Góra Zborów. Organizacja urządziła wypas owiec w okolicach Mstowa, Żarek i Kroczyc, zdobyła też dodatkowe pieniądze od Fundacji Heifer, Funduszu Norweskiego, Ekofunduszu. Gdy zawierciańskie Towarzystwo zaczynało pracę, owiec na Jurze było 159. Policzył je koordynator programu i sekretarz organizacji Marceli Ślusarczyk. I dziwił się: - Jeszcze dziesięć lat temu tyle owiec żyło w jednym gospodarstwie w Podlesicach. Nie wspomnę już o okresie międzywojennym. Owczarzy wykończyła ekonomia. Do dziś na wielu strychach na Jurze zalega wełna, bo nie opłaca się jej sprzedać. Obecnie liczbę owiec ocenia się na 350 sztuk. Po kilka stad mają już powiaty częstochowski, myszkowski, zawierciański. W nich są m.in. zwierzęta rzadkiej rasy olkuskiej. Pierwsze trafiły na Jurę przed ponad dwoma laty do dwóch gospodarstw. Ta jurajska odmiana owcy długowełnistej prawie wyginęła. Przetrwała tylko w kilku stadach doświadczalnych, m.in. krakowskiej Akademii Rolniczej. Za to na Jurze już po kilku miesiącach urodziło się pierwsze od wielu lat jagniątko tej rasy. Pięcioletni programu zakłada rozszerzenie wypasu na Jurze z 41 do 120 ha. M.in. w gminach Mstów, Olsztyn, Niegowa, Janów, Żarki, Włodowice, Ogrodzieniec. W gminie Olsztyn owce mają się pojawić na wzgórzach Biakło i Lipówki, w Górach Towarnych i Przymiłowicach. - Nie mamy wątpliwości, że program niesie same korzyści: przyrodnicze, gospodarcze - mówi Monika Kosielak, zajmująca się promocją gminy Olsztyn. - Nie wspominam już o tym, jak stada owiec wzbogacą krajobraz. Mamy tylko jedno zmartwienie: czy znajdą się chętni, którzy przyjmą stada. Rolników jest u nas jak na lekarstwo, być może szansą są właściciele gospodarstw agroturystycznych. Podobne wątpliwości ma Sławomir Peryga, zastępca wójta gminy Janów: - Mamy cztery większe gospodarstwa rolnicze. Może jednak znajdzie się ktoś całkiem nowy, kto stwierdzi, że to sposób na życie? Źródło: Gazeta Wyborcza Częstochowa\" http://wyborcza.biz/biznes/1,100896,773 ... placa.html Nowe wieści.\"Zostań hodowcą owiec, a jeszcze ci zapłacąEliza KwiatkowskaJanów, Olsztyn, Mstów, Żarki... W tych gminach może się odrodzić pasterstwo. Są na to pieniądze, wszechstronna pomoc. Tylko czy będą chętni, by zająć się hodowlą?Marszałek województwa śląskiego właśnie zatwierdził program \"Owca plus\" na kolejnych pięć lat. Lada moment zostaną rozpisane konkursy na jego realizatorów na Jurze i w Beskidach. Po pieniądze mogą sięgnąć np. organizacje pozarządowe, które znajdą kandydatów na hodowców i pomogą im wszystko urządzić. Każdy, kto przyjmie stado, może liczyć m.in. na dopłaty i pomoc weterynaryjną. W sumie na realizację pięcioletniego programu jest blisko 5,5 mln zł.Dowody na to, że warto je wydać przyniosły doświadczenia z ostatnich dwóch lat, bo tyle ma już program \"Owca plus\". Województwo śląskie chciało z jego pomocą reaktywować pasterstwo w Beskidach i na Jurze. Twórcy programu liczyli na same korzyści. Po pierwsze - zwierzęta, wyskubując samosiewy, miały pomóc odbudować cenne przyrodniczo murawy kserotermiczne, bo rzadkie gatunki roślin szybko zarastają i z czasem zanikają. Po drugie - rozwój pasterstwa miał być szansą na aktywizację gospodarczą regionu: dać nowe miejsca pracy w hodowli, przetwórstwie, turystyce. Podsumowanie dwuletnich działań wypadło korzystnie. Urząd marszałkowski docenił także zaangażowanie lokalnych społeczności w podtrzymywanie tradycji, stąd decyzja o kontynuacji programu.Na Jurze \"Owcę plus\" realizowało dotychczas Towarzystwo Miłośników Ziemi Zawierciańskiej, które miało już wcześniejsze doświadczenia z wypasu kóz w rezerwacie Góra Zborów. Organizacja urządziła wypas owiec w okolicach Mstowa, Żarek i Kroczyc, zdobyła też dodatkowe pieniądze od Fundacji Heifer, Funduszu Norweskiego, Ekofunduszu.Gdy zawierciańskie Towarzystwo zaczynało pracę, owiec na Jurze było 159. Policzył je koordynator programu i sekretarz organizacji Marceli Ślusarczyk. I dziwił się: - Jeszcze dziesięć lat temu tyle owiec żyło w jednym gospodarstwie w Podlesicach. Nie wspomnę już o okresie międzywojennym. Owczarzy wykończyła ekonomia. Do dziś na wielu strychach na Jurze zalega wełna, bo nie opłaca się jej sprzedać.Obecnie liczbę owiec ocenia się na 350 sztuk. Po kilka stad mają już powiaty częstochowski, myszkowski, zawierciański. W nich są m.in. zwierzęta rzadkiej rasy olkuskiej. Pierwsze trafiły na Jurę przed ponad dwoma laty do dwóch gospodarstw. Ta jurajska odmiana owcy długowełnistej prawie wyginęła. Przetrwała tylko w kilku stadach doświadczalnych, m.in. krakowskiej Akademii Rolniczej. Za to na Jurze już po kilku miesiącach urodziło się pierwsze od wielu lat jagniątko tej rasy.Pięcioletni programu zakłada rozszerzenie wypasu na Jurze z 41 do 120 ha. M.in. w gminach Mstów, Olsztyn, Niegowa, Janów, Żarki, Włodowice, Ogrodzieniec.W gminie Olsztyn owce mają się pojawić na wzgórzach Biakło i Lipówki, w Górach Towarnych i Przymiłowicach. - Nie mamy wątpliwości, że program niesie same korzyści: przyrodnicze, gospodarcze - mówi Monika Kosielak, zajmująca się promocją gminy Olsztyn. - Nie wspominam już o tym, jak stada owiec wzbogacą krajobraz. Mamy tylko jedno zmartwienie: czy znajdą się chętni, którzy przyjmą stada. Rolników jest u nas jak na lekarstwo, być może szansą są właściciele gospodarstw agroturystycznych.Podobne wątpliwości ma Sławomir Peryga, zastępca wójta gminy Janów: - Mamy cztery większe gospodarstwa rolnicze. Może jednak znajdzie się ktoś całkiem nowy, kto stwierdzi, że to sposób na życie?Źródło: Gazeta Wyborcza Częstochowa\"", "url": "http://forumjurajskie.pl/viewtopic.php?f=17&t=1542&start=15", "category": "małopolskie", "sub_category": "Mięso świeże oraz produkty mięsne", "phrase": "Jagnięcina jurajska z owcy olkuskiej"}