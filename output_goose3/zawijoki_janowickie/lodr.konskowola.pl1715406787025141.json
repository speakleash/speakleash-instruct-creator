{"meta_description": "Lubelski Ośrodek Doradztwa Rolniczego w Końskowoli", "title": "LODR w Końskowoli - KGW Grabanowskie Pokolenia na Obcasach z okolic Białej Podlaskiej zwyciężyło w finale ogólnopolskiego konkursu „Smakujemy Lokalnie”", "content": "Prawie 300 zgłoszonych Kół Gospodyń Wiejskich z całej Polski, 10 grantów w wysokości po 10 tysięcy złotych oraz 79 lokalnych producentów. A wśród zwycięzców KGW koło z województwa lubelskiego – Grabanowskie Pokolenia na Obcasach. Tak w skrócie można podsumować drugą edycję konkursu grantowego organizowanego w ramach programu “Smakujemy Lokalnie” przez Carrefour Polska pod patronatem Narodowego Instytutu Kultury i Dziedzictwa Wsi. W tegorocznej edycji konkursu, jury nagrodziło KGW z 8 województw. Finałowe danie reprezentujące Lubelszczyznę to pierogi z gęsiną i suszonymi śliwkami podane na chmurze musu rabarbarowego. Region, z którego pochodzi koło, słynie z wyśmienitej jakości mięsa drobiowego, w tym gęsiny. Jak przekonywały reprezentantki Grabanowskiego Pokolenia na Obcasach podczas Gali finałowej, ich autorski przepis na pierogi nawiązuje do tradycji kulinarnej regionu i bazuje na lokalnych produktach, a jednocześnie promuje zbilansowaną, zdrową dietę opartą na potrawach o czystym składzie i najwyższej jakości. „Polska tradycja kulinarna jest niezwykle bogata, co odzwierciedlały tegoroczne zgłoszenia. Różnorodność dań, ich historia i sposób prezentacji przez Koła były naprawdę imponujące. To, co dla mnie było najważniejsze przy ocenie to możliwość dotarcia z tym daniem do szerokiego grona odbiorców w Polsce, i nie tylko. Tradycja kulinarna regionów jest tak wspaniała, że powinniśmy się nią chwalić!” – informuje ekspert kulinarny Łukasz Konik, przewodniczący jury. Jury konkursowe oceniało nie tylko warstwę kulinarną i estetyczną dań, ale również zaangażowanie w działania na rzecz lokalnej społeczności. Koła Gospodyń Wiejskich, jako nieodłączny element krajobrazu polskiej wsi, od zawsze integrowały okoliczne środowiska. Tak jest również teraz, co można było zaobserwować w licznych aktywnościach zgłoszonych KGW na rzecz promowania lokalnej kultury, kształtowania nawyków żywieniowych czy łączenia pokoleń. „Obok kunsztu przygotowywania dań regionalnych, Koła Gospodyń Wiejskich mogą poszczycić się licznymi aktywnościami integrującymi lokalną społeczność wokół kultury i dziedzictwa wsi. Warto wspomnień, że w kultywowaniu tradycji kulinarnej ważna jest także rola lokalnych producentów, których produkty są wysokiej jakości, a rodzaj ich wytwarzania jest ściśle związany z miejscem i tradycyjnym sposobem produkcji. Dzięki takim inicjatywom wzmacniane są więzi lokalnych społeczności, poczucie przynależności do regionu i dumy z dziedzictwa swojej „Małej Ojczyzny” – uzupełnia Elżbieta Osińska-Kassa, Pełnomocnik Dyrektora w Narodowym Instytucie Kultury i Dziedzictwa Wsi. Nowością tegorocznej edycji były wspólne zgłoszenia Kół Gospodyń Wiejskich z lokalnymi producentami, którzy w ramach programu mają możliwość bezpośredniej sprzedaży w sklepach Carrefour. Obecnie na półkach tej sieci klienci znajdą już blisko 350 małych i średnich przedsiębiorców oferujących tradycyjną i regionalną żywność. „Już od ponad dwóch lat oferujemy specjalne warunki współpracy dla małych lokalnych rolników i producentów żywności. Bazujemy na modelu fairtrade, prostej umowie i rozliczeniach oraz bezpośrednich dostawach z gwarancją odbioru. Dzięki takiemu podejściu, co dziesiąty partner handlowy Carrefour w Polsce to lokalny dostawca. W sumie na półkach ponad 200 sklepów w Polsce oferujemy ponad 5,5 tysiąca lokalnych wyrobów” – podsumowuje Piotr Lubiewa-Wieleżyński, dyrektor działu rozwoju formatów i konceptów handlowych w Carrefour Polska. „Smakujemy Lokalnie” to program Carrefour Polska, którego celem jest promocja polskiej tradycji kulinarnej oraz aktywizacja kobiet z obszarów wiejskich. Marka od lat wspiera polskie rolnictwo i przetwórstwo, budując relacje pomiędzy konsumentami, a dostawcami pochodzącymi z najbliższej okolicy danego sklepu. Zachęca Polaków do sięgania po smaczne produkty charakterystyczne dla polskiej kuchni, z kolei małym i średnim firmom przetwórczym oferuje wiele możliwości sprzedaży bezpośredniej w swoich sklepach. Ten adres pocztowy jest chroniony przed spamowaniem. Aby go zobaczyć, konieczne jest włączenie w przeglądarce obsługi JavaScript. Carrefour Polska to omnikanałowa sieć handlowa, pod szyldem której działa w Polsce ponad 900 sklepów w 6 formatach: hipermarketów, supermarketów, sklepów hurtowo-dyskontowych, osiedlowych i specjalistycznych oraz sklepu internetowego. Carrefour jest w Polsce również właścicielem sieci 20 centrów handlowych o łącznej powierzchni ponad 230 000 GLA oraz sieci 40 stacji paliw. Carrefour, jako jeden ze światowych liderów handlu spożywczego, jest silną multiformatową siecią, która posiada ponad 14 000 sklepów w ponad 40 krajach. W 2022 r. Carrefour wygenerował sprzedaż w wysokości 90,8 miliarda euro. Grupa liczy ponad 350 000 pracowników, którzy pracują wspólnie, aby Carrefour został światowym liderem transformacji żywieniowej, oferując wszystkim klientom produkty spożywcze wysokiej jakości, ogólnie dostępne i w atrakcyjnej cenie. Więcej informacji na www.carrefour.com oraz na Twitterze (@GroupeCarrefour) i na LinkedInie (Carrefour). Polityka biznesu odpowiedzialnego społecznie Grupy Carrefour opiera się na trzech filarach: zwalczanie wszelkich form marnotrawstwa, ochrona bioróżnorodności oraz wsparcie dla partnerów firmy.", "url": "https://lodr.konskowola.pl/www_m/index.php/2848-kgw-grabanowskie-pokolenia-na-obcasach-z-okolic-bialej-podlaskiej-zwyciezylo-w-finale-ogolnopolskiego-konkursu-smakujemy-lokalnie", "category": "lubelskie", "sub_category": "Gotowe dania i potrawy", "phrase": "Zawijoki janowickie"}