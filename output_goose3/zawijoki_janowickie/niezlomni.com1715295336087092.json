{"meta_description": "", "title": "Zawijaki z kapustą i kaszą jaglaną", "content": "30 dkg kaszy jaglanej ugotowanej na sypko  0,5 kg drobno posiekanej kapusty kiszonej, ugotowanej do miękkości  10 dkg drobno posiekanych, ugotowanych grzybów suszonych  6 sztuk dużych liści kapusty białej  Sól, pieprz do smaku Ugotować kaszę jaglaną. W osobnym garnku ugotować drobno posiekaną kapustę kiszoną razem z grzybami. Ugotowane składniki wymieszać i doprawić solą i pieprzem. Liście kapusty sparzyć. W wersji tradycyjnej farszem nadziewano kiszone liście kapusty (kiedyś całe główki kapusty kiszono w beczkach, uzupełniając je kapustą szatkowaną),dziś można użyć słodkiej kapusty białej. Farsz zawijać w liście kapusty – na kształt gołąbków. Gotować około pół godziny. Zawijaki podawać bez wywaru, w którym się gotowały. Można podawać z kaszą jaglaną. Smakują również odgrzane na odrobinie oleju rzepakowego.", "url": "https://niezlomni.com/zawijaki-z-kapusta-i-kasza-jaglana/", "category": "lubelskie", "sub_category": "Gotowe dania i potrawy", "phrase": "Zawijoki janowickie"}