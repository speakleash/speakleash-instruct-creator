{"meta_description": "", "title": "Biesiada Nadbużańska w Sławatyczach – relacja – Powiat Bialski – Starostwo Powiatowe w Białej Podlaskiej", "content": "Ostatni weekend lipca jak co roku obfitował w różnorodność atrakcji dla małych i dużych, którą zapewnili organizatorzy XXXI Międzynarodowej Biesiady Nadbużańskiej połączonej z Dniami Sławatycz. Impreza została zorganizowana przez Gminny Ośrodek Kultury, Gminę Sławatycze, Starostwo Powiatowe w Białej Podlaskiej, Stowarzyszenie Rozwoju Gminy Sławatycze oraz Zespół Szkół w Sławatyczach oraz Fundację PZU w ramach realizacji projektu ,,Patriotyzm i Nadbużańska Kultura na 100-lecie Niepodległości”. Pierwszy Dzień Biesiady, który odbył się w malowniczej scenerii nad Bugiem upłynął w klimacie średniowiecznym. Najmłodsi mogli przenieść się w czasie i spróbować swoich sił w zawodach łuczniczych. Zobaczyli także jak wyglądają atrybuty rycerskie – miecz i zbroja, mogli także wziąć udział w turnieju rycerskim. Uczestnicy obejrzeli pokaz tkacki, lepienia naczyń z gliny, tańców i zabaw średniowiecznych. Rozegrano również zawody łucznicze VI Rundy Ligii Wschód. W rozgrywkach ligowych uczestniczyli zawodnicy z terenu całej Polski. Dzień zakończył się ogniskiem z kiełbaskami dla wszystkich zebranych. W niedzielę odbyły się główne uroczystości XXXI Międzynarodowej Biesiady Nadbużańskiej, która rozpoczęła się Mszą Świętą w intencji jej uczestników, mieszkańców i przybyłych gości. Po mszy św. odbył się uroczysty przemarsz na stadion – na czele z orkiestrą dętą z kapelmistrzem Piotrem Gierulskim. Uroczystego Otwarcia Biesiady dokonał Wójt Gminy Grzegorz Kiec. Spośród gości swoją obecnością zaszczycili m. innymi Paweł Soloch – Szef Biura Bezpieczeństwa Narodowego Minister Kancelarii Prezydenta RP, Marcin Duszek – Poseł na Sejm RP, Mariusz Kiczyński – Przewodniczący Rady Powiatu, Radni Powiatu Bialskiego, przedstawiciele Straży Granicznej, Służby Więziennej, Straży Pożarnej, księża, wójtowie sąsiednich gmin, radni Rady Gminy na czele z Przewodniczącą Józefą Buczek, Dyrektorzy Szkół i Gminnych Instytucji Kultury, przedstawiciele władz samorządowych, dyrektorzy instytucji kultury z Białorusi. Dostojnym akcentem było wręczenie wyróżnień w postaci grawertonów ,,Za wkład i zaangażowanie w rozwój społeczno – kulturalno – gospodarczy Gminy Sławatycze i Powiatu Bialskiego” nadanych przez Przewodniczącego Rady Powiatu Bialskiego Mariusza Kiczyńskiego. Wyróżnienia otrzymali: Jolanta Barańska – Teatr Niezależnego Wieku, Gerard Skalski – Sekretarz Gminy, Radosław Trzeciak – Wiceprzewodniczący Rady Gminy, Radosław Rudzki – Sołtys miejscowości Liszna, Ireneusz Ślązak – Radny Rady Gminy Sławatycze. Uroczystość otwarcia uświetniła Orkiestra Dęta ze Sławatycz wsparta zaprzyjaźnionymi instrumentalistami z Włodawy, Rossosza i Milanowa a prowadzący imprezę konferansjer Mariusz Maksymiuk zaprosił na poloneza w wykonaniu Dziecięcego Zespołu Pieśni i Tańca „Drelowiacy”, który wywarł ogromne wrażenie na uczestnikach imprezy. W dalszej części odbyły się występy zespołów folkowych, śpiewaczych, tanecznych, kapel, solistów z powiatów i gmin nadbużańskich. Licznie zgromadzona publiczność obejrzała występy: Zespół ”Pogodna Jesień” z Konstantynowa, Zespołu Śpiewaczego z Klubu Seniora w Tucznej, Zdzisława Marczuka z Konstantynowa i Oliwię Spychel z Leśnej Podlaskiej, Zespół „Korniczanie” z Kornicy, Czesława Bożyka gm. Hanna, Zespół Śpiewaczy „Olszyna” gm. Rokitno, Karolinę i Juliana Bartsch gm. Sławatycze, „Nadbużańskie Słowiki” w żywiołowym koncercie z uzdolnionymi wokalistkami, Grupę Taneczną „Zumbastyczne Dzieciaki”, Weronikę Michalczuk, Izabelę Jaszczuk, Zuzannę Wic, Elżbietę Gruszkowską. zespół „Brak Snu” wraz z gitarzystą Radosławem Chwieralskim wykonawcą mixu utworów Fryderyka Chopina w aranżacji rockowej, Zespołu Pieśni, Tańca i Muzyki „Bursztyn” z Kobrynia w koncercie galowym Biesiady, Deck Over, Fajters, Havana. Uczestnicy Biesiady podziwiali piękne przygotowane stoiska z potrawami, które swoim wyglądem zachęcały do ich skosztowania. W przerwie prezentacji zespołów i solistów przyszedł czas na ogłoszenie wyników konkursów kulinarnych i zawodów sportowo rekreacyjnych. W konkursie na ,,Stół Biesiadny” I miejsce przypadło Aktywnym Kobietom z Nowosiółek, II miejsce zdobyły Panie z Koła Gospodyń Wiejskich w Jabłecznej, III miejsce otrzymały Panie z Koła Gospodyń Wiejskich w Krzywowólce. Rozstrzygnięto także konkurs na ,,Stoisko Wystawiennicze”. I miejsce zdobył Środowiskowy Dom Samopomocy ze Sławatycz, II miejsce otrzymał klub Senior + z Lisznej, III miejsce przypadło Pani Halinie Skowron – biżuteria, rękodzieło. I miejsce zdobyły Aktywne Panie ze Sławatycz – Ryba Babci Helenki, II miejsce zdobyło Koło Gospodyń Wiejskich Korniczanki z Kornicy- pierogi pieczone z bobem ze zmielonym liściem laurowym, III miejsce zdobyły Aktywne Panie z Koroszczyna – Dietetyczne ciasteczka gryczanki z owocami oraz pyzy faszerowane z surówką z kiszonej kapusty. Wręczono również puchary zwycięzcom turnieju siatkówki plażowej i zawodów wędkarskich. W otwartych zawodach wędkarskich o Puchar Wójta Gminy Sławatycze Grzegorza Kiec zwyciężył Marcin Zagajski, II miejsce zdobył Robert Kurdach, III miejsce przypadło dla Arkadiusz Buraczyńskiego. W Otwartym Turnieju Siatkówki Plażowej o Puchar Starosty Bialskiego Mariusza Filipiuka I miejsce zdobyła para z Wisznic, II miejsce wywalczyła drużyna z Kodnia, III miejsce przypadło drużynie z ZK Biała Podlaska. Ogromnym zainteresowaniem cieszyła się tegoroczna Loteria Fantowa. Nagrodą główną był rower miejski. Było też wiele innych atrakcyjnych nagród ufundowanych przez sponsorów imprezy. W dalszej części biesiady publiczność podziwiała zespół „Brak Snu” wraz z gitarzystą Radosławem Chwieralskim, który zaprezentował w gitarowej wirtuozerii utwory Fryderyka Chopina w aranżacji rockowej. W koncercie galowym Biesiady wystąpił oczekiwany przez zgromadzoną publiczność Zespół Pieśni, Tańca i Muzyki „Bursztyn” z Kobrynia. Zespół w br. występował ze swoim repertuarem w prestiżowych międzynarodowych festiwalach we Francji i Hiszpanii. Sławatyckiej publiczności zaprezentował nadbużański folk białoruski i folklor cygański. Dla koneserów muzyki lat 80-tych i 90 – tych w godzinach wieczornych w żywiołowym koncercie zaprezentował się zespół DECK OVER z charyzmatycznym wokalistą Mariuszem Materą. Dużo wrażeń dostarczył biesiadnikom żywiołowy koncert śląskiego zespołu „FAJTERS”. W późnych godzinach wieczornych niebo rozbłysło feerią barw tworząc niepowtarzalny spektakl. Dopełnieniem Biesiady była zabawa, gdzie najwytrwalszym biesiadnikom przygrywał zespół „HAVANA”. Oprócz występów zespołów organizatorzy zorganizowali mnóstwo innych atrakcji m.in.: kiermasz wyrobów rzemieślniczych, degustacje potraw regionalnych, prezentacje twórców biorących udział w imprezie, konkursy kulinarne, wesołe miasteczko, pokazy i prezentacje firm biorących udział w imprezie, można też było wziąć udział w spływach kajakiem po rzece Bug. Organizatorzy dziękują sponsorom i partnerom, bez których nie odbyłaby się tak wspaniała impreza a także wszystkim tym, którzy pomogli w organizacji Biesiady: Fundacja PZU w Warszawie, B.S. Łomazy O/Sławatycze, Projekty i Nadzory Drogowe „Iter”– Teresa Harko, Biała Podlaska, Piotr Sławiński – Włodawa, Józef Żawka Stacja Paliw w Sławatyczach, Grzegorz Trzeciak Zakład Usługowy Roboty Ziemno- Drogowe w Sławatyczach, Centrum Obsługi Pojazdów w Sławatyczach – Jan Żukowski, Dariusz Osiak „OSJANN” Biała Podlaska, Sylwester Kuszneruk – Sławatycze, Mariusz Chomiczewski – Delikatesy Centrum, Dariusz Łaski – Biała Podlaska, Anna Kurczuk – Włodawa, AGD RTV Jerzy Dąbrowski Sławatycze, Mariusz Korpysz „Kor-Trans” Włodawa, Magdalena i Andrzej Chyz „Sławatyckie lody z tradycją”, Wiesław Kuraszkiewicz „Feniks” Włodawa, Sylwia Kiec VIR TRANS Lublin, Dorota Szmydko – Kolejko PHU Kolejko Sklep Wielobranżowy Sosnówka, Jacek Kozielski „ELDOM Sławatycze”, Katarzyna Kurzydło MODEX Sławatycze, Lilia Winniczuk – Wisznice, Błażej Więcław – Biała Podlaska, Firma STOKROTKA, Henryk Amanowicz – Dobrosławów, PHU Iwaniuk Jarosław – Janów Podlaski, Bójko Paweł –Studio Reklamy „GRAF” w Parczewie, Starostwo Powiatowe w Białej Podlaskiej, Gmina Sławatycze, Stowarzyszenie Rozwoju Gminy Sławatycze. Organizatorzy składają gorące podziękowania wszystkim sponsorom, zespołom i twórcom ludowym, patronom medialnym i prasowym. Impreza organizowana była przy wsparciu finansowym Fundacji PZU i Powiatu Bialskiego.", "url": "https://www.powiatbialski.eu/biesiada-nadbuzanska-w-slawatyczach-relacja/", "category": "lubelskie", "sub_category": "Sery i inne produkty mleczne", "phrase": "Lody sławatyckie"}