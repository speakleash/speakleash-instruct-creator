{"meta_description": "", "title": "Sławatyckie akcenty na Powiatowym Święcie Plonów - Aktualności - Gmina Sławatycze", "content": "28 sierpnia 2016 roku w gminie Zalesie odbyły się XVIII Dożynki Powiatowe. Jak co roku w uroczystościach uczestniczyła delegacja naszej gminy na czele z Wójtem Grzegorzem Kiec i Przewodniczącą Rady Gminy Józefą Buczek biorąc udział w korowodzie z tradycyjnym wieńcem dożynkowym. Prezentowana była również ekspozycja – pawilon promujący gminę z miejscowymi przysmakami, dziełami sztuki ludowej i rzemiosła. W br. potrawy na degustację przygotowały Panie z KGW z Krzywowólki w ramach warsztatów kulinarnych „Smaki Nadbużańskie” realizowanego projektu przy finansowym wsparciu Fundacji PZU. Na stoisku dużym powodzeniem cieszyły się Tradycyjne Lody Sławatyckie, których historia sięga roku 1957. Uroczystość dożynek była okazją do wręczenia odznaczeń. Minister Rolnictwa i Rozwoju Wsi Krzysztof Jurgiel postanowił przyznać honorową odznakę „Zasłużony dla Rolnictwa” najlepszym rolnikom z terenu powiatu bialskiego i osobom pracującym na jego rzecz. Z rąk wicewojewody Roberta Gmitruczuka, przy asyście wójta i starosty odznaczenie otrzymał między innymi mieszkaniec naszej gminy Adam Trzeciak. Podsumowano konkurs „Piękne, bo Bialskie”. Najpiękniejszym ogrodem okazał się ten Ewy Mackiewicz ze Sławatycz. Na drugim miejscu uplasowała się Renata Kołtuniak z Miś, a na trzecim – Joanna i Marek Kędziora z Malowej Góry. Część artystyczną Dożynek Powiatowych uświetnił występ wokalistów ze sławatyckiego GOK laureatów wielu konkursów muzycznych. Swój talent wokalny zaprezentowali: Izabela Jaszczuk w utworach: Te myśli, Uchylone drzwi Szukaj mnie; Paweł Miłosz zaprezentował się w utworach: Nikt jak ja, Stoję w miejscu, Droga. Za przygotowanie potraw i dekoracji ekspozycji, Przewodnicząca Rady Gminy Józefa Buczek, Wójt Gminy Grzegorz Kiec wraz z Dyrektorem Gminnego Ośrodka Kultury odpowiedzialnego za przygotowanie delegacji gminnej, słowa podziękowania kierują niezawodnym Paniom: Grażynie Kuniewicz, Elżbiecie Gruszkowskiej, Małgorzacie Walczuk, Monice Hasiuk, Ewie Suwalskiej, Ewie Gierlińskiej, Agnieszka Wołosiuk,Teresie Bieniek, Magdalenie Józwuk, Jadwidze Golińskiej, Magdalenie Chyz oraz Paniom z KGW w Krzywowólce.", "url": "http://slawatycze.pl/asp/pl_start.asp?typ=13&menu=13&dzialy=13&akcja=artykul&artykul=449", "category": "lubelskie", "sub_category": "Sery i inne produkty mleczne", "phrase": "Lody sławatyckie"}