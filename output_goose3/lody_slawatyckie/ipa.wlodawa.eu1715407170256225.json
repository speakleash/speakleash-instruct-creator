{"meta_description": "", "title": "III NADBUŻAŃSKA BIESIADA MOTOCYKLOWA SŁAWATYCZE n. BUGIEM | IPA Region Włodawa", "content": "W dniach 20-22 maja 2016 roku w Sławatyczach odbyła się III Nadbużańska Biesiada Motocyklowa. Organizatorem spotkania był Jerzy „Virus” Kiec. W zlocie wzięło udział ponad 150 osób z całego kraju reprezentujących m.in. kluby Riders of IPA Włodawa, IPA Tarnów, IPA Nowy Targ, Doctors Riders, IPA Orawa, Małopolską Grupę Motocyklową UNLIMITED RIDERS. W dniach 20-22 maja 2016 roku podczas niezwykle gorącego weekendu spotkały się Kluby Federacyjne Riders od IPA z całego kraju. Organizatorem spotkania był Prezydent Klubu Riders of IPA Włodawa Jerzy „Virus” Kiec, który zadbał o pełen atrakcji program wspólnego biesiadowania. Honorowy Patronat tegorocznej edycji Biesiady sprawował Starosta Bialski Mariusz Filipiuk i Wójt Gminy Sławatycze Grzegorz Kiec. Zgodnie z mottem naszego Stowarzyszenia „ Servo per Amikeco – służyć poprzez przyjaźń” spotkanie tradycyjnie już rozpoczęło się od odwiedzin w Placówce Szkolno – Wychowawczej „ Kamyk” we Włodawie, gdzie uczestnicy zlotu obdarowali wychowanków drobnymi upominkami w ramach naszej akcji ,,SERDUSZKO”. Dyrektor Placówki Pan Jarosław Pogonowski i jego wychowankowie z ogromnym entuzjazmem przyjęli motocyklistów, robili zdjęcia i przygotowali poczęstunek. Z całą pewnością nie była to nasza ostatnia wizyta w Ośrodku! Następnie uczestnicy zlotu udali się kolumną do centrum Sławatycz, gdzie motocykliści uczestniczyli w nabożeństwie w Cerkwi Prawosławnej pod wezwaniem Opieki Matki Bożej w Sławatyczach a następnie Ks. Michał Wasilczyk Proboszcz Parafii udzielił Błogosławieństwa Bożego oraz dokonał poświęcenia motocykli uczestników zlotu. Wieczorem rozpoczęła się uroczysta obiadokolacja w Nadbużańskim plenerze. Towarzyszyli nam Brodacze – regionalni „przebierańcy”. Sławatycze to jedyne miejsce, gdzie każdego roku można ich spotkać. W okresie świąteczno – noworocznym ubierają swoje kolorowe kapelusze, barwne maski i doczepiają lniane brody, aby w takim stroju pożegnać stary rok. W sobotę po przejażdżce po okolicy Nadbużańskimi Kresami odbył się spływ Bugiem na katamaranach, następnie uczestnicy spróbowali legendarne i niezapomniane w smaku sławatyckie lody i od wieczora biesiadowali do rana przy lokalnych przysmakach. Wszystkim zaangażowanym w organizację Biesiady gratuluję doskonałego przygotowania zlotu a wszystkim naszym przyjaciołom dziękujemy za obecność i zapraszamy za rok !", "url": "https://ipa.wlodawa.eu/iii-nadbuzanska-biesiada-motocyklowa-slawatycze-n-bugiem", "category": "lubelskie", "sub_category": "Sery i inne produkty mleczne", "phrase": "Lody sławatyckie"}