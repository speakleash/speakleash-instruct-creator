{"meta_description": "", "title": "Chleb bobowski ma szansę trafić na listę produktów tradycyjnych", "content": "Był wypiekany w piecu opalanym drewnem sosnowym, z wielkim szacunkiem i tylko z ziarna ze swojego gospodarstwa. Przygotowując zaczyn, a później ciasto gospodynie w Bobowej śpiewały głównie pieśni religijne, towarzyszący wypiekowi chleba rytuał był bardzo ważny. W wielu domach ten zwyczaj już jednak zanikł, ale jedna z regionalnych piekarni stara się o wpisanie chleba bobowskiego na listę produktów tradycyjnych. Piekarze starają się także jak najwierniej odtworzyć dawny przepis lokalnego pieczywa. Jak podkreśla Maria Abram z piekarni Gala, chleb później ważony jest ręcznie i bez polepszaczy smaku oraz spulchniaczy trafia do pieca. To jest chleb z naszego dzieciństwa - mówi.", "url": "https://www.radiokrakow.pl/aktualnosci/nowy-sacz/chleb-bobowski-ma-szanse-trafic-na-liste-produktow-tradycyjnych", "category": "małopolskie", "sub_category": "Wyroby piekarnicze i cukiernicze", "phrase": "Chleb swojski bobowski "}