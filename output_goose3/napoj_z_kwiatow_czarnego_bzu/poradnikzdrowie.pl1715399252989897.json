{"meta_description": "Czarny bez (Sambucus nigra) to nasz bezcenny sojusznik w sezonie infekcji. Babcia ratowała cię syropem z czarnego bzu, gdy męczył kaszel, gorączka czy katar? Sł...", "title": "Syrop z czarnego bzu – właściwości, przeciwwskazania. Przepis na syrop z kwiatów czarnego bzu", "content": "Syrop z czarnego bzu – właściwości, przeciwwskazania. Przepis na syrop z kwiatów czarnego bzu Czarny bez (Sambucus nigra) to nasz bezcenny sojusznik w sezonie infekcji. Babcia ratowała cię syropem z czarnego bzu, gdy męczył kaszel, gorączka czy katar? Słusznie, bo substancje zawarte w kwiatach i owocach czarnego bzu faktycznie są pomocne przy sezonowych dolegliwościach. Krzew, który dostarcza materiału na domowe lekarstwo, występuje w Polsce powszechnie. Tylko brać i korzystać. Podpowiadamy, jak zrobić syrop z czarnego bzu. • Syrop z czarnego bzu – właściwości. Na co pomaga syrop z czarnego bzu? • Syrop z czarnego bzu a ciąża i karmienie piersią Syrop z czarnego bzu – właściwości. Na co pomaga syrop z czarnego bzu? Jeśli masz typowe objawy przeziębienia, czyli niezbyt wysoką gorączkę, katar lub zatkany nos, ogólne uczucie rozbicia i kaszel, syrop z czarnego bzu może być twoim sojusznikiem. Syrop z czarnego bzu to przede wszystkim uznany środek przeciwzapalny i przeciwgorączkowy. Obniżenie gorączki to głównie skutek wzmożonej potliwości, którą syrop wywołuje. Syropy przygotowuje się zarówno z białych kwiatów, jak i ciemnych owoców, którym roślina zawdzięcza nazwę. Syrop z czarnego bzu działa na tyle łagodnie, że może być wykorzystywany w leczeniu dzieci od drugiego roku życia. Zaletą syropu z czarnego bzu jest niewątpliwie to, że rozrzedza on wydzieliny - zarówno te zalegające w nosie, jak i w oskrzelach. Stosując syrop, sprawiasz, że wydzielina swobodnie spływa z nosa i nie zalega w drogach oddechowych. Syrop z czarnego bzu przede wszystkim pomaga przy kaszlu suchym, ale przy mokrym także nie zaszkodzi. Zawsze trzeba pamiętać, że leki naturalne i suplementy diety nie są obojętne dla organizmu i trzeba liczyć się z możliwymi skutkami ubocznymi. Szczególnie wtedy, gdy stosujesz leki przepisane przez lekarza, z którymi te domowe środki mogą wejść w niekorzystne interakcje. W przypadku syropu z czarnego bzu można jednak spać spokojnie. uznawany jest za środek bezpieczny. Ewentualne stosowanie przewlekle syropu w celu poprawienia odporności skonsultuj jednak z lekarzem, jeśli leczysz się z powodu chorób przewlekłych. Domowy syrop z czarnego bzu, niezależnie od tego, czy zrobiłeś go z kwiatów, czy z owoców, najczęściej zalecany jest w dawce 15-20 ml, 3-4 razy dziennie. U dzieci dobowa dawka to ok. 40 ml. Syrop z czarnego bzu jest tak bezpieczny, ze można go podawać nawet małym dzieciom. Wciąż jednak obowiązuje zasada, że nie stosujemy samodzielnie, bez porozumienia z lekarzem żadnych preparatów, nawet ziołowych, u niemowląt. Zatem dzieci mogą pić syrop od 2 roku życia. Warto przy tym pamiętać, że działanie napotne, które docelowo obniża temperaturę ciała, chwilowo ją podnosi. To nieszkodliwe u osób dorosłych, które mają już stabilny termoregulator. W przypadku dzieci taki czasowy skok, zwłaszcza przy wysokiej gorączce, jest niewskazany, więc lepiej syropu nie podawać w ostrej fazie choroby. Syrop z czarnego bzu a ciąża i karmienie piersią W okresie ciąży i podczas karmienia piersią należy uważać na stosowanie wszelkich produktów roślinnych i zielarskich. Zawsze obowiązuje jedna zasada - wszelkie decyzje dotyczące leczenia, suplementacji i odżywiania podejmujesz w porozumieniu z lekarzem prowadzącym. Co do zasady jednak syrop z czarnego bzu jest bezpieczny dla przyszłych mam i kobiet karmiących piersią. • Wystudzone kwiaty, wciąż w wodzie, wstaw do lodówki na 24 godziny. • Po dobie przecedź kwiaty przez sito, dodaj cukier i zagotuj. • Po całkowitym rozpuszczeniu cukru gotowy już syrop przelej do sterylnych słoików lub buteleczek. • Pasteryzuj przez ok. 15 minut, jeśli syrop ma ci dłużej służyć. Pasteryzacja to sposób konserwacji produktów spożywczych w temperaturze od 75 do 100 stopni C. Polega na podgrzewaniu zakręconych słoików lub butelek w wodzie lub piekarniku. Dzięki działaniu wysokiej temperatury owoce i inne składniki przetworów zachowają wartości odżywcze, jednocześnie nie tracąc smaku. Tak samo jest z syropem z kwiatów czarnego bzu. Pasteryzacja chroni go przed zepsuciem, znacząco przedłuża czas przechowywania (nawet 2 lata w chłodnym miejscu). Pamiętaj, że nawet najzdrowsze produkty nie służą zdrowiu, jeśli się zepsują. Czy można zrobić syrop z kwiatów czarnego bzu bez cukru? Syrop bez cukru czy innych substancji słodzących to po prostu sok. Potocznie te nazwy stosujemy zamiennie, ale warto wiedzieć, że sok składa się wyłącznie z wody i bazy (owoców, warzyw, innych części rośliny), a syrop to taki sok dosłodzony. Soki zwykle robi się analogicznie, tylko nie dodaje cukru. Ta zasada dotyczy także soku z czarnego bzu. Pamiętaj, że podobne właściwości jak sok i syrop z czarnego bzu ma też napar (herbata) z czarnego bzu i nalewka z czarnego bzu. • Odszypułkuj je i umieść je w garnku. • Gotuj przez około 30 minut na małym ogniu. • Zmieszaj cukier (1 szklanka) z 1 szklanką wody i dodaj do soku. • Gotuj przez kolejne 10 minut, aż cukier się rozpuści. • Przecedź sok przez sito i wlej do butelek. • Gotowy sok można przechowywać w lodówce przez około tydzień.", "url": "https://www.poradnikzdrowie.pl/zdrowie/medycyna-alternatywna/syrop-z-czarnego-bzu-wlasciwosci-przeciwwskazania-przepis-na-syrop-z-kwiatow-czarnego-bzu-aa-GyaH-EPpr-Vn5s.html", "category": "śląskie", "sub_category": "Napoje (alkoholowe i bezalkoholowe)", "phrase": "Napój z kwiatów czarnego bzu"}