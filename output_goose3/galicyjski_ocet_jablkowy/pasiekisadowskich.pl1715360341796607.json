{"meta_description": "Zapraszamy po naturalne miody na prezent, zestawy miodów dla firm, miody z dodatkami. Prawdziwe miody z polskiej pasieki!", "title": "Ocet jabłkowy - 250 ml", "content": "Ocet jabłkowy żywy to kwaskowaty owoc fermentacji soku jabłkowego, o złotym kolorze, pachnący słodkim jabłkiem.Jest naturalny, pełen dobroczynnych właściwości, a w dodatku świetnie smakuje! Ocet z jabłek wytwarzamy małymi partiami z polskich, dojrzałych jabłek, w powolnym procesie fermentacji. Zdajemy się na działanie natury i z zachwytem doglądamy procesu jaki zachodzi. Bez dodatków, bez ingerencji otrzymujemy pachnący polskimi jabłkami ocet o naturalnej mętności i wspaniałym aromacie! Butelkujemy jabłkową moc i przekazujemy do Waszych domów zawsze świeży i pachnący ocet jabłkowy. Niefiltrowany i niepasteryzowany, rzecz jasna! Mały tip - stwórzcie drink z wodą gazowaną… Najsmaczniej! Ocet jabłkowy to must have w każdym domu! Ma moc naturalnych właściwości i szeroką gamę zastosowań. To zdecydowanie nasz ulubieniec wśród naturalnych owocowych octów! • bez dodatków i bez polepszaczy Zamieńcie klasyczne octy winne i poczujcie nowy wymiar smaku potraw! My nie możemy się oderwać od jabłkowo-kwaskowej dobroci, szykując kolejne sałatki i letnie napoje. Psst... Wiedzieliście, że ocet jest bogaty w enzymy trawienne? I jest taaaki pyszny! Ocet jabłkowy bez sztucznych dodatków z pewnością sprawdzi się w Waszej kuchni. A najprostszy sposób na wypróbowanie? To ten z umiarkowaną ilością - wystarczy kilka kropli w czystej postaci dodawać do sałatek i letnich lemoniad! Mamy dla Was nasz sposób na poranny napój z octem jabłkowym w roli głównej! 1-2 łyżki octu jabłkowego zalewamy letnią lub chłodną wodą, dodajemy ulubiony miód z naszych Pasiek, mieszamy i gotowe! Psst… Najlepiej pić na czczo, pół godziny przed śniadaniem - rześki poranek pełen energii prosto z natury gwarantowany! Osad, który może pojawić się na dnie butelki naszego octu jabłkowego to gwarancja 100% naturalnego pochodzenia i najwyższej jakości. A fakt, że jest mętny? To z kolei oznacza, że produkt jest żywy i wciąż pracuje. Na wierzchu możecie zauważyć też delikatny kożuszek, czyli matkę octową. To kolejny znak naturalnej pracy naszego octu jabłkowego! Wystarczy ją zdjąć i dalej cieszyć się pysznymi wartościami żywego octu z polskich jabłek. I to długo, bo termin przydatności do spożycia to 12 miesięcy od momentu rozlania. Ale tak naprawdę ocet potrafi zachować właściwości nawet do 5 lat po otwarciu! Ocet jabłkowy powstaje w wyniku naturalnej fermentacji octowej - z soczystych, polskich jabłek. Z miłości do natury dbamy, by każdy etap naturalnej fermentacji zachodził we właściwym czasie i odpowiednich warunkach. Nie przyspieszamy procesów, nie dodajemy substancji konserwujących, pozwalamy naturze uwolnić swoje siły. Dajemy produktowi czas zarówno na proces fermentacji alkoholowej, jak i na ten z bakteriami octowymi! Dzięki temu małymi partiami, na świeżo otrzymujemy pełnię właściwości z natury w żywym occie z jabłek! Ocet z jabłek ma niejedno zastosowanie. Doskonały aromat i delikatnie kwaśny smak komponują się w wielu wydaniach • jako składnik marynat, także do dań mięsnych • jako dodatek do sosów i dressingów • w naturalnych shotach z imbirem, miętą i ulubionym miodem Ocet z jabłek w domowym wydaniu stanowi także doskonały składnik do pielęgnacji zewnętrznego wyglądu jako element: maseczek, toniku, naturalny dodatek do płukanek. Spróbujcie i odkryjcie nowe zastosowania pachnącego i świeżego octu z jabłek - do dbania o skórę i włosy! Psst... Roztwór octu jabłkowego z wodą ułatwi Wam też sprzątanie! Ocet jabłkowy prosto z naszej Manufaktury to doskonała propozycja dla osób, które zaczynają swoją przygodę z octami! Delikatny, jabłkowy aromat pozwala zaprzyjaźnić się na dobre z fermentowanymi napojami. A najlepsze działanie zapewni spożywanie octu jabłkowego przed posiłkiem. Pamiętajcie, by nie spożywać zbyt dużej ilości octu jabłkowego. Jest to szczególnie ważne dla osób, które mają wrażliwy układ trawienny. Zalecamy stopniowe wdrażanie dla utrzymania zdrowej diety. Czy dzieci mogą pić ocet z jabłek? Ocet w mniejszych ilościach (około 0,5-1 łyżeczki dziennie) rozcieńczony w wodzie możemy podawać dzieciom. Polecamy picie octu dzieciom od 5.-6. roku życia, wcześniej jednak warto skonsultować się z lekarzem lub dietetykiem dziecięcym. Ocet niepasteryzowany, jak wszystkie nie poddane pasteryzacji produkty, mogą być spożywane przez kobiety w ciąży po konsultacji z lekarzem.", "url": "https://pasiekisadowskich.pl/ocet-jablkowy-zywy", "category": "podkarpackie", "sub_category": "Inne produkty", "phrase": "Galicyjski ocet jabłkowy"}