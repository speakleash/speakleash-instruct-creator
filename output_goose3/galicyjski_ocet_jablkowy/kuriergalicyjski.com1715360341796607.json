{"meta_description": "", "title": "Lato w słoiku – czyli pożegnanie lata", "content": "Lato jest wyjątkową porą roku, bo oprócz pięknej pogody oferuje nam wiele sezonowych jarzyn i owoców, tak zdrowych dla naszego organizmu. Sierpień jest miesiącem największej obfitości. Sezonowe produkty są znacznie tańsze i aby przedłużyć ich smak, możemy je również zakonserwować. A więc do dzieła! Umyte pomidory rozciąć na czworo, usunąć ogonki, dusić. Następnie zmiksować, a potem przetrzeć przez sito. Do przecieru dodać pokrojone w grubsze plasterki ogórki, pokrojoną w małe paseczki paprykę, czosnek pokrojony w plasterki i resztę składników. Kiedy zakipi gotować 15 minut na średnim ogniu. Rozłożyć do sterylizowanych słoików, dodać do każdego słoika utworzony sos, szczelnie zakręcić, przewrócić do góry dnem, przykryć kocykiem do pełnego wystygnięcia. Duże ogórki poobierać, przeciąć na pół (jeżeli są duże pestki należy wydrążyć łyżeczką), pokroić w 1 cm kawałki. Do garnka włożyć ogórki, posiekaną pietruszkę, resztę składników, wymieszać i odstawić na 3 godziny (w tym czasie kilka razy zamieszać). Po tym czasie ogórki z powstałym sokiem rozłożyć do sterylizowanych słoiczków, szczelnie zakręcić, pasteryzować 10 minut. Słoiczki przewrócić do góry dnem, przykryć kocykiem do pełnego wystygnięcia. Bakłażany umyć, odciąć końcówki, rozkroić na czworo, a następnie w większą kostkę. Do garnka wlać wodę, ocet, dodać sól, zagotować i w tej zalewie gotujemy pokrojone bakłażany 4 minuty (od momentu zagotowania). Pokroić koper, przecisnąć przez praskę czosnek, dodać olej i wymieszać z pokrojonymi bakłażanami. Rozłożyć do sterylizowanych słoików, szczelnie zakręcić i pasteryzować 35 minut od zagotowania. Przewrócić do góry dnem, przykryć kocykiem do pełnego wystygnięcia. papryka 1,5 kg  pomidory 1,5 kg  cukier 180 g  ocet 9% 1 łyżka  pieprz czarny w groszku 8 sztuk  liść laurowy 3 sztuki  sól 2 łyżeczki, lub według smaku  olej 125 ml. Pomidory zemleć lub zblendować (można sparzyć i oczyścić ze skórki), dodać wszystkie składniki oprócz papryki i gotować pół godziny. Do gorącego przecieru włożyć umytą, oczyszczoną i pokrojoną w duże kawałki paprykę i gotować 10 minut (od momentu, gdy sos zacznie się gotować). Przełożyć do sterylizowanych słoiczków, szczelnie zakręcić, odwrócić do góry dnem, przykryć kocykiem do pełnego wystygnięcia. SOS DO MAKARONU I NIE TYLKO Przepyszny sos może być też do ryżu, kasz, dowolnego mięsa czy też do fasolki lub kiełbaski. Pomidory sparzyć, obrać ze skórki, pokroić w kostkę. Paprykę, cebulę i cukinię (z cukini wydrążyć gniazda nasienne) pokroić też w kostkę. Na niewielkiej ilości oleju zeszklić cebulę z 1 łyżeczką soli, dodać pokrojone pomidory i dusić do rozmiękczenia pomidorów, odparowania nadmiaru wody (ponad pół godziny). Dodać pokrojoną paprykę, cukinię, wymieszać i gotować 1,5 godziny, dodać wszystkie przyprawy, pogotować wszystko razem 10 minut. Rozłożyć do sterylizowanych słoiczków, szczelnie zakręcić, pasteryzować 20 minut. Odwrócić do góry dnem, przykryć kocykiem do pełnego wystygnięcia. Warzywa pokroić w kostkę i sparzyć wrzątkiem. Z podanych składników zgotować zalewę. Odciśnięte jarzyny wymieszać z zalewą, wkładać do sterylizowanych słoiczków, pozostałą zalewę rozlać do słoiczków. Szczelnie zakręcić i pasteryzować 25 minut. Odwrócić do góry dnem, przykryć kocykiem do pełnego wystygnięcia. Przy niespodziewanych gościach wystarczy odcedzić sałatkę, dodać parę ugotowanych jaj, groszek lub kukurydzę oraz majonez i mamy pyszną ekspresową sałatkę. Fasolkę gotować w osolonej wodzie 5 minut, potem włożyć do zimnej wody. Wszystkie składniki zalewy zagotować i ostudzić. Do każdego sterylizowanego słoika włożyć 1 liść laurowy, kilka ziarenek pieprzu czarnego, 2 sztuki ziela ang., ułożyć fasolkę i zalać przestudzoną zalewą. Zakręcić i pasteryzować pół godziny. Po 24 godzinach jeszcze raz pasteryzować pół godziny. Odwrócić do góry dnem, przykryć kocykiem do pełnego wystygnięcia. Napój, który świetnie smakuje i wspiera nasz organizm podczas infekcji. Nie pozostaje nam nic innego, jak sięgnąć po sprawdzony przepis. Do garnka wsypać maliny, cukier i wlać pół szklanki wody. Zagotować, rozgnieść drewnianą łyżką i na średnim ogniu pogotować 20 minut. Następnie na sito wyścielone kilkoma warstwami gazy wylać maliny, niech powoli ściekają, docisnąć łyżką, a w końcu rękami wycisnąć sok do reszty. Otrzymany sok zagotować, jeśli jest potrzeba doprawić cukrem i sokiem z cytryny. Sok porozlewać do sterylizowanych flaszek. Gruszki umyć, poobierać, pokroić w ćwiartki (wykroić gniazda nasienne). Zalewę zagotować, włożyć do niej gruszki i pogotować parę minut, aż lekko zmiękną. Gruszki wyciągnąć i ułożyć w sterylizowanych słoikach. Do zalewy dodać 0,5 szklanki 10% octu, zagotować i zalać gruszki. Słoiki szczelnie zakręcić, pasteryzować 20 minut. Odwrócić do góry dnem, przykryć kocykiem do pełnego wystygnięcia. Adżika – to gęsty sos, jako receptura pochodzi z Gruzji. Sos ten można stosować niemal do wszystkiego. Wszystkie składniki oprócz czosnku należy zmielić, dodać oliwę, cukier, ocet, sól, wymieszać i gotować 3 godziny na małym ogniu, od czasu do czasu mieszając. Następnie dodać zmielony czosnek i gotować jeszcze godzinę. Gotowy sos rozłożyć do sterylizowanych słoiczków, szczelnie zakręcić, odwrócić do góry dnem, przykryć kocykiem do pełnego wystygnięcia. Po takich trudach należy się coś na osłodę życia. Masło pokroić w kostkę, dodać pozostałe składniki i zagnieść ciasto. Podzielić na dwie części (2/3 i 1/3), zawinąć i włożyć do zamrażalnika na pół godziny. Blachę 23×35cm posmarować tłuszczem i wyłożyć papierem do pieczenia. Na spód zetrzeć większą część ciasta na tarce o dużych oczkach, lekko przyklepać i podpiec w 190°C 20 minut, odstawić do wystygnięcia. Następnie ubić białka z cukrami na sztywno, dodać budynie i niewielkim strumieniem wlać olej, wymieszać i wyłożyć na podpieczony spód, wyrównać i ułożyć połówki moreli. Na wierzch zetrzeć pozostałą część ciasta. Piec w 190°C 35 – 40 minut, po przestudzeniu posypać cukrem pudrem. Jest to szybkie ciasto ucierane, lekko wilgotne, mięciutkie, jest niezawodne i sprawdzone przeze mnie. 3 duże jajka  3/4 szklanki cukru  1/2 szklanki oleju  300 g mąki  200 g twarogu  100 ml mleka  2 łyżeczki proszku do pieczenia  200g jagód lub borówek amerykańskich  cukier do oprószenia. Jajka z cukrem miksować pięć minut, dodać olej, twaróg, mleko i miksować na małych obrotach. Następnie dodać przesianą mąkę z proszkiem do pieczenia i wymieszać łopatką, wsypać jagody, lekko wymieszać. Piec w wysmarowanej keksówce 22cm,w 180°C 45–50 minut. Posypać cukrem pudrem. Niebawem koniec lata, więc korzystajcie Państwo póki czas relaksując się, odpoczywając, no i konserwując.", "url": "https://kuriergalicyjski.com/lato-w-sloiku-czyli-pozegnanie-lata/", "category": "podkarpackie", "sub_category": "Inne produkty", "phrase": "Galicyjski ocet jabłkowy"}