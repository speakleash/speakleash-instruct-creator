{"meta_description": "Naturalny ocet jabłkowy z całych niepryskanych jabłek z naszego sadu ⭐ Najwyższa jakość ✅ Niepasteryzowany ✅ Naturalnie mętny ⚡ Gdzie kupić? ➡️ Sklep Racjonalni", "title": "Ocet jabłkowy – cena, właściwości | Sklep internetowy", "content": "Odpowiedź na to pytanie wydawać się może oczywista, bo przecież ocet jabłkowy kupimy w niemalże każdym sklepie spożywczym, ba, znajdziemy nawet ocet ekologiczny. Jednak czy wszystkie dostępne na rynku octy są tak samo dobre? Niestety, cena produktu dużo mówi o jego jakości. Na wyższą cenę rzemieślniczego octu jabłkowego składa się zarówno bardzo dobrej jakości surowiec, jak i czas. Naturalnie fermentowany ocet powstaje miesiącami. Powoli dojrzewając, zyskuje nie tylko bogaty smak i aromat, ale i skład obfitujący w żywe kultury bakterii, enzymy i bioflawonoidy. W tradycyjnym procesie nie stosuje się również konserwantów, barwników czy siarczynów. To sama natura! Tanie octy przemysłowe – wręcz przeciwnie. Wytwarza się je w tzw. generatorach octowych, w zaledwie kilka dni. Co więcej, powstają z soku lub cydru (nierzadko kiepskiej jakości), nawet i z wytłoków z jabłek, a nie całych owoców. Jakby tego jeszcze było mało – nawet jeśli na etykiecie widnieje napis “niefiltrowany” czy “naturalnie mętny” – to przeważnie ocet ten i tak jest pasteryzowany, czyli poddany procesowi konserwacji za pomocą podgrzewania do wysokiej temperatury. Pasteryzacja zabija wszystkie zawarte w occie mikroorganizmy, zostawiając jedynie kwas octowy. W takim occie matka octowa nie powstanie. Cena octu przemysłowego zawsze będzie niższa, jak i jego jakość. A co z octami bio? Certyfikat ekologiczny mówi nam jedynie o pochodzeniu owoców, ale nic o samym procesie produkcji. Ekologiczny ocet jabłkowy wciąż może powstawać w generatorach octowych, z soku, ale wytłoczonego z jabłek pochodzących z upraw ekologicznych. Czytajmy dokładnie informacje na etykiecie, żeby wybrać produkt najbardziej wartościowy.", "url": "https://super-racjonalni.pl/kolekcja/ocet/ocet-jablkowy/", "category": "podkarpackie", "sub_category": "Inne produkty", "phrase": "Galicyjski ocet jabłkowy"}