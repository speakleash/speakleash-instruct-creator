{"meta_description": "Powidła z buraków cukrowych i nie tylko  Wiele innych pyszności olenderskich  Niektórych bardzo oryginalnych  Do tego rzemieślnicze stoiska, z napojami wyskokowymi również, pokazy wyplatania płotów łozinowych, wikliniarstwa, garncarstwa i folkowa muzyka na żywo", "title": "Olenderfest 2023: zapraszamy na powidła i koncerty do Przejmy", "content": "Powidła z buraków cukrowych i nie tylko. Wiele innych pyszności olenderskich. Niektórych bardzo oryginalnych. Do tego rzemieślnicze stoiska, z napojami wyskokowymi również, pokazy wyplatania płotów łozinowych, wikliniarstwa, garncarstwa i folkowa muzyka na żywo. 2 września na terenie malowniczego, porośniętego wierzbami gospodarstwa agroturystycznego w Przejmie w gminie Iłów odbędzie się już osmy Olender Fest, czyli Festiwal Powideł Olenderskich organizowany przez Stowarzyszenie na Rzecz Rozwoju Ziemi Iłowskiej. To impreza znana już poza granicami naszego powiatu. Również w tym roku wybierają się na nią wręcz autokarowe wycieczki chociażby z Warszawy. Bo też wydarzenie przyciąga swoją oryginalnością. Od początku poświęcone jest kulturze olenderskiej, z którą gmina Iłów ma wiele wspólnego. Jej znakiem przewodnim są powidła olenderskie wyrabiane z buraków cukrowych, których przed laty znajdowały się tu całe plantacje. Zarówno powidła, jaki i samo wydarzenie Olenderfest: Festiwal Powideł Olenderskich znajdują się na Mazowieckim Szlaku Turystycznym, co roku też organizatorowi, którym jest Stowarzyszenie na Rzecz Rozwoju Ziemi Iłowskiej pozyskuje od marszałka, w ramach konkursu, dofinansowanie na organizację wydarzenia. - Powidła olenderskie to taki specyficzny wyrób, z którym wiąże się cały proces, ale i tradycyjne obcowanie z tą kulturą. Bo to przecież jest nie tylko samo gotowanie, to również dużo przygotowań, sąsiedzkie pożyczanie kotłów, pras, te narzędzia wędrowały od gospodarstwa do gospodarstwa, to trwało całą jesień, a przygotowane potrawy miały wystarczyć na całą zimę – Od początku festiwal odbywa się na terenie gospodarstwa w miejscowości Przejma w gminie Iłów, w malowniczym, porośniętym wierzbami krajobrazie. Tak też będzie w tym roku. A stanie się to 2 września. W programie pokaz gotowania powideł olenderskich, ale też szereg innych atrakcji, nie tylko kulinarnych. Poniżej szczegóły. - prezentacja potraw regionalnych, szczególnie związanych z kulturą Olendrów (również poczęstunek dla gości). Nie zabraknie napojów wyskokowych: piwa kraftowego czy wina z lokalnej winnicy;", "url": "https://tusochaczew.pl/pl/11_wiadomosci/68837_olenderfest-2023-zapraszamy-na-powidla-i-koncerty-do-przejmy.html", "category": "mazowieckie", "sub_category": "Inne produkty", "phrase": "Powidła olenderskie"}