{"meta_description": "Mazowsze to region, który potrafi zaskakiwać każdego dnia. A skansen w Wiączeminie to jedno z takich zaskoczeń – magiczne miejsce na Mazowszu. Warszawiacy coraz...", "title": "Skansen w Wiączeminie Polskim. To magiczne miejsce na Mazowszu obchodzi 5 urodziny! Będą powidła z buraków", "content": "Miasto licytuje wraki z ulicy. Niektóre z nich, to nie lada gratka dla fanów czterech kółek! Ciekawostki Mazowsza można odkrywać każdego dnia. W październiku będzie do tego wiele unikalnych lokalnych okazji. Warto szukać inspiracji na stronie www.mrot.pl - zachęca Dorota Zbińkowska, szefowa biura Mazowieckiej Regionalnej Organizacji Turystycznej. Hitem na pewno może być już 15 października - Skansen Osadnictwa Nadwiślańskiego w Wiączeminie pod Płockiem. To stosunkowo nowa instytucja, wciąż się tworząca. Urokliwe miejsce - osada z oryginalnymi pozostałościami po Olendrach i menonitach, o których powszechnie wiemy niewiele. A Muzeum Mazowieckie w Płocku (skansen jest jego oddziałem) posiada największą obecnie w Polsce kolekcję pamiątek po tych osadnikach: meble, narzędzia i sprzęt gospodarski w tym maselnice czy kotły do wyrobu powideł buraczanych. 15 października można zaplanować sobie wypad pod Płock, by wspólnie w tej osadzie skosztować powideł z buraków! - Szykujemy nie tylko powidła olenderskie ale także potrawy z ponad 20 odmian ziemniaków, które posadziliśmy tutaj wiosną. Będzie też koncert i toast na nasze 5. urodziny - zaprasza Magdalena Lica-Kaczan, kierownik skansenu. Skansen w Wiączeminie to naprawdę magiczne miejsce na Mazowszu, urokliwe i gościnne. Inne niż wielkie skanseny, rozlokowane na dziesiątkach czy setkach hektarów. To skansen kameralny, ale klimatyczny. I opowiadający o osadnikach, o których na co dzień niewiele się mówi – o zwyczajach Olendrów w Polsce, ich sposobie życia, funkcjonowania w społeczeństwie i zasługach dla Mazowsza. Była to bowiem społeczność, która potrafiła budować na podmokłych, zalewowych terenach już wtedy, gdy w Polsce nikt nie miał o tym pojęcia. Pomysł powstania skansenu poprzedzony był działaniami podejmowanymi przez Muzeum Mazowieckie w Płocku już od 2005r., kiedy to odbył się pierwszy wyjazd w „krainę Olendrów” dyrektora Leonarda Sobieraja, pracowników działu etnograficznego - Magdaleny Licy-Kaczan (dzisiejszej szefowej skansenu – pasjonatki i niezwykłej organizatorki), Grzegorza Piaskowskiego oraz pracowników Instytutu Etnologii i Antropologii Kulturowej Uniwersytetu Warszawskiego – dr Katarzyny Waszczyńskiej i dr. Tadeusza Baraniuka. W 2013 r. Muzeum Mazowieckie w Płocku kupiło działkę w Wiączeminie Polskim, o powierzchni 2,27 ha, zabudowaną budynkami nieczynnego kościoła ewangelicko – augsburskiego wybudowanego w 1935r. i szkoły podstawowej. Na działce znajdował się również cmentarz. To tam dziś funkcjonuje skansen. W kolejnych latach zdobywano eksponaty i budynki zabytków kultury olenderskiej m.in. meble pokojowe i kuchenne, wyposażenie suszarni i powidlarni, sprzęty związane z przetwórstwem mlecznym, stolarką, maglowaniem. Skansen można zwiedzać bezpłatnie. Wystarczy… przyjechać. - W zależności od tego czy jest dużo osób chętnych do zwiedzania, czy mniej, do gości na parking wychodzi nasz przewodnik i zaprasza do zwiedzania z nim, lub zwiedzamy indywidualnie, a w każdym pomieszczeniu wita gości inna osoba i opowiada o konkretnym budynku – mówi nam kierownik skansenu. 15 października skansen w Wiączeminie obchodzi 5 urodziny. I zaprasza na wielką imprezę pod tytułem „Powidlarnia 2023”. Potrwa od południa do godz.18. Jedyne w swoim rodzaju powidła olenderskie, wspaniała muzyka, wysokiej klasy rękodzieło i piękne widoki – tak będzie na Powidlarni na początku jesieni. Bohaterami tego dnia będą powidła i muzyka!", "url": "https://www.se.pl/warszawa/skansen-w-wiaczeminie-polskim-to-magiczne-miejsce-na-mazowszu-obchodzi-5-urodziny-beda-powidla-z-burakow-aa-c8aA-6CSh-sy2V.html", "category": "mazowieckie", "sub_category": "Inne produkty", "phrase": "Powidła olenderskie"}