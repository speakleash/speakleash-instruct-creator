{"meta_description": "Olendrzy dzięki swoim uprawom oraz hodowlom wyróżniali się różnorodnością potraw. Jakie produkty wykorzystywali? Jakie są ich popularne dania?", "title": "Kuchnia Olendrów – czym są siake fusier i siulte ohre?", "content": "W gospodarstwach olenderskich zachowano wiele naczyń oraz przedmiotów, które były używane w kuchni, m.in. naczynia gliniane oraz miedziane, żeliwne i kamionkowe, kociołki, garnki, garnuszki, rondle, noże, tasaki, łyżki oraz talerze z porcelitu i porcelany. Tak duża ilość używanych sprzętów wskazuje na poziom rozwinięcia kuchni osadników olenderskich. Specjalizowali się w suszeniu owoców oraz wytwarzaniu powideł z buraków cukrowych. Dodatkowo Olendrzy produkowali wyśmienite sery. Charakterystyczne dla kuchni olenderskiej są także pierogi z nadzieniem z owoców i sera. Jednym z najważniejszych punktów był piec do wypieku chleba, w którym gospodynie wypiekały własne pieczywo. Zabytkowy piec do wypieku chleba znajduje się w Krainie Wypoczynku – Olandii, został poddany renowacji dzięki działaniom Fundacji Olandia. Charakterystyczne potrawy w kuchni olenderskiej to siake fusier – puree ziemniaczane ze skwarkami i zasmażaną cebulką, siulte ohre – przypominające wyglądem faworki, smażone na głębokim tłuszczu i oprószone cukrem pudrem lub maczane w powidłach buraczanych oraz szwabskie kluski – grubo krojone, lane kluski dodawane do zup. Podstawę kuchni stanowiły buraki oraz ziemniaki, jednak poza nimi uprawiano i wykorzystywano w kuchni: groch, fasola, cebula oraz produkty zbożowe. Olendrzy wytwarzali także produkty mleczne: masło oraz sery. W wielu miejscach nadal kultywuje się tradycje tych kuchni osadników olenderskich.", "url": "https://www.fundacjaolandia.org/olendrzy-2/kuchnia-olendrow/", "category": "mazowieckie", "sub_category": "Inne produkty", "phrase": "Powidła olenderskie"}