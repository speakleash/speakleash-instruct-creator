{"meta_description": "", "title": "OD ZIARNA DO CHLEBA | cena: 25 zł/os. | sugerowany wiek: od 5 lat - Muzeum - Orawski Park Etnograficzny", "content": "Dawna Orawa, to także czarny chleb i moskol wypiekany przez każdą gospodynię. W trakcie zajęć uczestnicy zobaczą jak młócono zboże cepami, czyszczono ziarno na przetakach, mielono je na żarnach, a następnie zarabiano ciasto i formowano moskole, które następnie niegdyś piekło się na blasze. Uczą się więc jak przyrządzić najprostszy orawski posiłek. Edukatorzy opowiadają im zarówno o dawnych zwyczajach związanych z wypiekiem chleba, jak i pracach związanych z jego przygotowaniem.", "url": "https://www.orawa.eu/oferta/zajecia-edukacyjne/36-od-ziarna-do-chleba", "category": "małopolskie", "sub_category": "Wyroby piekarnicze i cukiernicze", "phrase": "Chleb orawski na liściu kapusty"}