{"meta_description": "Duży chleb żytni wiejski 3 KG na zakwasie sprzedawany w całości, w połówkach lub ćwiartkach. Wiejski chleb bez polepszaczy wypiekany w piecach opalanych drewnem z mąki żytniej i żytniej razowej.", "title": "Chleb Razowy Łańcucki na Liściu Kapusty - Chleb Żytni z Mąki Razowej", "content": "Chleb Razowy Łańcucki na liściu kapusty – jest to chleb żytni wiejski na zakwasie bez drożdży i polepszaczy wypiekany w piecach opalanych drewnem z mąki żytniej i żytniej razowej. Długo się przechowuje ze względu na dużą zawartość mąk żytnich jego walory smakowe i zdrowotne zwiększają się w miarę leżakowania - Im starszy tym zdrowszy i lepszy. Waga chleba - 3.00 kg. Jest sprzedawany w całości, w połówkach lub ćwiartkach. Górna skórka chleba razowego Łańcuckiego jest porowata i ciemna a dolna przypieczona z odciskiem liścia kapusty oraz podsypana otrębami żytnimi. Miękisz elastyczny, ciemny, porowaty, o dobrej krajalności, ze śladami otrąb. Chleb jest wyraźnie kwaskowaty - charakterystyczny dla chleba żytniego na prawdziwym zakwasie. Nasz chleb Razowy Łańcucki ma delikatny zapach mielonego kminku a dolna skórka ma wyraźny smak i zapach liścia kapusty. Chleb razowy na liściu kapusty wypiekany był w okolicach Łańcuta od pokoleń. Urządzenia i sprzęt służący do poszczególnych etapów (dzieże, kosze, pociasek, pomietło) zostały przeniesione z okolicznych wiosek do małej piekarenki opalanej drewnem. Metoda wypieku chleba nie uległa zmianom, jest to podtrzymanie tradycji szeroko rozpowszechnionej na ziemiach powiatu łańcuckiego i w jego okolicach. Kiedyś w niemalże każdym domu wypiekano chleb. Chleb taki zachowywał świeżość do około 2 tygodni. Jest to bezpośrednio związane z tradycją wypiekania chleba, ponieważ w zależności od wielkości gospodarstwa i rodziny, chleb pieczono co tydzień, co dwa tygodnie lub – co kilka tygodni. Starodawne metody pieczenia, sposób rozczynienia, zarobienia ciasta, użyte składniki oraz magiczne przyrządy i sprzęty, za pomocą których wypieka się chleb razowy łańcucki na liściu kapusty, wpływają na jakość tego produktu i kosztującym go przypominają smak dzieciństwa. W 2009 Chleb Razowy Łańcucki został wpisany na Ministerialną Listę Produktów Tradycyjnych . Cieszy się popytem wśród szerokiej rzeszy klientów poszukujących prawdziwego chleba na zakwasie . W 2017 roku nasz chleb otrzymał znak ‘Jakość Tradycja’ który wyróżnia produkty wysokiej jakości.", "url": "https://sklepanmar.pl/chleby-duze/23-chleb-razowy-lancucki.html", "category": "małopolskie", "sub_category": "Wyroby piekarnicze i cukiernicze", "phrase": "Chleb orawski na liściu kapusty"}