{"meta_description": "Stowarzyszenie Rozwoju Orawy złożyło właśnie w urzędzie marszałkowskim w Krakowie wniosek  o wpisanie tradycyjnego chleba orawskiego na listę produktów tradycyjnych województwa małopolskiego. Górale przekonują, że produkowany u nich chleb zasługuje na takie wyróżnienie, bo jest niepodobny od wypieków z innych części naszego województwa.", "title": "Chleb orawski na liście tradycyjnych produktów Małopolski?", "content": "Czytaj też: Biały Dunajec bez wody. Goście myją się w miskach - Chleb orawski wypiekany jest z mąki żytniej lub pszennej, która musi wyrosnąć na zakwasie. Do ciasta dodaje się też gotowane ziemniaki - mówi Małgorzata Wójtowicz, etnolog z Muzeum Orawskiego Parku Etnograficznego w Zubrzycy Górnej. - O jego wyjątkowości przesądza jednak sposób pieczenia. Według starych przepisów bochenki w piecu powinny leżeć na... liściach kapusty. W zależności od wsi są one surowe lub kiszone - dodaje pani etnolog. - Bardzo bym chciał, by nasz chleb dostał miano produktu regionalnego - mówi Paweł Pluta, właściciel piekarni w Zubrzycy Dolnej. - Wówczas moglibyśmy go produkować i sprzedawać w całym województwie. Ja sam chlebek orawski piekę już od kilku lat. Klienci bardzo go sobie chwalą - dodaje piekarz.", "url": "https://gazetakrakowska.pl/chleb-orawski-na-liscie-tradycyjnych-produktow-malopolski/ar/500172", "category": "małopolskie", "sub_category": "Wyroby piekarnicze i cukiernicze", "phrase": "Chleb orawski na liściu kapusty"}