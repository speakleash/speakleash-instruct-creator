{"meta_description": "Zupa dziadowska to posiłek, który można przyrządzić szybko i tanio. Przepis szalenie popularny w czasach naszych mam czy babć. Jakie produkty będą potrzebne do jej przyrządzenia?", "title": "Przepis z PRL-u, który wykarmi całą rodzinę. Sycąca zupa \"dziadowska\"", "content": "Zupa dziadowska to element dawnej kuchni, która bywa zapominana. Przepisy, które odeszły do lamusa często skrywają skarby w postaci potraw takich jak ta, zupa dziadówka. Bardzo smaczna i budżetowa zupa może być całkiem niezłym urozmaiceniem „nowoczesnego” jadłospisu, a przede wszystkim źródłem dziennej porcji warzyw. Nazwa, choć może mało zachęcająca, ma swoją ciekawą historię. W dawnych czasach, gdy przeciętni ludzie byli dużo mniej zamożni, korzystano z łatwo dostępnych i tanich produktów. Składniki na zupę dziadowską takie właśnie były. Rośliny strączkowe czy kasza były jednymi z najłatwiej dostępnych produktów. Jednocześnie zupa wcale nie traciła walorów smakowych, wręcz przeciwnie jest smaczna i sycąca. Kliknij tutaj i słuchaj naszego radia na żywo bez żadnych opłat na radiopogoda.pl! Tak samo pożywna. Bez wkładki, ale za to z zasmażką Niemniej jednak zupa dziadowska ma w sobie produkty pochodzenia zwierzęcego, które ubogacają jej skład. Dziadówka najczęściej zagęszczana jest słoniną. Nie jest to zatem danie wegańskie. Co więcej, pierwotny przepis różnił się detalami od tego, który jest dzisiaj używany najczęściej. Jednak tradycyjna podstawa przetrwała, dzięki czemu możemy rozsmakować się w codziennym jedzeniu naszych przodków. Obecnie niekiedy dla wzbogacenia smaku stosuje się liść laurowy, ziele angielskie oraz szczyptę lubczyku. Miłośnicy pikantnych potraw mogą pokusić się o dodanie czarnego pieprzu lub pieprzu ziołowego. Zobacz także: Ten trik ułatwi Ci gotowanie jajek. Potrzebujesz tylko odrobiny! Zobacz także: Polak, Węgier, dwa bratanki. Przepis na langosza • Fasolę oraz włoszczyznę należy umyć, przepłukać pod bieżącą wodą. Fasolę można opcjonalnie moczyć przez noc w wodzie i ugotować do miękkości. • Do garnka z grubym dnem należy wlać olej, a następnie wrzucić warzywa, aby przez chwilę je przysmażyć. • W kolejnym kroku trzeba wrzucić fasolę. Zacierkę przygotowuje się z mąki, jajka i łyzki zimnej wody. Tak przygotowaną należy wlać do zupy do zagotowania. • Na koniec przyrządzić zasmażkę ze słoniny i mąki i zaciągnąć nią zupę. W ten sposób zagęszczoną zupę zagotować i posypać posiekaną natką pietruszki. Zupa dziadowska gotowa! Ostateczny kształt zupy dziadowskiej może się nieco różnić w innych rejonach kraju. W niektórych częściach Polski do zupy dodaje się kawałki kiełbasy lub suszonych grzybów. Mile widziane są również ręcznie wyrabiane kluseczki, które dodatkowo urozmaicą danie. Zobacz także: Zastąp je domowym twarożkiem. Eksperci zwracają uwagę na fatalny skład Kliknij tutaj i słuchaj naszego radia na żywo bez żadnych opłat na radiopogoda.pl!", "url": "https://radiopogoda.pl/przepis-z-prl-u-ktory-wykarmi-cala-rodzine-sycaca-zupa-dziadowska", "category": "pomorskie", "sub_category": "Gotowe dania i potrawy", "phrase": "Zupa zagraj (dziadowska zupa)"}