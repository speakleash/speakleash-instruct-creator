{"meta_description": "", "title": "Zupa zagraj", "content": "Zupa o wielu nazwach: zupa dziadowska, zacierkowa czy zagraj. Nam ta trzecia nazwa podoba się najbardziej. Jest to dość popularna zupa w wielu regionach i w każdym sporządzana nieco inaczej. My proponujemy nasze wykonanie i smacznego. Marchew, pietruszkę, seler obrać i umyć, przekroić, zalać wodą i zagotować, zmniejszyć ogień. Ziemniaki obrać, umyć, pokroić w kostkę i wrzucić do zupy, dodać sól, pieprz do smaku i liść laurowy. Gdy ziemniaki się gotują, zrobić zacierki tzn. zagnieść ciasto z 1/2 szklanki mąki i trochę wody, musi być dosyć twarde i zetrzeć je do zupy na tarce jarzynowej o dużych otworach, można dodać jajko. Cebulę obrać pokroić w kostkę i przesmażyć ją na złoty kolor, następnie przełożyć ją do zupy, a na pozostały tłuszcz wsypać łyżkę mąki i zrobić złotą zasmażkę, dolać trochę zupy i wlać do garnka. Zupę doprawić majerankiem, i gałką muszkatołową. Posypać natką lub koperkiem.", "url": "http://kulinarnizsp1kras.blogspot.com/2021/04/zupa-zagraj.html", "category": "pomorskie", "sub_category": "Gotowe dania i potrawy", "phrase": "Zupa zagraj (dziadowska zupa)"}