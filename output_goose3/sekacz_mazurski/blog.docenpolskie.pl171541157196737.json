{"meta_description": "", "title": "Sękacz Mazurski", "content": "produkowany przez Zakład Produkcyjno-Handlowy „MARK” po raz drugi uhonorowany został certyfikatem „Doceń polskie” oraz tytułem TOP PRODUKT. Laury te przyznane zostały w trakcie XVII audytu żywności, który miał miejsce w hotelu Szafran, w Czeladzi. Co ważne, Loża Ekspertów nie po raz pierwszy wyróżniła specjał z Mazur; niemal dwa lata temu wyrób ten także zdobył godło promocyjne i zaszczytny tytuł TOP PRODUKT. W tym kontekście warto nadmienić, że bliźniacza firma zakładu ( również mieszcząca się w Giżycku) uzyskała w trakcie jeden z poprzednich audytów godło „Doceń polskie” za Karmelki Staropolskie. Wyróżnienia przyznane przez Lożę Ekspertów świadczą o wysokiej jakości wyrobów, a ponowne uhonorowanie sękacza dowodzi, że mimo upływu czasu firma utrzymuje najwyższą jakość. Zakład Produkcyjno-Handlowy „MARK” ma swoją siedzibę w Giżycku, a pomysł jego stworzenia zrodził się z rodzinnej tradycji pieczenia sękacza. Warto wiedzieć, że giżycka firma, w której produkcja oparta jest na ludowej recepturze, istnieje od przeszło ćwierćwiecza. Od tamtej pory była stale modernizowana i udoskonalana. Na dzień dzisiejszy przedsiębiorstwo współpracuje z wieloma hipermarketami w Polsce. Produkcja Sękacza Mazurskiego opiera się na wykorzystaniu odpowiednio dobranych składników : pochodzących od karmionych naturalnymi paszami kur jaj, najlepszych gatunków masła, specjalnie wyselekcjonowanej śmietany, odpowiedniego tłuszczu roślinnego, sprawdzonych gatunków mąki pszennej oraz naturalnych aromatów (wanilii i kandyzowanej skórki pomarańczowej). Co więcej, ta warmińsko-mazurska firma do produkcji swego ciasta stworzyła urządzenie, które usprawniło sposób jego wytwarzania. Sękacze wypieka się na wałkach owiniętych pergaminem i lnianym szpagatem. Ciasto wylewa się na wałek i zapieka warstwami w temperaturze ok. 250 stopni. Warto wiedzieć, że czas wypieku w dużej mierze zależy od wielkości ciasta (średnio trwa on 2 godziny). Następnym krokiem jest ściąganie go z wałka, po którym gotowe jest do spożycia. Sękacza dodatkowo można przystroić polewą czekoladową, mleczną lub posypać np. orzeszkami. Jesteście ciekawi skąd wziął się sękacz?   Otóż, historia pieczenia ciast w ogniu wywodzi się od prastarych ludów Bałtów, Jaćwingów, Żmudów, Litwinów i Prusów. Plemiona te składały ofiarę dla swoich bogów, złożoną m. in. z ciasta, mięsa i miodu. Ponadto późniejsza legenda głosi, że sękacz podarowany został na dworze w Berżnikach ( w pobliżu Sejn) Królowej Polski Bonie, która rozsmakowała się w efektownym cieście z sękami. Od tamtej chwili, owo ciasto często gościło na monarszym stole.", "url": "https://blog.docenpolskie.pl/tag/sekacz-mazurski/", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Sękacz mazurski"}