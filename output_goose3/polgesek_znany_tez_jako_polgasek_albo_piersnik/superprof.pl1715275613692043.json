{"meta_description": "Zobacz dlaczego gotowanie to niezwykłe hobby, które warto rozwijać. Korzystaj z zasobów online lub zapisz się na kurs w Trójmieście", "title": "Gdzie w Trójmieście podjąć zajęcia z gotowania?", "content": "W kuchni pomorskiej wykorzystuje się więc przede wszystkim morskie ryby solone, marynowane, smażone oraz grzyby i ziemniaki przyrządzane na różne sposoby. W dawnych czasach na Pomorzu jadano to co wyhodowano, zebrano z pól, lasów złowiono w jeziorach, rzekach i na morzu. Pomorzanie zjadali wrony łapane jesienią, ale dziś już nikt nie ośmieli się takiego smakołyku przyrządzić. Wrony zastąpił kurczak z rożna. W rzeczywistości smaczny kurczak z rożna zyskał taki status dzięki niskiej cenie, a oprócz tego wygląda pięknie i smakuje wybornie, co sprawia, że stanowi prawdziwą ucztę dla zmysłów! Jednak kurczak to nie wszystko! Autostrady i szlaki żeglugowe sprawiają, że import surowców jest codziennością. Dzisiaj ludzie mogą cieszyć się potrawami z różnych zakątków świata, od Meksyku po Chiny. W starych, gdańskich księgach kucharskich zapisane są przepisy na dania z homarów, wymieniane są egzotyczne przyprawy. - Kilkaset lat temu do Gdańska przypływali kupcy z całego świata, stąd też mieszały się tutaj najróżniejsze wpływy i tradycje kulinarne. Czy to oznacza, że pomorska kuchnia, podobnie jak wiele innych na całym świecie, staje się fuzją światowych smaków? \"Kuchnia pomorska, charakteryzuje się pomieszaniem smaków słonych łamanych cukrem. Nawet według kilkusetletniej książki kucharskiej \"Kuchnia Starogdańska\" te wpływy przenikają się, korzystają z wielu regionalnych naleciałości i opierają się na dostępnie do produktów regionalnych.\"- Adam Woźniak, szef restauracji Mercato. Rzeczywiście, Pomorzanie pasjonują się wieloma rzeczami, w tym swoim dziedzictwem i jedzeniem. Ale możesz zastanawiać się, który aspekt pomorskiej kuchni chcesz opanować i jak znaleźć w pobliżu zajęcia z gotowania? Jeśli szukasz kursów online, wpisz np. „kursy gotowania Warszawa” w wyszukiwarkę Superprof. W przeciwnym razie poniżej znajdziesz warsztaty lokalne. Kuchnia ta wyrosła w części nadmorskiej w miejscu dawnych osad żeglarzy i rybaków należących do Słowińców, Połabian, Kaszubów, Niemców i Szwedów, na południu, w pasie Pojezierza Bałtyckiego to kuchnia pomorskich rolników, gdzie do głównych upraw należała rzepa, buraki cukrowe, ziemniaki oraz hodowla drobiu. Obecnie na wsiach polskiego Pomorza można nabyć naturalne produkty, a w gospodach żurek i tradycyjne nalewki. Dostępne są również pierogi, które wraz z wysiedlanymi z Kresów Polakami i południowej Polski Łemkami dotarły na historyczne ziemie Słowińców i Kaszubów. Pod wpływem kuchni kresowej do współczesnej regionalnej kuchni trafiły potrawy z kaszy gryczanej oraz pierogi podawane z kwaśnym mlekiem. Współczesne lokale gastronomiczne coraz częściej serwują pomorską kuchnię regionalną. Przewodniki po kąpieliskach z początku XX wieku wymieniają Kołobrzeg, Ustkę i Sopot jako typowe dla tej kuchni. Po latach powraca na pomorskie stoły również gęsina, pochodząca z małych stad hodowlanych. Serwowana w postaci gęsiego smalcu, brukwianki, wędzonych półgęsek, pieczona z jabłkami oraz czernina z kaczki i gęsi. • Racuchy- nieduże, smażone na złoty kolor placuszki sporządzone na bazie mąki, mleka świeżego lub zsiadłego oraz drożdży lub jaj. Kaszubską wariacją są ruchanki, czyli płaskie, owalne racuszki z ciasta chlebowego (co daje smak lekko kwaśny) lub drożdżowego (smak słodkawy), smażone na gorącym tłuszczu. • Krupnik – zupa na wywarze jarzynowym lub mięsnym, z ziemniakami, bądź zasypana kaszą jęczmienną lub ryżem. Zwykle dodaje się do niej grzyby suszone. Można ją jeść także z kawałkami mięsa wieprzowego. • Czernina, czarnina, czarna polewka, czarna zalewajka – polska zupa, której podstawowymi składnikami są rosół i krew kaczki, kury lub królika, rzadziej prosięcia. Dawniej używano też krwi gęsi. Charakterystyczny słodko-kwaśny smak nadają czerninie cukier i ocet (zmieszane z krwią, żeby zapobiec jej skrzepnięciu). Oprócz podstawowych składników smak nadają zupie dodatki: syrop ze śliwek lub gruszek w occie, gotowane w niej świeże lub suszone owoce (gruszki, śliwki, jabłka, rodzynki lub wiśnie), ocet winny lub jabłkowy, miód lub inne składniki. Czarninę podaje się z kluskami, domowym makaronem, pyzami lub z gotowanymi ziemniakami. • Półgęsek – potrawa popularna w kuchni staropolskiej. Znany jest również pod nazwą półgąsek lub pierśnik. Wytwarzało się je z piersi gęsiej oczyszczonej z kości, ale z zachowaną skórą, następnie peklowanej i wędzonej. Niemal 93 proc. Polaków biorących udział w badaniu przeprowadzonym w ramach III edycji kampanii „Warzywa i owoce – na szczęście!” deklaruje, że zdarza im się gotować w domu, a ponad 40 proc. twierdzi, że robi to codziennie. Ponad jedna czwarta respondentów biorących udział w badaniu przyznaje, że raz w tygodniu je poza domem (27%), np. w barach, restauracjach czy stołówkach. Jedynie 4% Polaków stołuje się poza domem codziennie, a 12% - kilka razy w tygodniu. Wszyscy jesteśmy zajęci i zestresowani, a być może ostatnią rzeczą, którą ktoś chce zrobić po powrocie do domu wieczorem, jest próba krojenia w kostkę, siekania i smażenia... prawda? Być może z przyjemnością dowiesz się, co może być przyczyną zaniedbania Twojego sposobu odżywiania się. A przyczyny mogą być różne, od lenistwa po dezorganizację. Posiadanie źle zorganizowanej kuchni, w której znajdują się sprzęty, narzędzia i żywność, jest bardzo frustrujące, szczególnie jeśli cierpiałeś już przez długi, frustrujący dzień. Podczas kursów podstaw gotowania można nauczyć jak zorganizować kuchnię, jak przygotowywać składniki, siekać efektywnie, zdrowo komponować posiłki i oczywiście gotować! Przygotujesz około 2-5 dań, które zabierzesz do domu (najlepiej zabierz ze sobą pojemniki, aby wszystko spakować) i dowiedz się czy na kursie przewidziane są napoje, czy powinieneś się w jakieś zaopatrzyć. Jeśli nie masz jeszcze pewności, do czego służą poszczególne noże, być może pokaz gotowania byłby dla Ciebie dobrym pomysłem. Na tych wydarzeniach publiczność pozostaje bierna, co oznacza, że ​​mogą skupić się całkowicie na wykonywanych czynnościach i instrukcjach szefa kuchni. Możesz zabrać ze sobą notatnik, aby móc rejestrować informacje i wrażenia - ale nie pozwól, aby robienie notatek odwracało uwagę od szczegółów, które mogą okazać się kluczowe. A co z elementami rozrywkowymi takich pokazów? Na koniec sesji prawdopodobnie będziesz miał możliwość degustacji przyrządzonych dań albo nawet coś wygrać, pod warunkiem, że masz szczęście i trafisz na zwycięski los! Niezależnie od tego, czy pragniesz opanować zawiłości kuchni pomorskiej, czy też masz te umiejętności w małym palcu - a teraz chcesz odkryć inne style gotowania, Trójmiasto ma wiele do zaoferowania rozwijającemu się szefowi kuchni! Gdańskie studio kulinarne Cook And Have Fun to miejsce, gdzie gotować nauczyć mogą się najmłodsi. Założyły je trzy koleżanki, które - jak same mówią - od dawna spotykały się w kuchni z gromadką swoich dzieci na wspólne gotowanie. W pewnym momencie postanowiły przekuć pasję w biznes. \"Z naszych obserwacji wynika, że większość rodziców - najczęściej z braku czasu - nie uczy dzieci gotowania. Często odcina je od kuchni, powołując się przy tym na różne występujące tam bardziej lub mniej realne zagrożenia. Prawdopodobieństwo, że rozpoczynając samodzielne dorosłe życie z zapałem zabiorą się za gotowanie jest raczej niewielkie. Od tego niedaleka droga do jedzenia byle czego i otyłości\" - mówi jedna z założycielek, Agnieszka Sowińska W Cook And Have Fun stawiają nie tylko na naukę technik gotowania, ale też na dobrą zabawę i samodzielność. Dzieci wszystkie czynności od początku do końca wykonują same - oczywiście zawsze pod okiem instruktora. Koszt półtoragodzinnych warsztatów to 60 zł. Karnet na cztery spotkania - 220 zł. Organizowane są tutaj również kulinarne przyjęcia urodzinowe oraz letnie półkolonie. Jeśli ktoś chciałby podszkolić się kompleksowo i posiąść umiejętności oraz wiedzę, której uczą się zawodowcy, powinien wybrać się do siedziby Pomorskiej Akademii Kulinarnej, znajdującej się we Wrzeszczu. Prowadzą kursy podnoszące kwalifikacje, które dostępne są nie tylko dla pracowników branży gastronomicznej. Skorzystać mogą indywidualni klienci, których umiejętności gotowania znajdują się na poziomie zarówno początkującym jak i zaawansowanym. Koszt takich zajęć do niskich nie należy: za jeden dzień warsztatów indywidualnych zapłacimy od 1000 zł do 1500 zł, ale w grupie 5-osobowej już tylko 200 zł. Jeśli mieszkasz w Sopocie, może to oznaczać, że będziesz musiał podróżować do Gdańska lub Gdyni, ponieważ warsztaty organizowane przez restauracje, odbywają się w różnych miejscach. Philippe Abraham, szef kuchni i właściciel restauracji Petit Paris, nie tylko gotuje dla mieszkańców Trójmiasta francuskie przysmaki, lecz również zaprasza ich na warsztaty aby mogli zgłębić sekrety kuchni, która uchodzi za jedną z najbardziej wykwintnych i skomplikowanych. Uczestnicy najbliższego kursu „Le Cuisine de Philippe” poznają przepis na vol au vent z owocami morza, roladki z łososia marynowanego z musem chrzanowym i francuską tartę z kozim serem. Prowadzenie warsztatów na stałe weszło do kalendarza szefa, który co tydzień wpuszcza do swojej kuchni amatorów gotowania i zaraża ich uwielbieniem do tradycyjnych francuskich potraw. \"Gotowanie to nie jest wiedza tajemna, a kuchnie to nie zaklęte rewiry. Wręcz przeciwnie: gotowanie jest proste i jest świetną zabawą dla każdego. Wystarczy opanować kilka podstawowych zasad.\"- podkreśla Kamil Sadkowski, właściciel Akademii Kulinarnej K5 w Redłowie. Sadkowski zna się na rzeczy, bo w gastronomii pracuje od kilkunastu lat. K5, które otworzył niedawno, to zwieńczenie jego pracy w tej branży - miejsce, gdzie chce dzielić się wiedzą i zarażać pasją do kulinariów. Jego szkoła posiada najbardziej rozbudowaną ofertę zajęć w całym Trójmieście. Prowadzą zajęcia dla dzieci, dorosłych, a także seniorów. Coś dla siebie znajdą zarówno amatorzy, którzy przypalają wodę w czajniku, a chcieliby postawić pierwsze kroki w kuchni, jak i zaawansowani amatorzy chcący poszerzyć swoje umiejętności i świadomość kulinarną. Na zajęcia można umawiać się indywidualnie albo zapisywać na tematyczne warsztaty, które zazwyczaj trwają około czterech godzin. Najbliższe zajęcia poświęcone będą m.in. podrobom, kuchni włoskiej, rybom i owocom morza czy nowoczesnej kuchni polskiej. Ceny warsztatów dla dzieci zaczynają się od 90 zł, dla dorosłych - od 220 zł. Warsztaty tematyczne prowadzi również Ewa Malika Szyc-Juchnowicz, właścicielka restauracji Malika. Znana gdyńska szefowa kuchni specjalizuje się w kuchni arabskiej i Maghrebu. • W restau­racji zostało stworzone miejsce, w którym pod czujnym okiem i w towarzystwie Maliki można przygotować kilku­daniowy posiłek przysłuchując się jed­nocześnie opowieściom „Gotując poroz­mawiamy o filologii kuli­narnej… serdecznie zapraszam. Malika”. Uwieńczeniem spotkania będzie wspólna degus­tacja przy­go­towanych dań, przy lampce wina. • Malika współpracuje z firmami, które szukają możli­wości niekon­wencjon­alnej prezen­tacji swoich pro­duktów podczas spotkań kulinarnych. Malika wraz z zespołem podróżuje po całej Polsce orga­nizując wyjątkowe wydarzenia, prezen­tując nie tylko techniki kuli­narne, ale również wiedzę z ety­mologii i kultury kulinarnej. • Malika urodziła się w Afryce, w Algierii, a tam panuje kultura ognia. Uważa, że płomień ma moc łączenia, jest w tym niezwykła magia. Malika tworzy kolekcję doświadczeń i wspomnień zain­spirowanych słońcem, ziemią, wodą, roz­grzanym powi­etrzem, a przede wszystkim ogniem. Ubiera je w przepisy i dania, których, jako kursant, masz szansę spróbować w jej gdyńskiej restau­racji lub podczas plen­erowych warsz­tatów. Tego, jak sobie radzić w kuchni na diecie roślinnej i bezglutenowej uczą propagatorzy tego typu odżywiania: Jola Słoma i Mirek Trymbulak. W swoim orłowskim Atelier Smaku prowadzą warsztaty poświęcone takim zagadnieniom, jak między innymi: \"Podstawy bezglutenowej kuchni wegańskiej\", \"Mięsna kuchnia bezmięsna bez glutenu\", \"Bezglutenowe chleby i wegańskie pasty oraz pasztety\" czy \"Wegańskie i bezglutenowe wypieki na słodko\". Uczą również, jak zastąpić tradycyjne potrawy świąteczne roślinnymi odpowiednikami. Koszt czterogodzinnych zajęć to 200 zł. kanał na YouTube! Wszyscy Ci, którzy z powodów ideologicznych, czy też zdrowotnych są na jakiejś diecie lub po prostu cenią dobry smak i zdrowie, z pewnością znajdą na Para prowadzi także! Wszyscy Ci, którzy z powodów ideologicznych, czy też zdrowotnych są na jakiejś diecie lub po prostu cenią dobry smak i zdrowie, z pewnością znajdą na www.AtelierSmaku.tv ciekawą inspirację dla własnej twórczości kulinarnej. Tajniki cukiernictwa poznać można podczas lekcji w gdyńskiej Akademii Sztuki Cukierniczej. Szkołę założyły w 2016 roku dwie przyjaciółki: Izabela Komor i Marta Rietz, na co dzień szefowe pracowni wypieków artystycznych Słodkości Marty i Izy. Ich kursantami są zarówno profesjonalni cukiernicy, jak i amatorzy. Przychodzą nauczyciele, księgowe, logistycy, graficy i seniorzy, którzy pragną piec dla najbliższych według sprawdzonych receptur i dobrych wskazówek. Akademia prowadzi warsztaty cukiernicze z pieczenia, dekorowania czy pracy z czekoladą lub karmelem. Można nauczyć się piec w sposób domowy, na bardzo dobrej jakości produktach. Można również dowiedzieć się jak piec tradycyjne ciasta o nowych oryginalnych smakach, ale też ich zdrowe alternatywy, np. ciasto na selerze naciowym z makiem i marchewką czy też ciasto piernikowe z kalafiora z kremem czekoladowym. Jak przekonuje personel Akademii, poznasz najnowsze style dekoracji tortów i deserów, takich jak: styl angielski, drip cake, kwiaty z papieru jadalnego czy lustrzana glazura. Największym zainteresowaniem cieszą się warsztaty \"Tarty i serniki idealne\", \"Fit ciasta na warzywach + gluten free\", \"Tort w stylu angielskim\", \"Drip cake love\" czy \"Kwiaty z papieru jadalnego\". Cena za udział w pojedynczych zajęciach waha się pomiędzy 250 zł a 550 zł. Można nauczyć się prawie wszystkiego w Internecie, w tym gotowania. Ponadto, biorąc lekcje gotowania online niesie ze sobą kilka zalet: • Nie jesteś geograficznie ograniczony, ani nie jesteś ograniczony w zakresie tego, jakie dania możesz nauczyć się przygotowywać; ucz się gotować od szefów kuchni na całym świecie! • Możesz przenosić swoje urządzenie - tablet lub smartfon, a nawet laptopa do kuchni i przerwać lekcję kiedy tylko będzie to konieczne. • Możesz nauczyć się gotować we własnym domu, w którym czujesz się komfortowo i znasz wszystkie swoje sprzęty AGD i narzędzia. To ostatnie ma oczywiście wadę: co zrobić, jeśli nie posiadasz określonego sprzętu lub nie wdrożysz jakiejś konkretnej instrukcji przygotowując potrawę, tym bardziej jeśli okaże się, że jest ona niezbędna by uzyskać zadowalający rezultat? Dobrym przykładem tego może być palnik do zrobienia skorupki na Crème brûlée, zestaw do dekoracji ciasta lub szczególna blacha do ciasta. Jednym ze sposobów rozwiązania tej zagadki byłoby obejrzenie filmów o gotowaniu przed pójściem do kuchni, abyś mógł zobaczyć, czego potrzebujesz jeśli chodzi o składniki i narzędzia. Jeśli wolisz ten sposób odkrywania i rozwijania swojego talentu w kuchni, możesz odwiedzić kilka stron internetowych. Beszamel.pl to strona internetowa poświęcona gotowaniu, w której można nauczyć się wszystkiego, od odpowiedniej higieny i konserwacji desek do krojenia po gotowanie w szybkowarze. Istnieje nawet szereg lekcji na temat bezpieczeństwa żywności: przygotowywanie i przechowywanie żywności oraz sprzątanie, które eliminuje możliwość jakiejkolwiek infekcji przenoszonej przez żywność. Rozwijaj swoje umiejętności i eksperymentuj, mając w zanadrzu ponad 1500 przepisów oraz najnowsze wiadomości ze świata kulinariów... No i oczywiście jest jeszcze YouTube! Chyba że wolisz, by ktoś instruował Cię na bieżąco... Jeśli można zaangażować nauczyciela prywatnego do dowolnego przedmiotu akademickiego, oczywiste jest, że istnieją również nauczyciele sztuk gospodarczych, takich jak szycie czy gotowanie. Jeśli takie jest Twoje rozumowanie, nie możesz mieć więcej racji! Możesz znaleźć instruktorów gotowania, którzy będą uczyć Cię w domu na różne sposoby! Poprzez przejrzenie ogłoszeń w lokalnej gazecie, ulotek na tablicach ogłoszeń w bibliotece i supermarketach; możesz również poszukać w Internecie odpowiedniego korepetytora, który pomoże Ci w rozwoju Twoich umiejętności kulinarnych. Największą korzyścią z zaangażowania nauczyciela gotowania jest spersonalizowana uwaga i instrukcje, niezależnie od tego, czy bierzesz lekcje w swoim domu czy korepetytora. Co więcej, Twój nauczyciel gotowania będzie proaktywny w swoich instrukcjach: demonstrując na przykład właściwy sposób trzymania noża lub tłumacząc skróty do przepisów, które znacznie ułatwiają gotowanie! Superprof oferuje korepetytorów od gotowania, którzy udzielają instrukcji zarówno online, jak i w domu. Wystarczy wpisać w wyszukiwarkę przedmiot nauczanie i lokalizację, i znaleźć odpowiedniego dla siebie korepetytora. Dlaczego by nie spróbować? Kiedy myślisz o sławnych szefach kuchni, kto przychodzi Ci na myśl?  Michele Moran, Wojciech Modest Amaro, Pascal Brodnicki, Karol Okrasa, a nawet Gordon Ramsay albo Jamie Oliver? Faktem jest, że w około 1/3 wszystkich polskich rodzin karmionych jest posiłkami przygotowywanymi przez męskich członków rodziny - i nie wygląda na to, aby liczba ta w najbliższym czasie spadała, jak ujawniają wyniki ankiety przeprowadzonej przez markę Frosta. Czas szybko leci, a lato tuż za rogiem, teraz jest idealny czas, aby nauczyć się piec i grillować swoje ulubione kawałki mięsa do pikantnej perfekcji! A skoro już jesteśmy przy wysokich temperaturach, dlaczego by nie nauczyć się robić satysfakcjonującej zapiekanki lub upiec własny świeży chleb, z chrupiącą skórką? Przyjazna atmosfera towarzysząca kursom gotowania udziela się także po zajęciach: możesz poznać nowych ludzi, zaprzyjaźnić się i zacieśnić więzi, idąc do pobliskiego pubu, aby napić się piwa po sesjach w kuchni! W Trójmieście jest tak wiele szkół gotowania, że na pewno każdy znajdzie coś dla siebie! Zamiast tego porozmawiajmy o wspaniałych doznaniach kulinarnych w mieście... Kiedy zafundujesz sobie posiłek, co wolisz: owoce morza? Cordon Bleu? Restauracje oznaczone gwiazdką Michelin? A może bardziej lubisz tańsze posiłki? Możesz wyznać; nie ma się czego wstydzić, zwłaszcza że wybór restauracji i pubów jest tak szeroki! Wybór najlepszego doświadczenia kulinarnego może być jednak nieco mylący. Restauracja powstała z pasji i miłości do wykwintnego jedzenia. Tuż przy plaży, w odrestaurowanym zabytkowym budynku Hotelu Eureka w Sopocie każdego dnia starają dzielić się tą pasją z gośćmi serwując kuszące dania kuchni polskiej. Odważnie czerpią również to, co najlepsze z kuchni europejskiej. Od lekkich przystawek, przez konkretne, nowosopockie dania główne, aż po apetyczne desery. Na każdym talerzu, w każdej potrawie, w każdym kęsie starają się przekazać swoim gościom kwintesencję smaku, lekkiego charakteru i nadmorskiej rześkości wyróżniającej restaurację. Prowadzona przez miłośników dobrego jedzenia. Hasło restauracji to „Barwy polskiej kuchni”, które oddaje filozofię miejsca. Regionalni dostawcy zapewniają najwyższą jakość, dostarczając: sery zagrodowe, kociewski winiak, czy kaszubskie ślimaki. Specjalnością restauracji jest dziczyzna i ryby. Szef Kuchni Radosław Gierałtowski wraz z zespołem tworzą potrawy oparte na dawnych przepisach serwując wybrane specjały bezpośrednio przy gościach. Profesjonalna obsługa i kultura osobista personelu współtworzy wyjątkowy klimat restauracji. Uzupełnieniem menu jest szeroka karta win oraz pokaźna kolekcja polskich wódek i nalewek. Źródła naszej pasji, wiedzy i tradycji są dwa. Kaszuby i Francja. Z Kaszub wzięli bogactwo regionalnych smaków i naturalnych produktów. Z Francji wiedzę i doświadczenie, poparte nauką i współpracą z uznanymi francuskimi szefami kuchni. W restauracji znajdującej się w sercu Gdyni przeniesiesz się do świata, gdzie kaszubska i polska kuchnia łączy się z francuską sztuką gotowania. Ich atuty to potrawy przygotowane na bazie świeżych, sezonowych produktów, trafnie dobrana karta win, będąca nieodłącznym elementem smakowitego posiłku. • tatar z buraka z kozim serem i karmelizowaną gruszką (19 zł); • kapuśniak z kiszonej kapusty ze smażonymi ziemniakami (18 zł); • schab z kością, babką ziemniaczaną i burakami zasmażanymi (32 zł); • udko z kaczki z kopytkami orzechowymi w sosie pomarańczowym (46 zł); • łososia gotowanego w bulionie warzywnym na puree z dyni (44 zł). Avocado to niezwykłe miejsce, gdzie znajdziesz pyszną roślinną kuchnię i przyjazną atmosferę. Bistro jest zdecydowanie dla amatorów wegańskiego stylu życia. Aktualnie Avocado, to ponad trzydziestoosobowa ekipa, która każdego dnia dba o to, abyś zawsze wychodził z ich lokalu zadowolony i zdrowo najedzony! Avocado znajduje się we Wrzeszczu przy ulicy Wajdeloty 25. Prowadzą także sklep przy ulicy Wajdeloty 24 i pracownię cukiernicza przy ulicy Wallenroda 11. To jedna wielka rodzina, która ma ten sam cel - wywołanie uśmiechu na twarzach gości, doskonałe jedzenie, komponowanie zróżnicowanego menu, zarażanie wartościami, które są dla nich bliskie! Jeśli żadna z powyższych jadłodajni nie trafia w Twoje gusta, sprawdź i zaufaj aplikacji TripAdvisor, na której możesz znaleźć więcej miejsc, najlepszych, najtańszych restauracji, kawiarni, barów lub pubów w Trójmieście- niezależnie czy mieszkasz w Gdańsku, Sopocie, Gdyni albo w okolicy czy zostajesz tylko na kilka dni! Nie ograniczaj się tylko do Trójmiasta! Czy chcesz wiedzieć, gdzie znaleźć kursy gotowania w Polsce? Może wolisz lekcje gotowania w Warszawie? Lub, może poszukujesz zajęć kulinarnych w Krakowie, czy Wrocławiu? Przeczytaj także nasze artykuły odnośnie nauki gotowania w Poznaniu, oraz Katowicach!", "url": "https://www.superprof.pl/blog/nauka-gotowania-trojmiasto/", "category": "kujawsko-pomorskie", "sub_category": "Mięso świeże oraz produkty mięsne", "phrase": "Półgęsek, znany też jako półgąsek albo pierśnik"}