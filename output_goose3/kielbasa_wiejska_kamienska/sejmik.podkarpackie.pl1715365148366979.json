{"meta_description": "Sejmik Województwa Podkarpackiego", "title": "Nasze Dobre Podkarpackie", "content": "To konkurs, który Nowiny organizują już od 18 lat, a kolejne jego edycje cieszą się dużym zainteresowaniem. Tu wielkość firmy, czy jej profil działalności nie mają znaczenia - liczy się przede wszystkim jakość. Finał Gali Konkursu „Nasze Dobre Podkarpackie 2021” miała miejsce 10 listopada 2021r. w Hotelu Prezydenckim w Rzeszowie. Celem konkursu jest wyłonienie i promowanie produktów, usług i inicjatyw realizowanych przed podkarpackie przedsiębiorstwa, samorządy i stowarzyszenia. W tym roku do konkursu NDP zakwalifikowało się 18 firm z Podkarpacia, które proponują nam swoje produkty i usługi. „Nasz konkurs to nie tylko świetna okazja do promocji konkretnych firm i produktów, ale również całego regionu. Podkarpackie firmy wytwarzają zdrową i smaczną żywność, wysokiej jakości produkty przemysłowe; a wiele z nich świadczy usługi na najwyższym poziomie. Jednak wiedza o tej działalności nie zawsze jest powszechna, dlatego celem naszej akcji jest przede wszystkim promocja lokalnych marek oraz ciekawych i wyróżniających się produktów” - podkreśla Arkadiusz Rogowski, redaktor naczelny „Nowin”. Produkt lub usługę do konkursu mogli zgłosić zarówno sami zainteresowani jak i konsumenci, inne podmioty gospodarcze, organizacje, stowarzyszenia itp. Zwycięzcy, których wyłoni kapituła konkursowa, otrzymają tytuły Nasze Dobre Podkarpackie - Znak Jakości Nowin oraz specjalny, wartościowy pakiet reklamowy. „Gala jest nie tylko docenieniem działalności firm, ale także wielką promocją naszego regionu. Jest to wspaniała inicjatywa, która jest już pełnoletnia, ponieważ to już jej 18 edycja. W imieniu zarządu województwa serdecznie gratuluję wszystkim laureatom konkursu i życzę dalszych sukcesów”- mówił Stanisław Kruczek – członek zarządu województwa podkarpackiego. Po swoim przemówieniu przekazał list gratulacyjny od Marszałka Władysława Ortyla na ręce redaktora naczelnego Nowin. Zdobywcy nagrody głównej otrzymali prawo do posługiwania się tytułem ,,Nasze Dobre Podkarpackie 2021” - Znak Jakości „Nowin“ przez okres 2 lat w celach promocyjno-reklamowych, prawo do używania logotypu konkursu, otrzymali również nagrodę w formie reklamy o wartości 30 tys. zł do wykorzystania w „Nowinach“ lub na portalu nowiny24. „Uczestnicząc w pracach Kapituły, bardzo ciężko było dokonać wyboru, choć z pewnością wszyscy uczestnicy na nią zasłużyli. Jednakże bardzo ważną rolę tutaj odgrywa tenże miejscowy dziennik, który buduje świadomość konsumencką i patriotyzm lokalny, którą każda lokalna prasa powinna budować i właśnie to zawdzięczamy naszym Nowinom, za co wszyscy jesteśmy bardzo wdzięczni” – mówił Jerzy Borcz – przewodniczący Sejmiku województwa podkarpackiego. Nagrody - tytuł Nasze Dobre Podkarpackie - Znak Jakości Nowin • CHLEB Z PRODUKTÓW BEZGLUTENOWYCH produkowany przez Piekarnię NAWŁOKA • KIEŁBASA MARKOWSKA SUCHA FOŁTA produkowana przez firmę Tradycyjne Wędliny Fołta. • PIEROGI RUSKIE produkowane przez firmę Kusz Catering Piotr Kusz. • Kliniczny Szpital Wojewódzki nr 2 im. Św. Jadwigi Królowej w Rzeszowie za CENTRUM INTERWENCYJNEGO LECZENIA UDARU MÓZGU. • HOSPICJUM PERINATALNE działające przy Fundacji Podkarpackie Hospicjum dla Dzieci w Rzeszowie. • CYKL WYCIECZEK OBJAZDOWYCH PO POLSCE organizowanych przez Biuro Podróży PTTK Rzeszów. Wyróżnieni • JOGURT NATURALNY EKO oferowany przez Okręgową Spółdzielnię Mleczarską w Jasienicy Rosielnej. • KIEŁBASA WIEJSKA KAMIEŃSKA z Masarni CIAK Zakład Mięsny, Wyroby Tradycyjne Mariusz Ciak. • KIEŁBASA WIEJSKA oferowana przez Wyroby Swojskie Marek Pelc. • EKOLOGICZNY SYSTEM GROMADZENIA WODY DESZCZOWEJ od firmy Gamart S.A. • PUSTAK CERBLOK 25 P+W produkowany przez Cegielnię „Przecław” ZPHU Beata Wójcik. • ENEGROOSZCZĘDNE DOMY Z DREWNA oferowane przez firmę „GOLBALUX” Sp. z o.o. • DOM OPIEKI MEDYCZNEJ, CENTRUM REHEBILITACJI DONUM CORDE. Na Gali byli obecni także: Jolanta Sawicka – wicewojewoda podkarpacki, Jerzy Cypryś – wiceprzewodniczący sejmiku podkarpackiego oraz Waldemar Macheta - Główny Specjalista Wydziału Promocji i Współpracy Międzynarodowej UM Rzeszowa.", "url": "https://sejmik.podkarpackie.pl/aktualnosci/nasze-dobre-podkarpackie", "category": "podkarpackie", "sub_category": "Mięso świeże oraz produkty mięsne", "phrase": "Kiełbasa wiejska kamieńska"}