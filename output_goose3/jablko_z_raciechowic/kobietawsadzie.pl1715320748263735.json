{"meta_description": "Sadownicy nie wiedzą co robić, czy choć część owoców uda się uratować. Wiele jabłek jest jeszcze niedojrzałych. Ta sytuacja dotyczy około 260 sadowników.", "title": "100% strat w sadach jabłoniowych ! Dramat sadowników !", "content": "Sadownicy z powiatu myślenickiego i grad, który zniszczył sady jabłoniowe. Straty sięgają nawet 100 procent. Jabłka, które dojrzewały na drzewach są podziurawione, zaczynają gnić, nie wiadomo czy nadadzą się choćby na soki. Tak dramatyczna sytuacja jest w gminach Raciechowice i Jodłownik. Sadownicy liczą straty. Liczą też na pomoc wojewody, by ten interweniował w ich sprawie w ministerstwie rolnictwa. – mówią sadownicy z gmin Raciechowice i Jodłownik w powiecie myślenickim. Deszcz, grad i potężna wichura zniszczyły to, co dla nich najcenniejsze – sady jabłoniowe. Jabłka, które utrzymały się na drzewach są podziurawione przez grad. Sadownicy nie wiedzą co robić, czy choć część owoców uda się uratować. Wiele jabłek jest jeszcze niedojrzałych. Ta sytuacja dotyczy około 260 sadowników. Każdy z nich ma od kilku do kilkudziesięciu hektarów drzew z jabłkami. Dla przykładu 6- hektarowy sad, to strata, jak mówią, około 200 tysięcy złotych. Ratowanie tego, co się da jeszcze uratować, to kolejne wydatki. Nie wszystkie sady były ubezpieczone. Przewodnicząca powiatowej izby rolniczej apeluje do sadowników, by pilnie odwiedzili urzędy gminne. Ten sam apel płynie z urzędu wojewódzkiego.Tylko na podstawie złożonych wniosków i oszacowanych w nich strat, urzędnicy będą mogli walczyć o pieniądze dla sadowników.", "url": "https://kobietawsadzie.pl/100-strat-w-sadach-jabloniowych-dramat-sadownikow/", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Jabłko z Raciechowic"}