{"meta_description": "Jabłko polski produkt tradycyjny, jabłka, produkt tradycyjny", "title": "Jabłko polski produkt tradycyjny", "content": "Czym jest produkt tradycyjny ? Produkt tradycyjny to produkt spożywczy chroniony prawem polskim lub prawem UE. Produkt tradycyjny wytwarzany jest tradycyjnymi metodami i z tradycyjnie używanych surowców. W Polsce produkty tradycyjne znajdują się na Liście Produktów Tradycyjnych tworzonej przez Ministerstwo Rolnictwa i Rozwoju Wsi. Jak wynika z danych udostępnionych na stronie minrol.gov.p obecnie na tej liście znajduje się 1612 produktów (dane z dnia 21.11.2016r.). Na Liście Produktów Tradycyjnych wśród znajdziemy oczywiście jabłka: sandomierskie, grójeckie, łąckie, ale także i jabłka kraśnickie czy jabłko z Raciechowic. Wszystkie z nich posiadają swoją wieloletnią tradycję i historię ale co czyni ich smak tak wyjątkowym ?   Jabłka łąckie – mają wyrazisty smak i zapach który zawdzięczają mikroklimatowi Kotliny Łąckiej. Większość owoców uzyskiwanych w rejonie Łącka cechuje się wyjątkową soczystością i aromatem. Kształt owoców zależy od poszczególnej odmiany. Ich rumieniec jest wyraźnie mocniejszy od jabłek pochodzących z innego regionu. Dzięki specyficznemu mikroklimatowi oraz ukształtowaniu terenu rdzawienie owoców jest stosunkowo małe. Większość sadów znajduje się na stokach o nachyleniu około 15 stopni, co stwarza najkorzystniejsze rozłożenie rocznych temperatur. Jabłka łąckie wpisane na listę produktów tradycyjnych zostały 10 października 2005 roku.   Jabłka grójeckie - ze względu na specyficzny mikroklimat smak i zapach jabłek grójeckich jest bardziej wyrazisty i aromatyczny od jabłek uprawianych w innych regionach. Obecnie na terenie Grójecczyzny (woj. mazowieckie) uprawia się intensywne sady karłowe, które dostarczają ok. 40% krajowej produkcji jabłek, a intensywność upraw w niektórych gminach sięga nawet 70%. Jabłka grójeckie wpisane na listę produktów tradycyjnych zostały 28 kwietnia 2008 roku.", "url": "https://www.sadownictwo.com.pl/jablko-polski-produkt-tradycyjny", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Jabłko z Raciechowic"}