{"meta_description": "Deszcz, grad i potężna wichura zniszczyły to, co dla nich najcenniejsze - sady jabłoniowe. 26 sierpnia w gminie Raciechowice przeszła nawałnica wraz z gradobiciem, która w 100% uszkodziła sady owocowe lokalnych rolników.\n- Ten dzień zapamiętamy do końca ż", "title": "Prośba o pomoc dla sadowników z gminy Raciechowice | Serwis Informacyjny Gminy Dobczyce", "content": "Deszcz, grad i potężna wichura zniszczyły to, co dla nich najcenniejsze - sady jabłoniowe. 26 sierpnia w gminie Raciechowice przeszła nawałnica wraz z gradobiciem, która w 100% uszkodziła sady owocowe lokalnych rolników. - Ten dzień zapamiętamy do końca życia - mówią sadownicy Spółdzielni Ogrodniczej Grodzisko w Raciechowicach. Sadownicy nie wiedzą co robić, czy choć część owoców uda się uratować. Wiele jabłek jest jeszcze niedojrzałych, te które utrzymały się na drzewach są podziurawione przez grad. Każdy z sadowników ma od kilku do kilkudziesięciu hektarów drzew z jabłkami. Dla przykładu 6- hektarowy sad, to strata, jak mówią, około 200 tysięcy złotych. Ratowanie tego, co się da jeszcze uratować, to kolejne wydatki. Nie wszystkie sady były ubezpieczone. W efekcie wyrządzonych szkód w wielkich kłopotach znalazła się Spółdzielnia Ogrodnicza Grodzisko w Raciechowicach. Zachęcamy do włączenia się do akcji pomocy sadownikom. Pomóc można na dwa sposoby: • poprzez akcję zainicjowaną przez Starostwo Powiatowe w Myślenicach. Akcja polega na możliwości zakupu soku oraz jabłek bezpośrednio w spółdzielni. Zamówienia można składać pod nr tel.: 500-114-641 lub 886-012-719.", "url": "https://www.dobczyce.pl/prosba-o-pomoc-dla-sadownikow-z-gminy-raciechowice.html", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Jabłko z Raciechowic"}