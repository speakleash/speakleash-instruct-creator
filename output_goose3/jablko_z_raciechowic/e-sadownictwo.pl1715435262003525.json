{"meta_description": "Deszcz,  grad i potężna wichura zniszczyły to,  co dla nich najcenniejsze - sady jabłoniowe.  26 sierpnia w gminie Raciechowice przeszła", "title": "Pomoc dla sadowników z gminy Raciechowice", "content": "Deszcz, grad i potężna wichura zniszczyły to, co dla nich najcenniejsze - sady jabłoniowe. 26 sierpnia w gminie Raciechowice przeszła nawałnica wraz z gradobiciem, która w 100% uszkodziła sady owocowe lokalnych producentów. - Ten dzień zapamiętamy do końca życia - mówią sadownicy Spółdzielni Ogrodniczej Grodzisko w Raciechowicach. Sadownicy nie wiedzą co robić, czy choć część owoców uda się uratować. Wiele jabłek jest jeszcze niedojrzałych, te które utrzymały się na drzewach są podziurawione przez grad. Każdy z sadowników ma od kilku do kilkudziesięciu hektarów drzew z jabłkami. Dla przykładu 6- hektarowy sad, to strata, jak mówią, około 200 tysięcy złotych. Ratowanie tego, co się da jeszcze uratować, to kolejne wydatki. Nie wszystkie sady były ubezpieczone. W efekcie wyrządzonych szkód w wielkich kłopotach znalazła się Spółdzielnia Ogrodnicza Grodzisko w Raciechowicach. Straty sięgają nawet 100 procent. Jabłka, które dojrzewały na drzewach są podziurawione, zaczynają gnić, nie wiadomo czy nadadzą się choćby na soki... Straciliśmy całkowite źródło utrzymania... Za co będziemy dalej ŻYĆ.... Pomóżcie nam dać światełko w tunelu. Dzięki waszej pomocy, będziemy mogli odbudować te sady, które zostały zniszczone w 100%. Będziemy wdzięczni za każdą pomoc - czytamy na stronie zrzutki. Zachęcamy do włączenia się do akcji pomocy sadownikom. Pomóc można na dwa sposoby: • poprzez akcję zainicjowaną przez Starostwo Powiatowe w Myślenicach. Akcja polega na możliwości zakupu soku oraz jabłek bezpośrednio w spółdzielni. Zamówienia można składać pod nr tel.: 500-114-641 lub 886-012-719.", "url": "https://www.e-sadownictwo.pl/wiadomosci/z-kraju/13062-pomoc-dla-sadownikow-z-gminy-raciechowice", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Jabłko z Raciechowic"}