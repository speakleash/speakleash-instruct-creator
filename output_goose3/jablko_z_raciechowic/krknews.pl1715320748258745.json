{"meta_description": "", "title": "Pomóżmy sadownikom z Raciechowic", "content": "Po niedawnym gradobiciu niektórzy właściciele sadów w Raciechowicach stracili niemal całe tegoroczne zbiory. Można im pomóc kupując sok z ocalałych jabłek. Położona na południe od Krakowa gmina Raciechowice słynie z uprawy jabłek. Jabłka raciechowicke znalazły się m.in. na Liście Produktów Tradycyjnych Ministerstwa Rolnictwa i Rozwoju Wsi. W Krakowie można je kupić m.in. na tradycyjnych targowiskach. Nieco ponad tydzień temu, bo 26 sierpnia nad gminą Raciechowice przeszła “nawałnica stulecia”, której towarzyszyło ogromne gradobicie i wichura. Po przejściu kataklizmu okazało się, że jabłkowe sady znajdują się w tragicznym stanie. W wielu miejscach wiatr poprzewracał całe rzędy jabłonek, a tam gdzie drzewka się ostały, kulki gradu zniszczyły większość owoców. A wszystko to na kilka zaledwie tygodni przed głównymi zbiorami. Dość powiedzieć, że na niektórych działkach straty sięgnęły 100%. Zrzeszeni w lokalnej spółdzielni ogrodniczej Grodzisko sadownicy z Raciechowic proszą o pomoc. Na portalu dla najbardziej poszkodowanych. Zorganizowano także akcję zamawiania i zakupu jabłek i soku jabłkowego bezpośrednio w spółdzielni. Zamówienia na te produkty można składać pod nr tel.: 500-114-641 lub 886-012-719.", "url": "https://krknews.pl/pomozmy-sadownikom-z-raciechowic/", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Jabłko z Raciechowic"}