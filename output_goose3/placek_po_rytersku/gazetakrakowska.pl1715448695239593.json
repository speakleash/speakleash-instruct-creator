{"meta_description": "PLACEK PO RYTERSKU...", "title": "Sądecczyzna. 10 potraw rodem z Sądecczyzny. Możecie je sami przyrządzić, mamy przepisy. Zdjęcia", "content": "PLACEK PO RYTERSKU Placek po rytersku to danie obiadowe podawane z gulaszem. Bazą placków są ugotowane ziemniaki, a ich przygotowanie trwa bardzo krótko. Można je jeść zarówno ze słoniną, jak i na słodko, ze śmietaną posypaną cukrem.  SKŁADNIKI: 1 kg ziemniaków (nie mogą być młode), 4 łyżki mąki pszennej (typ 450), 1 jajko, sól, pieprz, olej lub smalec do smażenia. JAK PRZYRZĄDZIĆ? Ziemniaki obrać i dokładnie umyć w zimnej wodzie. Zaleć je w garnku z nieosoloną zimną wodą i gotować do miękkości, Odcedzić i pozostawić bez przykrycia do ostudzenia.  Ziemniaki zmielić w maszynce na sicie o małej wielkości oczek bądź dokładnie ugnieść, Dodać do nich mąkę, jajko, sól i pieprz. Wyrabiać ręcznie aż do uzyskania jednolitej masy. Z ciasta uformować walec, podzielić go na kawałki (średniej grubości plastry) i bezpośrednio przed smażeniem kształtować z nich owalne placki. Rozgrzać tłuszcz na patelni. Placki smażyć z obu stron na wolnym ogniu do zarumienienia. W formie dania obiadowego podawać bezpośrednio po smażeniu,", "url": "https://gazetakrakowska.pl/sadecczyzna-10-potraw-rodem-z-sadecczyzny-mozecie-je-sami-przyrzadzic-mamy-przepisy-zdjecia/ga/c7-17205647/zd/64079299", "category": "małopolskie", "sub_category": "Gotowe dania i potrawy", "phrase": "Placek po rytersku"}