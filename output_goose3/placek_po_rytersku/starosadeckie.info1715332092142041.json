{"meta_description": "", "title": "Willa Poprad rośnie jak na drożdżach i szuka pracowników", "content": "Willa Poprad rośnie jak na drożdżach i szuka pracowników Willa Poprad w Rytrze „rośnie” jak na drożdżach. Prace przebiegają zgodnie z harmonogramem i już wkrótce będziemy mogli zawitać na wieczorki taneczne i kabaretowe a także wesela. Duża sala balowa jest w stanie pomieścić nawet 300 osób. Inwestorem centrum hotelowo-konferencyjnego jest Bogdan Buczek, sądecki deweloper i właściciel sklepu jubilerskiego „Sezam”, który zajazd nabył już kilka lat temu. W czasach PRL jego właścicielem była Gminna Spółdzielnia i była to jedyna restauracja z dancingami w Rytrze. Specjalnością zakładu był placek po rytersku. -Willa Poprad to centrum kulturalne, gdzie będą organizowane wieczory taneczne, noce kabaretowe i koncerty -mówi naszemu portalowi Anna Buczek – Ma to być miejsce wspólnego spędzania czasu z rodziną i znajomymi. Dodatkowo powstanie restauracja. Inwestycja utrzymana jest w stylu międzywojennej stylistyki. Jeśli wszystkie prace pójdą zgodnie z planem, to inwestycje uda się otworzyć na przełomie maja/czerwca. Obecnie trwa rekrutacja pracowników. Poszukiwani są: Swoje CV wraz z klauzulą o danych osobistych i określeniem stanowiska na jakie Państwo aplikują należy składać mailowo na adres: rekrutacja.willapoprad@wp.pl Miejsca pracy utworzone będą od kwietnia/maja br. Jak udało nam się dowiedzieć, Szef kuchni Willa Poprad pracuje już nad restauracyjnym menu. Inwestorzy postanowili zapytać mieszkańców czego nie może zabraknąć w karcie. Jak myślicie? Oto kilka z odpowiedzi 🙂 –Zdecydowanie musi być placek po Rytersku jak w Zajeździe -dodaje Agnieszka –A może zaproponować klientom przegląd potraw: kuchni polskiej i kilku sąsiednich krajów. Naszym specjałem mogłaby być jagnięcina z buraczkami, roladki wołowe -nadziewane ogórkiem i cebulką, kuchnia słowacka to „syr wypraženy z hranolkami i tatarskou omastu”, knedliczki.Węgry: bogracz ,naleśniki hortobagy.Może udałoby się zatrzymać smakoszy w Rytrze w Willi Poprad, nie musieliby szukać tych potraw w Salašie u Franka i nad Balatonem -wtóruje Elżbieta -w 70`tych stołowaliśmy się rodzinnie przez 3 miesiące, ale te czasy chyba póki co nie wrócą, by było wielu tych co mogą tyle czasu wypoczywać…dobre zupki, omlecik z dżemem lub groszkiem był fajny! sztuka mięsa w sosie chrzanowym też została w pamięci- ceny były całkiem znośne… za to wczesne 80’te – wtedy pasjami jadło się śledziki w śmietanie lub w oleju…były super!(..) …każdy powrót z plaży to gazowana mineralka pół na pół z sokiem z czarnej porzeczki…czasem mętne marcowe po selekcji by fuzla było mało:) –wspomina Piotr. Podoba Wam się ten pomysł?", "url": "https://www.starosadeckie.info/wydarzenia/willa-poprad-rosnie-jak-na-drozdzach-i-szuka-pracownikow/", "category": "małopolskie", "sub_category": "Gotowe dania i potrawy", "phrase": "Placek po rytersku"}