{"meta_description": "Informator lokalny zawierający aktualności, wydarzenia gospodarcze i kulturalne, kalendarz imprez, ogłoszenia oraz ofertę reklamową,", "title": "Kulinarne perełki regionu. Kozi twarożek, kindziuk i jarzębinówka [zdjęcia] | suwalki24.pl - Suwalski Dziennik Internetowy (Suwałki, Augustów, Sejny, Suwalszczyzna)", "content": "Po raz siedemnasty w Białymstoku odbyła się podlaska edycja konkursu „Nasze kulinarne dziedzictwo – Smaki Regionów”. 84 producentów z całego regionu zaprezentowało 129 produktów w czterech kategoriach. Województwo Podlaskie posiada już 30 takich \"Pereł\" z poprzednich lat. - Spotykamy się po raz kolejny, by odbyć podróż po kulinarnym dziedzictwie naszego regionu i odkryć kulinarne perełki Podlaskiego. Cieszymy się, że nasze zaproszenie przyjęli znakomici goście i że po raz kolejny aż tylu producentów postanowiło wziąć udział w naszym konkursie – podkreślał na początku imprezy Stefan Krajewski, Członek Zarządu Województwa Podlaskiego. – W końcu Podlaskie kulinariami stoi. To bogactwo, które chcemy i mamy nadzieję cały czas odkrywać. To między innymi dlatego chcą tu przyjeżdżać turyści nie tylko z Polski, ale i z zagranicy. Odbywający się konkurs jest szansą na podtrzymywanie tradycji kulinarnej i ocalenie od zapomnienia „kulinarnych perełek” regionu, które mają szansę na dołączenie do grona zarejestrowanych na Liście Produktów Tradycyjnych wyrobów takich jak: Ser narwiański, Kumpiak podlaski, Sejneński Szczupak Faszerowany, Kruszewska kapusta kiszona, Makowiec z Ejszeryszek, Masło tradycyjne z Filipowa, Miód augustowski, Kartacze, Miód kwarciany, Pisanka lipska, czy kindziuk z Puńska. Podlaski konkurs jest pierwszym etapem konkursu, gdzie wyłonieni zostaną kandydaci do tytuły „PERŁA 2017”. Drugi etap konkursu to wybór dokonany przez Krajową Kapitułę Konkursu – spośród produktów nominowanych w regionach – najlepszych produktów oraz potraw i dań do prestiżowej nagrody konkursu „PERŁA 2017”, które – razem z nagrodą “Klucz do Polskiej Spiżarni” – zostaną wręczona na Wielkim Finale Konkursu w czasie poznańskich targów PolAgra. Nagrody i wyróżnienia wręczali: Marszałek Województwa Podlaskiego Jerzy Leszczyński oraz członkowie zarządu: Bogdan Dyjuk i Stefan Krajewski. - Jak widać po ilości zgłoszonych produktów organizowanie takich konkursów jest potrzebne, a produkty tradycyjne maja się dobrze - powiedział marszałek Leszczyński pogratulował wszystkim za udział - Wszyscy jesteście zwycięzcami. W podkategorii: produkty i przetwory mięsne pierwszą nagrodą Tadeusza Protasiewicza z Ejszeryszek za „Kindziuk”. W 2016 nagrodzono jego „Kump wędzony” Podkategorii: produkty mleczne -I nagroda powędrowała do Ireny Och, Gospodarstwo rolne „Augustowskie smaki natury” za „Twarożek kozi” Nagroda Agencji Rynku Rolnego: Beata i Tomasz Siergiejewicz za „Pstrąga solonego o poranku” Casablanca Catering sp. z o. o. za „Buzę” Konkurs jest szansą na podtrzymywanie tradycji kulinarnej i ocalenie od zapomnienia „kulinarnych perełek” regionu, które mają szansę na dołączenie do grona zarejestrowanych na Krajowej Liście Produktów Tradycyjnych. A np. pani Biruta Zimnicka, ze wsi Buraki, w gminie Puńsk, już w 2001 roku zdobyła nagrodę specjalną za swego sękacza w ogólnopolskim finale konkursu „Nasze Kulinarne Dziedzictwo”. Na jej podwórku stoi nawet piękny pomnik sękacza, wykonany z drewna! Pierwszym produktem umieszczonym na Liście - w lipcu 2005 roku - był pierekaczewnik - pieróg z Podlasia, który jest specjalnością mieszkających na tych ziemiach Tatarów. W 2009 r. Pierekaczewnik został zarejestrowany w UE, jako Gwarantowana Tradycyjna Specjalność, tak więc, koncepcja Listy Produktów Tradycyjnych, jako \"przedszkola\" do dużo trudniejszej rejestracji unijnej, się sprawdziła. - Ryby słodkowodne, wędzone tradycyjną metodą, w wędzarniach opalanych drewnem, przez Gospodarstwo Rybackie Polskiego Związku Wędkarskiego w Suwałkach. - Ser gouda z i masło tradycyjne z Filipowa", "url": "https://www.suwalki24.pl/article/1,kulinarne-perelki-regionu-kozi-twarozek-kindziuk-i-jarzebinowka-zdjecia", "category": "podlaskie", "sub_category": "Mięso świeże oraz produkty mięsne", "phrase": "Kiełbasa z Ejszeryszek"}