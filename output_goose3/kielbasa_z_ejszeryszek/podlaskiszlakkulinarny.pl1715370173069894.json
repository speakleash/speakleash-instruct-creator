{"meta_description": "", "title": "Zakład Przetwórstwa Mięsnego „PROTASIEWICZ” – Podlaski Szlak Kulinarny", "content": "Rodzinny zakład masarski prowadzony jest przez Pana Tadeusza Protasiewicza. Od 2011 roku w oparciu o stare receptury rodzinne Pan Tadeusz wytwarza wyśmienite wędliny. Nie ma tu miejsca na kompromisy – w recepturach (a tym samym i w wyrobach) nie ma śladu po sztucznych dodatkach czy tak „popularnych” w masowej produkcji polepszaczach smaku. Niepowtarzalny smak i aromat jest wynikiem niezmienianej od pokoleń receptury i wędzenia naturalnym dymem z drzew liściastych. Nie można zapomnieć również o doskonałym surowcu – świniach żywionych tradycyjnie przez okolicznych rolników. O jakości wędlin świadczy fakt, że aż 7 produktów zostało wpisanych na Listę Produktów tradycyjnych prowadzoną przez Ministra Rolnictwa i Rozwoju Wsi. Wyroby nagradzane były również podczas konkursu Nasze Kulinarne Dziedzictwo. Po drodze do Pana Tadeusza zapoznacie się Państwo z Górami Sudawskimi, głazowiskiem Bachanowo, Jeziorem Hańcza. Jest wiele niezwykłych miejsc wartych do zobaczenia w trójstyku granic Polski, Litwy i Rosji gdzie znajdują się Ejszeryszki w tej kulinarnej podróży życia. Rodzina Pana Tadeusza zaprasza do niezapomnianej uczty dla podniebienia jakim są niewątpliwie wędliny z Ejszeryszek.", "url": "http://www.podlaskiszlakkulinarny.pl/spizarnia-suwalska/zaklad-przetworstwa-miesnego-protasiewicz/", "category": "podlaskie", "sub_category": "Mięso świeże oraz produkty mięsne", "phrase": "Kiełbasa z Ejszeryszek"}