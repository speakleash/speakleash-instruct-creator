{"meta_description": "Żeberka w kapuście najlepszy sprawdzony, prosty przepis na to danie i nie wymagający dużego nakładu pracy!", "title": "Żeberka w kapuście", "content": "Żeberka obsypujemy majerankiem, posiekanym, utartym z solą czosnkiem, kminkiem, cząbrem, pieprzem i ostrą papryką. Pozostawiamy na co najmniej 2 godziny. Następnie obtaczamy żeberka w mące i smażymy na rozgrzanym tłuszczu z obu stron na złoty kolor. Kiszoną kapustę szatkujemy. Żeberka w kapuście przygotowuje się na dwa sposoby. Można układać w brytfance lub naczyniu żaroodpornym warstwami żeberka i kapustę, tak żeby kapusta stanowiła ostatnią warstwę. Dodajemy pomiędzy warstwy cebulę obraną i pokrojoną w plastry, a następnie liść laurowy, ziele angielskie i pieprz. Dolewamy trochę wody i dusimy w piekarniku w temp. 200ºC przez godzinę. Drugi sposób polega na tym, ż kapustę gotujemy z przyprawami i w trakcie gotowania dodajemy żeberka nie obtoczone w mące. Na koniec przygotowujemy zasmażkę z mąki, do której dodajemy usmażoną cebulę Wszystko wlewamy do żeberek i mieszamy. Można też przyrządzić w ten sam sposób żeberka z główką białej kapusty, radzę wówczas dodać 2-3 kwaśne jabłka.", "url": "https://kuron.com.pl/artykuly/przepisy/potrawy-miesne/zeberka-w-kapuscie/", "category": "kujawsko-pomorskie", "sub_category": "Gotowe dania i potrawy", "phrase": "Żeberka w kapuście"}