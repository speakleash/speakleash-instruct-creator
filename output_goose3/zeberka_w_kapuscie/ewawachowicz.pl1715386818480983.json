{"meta_description": "", "title": "Żeberka w kapuście", "content": "Grzyby namoczyć. Żeberka podzielić na mniejsze kawałki. Natrzeć solą, pieprzem i papryką. Obsmażyć w gęsiarce na mocno rozgrzanym smalcu lub maśle klarowanym. Przełożyć na deskę. W tym samym naczyniu zeszklić pokrojoną w kostkę cebulę. Dodać posiekany czosnek. Po chwili dorzucić grzyby – razem z wodą, w której się moczyły. Dodać połowę odciśniętej i posiekanej kapusty. Na kapuście ułożyć żeberka. Polać miodem. Przyprawić zielem angielskim, liściem laurowym i majerankiem. Dorzucić żurawinę i resztę kapusty. Wlać odrobinę wrzątku, przykryć i na godzinę wstawić do piekarnika rozgrzanego do 190 st. C. Podawać z ziemniakami w mundurkach (z koperkiem).", "url": "https://ewawachowicz.pl/przepisy,2,1670.html", "category": "kujawsko-pomorskie", "sub_category": "Gotowe dania i potrawy", "phrase": "Żeberka w kapuście"}