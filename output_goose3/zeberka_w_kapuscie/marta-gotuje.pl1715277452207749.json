{"meta_description": "", "title": "Żeberka w kapuście - przepis Marty", "content": "Rewelacyjne żeberka pieczone w kapuście kiszonej to pomysł na bardzo prosty, ale niecodzienny obiad, który robi się praktycznie sam : ) Mięso wychodzi bardzo aromatyczne i mięciutkie, wprost rozpływa się w ustach, a pieczona kapusta posmakuje nawet osobom, które zazwyczaj nie przepadają za kiszonymi smakami (przetestowane) : ) Polecam!!! Na patelni rozgrzać olej, podsmażyć cebulę pokrojoną w kostkę, dodać czosnek przeciśnięty przez praskę, wymieszać, przesmażyć. Dodać do kapusty kiszonej wraz z przyprawami, wymieszać. (Jeśli kapusta jest mocno kwaśna można ją wcześniej przepłukać na sicie.) Żeberka pokroić na mniejsze kawałki, podsmażyć z obu stron na patelni, na której smażyliśmy wcześniej cebulę. Na dno naczynia żaroodpornego ułożyć połowę kapusty kiszonej, następnie podsmażone żeberka, przykryć pozostałą częścią kapusty. Podlać wodą i piec pod przykryciem (jeśli naczynie nie ma pokrywki, może być folia aluminiowa) w piekarniku rozgrzanym do 180 C (termoobieg) przez 2 godziny. Po tym czasie dodać koncentrat pomidorowy, w razie potrzeby można dodać również więcej wody, wymieszać i zapiekać kolejne 15-30 minut.", "url": "https://www.marta-gotuje.pl/zeberka-w-kapuscie/", "category": "kujawsko-pomorskie", "sub_category": "Gotowe dania i potrawy", "phrase": "Żeberka w kapuście"}