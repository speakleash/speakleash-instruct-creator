{"meta_description": "", "title": "Podkarpackie Smaki", "content": "O tym, że produkcja serów w małych gospodarstwach cieszy się w Podkarpackiem coraz większą popularnością, a potencjał naszego województwa w tej kwestii jest bardzo duży mogli się przekonać wszyscy, którzy odwiedzili I Podkarpacki Festiwal w Ustrzykach Dolnych. Spotkaliśmy stoiska kilkudziesięciu zawodowych i - ciut - amatorskich serowarów. Impreza miała formę konkursu więc i laureatów było dużo, chociaż wśród nich zauważyliśmy w pełni zawodowe już firmy: LEDA SER z Wólki Krowickiej k. Lubaczowa, Bożena Wisła z Bukowca, Bacówka Caryńskie, Małgorzata Sowa i jej Sery u Sowy, a także niezrównane sery z Rodzinnego Gospodarstwa Ekologicznego Maziejuków Figa z Mszany. Dużą radością była także degustacja serów z nowej - dla nas - Serowarnia Piastowska z Łężan czy Bieszczadzka Koza ze Smolnika nad Sanem. Nie zabrakło także producentów win z akcyzą: można było się delektować wspaniałym rieslingiem z Winnica Mazurak czy czerwonym z Winnica Rodziny Steckich. A smakoszom wybornych przetworów owocowo-warzywnych nie uszło uwadze stoisko Janina Bogusław Olszańscy z Krasiczyna. Było warto i trzeba taką imprezę powtórzyć w Rzeszowie. Festiwal miał charakter konkursu i był skierowany do wytwórców serów z terenu województwa podkarpackiego. Kapituła konkursowa wybrała najlepsze sery:", "url": "http://www.podkarpackiesmaki.pl/pl/kulinaria-podkarpackie/aktualnosci/art2841,to-byl-raj-smakoszy-dobrych-serow.html", "category": "podkarpackie", "sub_category": "Sery i inne produkty mleczne", "phrase": "Ser bieszczadzki wędzony"}