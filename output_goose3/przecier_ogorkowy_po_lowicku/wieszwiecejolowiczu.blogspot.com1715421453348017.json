{"meta_description": "", "title": "Tradycyjne potrawy w dzisiejszym wydaniu.", "content": "„Przekazywane z pokolenia na pokolenie umiejętności, doświadczenia, wiedza i różne techniki służące produkcji, gromadzeniu i przetwarzaniu żywności, produkty i potrawy, ich rodzaj, jakość oraz poziom konsumpcji, a także obyczaje i kultura stołu są świadectwem rozwoju cywilizacyjnego, poziomu życia i społecznego statusu. Są znakiem regionalnej i narodowej odrębności. Są zatem naszym dziedzictwem, tak samo jak zabytki materialne, jak krajobraz, język, zwyczaje i obrzędy” Gotowanie to nie tylko codzienny żmudny obowiązek, to także pasja oraz możliwość kultywowania tradycji rodzinnych i regionalnych. W zalewie różnych mód kulinarnych (kuchnia śródziemnomorska, dalekowschodnia, indyjska oraz wielorakość popularnych i nie zawsze zdrowych diet) nie zawsze zdajemy sobie sprawę, że codzienny domowy obiad może być tradycyjnym daniem naszego regionu. Powiecie co to za tradycja to tylko zupa którą gotowała moja babcia a teraz gotuje moja mama - bo bardzo ją lubimy. To prawda to tylko babcina zupa ale babci gotowała ją jej mama lub babcia a im ich babcie. Okazuje się, że ta zwykła zupa to tradycyjna zupa regionu łowickiego , której przepis przekazywano sobie z pokolenia na pokolenie „po drodze” go ulepszając lub dostosowując do smakowych zamiłowań domowników. Pewnie nie podejrzewacie, że zwykła zalewajka lub ogórkowa to tradycyjne potrawy kuchni regionu łowickiego. Gotując potrawy z rodzinnych książek kucharskich stajemy się propagatorami tradycji ludowych naszego regionu. • None Kapusta z grochem w wersji postnej - podawana w czasie postu i Wigilii • None gołąbki, które mają swój początek na Ziemi Łowickiej a obecnie znane są w całym kraju - przygotowuje się je z białej kapusty, cebuli, pomidorów, włoszczyzny natomiast do farszu używa się mięsa jaj, kaszy manny lub ryżu • None przecier ogórkowy - kiedyś robiono go z ogórków, które nie nadawały się do innych przetworów z uwagi na wymiary. Cięto je w paski i kiszono. • None przecier ze szczawiu - na przednówku , kiedy brakowało innych produktów stanowił on cenny dodatek do diety • None zupa szczawiowa - gotowana z przecieru szczawiowego z kaszą jaglaną, na kościach lub bez dodatków, obecnie często podaje się ją z jajkiem na twardo • None ćwikła z chrzanem po łowicku - do ugotowanych i startych buraków dodaje się starty korzeń chrzanu, ocet i cukier • None powidła śliwkowe łowickie - słodki dodatek do chleba. sporządzane są tym samym sposobem od lat. Dojrzałe owoce należy ugotować a potem a potem odparować z wywaru część wody, następnie dodaje się cukier i rozlewa do słoików. • None kompot wiśniowy - napój czasem zabielano śmietaną i podawano z kluskami lub makaronem w postaci zupy • None ogórki kiszone po łowicku - najprostszą metodą kiszenia ogórków było warstwowe układanie ogórków i przypraw (podstawę stanowiły: chrzan, koper,czosnek dodawano również liście selera, pietruszki, marchewkę, liście wiśniowe, dębowe, czarnej porzeczki). Ogórki trzymano w beczułkach, kubełkach lub kamiennych naczyniach. • None pieczone jabłka - ich wydrążone wnętrze wypełnia się konfiturami i wkłada do piekarnika, można je jeść na ciepło lub na zimno, z cukrem pudrem lub bitą śmietaną • None rosołek lu gapi rosołek(kapłonek albo wodzianka) - zawiesista gęsta zupa z czerstwego żytniego chleba, cebuli ze skwarkami (przygotowanymi ze słonin ), listkiem laurowym, włoszczyzną lub kminkiem. By zupa była smaczniejsza i uzyskała lepszy kolor dodawano do niej śmietanę. Była to potrawa lekkostrawna , pożywna i sycąca , gotowana na śniadanie • None grusconka (lub pogardliwie bryja) - zupa gruszkowa, gotowana ze świeżych lub suszonych gruszek polnych (ulęgałek lub inaczej pierdziołek). zupę zaprawiano mąką i śmietaną i podawano z ugotowanymi ziemniakami okraszonymi słoniną lub z kluskami. Z czasem do gruszek dodawano jabłka i śliwki, zamieniono sól i śmietanę na cukier i cynamon, dodawano również goździki • None kiełbasa jałowcowa - jej aromat powstaje dzięki użyciu tradycyjnej wędzarni, w której kiełbasa jest opalana drewnem bukowym, dębowym i olchowym z dodatkiem ziarna jałowca Dla Łowiczan szczególnym świętem było Boże Narodzenie a w szczególności Wigilia. Na stołach królowały wtedy najbardziej znanej potrawy kuchni tradycyjnej. Wieczerzą wigilijną rozpoczynano łamaniem się opłatkiem - białe były przeznaczone dla ludzi a dla zwierząt kolorowe (schowane ziemniakach). Wigilia zawsze była postna - na stole znajdowało się zazwyczaj 9 potraw (ale w niektórych wsiach praktykowano 7). Tradycyjnie na stole wigilijnym pojawiały sie nastepujące potrawy: • None kapusta z grochem lub grzybami - przysmażana na oleju z cebulką • None smażone ryby - tylko w tych wsiach, które miały dostęp do rzeki lub stawu • None kłosy - kluski tulane,których długość dochodziła do kilkunastu centymetrów(stanowiły one rodzaj wróżby - im były dłuższe ty gospodarza czekały lepsze plony)   Oto przepisy na kilka hitów regionalnej kuchni łowickiiej  Nazwa zalewajki pochodzi od sposobu przyrządzenia zupy. Według dawnej receptury pokrojone ziemniaki zalewało się zakwasem. Zupa przechodziła wiele modyfikacji. W wersji świątecznej była podawana z zasmażką lub skwarkami ze świeżej słoniny. W późniejszych latach skwarki i słonina zostały zastąpione boczkiem i kiełbasą. Zalewajkę można zabielić śmietaną lub jogurtem. Mąkę żytnią i razową wsypać do słoika lub garnka kamiennego, a następnie zalać litrem przegotowanej wody. Wszystko wymieszać i obwiązać garnek cienkim płótnem lub gazą, odstawić w ciepłe miejsce. Należy codziennie przemieszać zakwas, który będzie gotowy po upływie 4-5 dni.                  Ogórki ścieramy na tarce na dużych oczkach, solimy , jak puszczą sok wkładamy do słoiczków (sok lekko odciskamy), zakręcamy i odstawiamy do ukiśnięcia..                         Opłukane skrzydełka gotuj na . małym ogniu, zbierz szumowinę dodaj sól, ziele, pieprz i listek laurowy i zwiększ płomień pod garnkiem. Warzywa zetrzyj na tarce na dużych oczkach a ziemniaki pokrój w kostkę. Kiedy zupa zacznie wrzeć dodaj wszystkie warzywa do zupy. kiedy ziemniaki będą miękkie dodaj przecier ogórkowy i gotuj jeszcze ok. 10 minut. Zupę można zabielić śmietaną, jogutem naturalnym lub mlekiem.                             Groch przebrać i przepłukać. Namoczyć na noc w przegotowanej ostudzonej wodzie. gotować w tej samej wodzie w której się moczył ( wody ma być tyle by wystawała trochę ponad grochem). Pod koniec gotowania posolić. Groch powinien być dobrze rozgotowany.   Kapustę ugotować w drugim garnku z dodatkiem ziela angielskiego i   Cebulę pokroić w piórka podsmażyć na tłuszczu razem z pokrojonym boczkiem na lekko zły kolor.   Groch i kapustę wymieszać, dusić chwilę na małym ogniu i dodać podsmażoną cebulę z boczkiem. Całość doprawić solą i pieprzem.           Szczodraki  - przepis z książki \"Smak dzieciństwa: pieczywo codzienne i obrzędowe w tradycji Regionu Łowickiego\" (tekst i red. Magdalena Bartosiewicz)       Składniki:            sposób wykonania  Gotujemy burak i ścieramy na tarce, sok odciskamy. Drożdże rozpuszczamy w podgrzanym soku buraczanym, dodajemy trochę mąki i czekamy aż wyrosną. Następnie wraz ze startym burakiem dodajemy je do mąki i zagniatamy ciasto. Masę zostawiamy w cieple do wyrośnięcia. Kiedy wyrośnie formujemy bułeczki i wkładamy na natłuszczoną blachę. Czekamy aż jeszcze trochę wyrosną. Pieczemy o 1/2godziny.                     2 łyżki karmelu ( cukier stopiony na patelni i zmieszany z wodą)           Wszystkie składniki należy dobrze ze sobą wymieszać(zachowując kolejność), a kiedy ciasto osiągnie konsystencję gęstej śmietany, trzeba wylać do formy keksowej i piec przez ok. godzinę w temperaturze 180 stopni. Kiedy ciasto jest gotowe, można je posypać cukrem pudrem lub udekorować lukrem.", "url": "http://wieszwiecejolowiczu.blogspot.com/p/blog-page.html", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Przecier ogórkowy po łowicku"}