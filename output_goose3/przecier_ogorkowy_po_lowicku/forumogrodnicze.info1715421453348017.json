{"meta_description": "", "title": "Ogórki - przetwory- przecier po łowicku - Ogrodniczo Działkowe Forum", "content": "Najpierw ładuję do słoiczków ściśle te \" trociny \" z tarcia ogórków prawie do pełna, a potem dolewam na wierzch wody z kiszenia tak do ok 2 cm od brzegu słoiczka. Zakrętki lekko dokręcam, by w trakcie pasteryzacji nadmiar powietrza znad ogórków mógł uciec ze słoiczka. Nie przetrzymuję spasteryzowanych słoiczków w gorącej wodzie lecz wyciągam gorące słoiki i natychmiast dokręcam zakrętki. Nie odwracam słoików do góry dnem, ponieważ kwas mlekowy w połączeniu z solą jest dość agresywny dla zakrętek i mogą one szybko korodować.    Nadmienić muszę, że tak przygotowany przecier, po odcedzeniu, nadaje się świetnie zimą również do sałatek jarzynowych .    I jeszcze jedna ciekawa uwaga, że do kiszenia na przecier przeznaczam różne, niewydarzone ogórki. Krzywe , zdeformowane lub przerośnięte. Tak, że przecier ogórkowy jest niejako produktem ubocznym przy zimowych zaprawach.", "url": "https://forumogrodnicze.info/viewtopic.php?t=79440", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Przecier ogórkowy po łowicku"}