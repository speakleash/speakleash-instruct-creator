{"meta_description": "Posts about sałatki i surówki written by ToJaTenia", "title": "sałatki i surówki – Strona 3. – Kuchnia i pasje", "content": "W różnych regionach Polski gospodynie szykują różne potrawy. Niezależnie od regionu kraju, część potraw jest niemal identyczna. Ale są też takie, które występują tylko na niektórych obszarach. O takiej potrawie chcę napisać. To kapusta po pysznicku. O tej kapuście dowiedziałam się z Biuletynu Informacyjnego Powiatu Stalowowolskiego. Żeby kapusta wyszła dobra, za jej przygotowanie trzeba się zabrać w wigilijny poranek. Jeśli tak zrobimy, na wieczerzę będzie smakowała wspaniale. To słowa pana Kazimierza Smalisza ze Słomianej (gmina Pysznica) Jak przygotować to wyjątkowe danie? Zaczynamy od odcedzenia kapusty kiszonej z kwasu i jej obgotowania. Jeśli kapusta jest zbyt kwaśna, to musimy zmienić wodę i obgotować ją ponownie. Na patelni dusimy na pół kostki masła 2 duże posiekane cebule i dodajemy do gotującej się kapusty. Pozostałe pół kostki masła wrzucamy do garnka, dzięki czemu danie zyska lepszy, pełniejszy smak. Jeśli kapusta ma być bardziej postna masła dajemy mniej. Gdy kapusta zmięknie, to czas, by do potrawy dodać wypłukaną kaszę jaglaną. Ważne: nie mieszamy jagieł, tylko pozostawiamy je na wierzchu aż do rozgotowania. Jeśli zamieszamy wcześniej jagła opadnie i kapusta się przypali. Dopiero, gdy kasza rozgotuje się w kapuście , możemy dodać groch, który wcześniej trzeba było ugotować w osobnym garnku. Po wymieszaniu kapusta z grochem powinna się jeszcze gotować na małym ogniu około 2 godzin. Ostatnim składnikiem, który dodajemy pod koniec gotowania jest swojska śmietana. I podobnie jak z masłem – można dać mniej śmietany. Na koniec kapustę solimy i dodajemy pieprz. To przepis pani Agnieszki Smalisz. Słomiana leży w gminie Pysznica, w której położony jest Park Krajobrazowy Lasy Janowskie. Lasy Janowskie są jednym z większych zwartych kompleksów leśnych w Polsce i stanowią część Puszczy Solskiej. W związku z tym, gmina Pysznica dba o przestrzeganiu zasady zrównoważonego rozwoju z troską o środowisko naturalne i dziedzictwo kulturowe. Kapustę świąteczną w Pysznicy zawsze przygotowywano podczas wieczerzy Wigilijnej na Boże Narodzenie. Rano w dzień Wigilii stawiano garnek z napęczniałym grochem na blasze do gotowania i gotowano do miękkości. Zazwyczaj gotowano groch, tzw. bombę, w tej samej wodzie, w której był moczony. W osobnym garnku gotowano kapustę kiszoną, którą wybierano drewnianą łyżką z dębowej beczki. Następnie do garnka z kapustą wlewano zimną wodę i gotowano. Po niedługim czasie odlewano wodę i dodawano zimnej i ponownie gotowano do momentu, aż kapusta przestała być kwaśna. W końcowej fazie gotowania do kapusty dodawano 4 garście jagieł (kaszy jaglanej) uprzednio wypłukanej i gotowano do miękkości. Do tak przygotowanej kapusty wlewano ugotowany groch razem z wodą, w której się gotował i wszystko gotowano powoli, mieszając od czasu do czasu, aby się nie przypaliło. Nieco później dodawano podsmażoną na maśle cebulę oraz wiejskiej śmietany. Na koniec doprawiano solą, pieprzem i podawano do stołu wigilijnego dla wszystkich biesiadników. Kapusta wigilijna uważana była za przysmak i do tej pory jest w takiej formie podawana każdego roku podczas wieczerzy Wigilijnej w gminie Pysznica. Ja jeszcze tej kapusty nie gotowałam, ale mam zamiar na tegoroczną wigilię ją zrobić. Karpia sprawiamy (czyścimy, skrobiemy, kroimy w dzwonka). Tak przygotowanego solimy, pieprzymy, obkładamy przetartym czosnkiem i zostawiamy na kilka godzin w lodówce. Grzyby czyścimy, blanszujemy i przesmażamy razem z pokrojoną w kostkę cebulą, solimy i pieprzymy. Zamarynowaną rybę obtaczamy w mące i smażymy na oleju po kilka minut z każdej strony. Następnie kładziemy w żaroodporne naczynie wysmarowane masłem, przykrywamy całego karpia grzybami i wkładamy na35 minut do piekarnika (temperatura pieczenia 140 stopni C). Gotowe danie posypujemy natką pietruszki. Przepis pana Mieczysława Steca z Antoniówki pod Zaklikowem. I jeszcze jedna potrawa z tego samego gospodarstwa agroturystycznego. Rybę sprawiamy (skrobiemy, myjemy, kroimy) i razem z warzywami, liściem laurowym, zielem angielskim i solą gotujemy przez około 3 godz. Wywar przecedzamy, warzywa i rybę przecieramy, łączymy ze sobą i doprawiamy kminkiem, czosnkiem, papryką. Zupę serwujemy z kluseczkami i łyżką kwaśnej śmietany. I jeszcze potrawa, którą robi moja znajoma Magda. Wypłukaną kaszę jaglaną ugotować na mleku (stosunek objętości kaszy do mleka 1 do 4). Kasza ma być dość dość rzadka. Przygotować naczynie do zapiekania – wysmarować je masłem. Do kaszy dodać wcześniej namoczone bakalie np. rodzynki, figi, suszone śliwki. Wymieszać, dodać cukier waniliowy, osłodzić do smaku. Całość przelać do przygotowanego naczynia i zapiekać w piekarniku, do czasu, aż na wierzchu wytworzy się rumiana skórka. Wszystkie te przepisy zapisałam, bo mam zamiar je wypróbować. A być może i komuś się przydadzą. Ja dziś piekłam kapuśniaki z przepisu, który jest tu https://kuchniaipasje.wordpress.com/2009/12/22/jak-kopciuszek/ Tym razem dwa rodzaje farszu. W dużej misce z grzybami i kapustą, a w małej z samą kapustą.", "url": "https://kuchniaipasje.wordpress.com/category/salatki-i-surowki/page/3/", "category": "podkarpackie", "sub_category": "Gotowe dania i potrawy", "phrase": "Kapusta wigilijna po Pysznicku"}