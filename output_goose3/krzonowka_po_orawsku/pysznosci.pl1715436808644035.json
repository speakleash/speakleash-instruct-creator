{"meta_description": "Krzonówka (chrzanówka) to tradycyjna zupa wielkanocna gotowana na południu Polski, głównie w Małopolsce. Dawnej podawan…", "title": "Krzonówka, czyli zupa wielkanocna z Małopolski. Ciekawa alternatywa dla żurku", "content": "Krzonówka (chrzanówka) to tradycyjna zupa wielkanocna gotowana na południu Polski, głównie w Małopolsce. Dawnej podawano ją w świąteczną niedzielę. Warto poznawać walory kuchni regionalnych naszego kraju, tym bardziej, że sułkowicka krzonówka została wpisana na Listę Produktów Tradycyjnych. Jej przygotowanie nie jest skomplikowane, a smak zachwyca. Tradycyjną zupę wielkanocną, rodem z Małopolski, przygotowuje się na bazie chrzanu oraz różnych rodzajów mięs. Źródła lokalne mówią, że dawniej do jej powstania wykorzystywano wszystkie resztki po śniadaniu wielkanocnym z poświęconych potraw (także jajka). Jednak jej bazą jest maślanka i chrzan, który niegdyś można było wykopać za darmo na polach. Przepis na domowy chrzan Ewy Wachowicz jest genialny. Takiego jeszcze nie jedliście! Krzonówka, czyli co na Wielkanoc zamiast żurku Dawniej w Małopolsce w Niedzielę Wielkanocną na obiad gotowano tylko krzonówkę - po czterdziestodniowym poście wszyscy chętnie jedli zupę na wędlinie i mięsie. Jednak obfitość tej potrawy zależała od majętności gospodarzy. W zależności od ich statusu materialnego sułkowicka krzonówka była skromna lub przeciwnie - bardzo bogata w składniki. Zupa jest bardzo kremowa, wyrazista i sycąca. W okolicach Sułkowic na chrzan mówiono krzan lub krzon, stąd też tradycyjna nazwa tej zupy. To pyszne, lokalne danie, do dziś pojawia się na wielu polskich, wielkanocnych stołach. Sprawdź przepis na krzonówkę i sposób jej przygotowania w wersji \"na bogato\".", "url": "https://pysznosci.pl/krzonowka-jak-sie-robi-wielkanocna-zupe-w-malopolsce,6919195290007681a", "category": "małopolskie", "sub_category": "Gotowe dania i potrawy", "phrase": "Krzonówka po orawsku"}