{"meta_description": "Kuchnia małopolska to przysmaki zajadane w Krakowie, Zakopanem i w okolicach. Znawcy kulinariów kojarzą zapewne takie specjały jak gęsie pipki, suska sechlońska lub siuśpaj. Jednak w pozostałych regionach Polski nazwy tych potraw mogą brzmieć zabawnie, tajemniczo, a nawet egzotycznie. W tym artykule zebraliśmy najdziwniejsze dania kuchni małopolskiej. Sprawdź, czy je znasz.", "title": "Moskole, gęsie pipki i tarcioki. Najdziwniejsze tradycyjne dania z Małopolski. Znane m.in. w Krakowie, Zakopanem i Tarnowie", "content": "Moskole wpisano od 2011 roku na listę produktów tradycyjnych. To placki z mąki owsianej lub jęczmiennej, pieczone na rozgrzanej blasze. Kuchnia małopolska to przysmaki zajadane w Krakowie, Zakopanem i w okolicach. Znawcy kulinariów kojarzą zapewne takie specjały jak gęsie pipki, suska sechlońska lub siuśpaj. Jednak w pozostałych regionach Polski nazwy tych potraw mogą brzmieć zabawnie, tajemniczo, a nawet egzotycznie. W tym artykule zebraliśmy najdziwniejsze dania kuchni małopolskiej. Sprawdź, czy je znasz. Kuchnia małopolska to dania tradycyjne, które były przygotowywane w domach z pokolenia na pokolenie. Do ich gotowania używało się małopolskich składników uznawanych za małopolskie produkty regionalne. W wielu przepisach odnaleźć można echa kuchni dworskiej połączonej z daniami znanymi z biedniejszych, chłopskich rodzin. Kliknij, aby zobaczyć galerię z daniami o dziwnych nazwach Siuśpaj To rodzaj kleiku z kaszy jęczmiennej gotowanej z suszonymi owocami, np.: śliwkami węgierkami, gruszkami, jabłkami, słodzonymi miodem lub cukrem. Posiłek podawany jest na terenach Tarnowa. Nazwa siuśpaj wzięła się od słowa siuśpać lub w innej wersji ciućpa, oznaczające czynność mieszania. Według przepisu z XIX wieku siuśpaj podaje się na festynach, targach lub dożynkach. Danie uzyskało wyróżnienie w 2011 roku na konkursie Małopolski Smak jako Danie Regionalne Ziemi Tarnowskiej. W 2012 roku produkt wpisano na Listę Produktów Tradycyjnych. Gęsie pipki Najczęściej ten przysmak można zjeść na Śląsku, jednak krakowskie restauracje również mają go w swojej karcie. Gęsie pipki to nazwa wzbudzająca uśmiech na wielu twarzach. Głównym składnikiem są gęsie żołądki duszone w warzywach i podawane z gęstym sosem chrzanowym lub musztardowym. Krzonówka po orawsku Tradycyjna treściwa zupa z kiełbasą, jajkami, szynką i osadem z chrzanu. Danie było podawane na Wielkanoc. Krzonówka po orawsku serwowana jest na śniadanie wielkanocne lub uroczysty obiad z kromkami świeżego chleba. Zupa wpisana na Listę Produktów Tradycyjnych w 2012 roku. Suska sechlońska Ulubiony produkt szefów kuchni. Według legendy suska sechlońska powstała na polecenie księdza, który nakazał suszyć śliwki węgierki poprzez wędzenie, aby parafianie nie przerabiali wszystkiego na śliwowicę. Nazwa sechlońska pochodzi od słowa „sechnie” określająca suszenie. Dla wielu smakoszy to symbol kuchni Małopolskiej. Dodawany do bigosu lub kompotu z suszu. Suska sechlońska została zarejestrowana jako produkt Chroniony Oznaczeniem Geograficznym. Prołzioki Prołzioki pochodzą z Kowalowej w gminie Ryglice w Małopolsce. Inne nazwy prołzioków to placki na blase lub placki z blachy. Najczęściej mają kwadratowy lub prostokątny kształt. Nazwę tak jak proziaki zawdzięczają użyciu sody oczyszczonej. Kowalowianie uważają, że przepis zakorzeniony jest w galicyjskiej kuchni. Sprzedawane są tradycyjnie na dożynkach, wiejskich festynach lub kiermaszach. Od 2013 roku są wpisane na listę produktów tradycyjnych. Moskol Danie tradycyjnie podawane na Podhalu. Do przygotowania używa się mąki pszennej, żytniej lub owsianej i ziemniaków. W góralskich domach moskale zajada się z masłem, bryndzą i wędzoną słoniną. Często znajdują się w menu karczm, restauracji podhalańskich lub sprzedawane są na festynach. Moskole to jedne z tradycyjnych potraw z Podhala. Kliknij w obrazek, aby zobaczyć dania, które intrygują nazwą lub sposobem przygotowania. Kukiełka podegrodzka W Małopolsce istnieje kilka wersji kukiełki. Kukiełka podegrodzka jest podłużnym drożdżowym wypiekiem ozdobionym z wierzchu plecionymi z ciasta warkoczami. Od góry tworzy się fantazyjne wzory. Kukiełka podegrodzka związana jest z obchodami wiązowin. Tradycyjnego zwyczaju wywodzącego się z obszaru Lachów Sądeckich, na których leży wieś Podegrodzie. Wypiek miała piec matka chrzestna i wysłać tydzień po chrzcie dziecka. Przepis był przekazywany ustnie i obecnie krzewiony jest np.: przez koła gospodyń wiejskich. Od 2010 roku wypiek wpisany jest na listę produktów tradycyjnych. Kluski wrzuca się na wodę i gotuje się je we wrzątku z osoloną wodą. Aktualnie tarcioki dostępne są w wielu karczmach z kuchnią góralską. Od 2013 roku tarcioki są na liście produktów tradycyjnych. Strząska Potrawa znana w gminie Żabno we wsi Siedliszowice. Strząska jest tradycyjną zupą podawaną podczas śniadania wielkanocnego, a także innych rodzinnych uroczystości. Nazwa pochodzi od dokładnego wymieszania wszystkich składników. Składnikami strząski są produkty z wielkanocnej święconki. Głównym składnikiem są wędliny, utarty chrzan i przyprawy zalane wodą z octem. Od 2012 roku są na liście produktów tradycyjnych.", "url": "https://gazetakrakowska.pl/moskole-gesie-pipki-i-tarcioki-najdziwniejsze-tradycyjne-dania-z-malopolski-znane-min-w-krakowie-zakopanem-i-tarnowie/ar/c17-16114559", "category": "małopolskie", "sub_category": "Gotowe dania i potrawy", "phrase": "Krzonówka po orawsku"}