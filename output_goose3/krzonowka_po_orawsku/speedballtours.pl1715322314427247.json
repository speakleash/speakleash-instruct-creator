{"meta_description": "", "title": "Atrakcje Orawy i Zubrzycy Górnej, czyli jak spędzić super wakacje niedaleko Krakowa", "content": "Marzysz o chwili wytchnienia z dala od zgiełku miasta? Może poszukujesz miejsca, gdzie aktywnie wypoczniesz? Wyrusz na pasjonującą wycieczkę do orawskiej krainy. Gwarantujemy, że nie będziesz się nudził! Poznaj największe walory Orawy i Zubrzycy Górnej razem z nami. Nowy punkt na mapie turystycznej Polski  Orawa staje się coraz popularniejsza wśród turystów. Nic dziwnego, miejsce przyciąga wczasowiczów swoim niepowtarzalnym klimatem. Niewątpliwą zaletą Orawy jest okazja do uczestniczenia w wielu formach aktywnego spędzania czasu. Począwszy od spływu kajakami i pontonem, poprzez jazdę konną aż po liczne zabytki i imprezy kulturalne odbywające się w miejscowości. Wielbiciele przyrody odkryją bogactwo lokalnej flory i fauny, a podróżnicy będą zachwyceni malowniczymi szlakami z niezapomnianymi krajobrazami. Odkryj szumiącą rzekę  Orawa jest krainą historyczną w dorzeczu rzeki Orawy. Północno-wschodni fragment należy do Polski, jednak jej większa część znajduje się na terytorium Słowacji. Nazwa Orawa prawdopodobnie wywodzi się z czasów prehistorycznych. Podobno w dialekcie starosłowiańskim miała oznaczać “szumiącą rzekę”. Co ciekawe historia tej malowniczej krainy sięga aż paleolitu – archeolodzy natrafili na rozległe obozowisko ludzi w pobliżu Lipnicy Wielkiej. Żyli oni na tych terenach dokładnie 11 tysięcy lat temu, czyli w starszej epoce kamienia Tam, gdzie spotykają się trzy szlaki  Warto dodać, że Orawa stanowiła bardzo ważne miejsce z widzenia punktu komunikacyjnego – przez nią przebiegały aż trzy szlaki: Szlak Bursztynowy, Szlak Solny oraz Droga Miedziowa. Dzięki odtworzeniu szlaków handlowych jako tras rowerowych każdy turysta może podziwiać piękne krajobrazy Orawy oraz zobaczyć unikalne zabytki. Z wyprawą na Babią Górę  Miłośnicy górskich wędrówek mogą spróbować swoich sił podczas trekkingu. Największym wyzwaniem jest trasa na Babią Górę, czyli Królową Polskich Beskidów. Babia Góra zwana inaczej Diablakiem ma wysokość 1725 m n.p.m, a na szczególną uwagę zasługuje jej przyroda, która podlega ochronie w ramach Babiogórskiego Parku Narodowego. Miejsce skrywa wiele niespodzianek: w rezerwacie występują rzadko spotykane gatunki roślin oraz dzikich zwierząt np. niedźwiedzie, wilki, rysie. Park znajduje się na liście Rezerwatów Biosfery UNESCO, a cały jego obszar jest objęty programem Natura 2000. Dotknij historii Regionalna architektura oraz kuchnia Orawy przyciągają podróżników z całej Polski. O przekazywanie orawskich tradycji dbają lokalni artyści, działając w zespołach ludowych, orkiestrach dętych oraz w skansenach. Bardzo często odbywają się inscenizacje oraz warsztaty na świeżym powietrzu, dzięki którym turyści mogą usłyszeć regionalną muzykę oraz skosztować lokalnych rarytasów. W ramach ciekawostki warto dodać, że Wojciech Kilar był tak zauroczony klimatem i muzyką góralską, że skomponował utwór Orawa, który jest jedną z czterech kompozycji zaliczanych do cyklu tatrzańskiego. Nic dziwnego – góralskie melodie charakteryzują się skoczną muzyką i rytmicznymi brzmieniami, które wpadają w ucho każdemu podróżnikowi! Prawdziwą perełką jest Muzeum – Orawski Park Etnograficzny w Zubrzycy Dolnej, który powstał w oparciu o m.in. dostojny Dwór Moniaków. Znajdują się w nim typowe chałupy orawskie z wyżkami o wyjątkowych walorach architektoniczno-przyrodniczych. Warte uwagi jest również Muzeum Kultury Ludowej w Sidzinie, gdzie prowadzone są cyklicznie warsztaty rzemiosła tradycyjnego. Kolejną atrakcją jest tradycyjne wypasanie owiec na pastwiskach w Zubrzycy Górnej na Ochlipowie. Dodatkowo na bacówce na Ziembowej Polanie turyści mogą spróbować pasterskich rarytasów takich jak ser, masło czy napić się prawdziwego mleka. W okresie wielkanocnym niezwykłą popularnością cieszy się regionalna potrawa o nazwie “krzonówka po orawsku”, czyli gęsta zupa chrzanowa z kawałkami kiełbasy, szynki i jajek. Aktywny wypoczynek dla dzieci  Podczas wakacji dzieci oraz młodzież mogą uczestniczyć w obozach letniskowych Speedball Camp Orawa 2022. Program obozu letniego w Orawie przewiduje codzienne, kilkugodzinne zajęcia programowe prowadzone przez profesjonalistów. Do wyboru są aż trzy profile sportowe. Uczestnicy obozu zostaną zakwaterowani w Orawskim Dworze. To komfortowy pensjonat położony w malowniczej Zubrzycy Górnej, po południowej stronie Babiej Góry, tuż przy Babiogórskim Parku Narodowym Jak widzisz, Orawa ma coś dla każdego! Sprawdź nasze pozostałe letnie obozy Summer Camp 2022. Masz pytania dotyczące wyjazdów organizowanych przez Speedball Tours? Zachęcamy do kontaktu z naszym kierownikiem obozów, który odpowie na wszystkie pytania: biuro@speedballtours.pl", "url": "https://speedballtours.pl/atrakcje-orawy-i-zubrzycy-gornej-czyli-jak-spedzic-super-wakacje-niedaleko-krakowa/", "category": "małopolskie", "sub_category": "Gotowe dania i potrawy", "phrase": "Krzonówka po orawsku"}