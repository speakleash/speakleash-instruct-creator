{"meta_description": "Placek po zbójnicku, kwaśnica, krzonówka po orawsku, bryndzowe haluszki, a może popularne oscypki lub bryndza podhalańska? Skosztuj lokalnych specjałów i doświadcz gościnności górali.", "title": "Smaki loklane - Szlak wokół Tatr", "content": "Jest już nowy przewodnik rowerowy Szlaku wokół Tatr! Tym razem proponujemy go w innej formie – zamiast pojedynczych wycieczek – przejazd rowerem wokół Tatr.Autorem przewodnika jest Wojtek Goj, którego znacie z naszego wcześniejszego przewodnika „Zakręć w Tatry!”. W przewodniku „Rowerem wokół Tatr” odnajdziecie propozycje 3 różnych pętli dookoła najpiękniejszych polsko-słowackich gór. Jest zatem pętla szosowa, prowadząca oficjalnym przebiegiem Szlaku wokół Tatr, po wybudowanych odcinkach ścieżek rowerowych w Polsce i na Słowacji. Druga propozycja to pętla opcjonalna, prowadząca troszkę krótszą trasą, przez Zuberec i Drogę Wolności na Słowacji. To również pętla prawie w całości asfaltowa. Z ostatniej propozycji ucieszą się wszyscy gravelowcy – specjalnie dla nich autor przygotował bardzo ciekawą trasę, prowadzącą nieco trudniejszymi drogami, w tym szutrowymi i leśnymi oraz – ciekawostka – przez odludne tereny dawnego obwodu wojskowego między Kieżmarkiem i Starą Lubowlą.Każda z pętli podzielona została na 3 części, które z łatwością pokonacie w ciągu jednego dnia. A każdą część podzielono na 2 lub 3 odcinki. Przewidziano czas na zwiedzanie atrakcji i poznawanie walorów kulturowych, przyrodniczych i historycznych, których nie brakuje na Szlaku wokół Tatr. O nich również przeczytacie w przewodniku. Odcinki można dowolnie modyfikować, łączyć, zmieniać, aby dostosować je do swoich preferencji, kondycji. Dlatego autor wyznaczył trzy miasta węzłowe – Nowy Targ, Liptowski Mikułasz i Kieżmark – w których zbiegają się wszystkie trzy pętle. Dzięki temu można przeskakiwać z opcji trasy na inną, przenocować, lub, w razie potrzeby, skorzystać z transportu kolejowego. Każdy odcinek trasy opisany jest według jednego schematu – najważniejsze miejsca i punkty na trasie, profil trasy, informacje praktyczne o długości, podjazdach, zjazdach, rodzaju nawierzchni. Uzupełnieniem przewodnika jest duża mapa całego Szlaku wokół Tatr po stronie polskiej i słowackiej z wyznaczonymi 3 propozycjami pętli.Przewodnik rowerowy jest bezpłatny, zawiera teksty w języku polskim, słowackim i angielskim. Dostępny jest również w wersji elektronicznej na stronieZapraszamy do lektury, życząc radości z planowania rowerowych wycieczek i wielu kilometrów rowerowej przygody na Szlaku wokół Tatr!Przewodnik wydany został przez Europejskie Ugrupowanie Współpracy Terytorialnej TATRY w ramach projektu pt. „Historyczno-kulturowo-przyrodniczy szlak wokół Tatr – etap III”, współfinansowanego przez Unię Europejską z Europejskiego Funduszu Rozwoju Regionalnego w ramach Programu Interreg V-A Polska-Słowacja 2014-2020", "url": "https://www.szlakwokoltatr.eu/smaki-lokalne", "category": "małopolskie", "sub_category": "Gotowe dania i potrawy", "phrase": "Krzonówka po orawsku"}