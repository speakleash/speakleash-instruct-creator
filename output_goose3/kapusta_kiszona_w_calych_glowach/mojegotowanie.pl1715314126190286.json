{"meta_description": "Kapustę białą można także kisić w całości. Jest sprawdzona w przypadku kanapek czy gołąbków. Sprawdźcie.", "title": "Kiszona kapusta bez szatkowania to hit wśród kiszonek. Idealna go gołąbków, surówek i kanapek", "content": "Kiszona kapusta to nie tylko składnik zdrowych surówek, ale także dodatek do warzywnych kanapek czy gołąbków. Podbija smak potrawy i sprawia, że układ trawienny poradzi sobie nawet z najtłustszymi kawałkami mięsa. Do kiszenia warto wybierać warzywo bez skazy oraz czarnych plam. To może świadczyć o tym, że rozpoczął się proces gnilny. Główka kapusty nie powinna być śliska, ani matowa. Jedynie jędrne, zdrowe liście zapewnią najlepszą kiszonkę. Sprawdźcie, jak ją zrobić. Do przepisu możecie wykorzystać zarówno kapustę białą, jak i czerwoną. Do tej ostatniej dołóżcie laskę cynamonu, a zyska niepowtarzalny smak i aromat. • Kapustę obierzcie z pierwszych liści i upewnijcie się, że jest ładna i zdrowa. • Następnie obmyjcie ją i oczyśćcie z piasku i resztek brudu. • Przygotujcie zalewę zagotowując wodę z solą oraz przyprawami: liśćmi laurowymi, zielem angielskim i ziarnami kopru. • Po wystygnięciu przelejcie do kamionki lub innego naczynia. • Kapustę przełóżcie do kamionki tak, aby zalewa przykrywała całe warzywo. • Upewnijcie się, że z dna, gdzie był głąb, nie wypłynęła sól. • Tak przygotowana kapusta będzie kisić się od 3-4 miesięcy, w zależności od stopnia ukiszenia. Jeżeli chcecie mieć pewność, ze kiszonka nie pokryje się pleśnią, możecie przełożyć kapustę wraz z zalewą do torebki foliowej. Następnie włóżcie do kamionki i przykryjcie talerzem. To sprawi, że ukisi się nieco szybciej.", "url": "https://www.mojegotowanie.pl/artykul/kiszona-kapusta-bez-szatkowania-to-hit-wsrod-kiszonek-idealna-go-golabkow-surowek-i-kanapek", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta kiszona w całych głowach"}