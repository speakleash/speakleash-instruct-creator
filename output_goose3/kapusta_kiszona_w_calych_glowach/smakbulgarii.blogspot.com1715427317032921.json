{"meta_description": "", "title": "Kiszone główki kapusty", "content": "Kiszenie całych główek kapusty to w Bułgarii tradycja narodowa - normalnie każdy na zimę kisi kapustę. Po co? A po to, żeby robić gołąbki z kiszonej kapusty. W świętach Bożego narodzenia, czy na Sylwestra to obowiązkowa potrawa. A tak ogólnie przez cały okres zimowy to wszyscy się zajadają gołąbkami - smak takich gołąbków jest zupełnie inny. Farsze mogą być postne lub mięsne kto jak lubi - przepis na gołąbki zamieszczę w oddzielnym poście. A teraz kisimy.... Najlepiej kisić w beczce - jak ktoś taką posiada, ale można też w głębokim garnku. Ważne żeby dopasować naczynie do ilości główek - tak żeby kapusta była całkowicie zanurzona. Ja ukisiłam 1 główkę w garnku, ale lepiej zrobić więcej ;). Kapustę myjemy i usuwamy liście z wierzchu, jeśli są naderwane. Wykrawamy głąba. Układamy w naczyniu i zalewamy 3% solanką - na przykład na 10 l. zimnej nieprzygotowanej wody dodajemy 300 g. soli. Obciążamy czymś ciężkim - kamieniem lub talerzem żeby zapobiec wypłynięciu kapusty. Przykrywamy przykrywką i odstawiamy np. do garażu, piwnicy lub innego pomieszczenia w temp. 15-20 C. Po tygodniu zaczynamy co 2-3 dzień \"przedmuchiwać\" solankę - wkładając do środka gumowy wężyk lub rurkę. Jeśli zbierze się szumowina na wierzchu to trzeba zebrać łyżką cedzakową i wyrzucić. Po 3-4 tygodniach kapusta jest gotowa i wtedy można wstawić do chłodniejszego pomieszczenia lub na zewnątrz - jeśli nie ma dużego mrozu. Najlepszy okres na wstawienie kapusty to listopad - wtedy na święta będziemy się cieszyć gołąbkami, ale można kisić i później.", "url": "http://smakbulgarii.blogspot.com/2015/12/kiszone-gowki-kapusty.html", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta kiszona w całych głowach"}