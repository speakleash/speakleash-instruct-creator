{"meta_description": "Wegańska ryba po grecku - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Wegańska ryba po grecku - przepis", "content": "Marchewkę, pietruszkę, seler ścieramy na tarce o grubych oczkach. Wszystkie warzywa wkładamy do garnka i zalewamy wodą. Dodajemy ziele angielskie oraz liść laurowy. Dusimy około 20 minut. Cebulę kroimy w piórka. Na patelni rozgrzewamy oliwę i podsmażamy cebulę. Dodajemy podduszone warzywa i przecier pomidorowy. Doprawiamy cukrem, solą i pieprzem. Jeśli masa jest sucha – dolewamy trochę wody. Doprawiamy odrobiną cynamonu. Całość dusimy na małym ogniu. Do miski wsypujemy mąkę pszenną, ziemniaczaną, dodajemy curry, sól i pieprz. Dolewamy wodę gazowaną i całość dokładnie mieszamy. Tofu dobrze odsączamy za pomocą ręczników papierowych, kroimy w kawałki i oprószamy solą. Każdy plaster tofu zawijamy w płat nori. Na patelni rozgrzewamy oliwę. Zawinięte tofu zanurzamy w cieście i smażymy na rozgrzanym oleju na złoty kolor z obu stron. Wegańską rybę przekładamy do naczynia żaroodpornego. Całość przykrywamy warzywami. Naczynie przykrywamy i wkładamy na noc do lodówki, aby smaki mogły się przegryźć.", "url": "https://kuchnialidla.pl/weganska-ryba-po-grecku", "category": "podkarpackie", "sub_category": "Gotowe dania i potrawy", "phrase": "Ryba pyrowa"}