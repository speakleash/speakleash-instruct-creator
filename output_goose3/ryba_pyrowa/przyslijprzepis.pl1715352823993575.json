{"meta_description": "", "title": "Zapiekanka ziemniaczana z rybą", "content": "Ziemniaki umyć, obrać ze skórki, opłukać, ugotować w osolonej wodzie, a następnie pokroić na grubsze talarki.  Filety pokroić na kawałki szerokości 2-3 cm, oprószyć przyprawą do ryb.  Naczynie żaroodporne wysmarować masłem, oprószyć bułką tartą, wyłożyć na spód połowę ziemniaków, następnie rybę i resztę ziemniaków. Jajka rozbić i spienić trzepaczką, dodać śmietanę, doprawić mocno solą i pieprzem, wylać równomiernie na zapiekankę. Wierzch posypać bułką tartą.  Naczynie żaroodporne przykryć pokrywką (lub nakryć folią aluminiową). Wstawić do nagrzanego do 180 stopni piekarnika na 25-30 minut. Na 10 minut przed końcem pieczenia zdjąć pokrywkę, ponownie zapiekać do zarumienienia. Przed pokrojeniem odczekać kilka minut aż zapiekanka zastygnie.", "url": "https://www.przyslijprzepis.pl/przepis/zapiekanka-ziemniaczana-z-ryba", "category": "podkarpackie", "sub_category": "Gotowe dania i potrawy", "phrase": "Ryba pyrowa"}