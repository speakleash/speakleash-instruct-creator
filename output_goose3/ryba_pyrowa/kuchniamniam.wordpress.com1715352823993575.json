{"meta_description": "Smaczna rolada z ziemniaków, a w niej zawinięta ulubiona ryba. Coś w rodzaju wielkiego knedla pokrojonego w plasterki i podanego z sosem porowym. 700g ziemniaków ugotowanych 3 łyżki kaszy manny 1/2 szklanki mąki pszennej 1/4 szklanki mąki ziemniaczanej 2 żółtka 25g masła rozpuszczonego sól morska NADZIENIE: 500g filetów z dorady lub innej ryby 2 łyżki…", "title": "Ziemniaczana rolada z rybą", "content": "Smaczna rolada z ziemniaków, a w niej zawinięta ulubiona ryba. Coś w rodzaju wielkiego knedla pokrojonego w plasterki i podanego z sosem porowym. Pora pokroić w piórka i obsmażyć na oliwie z oliwek. Wlać wino i zredukować. Dołożyć musztardę i chwilę jeszcze smażyć. Wlać śmietankę i przyprawić.  Rybę ugotować na parze. Pokroić nożem na niezbyt drobne kawałki. Skropić sokiem z cytryny, dodać posiekaną natkę pietruszki. Przyprawić solą i pieprzem.  Ugotowane ziemniaki przepuścić przez praskę lub dobrze potłuc. Dodać mąkę, kaszę, masło i żółtka. Przyprawić solą. Zagnieść jednolite ciasto. Rozwałkować lub rozgnieść rękami na prostokąt o wymiarach ok 20x40cm. Nałożyć na wierzch posiekaną rybę, pozostawiając czyste brzegi. Zwinąć ciasno w roladę wzdłuż dłuższego boku. Przekroić na pół. Nie jest to konieczne jeśli posiadamy szeroki garnek i cała rolada się zmieści. Zawinąć każdą roladę w bawełnianą ściereczkę i zawiązać końce jak cukierek. Włożyć do osolonego wrzątku i gotować przez 25min. Cała rolada musi znajdować się pod wodą, równolegle do dna garnka. Odsączyć z wrzątku, przelać zimną wodą i rozwinąć ściereczkę. Pokroić roladę na 1-1,5cm plastry i podać z gorącym sosem porowym. Smacznego!", "url": "https://kuchniamniam.wordpress.com/2017/09/22/ziemniaczana-rolada-z-ryba-2/", "category": "podkarpackie", "sub_category": "Gotowe dania i potrawy", "phrase": "Ryba pyrowa"}