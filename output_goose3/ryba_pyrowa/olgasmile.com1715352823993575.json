{"meta_description": "SAŁATKA ZIEMNIACZANA Z RYBĄ - Wczoraj była u mnie sałatka ziemniaczana z rybą wędzoną, z dorszem dokładnie. Wpadli do nas znajomi to sałatkę ziemniaczaną z rybą", "title": "SAŁATKA ZIEMNIACZANA Z RYBĄ", "content": "Wczoraj była u mnie sałatka ziemniaczana z rybą wędzoną, z dorszem dokładnie. Ponieważ wpadli znajomi jadąc prosto z wędzarni, to zaproponowałam im, że sałatkę ziemniaczaną z rybą im na szybko zmontuję, bo głodni byli niemiłosiernie. Ziemniaki miałam ugotowane, bo wieki gar sobie przygotowałam do odsmażania. Lubię, przyznaję się bez bicia takie złociste smażone ziemniaki, których chrupiąca skórka sprawia, że nie chce odejść od patelni. No cóż, akurat wystygły, więc przygotowanie sałatki ziemniaczanej nie stanowiło najmniejszego problemu. Jak zaproponowałam tak zrobiłam. Spotkało się to z entuzjazmem i wyczekiwaniem. Jedzenie zawsze zbliża więc wszyscy w kuchni koczowali. Sałatka ziemniaczana z rybą wędzoną jest mi doskonale znana z domu rodzinnego, gdzie sałatki ziemniaczane jedliśmy na wiele sposobów. Z kilku powodów, po pierwsze są tanie, po drugie smaczne, po trzecie w czasach mojego dzieciństwa czyli PRL’u oprócz ziemniaków w sumie w sklepach niewiele było. Gospodynie, mamy i babcie wiedziały jak za kilka złotych zmontować obiad dla całej rodziny, a sałatki królowały na imprezach rodzinnych. Sałatka ziemniaczana dla mnie zawsze musi występować w połączeniu z majonezem. Może być też z jogurtem ale majonez jest do niej zdecydowanie lepszy. A ty jak uważasz? Sałatka ziemniaczana z majonezem czy z jogurtem? Pewnie w obu wersja jest dobra ale każdy ma swoje preferencje. Tak samo jak w odniesieniu do ryby, jedni wolą makrele wędzoną, inni dorsza a jeszcze ktoś wybierze halibuta na przykład lub szprotki. Do sałatki pasują wszystkie – wybieraj dowolnie :) Zapraszam dzisiaj u mnie sałatka ziemniaczana z rybą wędzoną, taka prosta, tradycyjna i smaczna! • 5-7 ogórków konserwowych lub kiszonych obranych ze skórki (opcja – ja nie dodałam) • 1 obrany wędzony pstrąg lub 2 obrane makrele wędzone, piklingi, łosoś lub każda inna wędzona ryba, którą lubisz • Ugotowane i wystudzone ziemniaki obieram ze skórki. Oczywiście skórkę można pozostawić, jeśli lubicie, jednak ja wole obrać, bo w tym przepisie wydaje mi się, że takie bardziej pasują. • Cebule obieram, kroję w kostkę i smażę na złoto na oleju. • Koperek i natkę pietruszki kroję drobno, tak samo jak ogórki konserwowe (o ile je dodaję) • Wszystkie składniki sałatki łączę w misce, doprawiam solą i pieprzem do smaku. Często dodaję również musztardę dla podbicia smaku. • Ryby wędzone obieram ze skóry i ości. Mieszam od razu z sałatką ziemniaczaną i odstawiam na 15 minut aby smaki się przegryzły. • Sałatka ziemniaczana z rybą wędzoną świetnie smakuje wyjęta prosto z lodówki lub w temperaturze pokojowej i tak i tak jest dobra :)", "url": "https://www.olgasmile.com/salatka-ziemniaczana-z-ryba.html", "category": "podkarpackie", "sub_category": "Gotowe dania i potrawy", "phrase": "Ryba pyrowa"}