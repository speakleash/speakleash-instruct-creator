{"meta_description": "Koral jest największym producentem lodów w Polsce. W swojej ofercie posiada lody impulsowe na patyku, w rożku, w kubeczkach oraz szeroki wybór lodów w familijnych opakowaniach.", "title": "Lody Koral", "content": "PPL Koral to największy producent lodów w Polsce i jeden z największych w Europie. Jest właścicielem marek Koral i Bracia Koral - Lody Jak Dawniej. Nasz asortyment obejmuje lody impulsowe na patyku, w rożku, w kubeczkach, w squeeze-up’ach, sandwich’e lodowe oraz szeroki wybór mrożonych deserów w opakowaniach familijnych. Firma Koral powstała w 1979 roku w Limanowej. Założyli ją bracia Marian i Józef Koral. Siedzibą zarządu jest Nowy Sącz. Ponadto posiadamy dwa nowoczesne zakłady produkcyjne: w Rzeszowie i w Limanowej. Sprzedaż lodów prowadzona jest poprzez własną oraz zewnętrzną sieć dystrybucji i hurtowni w całej Polsce oraz w krajach UE. Firma Koral produkuje przeszło 400 rożnego rodzaju lodów, włączając w to lody gałkowe dla sektora gastronomicznego. Flagowe produkty marki to: Lody Koktajlowe, Grand, Top Milker, Pando, Oskar, Świderek, Solo, Rożek, Iza, Kostka Śnieżna, Tartufo, Torty oraz Rolady Lodowe. PPL Koral we współpracy z Mlekpolem, Mlekowitą i Oshee produkuje również lody pod popularnymi markami: lody Łaciate, Wypasione oraz Oshee. W 2014 r. z okazji 35. jubileuszu firmy, z inicjatywy młodego pokolenia właścicieli PPL Koral, powstała marka premium Bracia Koral - Lody Jak Dawniej. Produkty tej linii wytwarzane są z najlepszej jakości składników pochodzących od uznanych, renomowanych dostawców. W lodach Bracia Koral ukryta jest świeża śmietanka, prawdziwe masło, najlepszej jakości bakalie, owoce oraz doskonała czekolada belgijska. Nasza firma jest laureatem wielu nagród, wyróżnień oraz medali, takich jak: Złoty Paragon, Super Marka, Hit Konsumenta, Dobra Marka, Kultowa Marka, Konsumencki Lider Jakości, Najlepszy Produkt, Superbrands czy Trusted Brands. W 2018 roku otrzymaliśmy również prestiżowe wyróżnienie „Diamenty Forbesa” oraz znaleźliśmy się w raporcie „1000 to inspire Europe” opublikowanym przez londyńską giełdę, w którym PPL Koral została wyróżniona jako jedna z 30 najlepszych polskich firm w Europie. Trzecie miejsce w XIV Rankingu „Najcenniejszych Polskich Marek 2017” dziennika Rzeczpospolita w kategorii Słodycze i lody jest dowodem na to, że jesteśmy najbardziej cenionym polskim producentem lodów: Koral jako jedyna spośród marek lodów, znalazła się na podium. Popularność i sympatia konsumentów jest wynikiem realizowanej niezmiennie od lat strategii marketingowej. Misją naszej firmy jest sprawianie ludziom przyjemności - chcemy, by za sprawą naszych lodów poczuli się jak dzieci i wrócili do niewinnych chwil radości i beztroski. Każdy może pozwolić sobie na chwilę błogości - tu i teraz. Ta dewiza dotyczy również naszych produktów premium. Kluczem do sukcesu jest to, że wszystko co robimy, robimy z wielkim sercem. Ambasadorami i twarzami kampanii reklamowych PPL Koral byli do tej pory: Katarzyna Figura, Maryla Rodowicz, Daniel Olbrychski, Joanna Liszowska, Beata Kozidrak, Helena Vondrackova, Funky Filon, Arka Noego, Doda, Natasza Urbańska, Joanna Krupa, Katarzyna Zielińska, Joanna Koroniewska, Maciej Musiał, Zbigniew Wodecki, Damian Kordas, Artur Żmijewski, Ekipa. Jesteśmy firmą rodzinną. Zależy nam na promowaniu wśród rodzin, dzieci i młodzieży idei aktywnego spędzania czasu, rywalizacji fair play i wytrwałego dążenia do celu. Angażujemy się w wiele wydarzeń sportowych i społeczno-kulturalnych. Jesteśmy sponsorem i partnerem m.in. Festiwalu Biegowego, Tour de Pologne, zawodów pływackich dla dzieci i młodzieży Otylia Swim Cup organizowanych przez polską medalistkę olimpijską z Aten oraz sektora rodzinnego na stadionie piłkarskim klubu Sandecja Nowy Sącz. Wspieramy Scenę Kulturalną na Wybrzeżu, Jesienny Festiwal Teatralny, Kino Letnie czy Święto Dzieci Gór. Uczestniczymy również w wielu lokalnych inicjatywach społecznych, wspierając rozwój regionu oraz jego mieszkańców. Firma Koral zakupiła także 2 najnowocześniejsze ambulanse medyczne dla sądeckiego pogotowia ratunkowego, a w związku z pojawieniem się pandemii COVID-19 przekazała przeszło 800 000 zł pomocy dla szpitali w Nowym Sączu, Rzeszowie oraz Limanowej.", "url": "https://koral.com.pl/o-firmie/o-nas/item-14", "category": "małopolskie", "sub_category": "Sery i inne produkty mleczne", "phrase": "Sądecki lody"}