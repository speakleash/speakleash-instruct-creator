{"meta_description": "", "title": "Lodziarnia „Miś”", "content": "Historia Lodów Miś sięga roku 1953, gdy Henryk Bartkowski rozpoczął produkcję lodów w Nowym Sączu. Po kilku latach sprzedaży na ulicy bezpośrednio z wózka, otworzył własny lokal z lodami. Do dziś smak lodów wspominają osoby, które pamiętają tamte czasy, uznając je za wówczas najsmaczniejsze. Lodziarnię zamknięto na początku lat osiemdziesiątych z powodu problemów typowych dla PRL, między innymi braku dostępu do surowców potrzebnych do produkcji. Po ponad trzydziestu latach nieobecności Lody Miś powróciły. Oparte na tej samej recepturze, jak za czasów Henryka Bartkowskiego oraz, co najważniejsze – produkowane na naturalnych składnikach.", "url": "https://ziemiasadecka.info/sadecki-szlak-lodowy/lodziarnia-mis-2/", "category": "małopolskie", "sub_category": "Sery i inne produkty mleczne", "phrase": "Sądecki lody"}