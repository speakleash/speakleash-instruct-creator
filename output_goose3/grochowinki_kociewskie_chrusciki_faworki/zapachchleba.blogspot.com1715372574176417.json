{"meta_description": "", "title": "Na zakwasie i na drożdżach. Luty 2014", "content": "Ósma lista \"Na zakwasie i na drożdżach\" wita 121 pozycjami! Na początku faworki. Nie zasypały listy tak jak przewidywałam, ale wszystkie zgłoszone przepisy są warte wypróbowania jeszcze w tym, kończącym się karnawale. Druga, liczna grupa to pączki, które znajdziecie w drożdżowej części listy. To dopiero ciekawy zbiór! Pączki amerykańskie, francuskie ich odpowiedniki, a nawet pączki rodem z Afryki o bardzo ciekawym składzie. Nie znałam wcześniej tych przepisów. Na liście również w dużej ilości wypieki z dodatkiem czekolady. To nie tylko chleby na zakwasie czy na drożdżach, ale też rogaliki z czekoladą, a nawet fougasse. Najwięcej jest jednak na liście chlebów. 53 znakomite, różnorodne bochenki, na drożdżach i na zakwasie, słodkie i tradycyjne. Jeżeli nie mamy w swojej okolicy dobrej, tradycyjnie wypiekajacej pieczywo piekarni, pieczmy chleb w domu! Popularyzujmy domowy chleb wśród naszych znajomych i przyjaciół. Nie zdawajmy się biernie na to, co leży na marketowych półkach.", "url": "http://zapachchleba.blogspot.com/2014/03/na-zakwasie-i-na-drozdzach-luty-2014.html", "category": "pomorskie", "sub_category": "Wyroby piekarnicze i cukiernicze", "phrase": "Grochowinki kociewskie (chruściki, faworki)"}