{"meta_description": "", "title": "Dziś tłusty czwartek | Portal i Telewizja Kaszuby24", "content": "Prawdziwego drożdżowego pączka, smażonego w głębokim tłuszczu, nadzianego konfiturą, marmoladą, kremem budyniowym, tego dnia powinien zjeść każdy. Tydzień później rozpoczyna się Wielki Post. Tłusty czwartek to ostatni czwartek przed Wielkim Postem, znany także jako zapusty (ostatni tydzień karnawału, trwający od tłustego czwartku do wtorkowego śledzika). Karnawał kończy się śledzikiem, w Środę Popielcową głowy zostają posypane popiołem i nastaje Wielki Post, podczas którego należy zachowywać wstrzemięźliwość. Jednakże ostatnie dni karnawału powinny upływać na hucznych zabawach. W tłusty czwartek królują pączki (kaszubskie purcle) i faworki (kociewskie grochowinki). Tego dnia lepiej nie liczyć kalorii (przeciętny pączek bez słodkich dodatków to ok. 250 kcal, z lukrem i nadzieniem to już 350 kcal), tylko oddać się przyjemności słodkiego obżarstwa i mieć jedynie problem z dokonywaniem wyborów – oblany lukrem czy posypany cukrem pudrem, z marmoladą czy z kremem budyniowym? Na jednego Polaka (wliczając noworodki i niemowlęta) statystycznie przypada ok. 2,5 pączka – w tym dniu cukiernicy smażą ich prawie 100 mln sztuk. Należy zjeść chociaż jednego pączka, bo jeśli ktoś w tłusty czwartek nie zje ani jednego, to nie będzie mu się w życiu wiodło. Zwyczaj świętowania tłustego czwartku sięga średniowiecza. Pierwsze pączki znacznie różniły się od dzisiejszych. Były robione z chlebowego ciasta, nadziewano je słoniną i smażono w smalcu. Podawano z tłustym mięsiwem, suto wszystko popijając wódką. Na słodko zaczęły być serwowane w tłusty czwartek w XVI wieku, kiedy pojawiły się słodkie racuchy, pampuchy i bliny. Na Kaszubach dawniej w zapusty piekło się placki, czyli plińce. Nawet najbiedniejsi jedli w tym dniu mięso, bo zgodnie z przysłowiem „Chto w zapustë nie je miasa, tego mëgi [komary] ob lato zjedzą”. Tańczy się też bez umiaru, wszak „Chto w zapuste nie tańczy, temu len nie rosce”. W ten jeden dzień w roku, pączkowe obżarstwo uchodzi wszystkim na sucho. Obok złocistych pączusiów, na stołach królują też faworki, zwane chrustami, chruścikami i grochowinkami. To również bomby energetyczne, ale za to jak smakują! I są robione głównie w karnawale. W dzisiejszych zabieganych, zapracowanych czasach najwygodniej i najłatwiej kupić pączki i faworki w cukierni lub sklepie. Jednakże może warto pokusić się o własnoręczne wykonanie przysmaków kończących czas zabaw i uciech karnawałowych? Może będzie to wspólna zabawa i radość dużych i małych członków rodziny, skupionych wokół stolnicy, na której będą rosły słodkie pączki. Dzieci zapewne z wielką ochotą pomogą wyrabiać ciasto, formować kulki czy wycinać róże karnawałowe. Dla odważnych – kilka sprawdzonych i smacznych przepisów. ● pół na pół smalcu i oleju do smażenia Drożdże rozpuścić w kilku łyżkach ciepłego mleka z łyżeczką cukru, zostawić do wyrośnięcia. Do miski wsypać resztę cukru i szczyptę soli, zalać ciepłym mlekiem, dodać resztę produktów i wyrośnięte drożdże, dobrze wyrobić. Znowu zostawić do wyrośnięcia. Ciasto rozwałkować na gruby placek, wykrawać szklanką krążki. Na środek każdego krążka położyć kawałek marmolady, zlepić końce, uformować kule, układać zlepieniem do dołu na stolnicy posypanej mąką. Zostawić, aż pączki jeszcze wyrosną. Smażyć na głębokim, dobrze rozgrzanym tłuszczu. Zrobić rozczyn z drożdży, 1 łyżki mąki, cukru i 1 szklanki mleka – odstawić do wyrośnięcia. Margarynę stopić, dodać cukier, mleko i dobrze utrzeć, dodając żółtka. Potem dodać wyrośnięty rozczyn i przesianą mąkę. Tak długo wyrabiać, aż ciasto będzie odchodzić od wałka. Odstawić do wyrośnięcia w ciepłym pomieszczeniu, przykrywając cieniutkim ręcznikiem. Gdy ciasto wyrośnie, nabierać łyżką porcje, uformować pączki, nadziewając je wiśniami, i układać na stolnicy wysypanej mąką, aż do wyrośnięcia. Rozgrzać tłuszcz w garnku i piec na złoty kolor. Po upieczeniu posypać cukrem pudrem. Jajka, cukier, cukier waniliowy ubijamy, potem dodajemy zmielony twaróg, na koniec dodajemy mąkę oraz sodę. Wszystko mieszamy i wyrabiamy pączki. Smażymy na oleju, ciepłe pączki posypujemy cukrem pudrem. Te pączki wyjdą zawsze, ale pod warunkiem, że w mieszkaniu jest ciepło i nie będziemy wietrzyć w trakcie ich przygotowywania. Z podanych produktów wyjdzie około 40 pączków. Mleko podgrzewamy, żeby było letnie, dodajemy cukier waniliowy i drożdże, z wierzchu lekko oprószamy mąką, zostawiamy do wyrośnięcia. Palmę roztapiamy na małym ogniu. W czasie, gdy zaczyn rośnie, roztrzepujemy żółtka z cukrem. Wsypujemy mąkę, roztopioną, wystudzoną palmę, wyrośnięte drożdże, wódkę i szczyptę soli. Wyrabiamy ciasto. Jak będzie puszyste i zacznie odchodzić od ręki, odrywamy po kawałeczku ciasta, wyrabiamy w dłoniach ładne kule. Palcem robimy zagłębienie, wkładamy trochę marmolady, zalepiamy pączek, żeby marmolada nie została na wierzchu. Gotową kulkę znowu odkładamy do wyrośnięcia na blacie posypanym mąką. Jak pączki podrosną, smażymy w głębokim tłuszczu. Tłuszcz musi być na tyle gorący, żeby pączki od razu zaczęły się smażyć, ale trzeba uważać, żeby nie spaliły się na zewnątrz i nie były surowe w środku. Dlatego też pączki nie mogą być zbyt wielkie. Gotowe pączki osączamy na dużym sicie albo papierowej bibule, smarujemy lukrem albo posypujemy cukrem pudrem. ● tłuszcz do smażenia (może być smalec, olej albo pół na pół smalec z olejem) Drożdże wymieszać z cukrem w ciepłym mleku, zostawić do wyrośnięcia. Margarynę posiekać z mąką i szczyptą soli, rozetrzeć w palcach grudki tłuszczu, zagnieść z jajkiem, żółtkami i wyrośniętymi drożdżami. Ciasto rozwałkować na cienki placek, pociąć na szerokie paski, a potem w dłuższe romby. Każdy romb naciąć pośrodku, przez dziurkę przewlec jeden koniec rombu. Smażyć krótko w głębokim tłuszczu, szybko obracać i wyjmować, żeby się grochowinki nie przypaliły. Smarować lukrem utartym z białka i cukru pudru (cukru musi być tyle, żeby wyszła gęsta glazura). ● tłuszcz do smażenia (smalec, olej albo pół na pół smalec i olej) Cukier utrzeć z margaryną, dodać po jednym jajku. Wsypać mąkę wymieszaną z proszkiem do pieczenia, wlać śmietanę, dobrze wyrobić. Ciasto powinno być ciągliwe jak guma. Rozwałkować cienki placek, pociąć na szerokie paski, a potem w dłuższe romby. Każdy romb naciąć pośrodku, przez dziurkę przewlec jeden koniec rombu. Smażyć krótko w głębokim tłuszczu, szybko obracać, żeby się grochowinki nie przypaliły. Posypać cukrem pudrem. Z tego ciasta można też zrobić Z rozwałkowanego ciasta niedużą szklanką wykrawać krążki. Naciąć brzegi krążków w czterech–pięciu miejscach na długość ok. 1 cm. Składać razem po 4 kółka, dobrze zlepić pośrodku i smażyć jak faworki. Po usmażeniu do każdej róży można włożyć kandyzowaną wisienkę, posypać cukrem pudrem.", "url": "https://kaszuby24.pl/dzis-tlusty-czwartek/", "category": "pomorskie", "sub_category": "Wyroby piekarnicze i cukiernicze", "phrase": "Grochowinki kociewskie (chruściki, faworki)"}