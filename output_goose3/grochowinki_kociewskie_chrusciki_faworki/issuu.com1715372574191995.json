{"meta_description": "regionalnej. Takie pojmowanie dziedzictwa kulturowego pozwala traktować potrawy regionalne jako element kultury. Gospodarstwa agroturystyczne, które oferują turystom dania kuchni regionalnej, czynnie włączają się w proces promocji kultury regionu. Pobyt na wsi, w gospodarstwie agroturystycznym stwarza możliwość bezpośredniego, codziennego kontaktu z kulturą, a wraz z tym lepsze jej poznanie. Produkty i potrawy regionalne są samodzielnymi atrakcjami lub stanowią część szerszego produktu turystycznego, tym samym podnosząc walory i atrakcyjność turystyczną całego regionu. Pobyt w gospodarstwie agroturystycznym posiada również walor edukacyjny, łącząc w sobie tradycję, rozumianą jako dziedzictwo kulturowe i innowacyjność w postaci mody na zdrowy styl życia. Wiele polskich wsi jest uznanych za centra polskiej kultury i warto je poznać [Kubal 2011, s.80].", "title": "9. Tradycyjne kulinarne produkty kuchni regionalnej Kociewia - Issuu", "content": "W Polsce została utworzona Lista Produktów Tradycyjnych na mocy Ustawy z dnia 17 grudnia 2004 r. o rejestracji i ochronie nazw i oznaczeń produktów rolnych i środków spożywczych oraz o produktach tradycyjnych [Dz. U. z 2005 r. , nr 10, poz. 68]. Z wnioskiem o wpis wyrobu na tę listę występują sami producenci. Taki wniosek składa się do właściwego miejscowo marszałka województwa, który dokonuje jego oceny i przed wydaniem ostatecznej decyzji zwraca się do izby gospodarczej zrzeszającej producentów wyrobów tradycyjnych o wydanie opinii na temat danego produktu rolnego, środka spożywczego lub napoju spirytusowego. W przypadku pozytywnej weryfikacji wniosku marszałek województwa przesyła go do ministra rolnictwa i rozwoju wsi, który wpisuje produkt na Listę Produktów Tradycyjnych. Jednym z głównych celów powstania Listy Produktów Tradycyjnych jest dostarczenie wszystkim zainteresowanym informacji na temat wpisanych na nią produktów żywnościowych i potraw. Lista ta stanowi swego rodzaju przewodnik po tradycyjnej i regionalnej kuchni polskiej. Produkty, które znalazły się na niej, mają wyjątkowe cechy i właściwości, a co za tym idzie — stały się elementem dziedzictwa kulturowego i tożsamości społeczności lokalnej. Znajdujące się na liście produkty są wytwarzane za pomocą tradycyjnych metod oraz receptur stosowanych od co najmniej 25 lat, przy czym większość z nich według przepisów przekazywanych od wieków, z pokolenia na pokolenie. Produkty ubiegające się o wpis na Listę Produktów Tradycyjnych powinny stanowić element tożsamości społeczności lokalnej i należeć do dziedzictwa kulturowego regionu, w którym są wytwarzane. W Unii Europejskiej takie produkty cieszą się bardzo dużym zainteresowaniem. Europejczycy coraz chętniej kupują żywność produkowaną tradycyjnymi metodami z lokalnych surowców, dającą — w przeciwieństwie do produkcji masowej — gwarancję najwyższej jakości. Dla świadomych konsumentów jedzenie to także Uznanie tradycyjnego charakteru produktów ułatwia producentom ubieganie się o rejestrację rodzimych specjałów w europejskim systemie Chronionych Oznaczeń Geograficznych. Wpisanie nazwy wyrobu na krajową Listę Produktów Tradycyjnych to znakomity punkt wyjścia do rozpoczęcia procesu rejestracji i wysłania wniosku do Komisji Europejskiej, a co za tym idzie — dotarcia do znacznie większej liczby smakoszy. Wieś Lipy - gmina Stara Kiszewa (część gminy należy do Kaszub, część do Kociewia). Wygląd pikli to podłużne żółtawe kawałki ogórka bez skórki, barwa – jasnożółta, smak – słodko-kwaśny, aromat - przypraw, konsystencja – lekko sprężyste.", "url": "https://issuu.com/fundacja_oko-lice_kultury/docs/dziedzictwo_kulturowe_kociewia_a_turystyka_2020_eb/s/11956472", "category": "pomorskie", "sub_category": "Wyroby piekarnicze i cukiernicze", "phrase": "Grochowinki kociewskie (chruściki, faworki)"}