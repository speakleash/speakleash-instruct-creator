{"meta_description": "", "title": "Grochowinki kociewskie czyli faworki na drożdżach. Na cztery kuchnie! – Kuchennymi drzwiami", "content": "Jak karnawał to u mnie faworki!  Tradycyjnie w ten czas kuchnia przypomina pole bitwy.  Mąka ,cukier puder,ręczniki papierowe do odsączania tłuszczu.  Faworki przygotowane do smażenia i stosy już usmażonych.  Patery czekające na zapełnienie.  Próbowanie ledwie co posypanych cukrem.  Ulga,że już koniec roboty i uciecha z czekającej przyjemności.  Będzie spotkanie i będziemy razem jeść faworki! Na drożdżowe faworki miałam ogromną chęć od dawna.  Namówiłyśmy się z Alą,Anitą i Wisłą na ich pieczenie.  Przepis na kociewskie grochowinki bardzo nam się spodobał.  Znalazłyśmy go u Andzi.  I nazwa też.  Jak twierdzi regionalista Hubert Pobłodzki, pochodzi ona stąd, że usmażone grochowinki przypominały swym kształtem suche strąki fasoli lub grochu. A Kociewianki pieką je do dziś według starej receptury.  Grochowinki kociewskie zostały wpisane na listę produktów regionalnych. • tłuszcz do smażenia (smalec, olej lub pół na pół smalec z olejem) • 2 łyzki octu lub spirytusu ( u mnie spirytus) Zrobić zaczyn z drożdży, mleka i cukru. Wyrośniety zagnieść z resztą składników (margaryny nie rozpuszczamy). Zostawić do wyrośnięcia pod przykryciem. Następnie rozwałkować na dość cienki placek, pociąć na szerokie paski, a potem w dłuzsze romby. Każdy romb naciąć pośrodku, przez dziurkę przewlec jeden koniec rombu. Smażyć w głębokim tłuszczy tak jak zwykłe faworki. Odsączać na papierowych ręcznikach i smarować lukrem utartym z białka (wody lub soku) i cukru pudru. Ciasto na grochowinki zagniotłam wieczorem i włożyłam do lodówki na noc.  Wałkowałam chłodne, prosto z lodówki.  Faworki posypywałam cukrem pudrem z dodatkiem mielonego kardamonu i cynamonu. Grochowinki kociewskie dołączam do lutowej akcji Wisły Na zakwasie i na drożdżach.", "url": "https://www.kuchennymidrzwiami.pl/grochowinki-kociewskie-czyli-faworki-na-drozdzach-na-cztery-kuchnie/", "category": "pomorskie", "sub_category": "Wyroby piekarnicze i cukiernicze", "phrase": "Grochowinki kociewskie (chruściki, faworki)"}