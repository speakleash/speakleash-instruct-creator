{"meta_description": "Produkt wpisany na listę produktów tradycyjnych w dniu 2006-06-30\nW kategorii Wyroby piekarnicze i cukiernicze\nW województwie woj. pomorskim", "title": "Grochowinki kociewskie (chruściki, faworki) - - Portal Gov.pl", "content": "Na zewnątrz jasnozłote, rumiane, w środku jaśniejsze, jak ciasto babkowe Ciasteczka są kaloryczne, ponieważ smaży się je na głębokim tłuszczu Grochowinkami kociewskimi nazywa się na Kociewiu faworki, chruściki. Od lat w długie, zimowe wieczory smażono te smakołyki, szczególnie w okresie końca Karnawału, czyli w Zapusty przed Wielkim Postem. Przyrządzało się je szybko – przygotowanie ciasta nie zajmowało dużo czasu. Były to ciasteczka stosunkowo tanie, ponieważ jaja, śmietanę, mąkę i smalec zawsze można było znaleźć we własnej spiżarni. W zbiorach kulinarnych jednej z mieszkanek znajduje się przepis z lat 70., według którego smaży się grochowinki kociewskie po dziś dzień. Ważne jest również to, że do ciasta dodaje się zawsze świeże wiejskie jaja, mąkę pszenną z kociewskich pól oraz śmietanę z gospodarstwa domowego. Produkt smaży się na smalcu wytwarzanym metodą tradycyjną.", "url": "https://www.gov.pl/web/rolnictwo/grochowinki-kociewskie-chrusciki-faworki", "category": "pomorskie", "sub_category": "Wyroby piekarnicze i cukiernicze", "phrase": "Grochowinki kociewskie (chruściki, faworki)"}