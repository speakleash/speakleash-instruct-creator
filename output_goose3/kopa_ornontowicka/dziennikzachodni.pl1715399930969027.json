{"meta_description": "Kopa ornontowicka to niesamowity deser. W Ornontowicach dostępny w każdej cukierni, gdzie indziej niemal nieznany. Jak przygotować kopę ornontowicką? ZOBACZ KOPA ORNONTOWICKA PRZEPIS", "title": "Kopa ornontowicka przepis i sposób podania [PRZEPIS NA KOPĘ ORNONTOWICKĄ]", "content": "Kopa ornontowicka to niesamowity deser. W Ornontowicach dostępny w każdej cukierni, gdzie indziej niemal nieznany. Jak przygotować kopę ornontowicką? ZOBACZ KOPA ORNONTOWICKA PRZEPIS Kopę ornontowicką pokazuje się na Festiwalu Śląskich Smaków, konkursach kulinarnych, teraz wystąpi też w Muzeum Górnośląskim w Bytomiu. Smakuje wszystkim, chociaż nie jest to deser dla kierowców Ornontowicka kopa ma już kilka sukcesów na koncie i jak widać, to jeszcze nie koniec kariery tego śląskiego przysmaku. Kopa ornontowiocka wygrywa nieustannie kolejne konkursy kulinarne, a 21 grudnia 2012 r., zgodnie z ustawą z dnia 17 grudnia 2004 r. o rejestracji i ochronie nazw i oznaczeń produktów rolnych i środków spożywczych oraz o produktach tradycyjnych została wpisana na listę produktów tradycyjnych prowadzoną przez ministra rolnictwa i rozwoju wsi. Choć kopę ornontowicką prezentowano już w ramach różnych festiwali kulinarnych i konkursowych, to w muzeum jeszcze jej nie było. Pokaz kulinarny przygotowania ornotowickiej kopy i jej degustacja odbędzie się w Muzeum Górnośląskim w Bytomiu. Kopę ornontowicką zaprezentuje ornontowickie Koło Gospodyń Wiejskich i Centrum Kultury i Promocji \"ART-eria\". - To będzie pierwszy taki pokaz w muzeum, panie z koła gospodyń pokażą, jak przygotować naszą ornontowicką kopę, przybliżą jej historię, a o jej fenomenie każdy będzie mógł przekonać się sam, bo po pokazie przewidziana jest także degustacja - zapowiada Aleksandra Malczyk, dyrektorka \"ART-erii\". Pokaz w bytomskim muzeum odbędzie się 7 lutego, a wpisuje się szerzej zakrojony projekt prezentowania śląskich potraw przy okazji wystawy \"Przy kuchennym stole - wnętrza i smaki kuchni śląskiej\". Zainteresowani będą mogli zobaczyć, jak taką ornontowicką kopę zrobić już 7 lutego w Muzeum Górnośląskim, a póki co sam przepis: Opis przygotowania: Placki ananasowe Białka z cukrem ubić na sztywną pianę na gorąco (tzn. włożyć garnek z białkami i cukrem do miski z ciepłą wodą ok. 40˚C), do ubitych białek dodać wiórki kokosowe ciągle mieszając, następnie formować placki różnej wielkości od największego do najmniejszego (aby potem można było nadać ciastu kształt kopca) na formie wyłożonej papierem i piec w piekarniku rozgrzanym do 180˚C", "url": "https://dziennikzachodni.pl/kopa-ornontowicka-przepis-i-sposob-podania-przepis-na-kope-ornontowicka/ar/3315576", "category": "śląskie", "sub_category": "Wyroby piekarnicze i cukiernicze", "phrase": "Kopa ornontowicka"}