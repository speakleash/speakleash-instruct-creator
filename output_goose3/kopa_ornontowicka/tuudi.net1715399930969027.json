{"meta_description": "Śląska kopa - kliknij i zobacz sprawdzony przepis na śląską kopę, tradycyjny deser przygotowywany na Górnym Śląsku, szczególnie w okolicach Ornontowic", "title": "Przepis na śląską kopę - Portal", "content": "Śląska kopa to tradycyjny deser spotykany na Górnym Śląsku. Jej protoplastą jest kopa ornontowicka, która wpisana została w 2012 roku na listę produktów tradycyjnych stworzoną przez Ministerstwo Rolnictwa i Rozwoju Wsi. „Receptura przygotowywania deseru o nazwie kopa ornontowicka ściśle związana z pałacem w Ornontowicach należącym do rodziny Hengenscheidtów. Deser ten był wizytówką pałacu i nie mogło go zabraknąć podczas wielu uroczystości i odbywających się w pałacu przyjęć. Dawniej kopa ornontowicka uważana była za wykwinty i drogi deser, z uwagi na fakt, że do jej przygotowania używano rzadkich w tamtym okresie składników, takich jak: rodzynki, kokos, ananas czy orzechy.” – minrol.gov.pl Po II wojnie światowej ze względu na kryzys ekonomiczny i brak dostępności towarów kopa ornontowicka była przygotowywana niezwykle rzadko. Do jej częstszego podawania na stoły powrócono w latach 60. XX wieku lecz nawet wówczas uchodziła za produkt luksusowy, który przygotowywało się tylko na wesela. W okolicach Łazisk Górnych, skąd pochodzę, kopę podaje się tradycyjnie na wielkich uroczystościach rodzinnych takich jak: wesela, komunie lub okrągłe rocznice ślubu. Kopa nie jest lubiana przez osoby będące na diecie, gdyż jest bardzo kaloryczna, a jej smak niestety – uzależnia. Kto spróbuje jednej łyżeczki, ten nie oprze się, aby zjeść cały talerzyk :) Na samym dole prezentuje oryginalny przepis na kopę, który wpisany został na listę produktów tradycyjnych. Trochę różni się od on tego, jaki przekazywany jest z pokolenia na pokolenie w mojej rodzinie. • rodzynki i posiekane orzechy – (dzień wcześniej moczymy w spirytusie – ilość zależy od naszych preferencji, jak widać na zdjęciu u mnie były to dwie miseczki) • biszkopt z 3 jajek – jeśli nie wiecie jak go przygotować to przepis znajdziecie na blogu mojej siostry • spirytus – w zależności od upodobań. Ja dałem 250 ml. Uwaga! Wódka może być za mało ostra Jej przygotowanie jest bardzo proste. Ubijamy 3 białka, następnie dodajemy pół szklanki cukru, 15 dag kokosu, łyżkę mąki kartoflanej i pół łyżeczki proszku do pieczenia. Pieczemy ją ok. 20 min w 140 stopniach. Spodobało Ci się? Zobacz także inne śląskie przepisy! A tak kopa ornontowicka prezentuje się na stole:) Poniżej znajdziecie wersję video oryginalnego przepisu, który wpisany został na listę produktów tradycyjnych. Zachęcam do oglądania:", "url": "https://tuudi.net/przepis-na-slaska-kope/", "category": "śląskie", "sub_category": "Wyroby piekarnicze i cukiernicze", "phrase": "Kopa ornontowicka"}