{"meta_description": "", "title": "Kopa Śląska", "content": "Dwie duże blaszki wyłożyć papierem do pieczenia. Na pierwszej narysować okrąg o nieco mniejszy od wielkości talerza, na której ma później zostać podany. Na drugiej narysować dwa różniej wielkości okręgi, mniejsze od poprzedniego. Owoce brzoskwiń i ananasa pokroić na mniejszą kostkę. Parę brzoskwiń pozostawić do udekorowania wierzchu. Zalewę z ananasa wymieszać ze spirytusem. Powinien powstać stosunkowo mocny poncz do nasączania blatów kokosowych. W razie potrzeby dodać jeszcze spirytusu. Białka ubić ze szczyptą soli i partiami dosypywać cukier. Do ubitych białek delikatnie wmieszać kokos. Powstałą masą wypełnić wcześniej narysowane okręgi. Piec w nagrzanym piekarniku do 180 st. ok. 10-12 min. Do lekkiego przyrumienienia. Wyjąć z pieca i pozostawić do wystudzenia. Żelatynę rozprowadzić w paru łyżkach wrzątku. Śmietanę ubić na sztywno, pod koniec ubijania dodać cukier i przestudzoną żelatynę. Na talerz wyłożyć największy blat i nasączyć mocno ponczem ananasowym. Wyłożyć porcję masy śmietanowej, część pokrojonych owoców, rodzynek i przykryć średniej wielkości blatem kokosowym. Postąpić jak poprzednio i wyłożyć najmniejszy blat, nasączyć go. Wierzch obłożyć śmietaną i udekorować wedle uznania.", "url": "https://mysweetalife.blogspot.com/2017/10/kopa-slaska.html", "category": "śląskie", "sub_category": "Wyroby piekarnicze i cukiernicze", "phrase": "Kopa ornontowicka"}