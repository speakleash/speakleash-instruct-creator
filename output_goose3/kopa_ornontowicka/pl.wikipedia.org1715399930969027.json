{"meta_description": "", "title": "Kopa (deser) – Wikipedia, wolna encyklopedia", "content": "Deser jest w kształcie półkuli pokrytej bitą śmietaną z symetrycznie ułożoną dekoracją z ananasa, posypana wiórkami gorzkiej czekolady. W przekroju są widoczne warstwy ułożone na przemian z upieczonych w piekarniku placków kokosowych i kremu z rodzynkami[2]. Kopa ornontowicka została wpisana na listę produktów tradycyjnych w dniu 2012-12-21 w kategorii Wyroby piekarnicze i cukiernicze w województwie śląskim przez Ministerstwo Rolnictwa i Rozwoju Wsi[3][4]. Historia powstania kopy sięga ponad 45 lat[3] i jest ściśle związana z pałacem Hegenscheidtów w Ornontowicach. Była to wizytówka pałacu i pojawiał się na wielu uroczystościach[1][3]. Dawniej deser uważany za drogi i wykwintny deser z uwagi na rzadkie w tamtym okresie składniki takie jak: rodzynki, kokos, ananas czy orzechy[1][3]. Przepis na kopę przetrwał i jest ona obecnie coraz częściej obecna na rodzinnych oraz lokalnych uroczystościach[3]. Podczas I Festiwalu „Śląskie Smaki”, który się odbył w 2006 roku w Ogrodzieńcu kopa została przygotowana przez Koło Gospodyń Wiejskich z Ornontowic. Drużyna zajęła I miejsce w kategorii amatorów[2]. Kopa wygrywa regularnie konkursy kulinarne, można ją dostać w cukierniach w Ornontowicach oraz Mikołowie[5]. • None , Polskie kuchnie regionalne i ich miejsce w turystyce kulinarnej na obszarach wiejskich, [w:] Turystyka kulturowa w badaniach interdyscyplinarnych II, wyd. 7/2018, nr specjalny 2018, ruj.uj.edu.pl, 31 grudnia 2018, s. 147 .", "url": "https://pl.wikipedia.org/wiki/Kopa_(deser)", "category": "śląskie", "sub_category": "Wyroby piekarnicze i cukiernicze", "phrase": "Kopa ornontowicka"}