{"meta_description": "Kopa śląska", "title": "Kopa śląska", "content": "Rok temu nowy rok przywitałam przedstawiając wam nasz śląski deser czyli kopę. W tym jakżeby inaczej również ten rok rozpoczynam od kopy, która zrobiłam na sylwestrowa imprezę ale w innej wersji. Kopa na Śląsku to deser na specjalne okazje, często sylwestrowe, prosta w przygotowaniu, pyszna i elegancka. Jest to pyszne połączenie placków kokosowych, śmietany, owoców, bakalii i spirytusu. A dla \"goroli\" to niezwykła przygoda smaków. Polecam też inną wersję - kopę pszczyńską, którą znajdziecie pod tym linkiem , oraz kopę noworoczna w misce. Niestety na zdjęciach brak przekroju bo kopa czekała na gości a w trakcie to już nie wypadało:) Na początek należy upiec kokosowe blaty. Białka z cukrem ubijamy na sztywną pianę na misce nad garnkiem z gotującą się woda. Dosypujemy wiórki kokosowe, mieszamy. Blachę z piekarnika przykrywamy papierem do pieczenia, zakreślamy okrąg jaki potrzebujemy, pamiętając ze kopa ma się zmieścić nam na przygotowanym np talerzu, wiec okrąg musi być ciut mniejszy. Na drugiej blasze robimy to samo tylko rysujemy dwa rożne mniejsze w 180º C na 10 minut do przyrumienienia. Odstawiamy do ostygnięcia.    Owoce odsączamy i kroimy na kawałki. Śmietanę ubijamy na sztywno z fiksami. Migdały prażymy na suchej patelni. Rodzynki odsączamy. W soku z ananasa rozprowadzamy spirytus. Ma powstać mocny poncz. Spirytusu oczywiście można dać więcej jeśli jest taka potrzeba.   Na spód talerza układamy największy placek, nasączamy ponczem, na to porcja śmietany, pokrojone owoce, rodzynki, garść płatków, porcja śmietany, potem średni placek, skropić go ponczem, znowu śmietana, owoce, bakalie, śmietana, ostatni najmniejszy placek skropiony ponczem. Całość obłożyć reszta śmietany, posypać paltkami, udekorować owocami, bakaliami, tym czym chcemy wg własnej fantazji. Tak przygotowany deser odstawiamy na noc do lodówki, bo najlepszy jest na drugi dzień, gdy się \"przegryzie\". Owoce można dać rożne w zależności od sezonu i tego co lubimy.", "url": "https://www.mojkulinarnypamietnik.pl/2013/01/kopa-slaska.html", "category": "śląskie", "sub_category": "Wyroby piekarnicze i cukiernicze", "phrase": "Kopa ornontowicka"}