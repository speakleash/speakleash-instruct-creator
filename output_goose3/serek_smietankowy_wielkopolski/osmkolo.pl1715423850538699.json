{"meta_description": "", "title": "Sery twarogowe – OSM w Kole", "content": "W ofercie mamy szeroką gamę twarogów: chude, półtłuste, tłuste i śmietankowe w różnych formach: kostka, klinek, krążek, krajanka, wiaderko. Wśród nich na szczególną uwagę zasługuje twaróg grodkowski pełnotłusty Klinek otrzymywany wyłącznie z mleka pasteryzowanego z dodatkiem czystych kultur bakteryjnych. Specyficzna metoda obróbki skrzepu poprzez ręczne formowanie w płóciennych woreczkach i samoociekanie gęstwy twarogowej powodują, że produkt posiada charakterystyczną strukturę i wyrazisty smak.  Nowością jest twaróg wędzony produkowany jedynie z mleka, kultur fermentacji mlekowej, z niewielkim dodatkiem soli. Swój wyjątkowy smak, aromat i złoty kolor zawdzięcza procesowi wędzenia dymem z drewna olchowego i bukowego.", "url": "https://osmkolo.pl/kategoria/sery-twarogowe/", "category": "wielkopolskie", "sub_category": "Sery i inne produkty mleczne", "phrase": "Serek śmietankowy wielkopolski"}