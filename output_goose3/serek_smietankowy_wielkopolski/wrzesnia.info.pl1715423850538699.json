{"meta_description": "Serek śmietankowy produkowany przez wrzesińską Spółdzielnię Mleczarską po raz kolejny zyskał uznanie na ogólnopolskim forum.", "title": "Bezkonkurencyjny serek śmietankowy z Wrześni. Spółdzielnia Mleczarska ze złotym medalem", "content": "Serek śmietankowy produkowany przez wrzesińską Spółdzielnię Mleczarską po raz kolejny zyskał uznanie na ogólnopolskim forum. Serek z Wrześni otrzymał złoty medal podczas tegorocznej Krajowej Ocen Przetworów Mlecznych. Nagrodę przyznało Krajowe Stowarzyszenie Mleczarzy, które co roku wyróżnia produkty charakteryzujące się najwyższymi walorami jakościowymi i smakowymi. Nagroda potwierdzona jest szczegółową analizą fizyko - chemiczną, mikrobiologiczną i organoleptyczną produktu. W ubiegłym roku serek śmietankowy z Wrześni otrzymał nagrodę Nagrodę Perła 2021. Sery twarogowe to flagowy produkt wrzesińskiej mleczarni. Doceniany w całej Polsce serek śmietankowy wyrabiany jest ręcznie i pakowany w pudełka. Jego delikatny smak przypomina tradycyjne, domowe twarogi. Serek, a także inne swoje produkty Spółdzielnia Mleczarska zaprezentowała podczas targów Warsaw Food Expo, które odbyły się w dniach 17-19 maja. Nasza mleczarnia była jedną z 13 firm, które na imprezie reprezentowały smaki Wielkopolski.", "url": "https://wrzesnia.info.pl/pl/12_biznes/19327_bezkonkurencyjny-serek-smietankowy-z-wrzesni.html", "category": "wielkopolskie", "sub_category": "Sery i inne produkty mleczne", "phrase": "Serek śmietankowy wielkopolski"}