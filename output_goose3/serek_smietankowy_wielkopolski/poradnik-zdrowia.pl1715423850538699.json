{"meta_description": "", "title": "Serek śmietankowy z Wielkopolski - Poradnik Zdrowia - dieta, porady, zdrowe odżywianie, artykuly", "content": "Serek produkowany jest z pasteryzowanego mleka krowiego metodą kwasowo-podpuszczkową. Pakowany jest mechanicznie w kostki po 250g. idealny serek ma czysty, lekko kwaśny, łagodny, aromatyczny smak i zapach. Ma także posmak pasteryzacji. Ma jednolitą, zwartą, porowatą i lekko ziarnista konsystencję. Serek śmietankowy ma barwę - białą do kremowej, lecz zawsze jednolitą w całej masie. Zawartość tłuszczu to 55% Technologia produkcji polega na obróbce mleka, jego normalizacji do żądanej ilości tłuszczu. Jedyne dodatki stosowane przy produkcji to chlorek wapnia, i dodajemy rozrobiony w wodzie preparat enzymatyczny. Ogrzany półprodukt wylewany jest na chusty do wanien ociekowych, później zaś prasowany. Wszystko to przypomina domową produkcję twarożku. Spółdzielnia Mleczarska Kowalew – Dobrzyca szczyci się ponad 120-letnią tradycją. Jest znanym w Polsce producentem wyrobów mleczarskich stosującym tradycyjne – te same od lat - receptury. OSM Kowalew – Dobrzyca jest producentem znanego w Wielkopolsce sera smażonego według domowej receptury oraz sera salami i prawdziwego masła extra. Znane także są twarogi i sery żółte. Ostatnie nowości to ser Słowiński (typu szwajcarsko-holenderskiego), Złoty Szwajcar oraz salami light o obniżonej zawartości tłuszczu.  Redakcja serwisu Poradnik-Zdrowia.pl informuje, że artykuły, fotografie i komentarze publikowane są przez użytkowników \"Serwisów skupionych w Grupie Kafito\". Publikowane materiały i wypowiedzi są ich własnością i ich prywatnymi opiniami. Redakcja serwisu Poradnik-Zdrowia.pl nie ponosi odpowiedzialności za ich treść.", "url": "https://poradnik-zdrowia.pl/artykul/serek-smietankowy-z-wielkopolski,2293.html", "category": "wielkopolskie", "sub_category": "Sery i inne produkty mleczne", "phrase": "Serek śmietankowy wielkopolski"}