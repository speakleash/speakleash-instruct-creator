{"meta_description": "Kluski śląskie to tradycyjne polskie kluski z charakterystyczną dziurką w środku. Przygotujemy je z ugotowanych ziemniaków oraz mąki ziemniaczanej. Kluski śląskie są bezglutenowe, można przygotować je z ziemniaków ugotowanych poprzedniego dnia oraz świetnie sprawdzają się jako dodatek do gulaszu.", "title": "Kluski śląskie", "content": "Tradycyjne polskie kluski śląskie z ziemniaków i mąki ziemniaczanej zapiekane pod sosem serowym z gorgonzoli, serka Philadelphia i kwaśnej śmietany. Posypane orzechami włoskimi i rukolą. To danie w stylu polski fusion :-) Zamiast klusek śląskich można dać kopytka lub pyzy. W szybkim daniu dla zapracowanych możemy wesprzeć się dobrej jakości gotowymi gnocchi, kopytkami czy kluskami. Polecam oczywiście własne domowe kluski śląskie, można je zrobić np. z pozostałych z poprzedniego obiadu ziemniaków. Kluski śląskie są bardzo dobre również odgrzewane, przysmażane. Są zdrowe i do tego bezglutenowe. Jeśli zostanie Wam trochę klusek z zapiekanki, możecie je odsmażyć następnego dnia i podać z sałatką z rukoli, suszonych pomidorów, posiekanych czarnych oliwek oraz winegretu na bazie oliwy z suszonych pomidorów.", "url": "https://www.kwestiasmaku.com/kuchnia_polska/kluski_slaskie/przepis.html", "category": "śląskie", "sub_category": "Gotowe dania i potrawy", "phrase": "Kluski białe śląskie"}