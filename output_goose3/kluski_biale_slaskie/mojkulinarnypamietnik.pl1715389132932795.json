{"meta_description": "Kluski śląskie białe i szare", "title": "Kluski śląskie białe i szare", "content": "Ja wiem ze kluski w Polsce potrafią zrobić wszyscy, ale czy wszyscy dobrze umieją zrobić prawdziwe śląskie kluski białe a szczególnie szare, które są już mniej popularne? Dlatego postanowiłam krok po kroku opisać i pokazać jak przyrządzić te dwa rodzaje klusek. Mam nadzieję, że niejednej pani domu się te wpisy przydadzą. Dodam że kluski i to oba rodzaje zostały przygotowane przez męża. Ziemniaki obrać, ugotować w osolonej wodzie, odlać, odparować, aby pozbyć się nadmiaru wody. Ostudzone przepuścić przez maszynkę lub praskę do miski. Ziemniaki należy podzielić nożem na 4 części. Jedną część wyjąć, puste miejsce uzupełnić mąką ziemniaczaną. Włożyć z powrotem ziemniaki, wbić jajko i dodać sól, ciut pieprzu. Wyrobić na gładkie ciasto. Odrywać niewielkie porcje i formować kulki wielkości orzecha włoskiego. Układać je na desce. Trzonkiem drewnianej łyżki lub palcem zrobić po środku każdej kluski małe wgłębienia. Przyrządza się z ugotowanych i tartych surowych ziemniaków w proporcji (przed ugotowaniem i starciem) 1:1.   Dzielimy ziemniaki po 1/2 kg. Jedna część gotujemy w osolonej wodzie. Ugotowane ziemniaki przeciskamy przez praskę. Druga porcje ziemniaków ścieramy na tarce. Tradycyjnie do odcedzania wody z utartych ziemniaków służy specjalnie przygotowana ścierka, albo gaza, do której się je wkłada a następnie wykręca z nich wodę do naczynia. Po odstaniu wody, delikatnie wylewa się ją i przylegającą do dna naczynia skrobie dodaje się do ciasta. Do ugniecionych ziemniaków dodajemy odciśnięte z wody surowe ziemniaki i naturalną skrobię z pojemnika. Mieszamy ciasto dokładnie doprawiając solą do smaku. Jeśli ciasto wychodzi nam zbyt rzadkie nie bójmy się dodać łyżki lub dwóch ziemniaczanej mąki. Kluski na tym nie ucierpią. Wrzucać je do osolonego wrzątku z odrobiną. Gotować 2-3 minuty od wypłynięcia, mieszać drewniana łyżką i obserwować, bo kluski łatwo się sklejają i szybko rozgotowują. Podawać na ciepło polane sosem od rolad lub innego mięsa.     Niektórzy do ciasta dodają jeszcze jajko, ale to nie są już prawdziwe kluski szare.", "url": "https://www.mojkulinarnypamietnik.pl/2013/11/kluski-slaskie-biale-i-szare.html", "category": "śląskie", "sub_category": "Gotowe dania i potrawy", "phrase": "Kluski białe śląskie"}