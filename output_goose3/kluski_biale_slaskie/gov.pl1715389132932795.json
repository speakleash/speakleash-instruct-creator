{"meta_description": "Produkt wpisany na listę produktów tradycyjnych w dniu 2006-08-21\nW kategorii Gotowe dania i potrawy\nw województwie śląskim", "title": "Kluski białe śląskie - - Portal Gov.pl", "content": "Kluski śląskie mają średnicę 4 cm. Wyglądem przypominają małego, obranego ziemniaka. Są koloru kremowego, o gładkiej i lśniącej fakturze. Kluski śląskie mają kształt spłaszczonej kulki. Na przekroju elipsy o jednolitej sprężystej konsystencji. Kluski są nieduże, formuje się je z wcześniej przygotowanego ziemniaczanego ciasta. Wielkość zależy od upodobań domowników, przeciętna kluska śląska ma średnicę 4 cm. Zarówno surowe, jak i ugotowane kluski mają kolor od jasnokremowego do prawie żółtego, w zależności od odmiany ziemniaków i koloru żółtka jajka. Surowe ciasto jest matowe, natomiast ugotowane kluski są lśniące. Kluski mają lekko wyczuwalny smak ziemniaka, są jednak bardziej delikatne i wykwintne. Kluski śląskie mają zapach mleczno-ziemniaczany. Każda odmiana ziemniaków nadaje się do wyrobu klusek. Od smaku ziemniaków w dużym stopniu zależy smak klusek. Istotne jest, aby ziemniaki przeznaczone do wyrobu ciasta na kluski śląskie nie były przegotowane. W odległych czasach, gdy tworzyły się podstawy śląskiej kuchni, na Śląsku nie żyło się bogato. Zdarzały się lata prawdziwych klęsk głodowych. Ludzie żyli tu zawsze bardzo oszczędnie. „Swoje musiało styknąć”, mówiło się na Śląsku.", "url": "https://www.gov.pl/web/rolnictwo/kluski-biale-slaskie", "category": "śląskie", "sub_category": "Gotowe dania i potrawy", "phrase": "Kluski białe śląskie"}