{"meta_description": "", "title": "Malinóweczka...", "content": "Reklamować domowych nalewek nie muszę, bo kto posmakował ten wie, że to rarytas z górnej półki... Od zawsze przygotowuję \"wiśnióweczkę\", bo jest rewelacyjna na zimowe wypady w góry… W tamtym roku, latem wpadł mi w ręce przepis na malinóweczkę… Daniel przyniósł dla posmakowania… Ach, musiałam ją zrobić… Maliny rosną w moim ogrodzie, tak więc nie było problemu z jej przygotowaniem… podaję na 1 kg owoców, a Wy dostosujcie go do ilości malin jaką chcecie zamienić na nalewkę: do dużego słoja, wsypujemy kilo malin… zalewamy je spirytusem i stawiamy w ciemnym miejscu na 6 tygodni... Po tym czasie zlewamy spirytus do drugiego słoja, a maliny w słoju nr 1 zasypujemy cukrem i w takim stanie pozostawiamy je na ok. 6 - 8 tygodni… Po tym czasie zlewamy nalewkę, oddzielamy owoce (przepłukujemy je przegotowaną wodą) i przelewamy do właściwych butelek… Taki „napój” pozostawiamy na około 6 miesięcy…   Warto było czekać kilka miesięcy, bo nalewka nabrała właściwej klarowności i smaku... Na „wypad” do Karpacza jak znalazł…", "url": "http://witniczanka.blogspot.com/2018/01/malinoweczka.html", "category": "lubelskie", "sub_category": "Napoje (alkoholowe i bezalkoholowe)", "phrase": "Malinóweczka"}