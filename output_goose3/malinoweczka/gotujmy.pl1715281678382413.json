{"meta_description": "Jak zrobić Malinowa naleweczka? - Portal Kulinarny - przepisy, konkursy, forum - Dadaj Przepis na Gotujmy.pl !", "title": "Jak zrobić Malinowa naleweczka?", "content": "Maliny przebrać,raczej ich nie płukać (chyba,że są brudne,ale bardzo delikatnie).Wsypać do dużego np.3 l słoja,przesypując cukrem.Odstawić na 2-3 dni ,codziennie potrząsając słojem.Po tym czasie zalać spirytusem i wrzucić (lub nie) plasterki cytryny. Zostawić nalewkę na tydzień.Zlać ostrożnie płyn znad malin do butelki a owoce zalać rumem lub wódką i wymieszać.Potrząsać słojem kilka razy dziennie przez tydzień.Połączyć rum i spirytus .Metalowy durszlak wyłożyć złożoną kilka razy gazą i przelewać nalewkę,aby pesteczki z malin osiadły na gazie.Otrzymamy dzięki temu klarowną naleweczkę,którą rozlewamy do butelek i chowamy głęboko do spiżarni na ok.6 miesięcy.Wcześniej też można się pokusić,ale warto jednak poczekać,smak będzie głębszy,jak nalewka się \"przegryzie\". Dla kogo nalewka jest za mocna,może dodać przegotowaną wodę w niedużej ilości,ale lepiej wypić mniejszy kieliszek mocniejszej,za to smaczniejszej.", "url": "https://gotujmy.pl/malinowa-naleweczka,przepisy-alkohol-przepis,45299.html", "category": "lubelskie", "sub_category": "Napoje (alkoholowe i bezalkoholowe)", "phrase": "Malinóweczka"}