{"meta_description": "Stowarzyszenie Lokalna Grupa Działania Krasnystaw PLUS", "title": "LGD Krasnystaw PLUS - Smaki Jesieni 2021 - relacja", "content": "W dniu 8 października 2021 roku w budynku Ochotniczej Straży Pożarnej w Poperczynie odbył się Festiwal „Smaki Jesieni”. Festiwal był okazją do spotkania, wymiany doświadczeń, integracji środowiska oraz przedstawienia planów LGD „Krasnystaw PLUS” na kolejny rok działania. Festiwalowy konkurs „Smaki Jesieni – produkty z owoców jesieni” zorganizowany został w dwóch kategoriach:  - „Ciasto drożdżowe z wykorzystaniem owoców jesieni”  - „Smakowity napitek z wykorzystaniem owoców jesieni”. Za najlepsze ciasta smaków jesieni komisja konkursowa w składzie wybranym z przedstawicieli gmin uznała:  - I miejsce „Ciasto drożdżowe z gruszką w czekoladzie” zgłoszone przez reprezentację KGW „Wszyscy Razem” z Równianek z gminy Rudnik  - II miejsce „Dyniowa Królowa” zgłoszone przez reprezentację KGW „Razem Lepiej” w Ksawerówce z gminy Fajsławice  - III miejsce „Kwiat Jesieni” zgłoszone przez reprezentację KGW Romanów z gminy Izbica. Wśród zgłoszonych smakowitych napitków komisja konkursowa najlepiej oceniła:  - I miejsce „Pigwowy zawrót głowy” zgłoszony przez reprezentację KGW „Razem lepiej” w Ksawerówce z gminy Fajsławice  - II miejsce „Malinóweczka” zgłoszona przez KGW Płonka z gminy Rudnik  - III miejsce „Nalewka z pigwy” zgłoszona przez KGW Borów z gminy Gorzków. Oprawę muzyczną, biesiadne przyśpiewki do zabawy festiwalowej zapewnił bogaty repertuar Kapeli z Gorzkowa oraz Kapeli Ludowej „Cukrowniacy” z Siennicy Nadolnej. W imieniu Zarządu Stowarzyszenia Lokalnej Grupy Działania „Krasnystaw Plus” pragniemy serdecznie podziękować wszystkim Paniom z Kół Gospodyń Wiejskich reprezentujących Gminy: Fajsławice, Izbica, Krasnystaw, Łopiennik Górny, Rudnik, Żółkiewka, Gorzków, Miasto Krasnystaw oraz współorganizatorom: Wójtowi i pracownikom Gminy Żółkiewka oraz Zarządowi i Członkom Stowarzyszenia Miłośników Ziemi Olchowieckiej za udział i zaangażowanie w organizację Festiwalu „Smaki Jesieni” w Poperczynie!", "url": "https://lgdkrasnystaw.pl/470-samaki-jesieni-2021-relacja", "category": "lubelskie", "sub_category": "Napoje (alkoholowe i bezalkoholowe)", "phrase": "Malinóweczka"}