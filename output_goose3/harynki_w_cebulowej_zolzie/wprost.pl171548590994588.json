{"meta_description": "Słodko-kwaśny smak zołzy kontrastuje z lekko słonym śledziem. Całość podaje się najczęściej z ziemniakami gotowanymi w mundurkach, czyli w miejscowej gwarze, pelkartoflami.", "title": "Harynek w parze z zołzą", "content": "Wiele nazw produktów tradycyjnych w kuchni Śląska Opolskiego pochodzi z języka niemieckiego. Dla mieszkańców innych regionów Polski ciekawie zapewne prezentuje się salceson jako presswurst czy wątrobianka zwana leberwurstem. Tu na makarony mówi się nudle, na sałatkę ziemniaczaną kartoffelsalat, z kapusty robi się pańczkraut, a z kalarepy oberibę. Ale najbardziej intrygujące brzmienie mają harynki w cebulowej zołzie, które są tu naprawdę doskonałe. Harynek to nic innego jak śledź, spolszczony od niemieckiego słowa hering, a zołza to sos, w tym przypadku cebulowy, na bazie octu, śmietany i przypraw.", "url": "https://www.wprost.pl/tygodnik/10274115/harynek-w-parze-z-zolza.html", "category": "opolskie", "sub_category": "Produkty rybołówstwa, w tym ryby ", "phrase": "Harynki w cebulowej zołzie"}