{"meta_description": "Harynki w cebulowej zołzie zaspokoją nasz apetyt na:  - takie pytanie usłyszała w 105. odcinku Milionerów wioślarka Weronika Deresz. Oto poprawna odpowiedź.", "title": "Harynki - co to jest i jak sie je je?", "content": "Co to są harynki i czym jest cebulowa zołza? Nad tymi zagadnieniami musiała pochylić się pani Weronika Deresz — uczestniczka 105. odcinka „Milionerów”, którego powtórka emitowana była we wtorek, 21 sierpnia 2018. Deresz odpowiadała na następujące pytanie: Harynki w cebulowej zołzie zaspokoją nasz apetyt na: Jak przyznała uczestniczka, kompletnie nie ma pojęcia, o co może chodzić. „Wątróbka może być z cebulą, tak mi się kojarzy, i śledzik w otulinie śmietanowo-cebulowej, nóżki w auszpiku najmniej mi przychodzą na myśl, a w befsztykach tatarskich nie gustuję” — powiedziała wioślarka i w iście mistrzowskim stylu dokonała strzału. Wybrała odpowiedź C — śledzia. Co to są harynki w cebulowej zołzie? Jest to produkt tradycyjny z Opolszczyzny, jednak jego nazwa wskazuje na bardzo odległe pochodzenie — prawdopodobnie od dawnego określenia jednego z produktów: czyli harynek — śledzi. Obecnie słowo „harynek” nie jest już używane w śląskiej gwarze. Z kolei „zołza” to po prostu sos, popularny do dziś. „Harynki w cebulowej zołzie” są według tradycji daniem postnym i bardzo tanim, podaje się je bardzo często na obiad do ziemniaków ze skórką nazywanych potocznie ziemniakami „w mundurkach”, a w gwarze śląskiej – „pelkartoflami” — informuje serwis odnowawsi.eu. harynki co to; harynki i zołza; harynki w cebulowej zołzie", "url": "https://rozrywka.radiozet.pl/filmy/Harynki-co-to-jest-i-jak-sie-je-je", "category": "opolskie", "sub_category": "Produkty rybołówstwa, w tym ryby ", "phrase": "Harynki w cebulowej zołzie"}