{"meta_description": "", "title": "Harynki w cebulowej zołzie", "content": "Określenie dania harynkami w cebulowej zołzie pochodzi od nazwy jednego z produktów używanego do jego wytworzenia, a mianowicie od słowa „harynek”, czyli śledź. Obecnie wyraz „harynek” nie jest już powszechnie używany w gwarze śląskiej, w przeciwieństwie do słowa „zołza” oznaczającego sos, popularnego do dzisiaj. Harynki w cebulowej zołzie podaje się bardzo często na obiad do ziemniaków ze skórką nazywanych potocznie ziemniakami w mundurkach, a w gwarze śląskiej – pelkartoflami. Wpis na LPT: 3 stycznia 2008 r. w kategorii Produkty rybołówstwa..  Wnioskodawca: Krystyna Larisch, Związek Śląskich Kobiet w Kórnicy, gm. Krapkowice Śledzie dokładnie wyczyścić, opłukać i namoczyć na noc w zimnej wodzie. Rano wymienić wodę i moczyć jeszcze ok. 2 godzin. Cebulę obrać, pokroić w plastry o grubości ok. 5 mm, zalać niewielką ilością wody, dodać przyprawy: cukier, sól, całe ziarenka pieprzu, ziela angielskiego, liść laurowy i zagotować. Po kilku minutach, gdy cebula będzie lekko miękka dodać ocet winny, zakończyć gotowanie. Ostudzić. Śledzie jeszcze raz opłukać, pokroić w kawałki i ułożyć w szklanej salaterce. Ostudzony sos cebulowy połączyć ze śmietaną, całość wymieszać i zalać nim pokrojone śledzie. Można udekorować gałązką świeżego kopru lub natką pietruszki. Więcej na temat tego tradycyjnego dania tutaj:", "url": "https://zesmakiem.opolskie.pl/harynki-w-cebulowej-zolzie-2/", "category": "opolskie", "sub_category": "Produkty rybołówstwa, w tym ryby ", "phrase": "Harynki w cebulowej zołzie"}