{"meta_description": "Zastanawiacie się nad pomysłem na obiad? Warto skorzystać z przepisu. Kasza jaglana ma pozytywny wpływ na zdrowie, dlatego zalecana jest również maluchom.", "title": "Kasza jaglana z pieczarkami i sosem jogurtowo-sezamowym", "content": "Potrawa ma trudny do zdefiniowania smak. Z jednej strony wydaje się słodkawa, jednocześnie absolutnie nie jest mdła i można wyczuć w niej nieco ostrzejsze nuty, polana sosem nabiera łagodności, a sezam nadaje jej lekko gorzki posmak.  Zdecydowanie warta spróbowania! Ot, żeby zapewnić swoim i dziecka kubkom smakowym nowe doznania :) Przepis na kaszę jaglaną z pieczarkami i sosem jogurtowo - sezamowym Na patelni układamy obrane, umyte i wysuszone pieczarki, kapeluszami do dołu. Smażymy na oliwie ok. 10 minut, po czym dusimy pod przykryciem kolejne 10 minut. Kaszę jaglaną gotujemy według przepisu podanego na opakowaniu.   Na drugiej patelni lub w rondelku szklimy na oliwie cebule pokrojoną w kostkę. Dodajemy przeciśnięty przez praskę czosnek, krótko smażymy, dodajemy migdały, przyprawy i smażymy ok. 2 minut. Dodajemy kaszę jaglaną, dolewamy niewielką ilość wody, doprawiamy, Gotujemy pod przykryciem ok. 10 minut.  W tym czasie mieszamy składniki sosu.  Kaszę jaglaną podajemy z pieczarkami, danie polewamy sosem.", "url": "https://www.tatento.pl/a/549/kasza-jaglana-z-pieczarkami-i-sosem-jogurtowo-sezamowym", "category": "podkarpackie", "sub_category": "Wyroby piekarnicze i cukiernicze", "phrase": "Kukiełka z kaszą jaglaną"}