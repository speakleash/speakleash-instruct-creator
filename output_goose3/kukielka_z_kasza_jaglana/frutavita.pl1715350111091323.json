{"meta_description": "Kasza jaglana 1000 g  w kategorii Kasza jaglana / Kasza / Produkty sypkie", "title": "Kasza jaglana 1000 g", "content": "Uważana za najzdrowszą z kasz. Nie zawiera glutenu, za to wiele cennych dla organizmu witamin i minerałów. Otrzymuje się ją z nasion prosa. Używano ją już w epoce neolitu, dlatego mówi się o niej, że jest najstarszą ze znanych na rynku kasz. Ma oryginalny smak (choć bywa gorzka, jeśli przyrządzi się ją w nieodpowiedni sposób) i świetnie komponuje się zarówno z daniami słonymi, jak i słodkimi. Kaszę jaglaną zjemy z warzywnym lub mięsnym gulaszem, dodamy do świeżych sałatek. Z powodzeniem może zastąpić również ziemniaki, ryż, czy inny rodzaj kasz. Doskonale smakuje ze słodkimi dodatkami. Ze zmiksowanej, ugotowanej kaszy jaglanej zrobimy m.in. pożywny budyń, mus lub upieczemy ciasto. Zastosowanie jest naprawdę bardzo zróżnicowane. Kasza jaglana jest lekkostrawna i nie uczula. Pod względem wartości odżywczych dorównuje kaszy gryczanej. Ma mało skrobi, za to dużo łatwo przyswajalnego białka. Wyróżnia się najwyższą zawartością witamin z grupy B: B1, (tiaminy), B2 (ryboflawiny) i B6 (pirydoksyny) oraz żelaza i miedzi. Przechowywać w suchym i chłodnym miejscu, niedostępnym dla dzieci. Nasze produkty pakowane są w torebki strunowe typu \"doypack\", co umożliwia wielokrotne otwieranie i zamykanie opakowania, a co najważniejsze pozwala na zachowanie dłuższej świeżości. Wszystkie nasze opakowanie są zgrzewane. Na opakowaniu znajduje się czytelna etykieta zawierająca termin przydatności do spożycia, wagę, numer partii i kraj pochodzenia danego produktu. W zakładzie pakowane są również: sezam, migdały, produkty zawierające gluten, różne orzechy. Pomimo dołożenia wszelakich starań nie można w 100% wykluczyć wystąpienia w produkcie śladowych ilości tych surowców. Wszystkie produkty posiadają długie terminy przydatności do spożycia i pochodzą z regularnych dostaw.", "url": "https://frutavita.pl/pl/p/Kasza-jaglana-1000-g-/720", "category": "podkarpackie", "sub_category": "Wyroby piekarnicze i cukiernicze", "phrase": "Kukiełka z kaszą jaglaną"}