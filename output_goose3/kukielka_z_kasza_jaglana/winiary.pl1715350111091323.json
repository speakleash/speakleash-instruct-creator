{"meta_description": "Kasza jaglana to nie tylko znakomity dodatek do dań mięsnych… możesz przygotować z niej placki, kotleciki, ciasto lub użyć jej do zupy. Sprawdź pomysły WINIARY!", "title": "Przepisy na dania z kaszą jaglaną | Winiary", "content": "Aby kasza jaglana nie nabrała goryczki, przed gotowaniem dobrze jest przelać ją najpierw zimną, a potem gorącą wodą lub namoczyć na kilka godzin w wodzie z sokiem z cytryny, osączyć i ugotować. Kasza jaglana doskonale nadaje się do domowych krupników i warzywnych zup, jako dodatek do dań mięsnych oraz składnik farszów. Można zrobić z niej zapiekanki i sałatki, a nawet smakowite desery, bo świetnie komponuje się z owocami, miodem i orzechami. W naszej kolekcji mamy też dość niezwykłe przepisy z kaszą jaglaną - poszukiwacze kulinarnych ciekawostek znajdą tu pudding, omlet, „kaszotto” oraz... ciasto z kaszą. Bezglutenowa kasza jaglana jest lekkostrawna, ale niestety niezbyt wskazana dla diabetyków ze względu na indeks glikemiczny (po ugotowaniu – 71). Dzięki działaniu zasadotwórczemu jest przydatna w przywracaniu równowagi kwasowo-zasadowej w organizmie. Zawiera rzadko występujący w naszym pożywieniu krzem (korzystnie oddziałujący na skórę, paznokcie i włosy, a także zapobiegający odwapnianiu się kości) oraz żelazo, miedź, cynk i witaminy z grupy B: B1, B2, B6. 100 g kaszy jaglanej zawiera 10,6 g białka, 71,6 g węglowodanów i 2,9 g tłuszczu.", "url": "https://www.winiary.pl/przepis/kasza-jaglana/", "category": "podkarpackie", "sub_category": "Wyroby piekarnicze i cukiernicze", "phrase": "Kukiełka z kaszą jaglaną"}