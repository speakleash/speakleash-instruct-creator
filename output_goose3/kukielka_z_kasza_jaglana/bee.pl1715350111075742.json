{"meta_description": "Zobacz, jak w łatwy sposób możesz przyrządzić jaglankę na mleku. Sprawdź listę składników i sposób przygotowania. »", "title": "Jaglanka - łatwy przepis na kaszę jaglaną na mleku", "content": "Jaglanka to danie, które odzyskało w ostatnim czasie swoją dawną popularność. I nie ma się czemu dziwić, ponieważ kasza jaglana na mleku jest zdrowa, smaczna, a jej przygotowanie szybkie i dziecinnie łatwe. Jest źródłem wielu cennych dla organizmu składników, takich jak białko, tłuszcze, węglowodany czy błonnik. Jej dodatkową zaletą jest fakt, że możesz przyrządzać ją na wiele sposobów, wzbogacając ulubionymi owocami. A jeśli jeszcze nigdy nie próbowałaś takiego dania, zacznij od jego najprostszej wersji. Kasza jaglana jak gotować na mleku? Oto idealny przepis dla początkujących w kuchni! Przygotowanie posiłku rozpocznij od zagotowania mleka. Następnie dokładnie wypłucz kaszę i przelej ją wrzątkiem. Przyda Ci się to tego durszlak. Połącz ze sobą wszystkie składniki umieszczając je w garnku. Gotuj przez około 15 minut. Na początek wybierz większy płomień. Później, gdy mleko już się zagotuje, zmniejsz ten ostatni na mały. Pamiętaj, aby cały czas mieszać kaszę, by nie przywarła do dna. To wszystko! Kiedy danie jest już gotowe, przełóż je do miseczki i, jeśli masz ochotę, dodaj owoce (mogą być to truskawki, banany, śliwki, jabłko czy kiwi) lub orzechy (na przykład laskowe). Możesz także wlać odrobinę mleka albo jogurtu naturalnego. Wtedy posiłek stanie się nieco bardziej płynny. Jaglanka lubi się też z cynamonem i wanilią. Spróbuj jej w tej wersji, a na pewno szybko się zakochasz. Kasza jaglana na śniadanie to wspaniały pomysł, jeśli poszukujesz dania prostego do przygotowania, a przy tym jesteś na diecie bezglutenowej lub wegańskiej. Na pewno przypadnie Ci do gustu zarówno na ciepło, jak i na zimno, ponieważ doskonale smakuje w obu wariantach. Ze względu na wiele możliwości podania, ucieszy nawet dzieci.", "url": "https://www.bee.pl/przepis-na-kasze-jaglana-na-mleku-a-710.html", "category": "podkarpackie", "sub_category": "Wyroby piekarnicze i cukiernicze", "phrase": "Kukiełka z kaszą jaglaną"}