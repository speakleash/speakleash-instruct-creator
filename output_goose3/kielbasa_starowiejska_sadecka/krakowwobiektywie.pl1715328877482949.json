{"meta_description": "", "title": "Małopolska ma nowe produkty tradycyjne – Kraków w obiektywie", "content": "Wspomniane w temacie produkty goszczą na małopolskich stołach od lat. Nowością w ich przypadku jest wpisanie na Listę Produktów Tradycyjnych. Taką listę prowadzi Ministerstwo Rolnictwa i Rozwoju Wsi. Obecnie z naszego regionu znalazło się na niej już 113 produktów. Listę produktów można zobaczyć na stronie prowadzonej przez ministerstwo.  Podczas otwartego posiedzenia Rady ds. Produktów Tradycyjnych w Urzędzie Marszałkowski Województwa Małopolskiego rozpatrywano kolejnych 19 wniosków o wpisanie na wspomnianą listę, osiemnaście z nich dotyczyło wyrobów wędzonych. Jest to w pełni zrozumiałe w związku z zaostrzeniem przepisów unijnych dotyczących norm dla wyrobów wędzonych. Producenci takich wyrobów, którzy są w stanie wykazać, że ich produkt jest wytwarzany w danej formie od ponad 25 lat, ubiegają się o wpis na ministerialną listę, ponieważ trwają prace nad rozporządzeniem ministra, które ma zwalniać producentów produktów tradycyjnie wędzonych z konieczności przestrzegania zaostrzonych unijnych norm przez okres 3 lat od wprowadzenia owych przepisów przez UE. Co prawda ulga ma dotyczyć wszystkich wyrobów tradycyjnych, czyli nie tylko tych z listy, ale również zgłoszonych do powiatowego lekarza weterynarii, producenci wolą jednak na zimne, a raczej na wędzone dmuchać i starają się o wpis na listę wyrobów tradycyjnych.  Obok produktów wędzonych do wpisania na listę tym razem zgłoszono również chleb.  Wśród wyrobów z z regionu małopolskiego, oznaczonych jako wyroby tradycyjne możemy znaleźć Lody nowotarskie, Ser gazdowski – gołka, Kiełbasę lisiecką, Smalec jurajski gotowany, Kiełbasę proszowicką ze słoja, Karpia zatorskiego, Nasiona fasoli „Piękny Jaś” z doliny Dunajca, Dżem z płatków róż i wiele innych.  Na środowym posiedzeniu Rady ds. Produktów Tradycyjnych w UMWM miała miejsce uroczystość nadania Certyfikatów Znaku – Jakość Tradycja producentom żywności z naszego regionu. Kapituła Znaku Jakościowego „Jakość Tradycja”, opracowanego przez Polską Izbę Produktu Regionalnego i Lokalnego oraz Związek Województw Polskich, certyfikującego żywność naturalną i tradycyjną, postanowiła przyznać certyfikaty następującym produktom:  Szczepan Gawor – Gawor – Produkcja Wędlin Jakość Tradycja, za produkty:  Szynka Podstolego  Kiełbasa wiejska z Podstolic  Kiełbasa Piaszczańska  Boczek gotowany z Podstolic Henryk Kołdras – Zakład Przetwórstwa Mięsnego Henryk Kołdras, za produkty:  Kiełbasa zwyczajna od Kołdrasa  Kiełbasa wiejska od Kołdrasa  Kiełbasa krakowska od Kołdrasa  Salceson od Kołdrasa Praca rady nie jest prosta. Każdy produkt, który trafia pod jej ocenę opatrzony jest wielostronicowym wnioskiem zawierającym dokładny przepis sposób i technikę jego produkcji oraz związki produktu z tradycją regionu w którym jest wytwarzany. Tym razem na 19 wniosków 10 rada skierowała do poprawy i ponownego rozpatrzenia na kolejnym posiedzeniu. O tym jak dużą wagę do jakości składanych wniosków przykłada rada świadczyć może fakt, że dotychczas wszystkie wnioski, które zgłoszono z Małopolski do ministerstwa zostały zaopiniowane pozytywnie, a produkty wpisano na wspomnianą wcześniej listę. Małopolska uznawana jest za województwo z którego zgłaszane są najlepiej opracowane wnioski. Tak więc nie tylko wyroby z naszego regionu są wyznacznikiem jakości.  Pracy Rady ds. Produktów Tradycyjnych oprócz dziennikarzy przyglądali się również nie codzienni na obradach rady goście, byli nimi Izabella Byszewska – Prezes Polskiej Izby Produktu Regionalnego i Lokalnego oraz Jan Zwoliński – Wiceprezes Polskiej Izby Produktu Regionalnego i Lokalnego. Wnioski złożone przez Zakład Przetwórstwa Mięsnego Henryk Kołdras:  Kiełbasa wiejska z Proszówek  Boczek wiejski z Proszówek  Szynka wędzona z Proszówek  Schab wędzony z Proszówek  Baleron wędzony z Proszówek Lista wniosków, które mają zostać poddane korekcie i będą rozpatrywane na kolejnym posiedzeniu rady:", "url": "https://krakowwobiektywie.pl/malopolska-nowe-produkty-tradycyjne/", "category": "małopolskie", "sub_category": "Mięso świeże oraz produkty mięsne", "phrase": "Kiełbasa starowiejska sądecka"}