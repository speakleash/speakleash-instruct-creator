{"meta_description": "Aż osiemnaście wniosków o wpisanie małopolskich wyrobów wędzonych na ministerialną listę rozpatrywała w środę Rada ds. Produktów Tradycyjnych. Osiem z nich trafi do Ministerstwa Rolnictwa i Rozwoju Wsi, dziesięć składanych przez zakłady mięsne Szubryt po naniesieniu poprawek trafią na kolejne posiedzenie rady.", "title": "Starają się o miano produktów tradycyjnych", "content": "Aż osiemnaście wniosków o wpisanie małopolskich wyrobów wędzonych na ministerialną listę rozpatrywała w środę Rada ds. Produktów Tradycyjnych. Osiem z nich trafi do Ministerstwa Rolnictwa i Rozwoju Wsi, dziesięć składanych przez zakłady mięsne Szubryt po naniesieniu poprawek trafią na kolejne posiedzenie rady. – Temat produktów wędzonych budzi w Małopolsce wiele emocji. Tym bardziej w świetle ostatnich informacji z Ministerstwa Rolnictwa i Rozwoju Wsi – mówił wicemarszałek Wojciech Kozak, Przewodniczący Rady ds. Produktów Tradycyjnych – Trwają prace nad rozporządzeniem ministra, które zwalniać ma producentów produktów tradycyjnie wędzonych z konieczności przestrzegania zaostrzonych unijnych norm. Ustępstwo, które ma obowiązywać przez 3 lata od wprowadzenia przepisów UE, dotyczyłoby wszystkich wyrobów tradycyjnie wędzonych, nie tylko tych wpisanych na ministerialną listę, których producenci zgłosiliby dany produkt do powiatowego lekarza weterynarii – poinformował wicemarszałek Kozak. W sumie podczas środowego spotkania ocenianych było aż dziewiętnaście wniosków. Z tego osiemnaście dotyczyło produktów wędzonych. Rada pozytywnie zaopiniowała dziewięć z nich. Ministerstwa Rolnictwa i Rozwoju Wsi zadecyduje, które produkty uzyskają miano tradycyjnych. Jak do tej pory wszystkie nadesłane z Małopolski wnioski były oceniane przez resort pozytywnie. Natomiast pozostałych dziesięć wniosków, po wprowadzeniu poprawek, będzie przedmiotem obrad na kolejnym posiedzeniu Rady. Wnioski złożone przez Zakład Przetwórstwa Mięsnego Henryk Kołdras:  Kiełbasa wiejska z Proszówek  Boczek wiejski z Proszówek  Szynka wędzona z Proszówek  Schab wędzony z Proszówek  Baleron wędzony z Proszówek    Wniosek złożony przez Zofię Rydzyk – Firma P.P.U.H. Patrycja&Paweł  Chleb Świąteczny    Wnioski złożone przez Stowarzyszenie Rozwoju i Promocji Gminy Iwkowa:  Kiełbasa wiejska iwkowska  Wędzonka iwkowska  Szynka iwkowska    Lista wniosków, które mają zostać poddane korekcie i będą rozpatrywane na kolejnym posiedzeniu rady: Wnioski złożone przez zakłady mięsne „SZUBRYT” Zbigniew Szubryt:  Kiełbasa wiejska sądecka  Kiełbasa starowiejska sądecka  Kiełbasa swojska sądecka  Polędwica wiejska sądecka tradycyjna  Szynka swojska sądecka tradycyjna  Szynka wiejska sądecka tradycyjna  Wędzonka sądecka tradycyjna  Karczek sądecki tradycyjny  Golonka sądecka tradycyjna  Boczek sądecki tradycyjny    Podczas spotkania nastąpiło uroczyste wręczenie Certyfikatów Znaku „Jakość Tradycja” producentom z terenu województwa małopolskiego. Postanowieniem Kapituły Znaku Jakościowego „Jakość Tradycja”, opracowanego przez Polską Izbę Produktu Regionalnego i Lokalnego oraz Związek Województw Polskich, certyfikującego żywność naturalną i tradycyjną, certyfikaty otrzymali:    Szczepan Gawor - Gawor - Produkcja Wędlin Jakość Tradycja, za produkty:  Szynka Podstolego  Kiełbasa wiejska z Podstolic  Kiełbasa Piaszczańska  Boczek gotowany z Podstolic    Henryk Kołdras - Zakład Przetwórstwa Mięsnego Henryk Kołdras, za produkty:  Kiełbasa zwyczajna od Kołdrasa  Kiełbasa wiejska od Kołdrasa  Kiełbasa krakowska od Kołdrasa  Salceson od Kołdrasa    Władysław Wolarek - Sp. j. B. Wolarek W. Wolarek, za produkt:  Kiełbasa tradycyjnie wyrabiana", "url": "https://limanowa.in/aktualnosci/staraja-sie-o-miano-produktow-tradycyjnych/18433", "category": "małopolskie", "sub_category": "Mięso świeże oraz produkty mięsne", "phrase": "Kiełbasa starowiejska sądecka"}