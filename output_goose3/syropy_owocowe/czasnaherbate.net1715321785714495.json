{"meta_description": "Syropy owocowe  ✔ Najlepszej jakości produkty ✔ Szeroki asortyment ✔ Szybka wysyłka ⌚ Czas Na Herbatę® od 20 lat na rynku", "title": "Syropy owocowe - z malin - czarnego bzu - żurawin ☕ | Sklep Czas Na Herbatę®", "content": "Syropy od dawna były domowym sprzymierzeńcem w walce z sezonowymi infekcjami. Do dziś za prawdziwy skarb uznaje się chociażby syrop z czarnego bzu lub z malin. Dzięki dużej zawartości flawonoidów kwiaty i owoce bzu wykazują wspaniałe właściwości lecznicze, maliny z kolei to cenne źródło dobrze przyswajalnej witaminy C. Dodawany do gorącej herbaty syrop z tych owoców świetnie sprawdza się zwłaszcza w ramach domowych kuracji przeziębień. Syrop owocowy warto mieć zresztą w kuchni przez cały rok, zwłaszcza jeśli mamy dzieci lub sami jesteśmy łasuchami. Pociechy o wiele łatwiej przekonać do picia wody, jeśli rozcieńczymy ją odrobiną słodkiego syropu. Taka mikstura latem wspaniale gasi pragnienie. Z kolei zimą nie ma nic lepszego niż aromatyczna gorąca herbata z łyżeczką syropu lub konfitury. Kolorowe drinki, nieważne – alkoholowe czy bezalkoholowe – nie mogą się obyć bez słodkich likierów lub syropów. Najsłynniejsze z nich to oczywiście niebieskie Blue Curacao czy czerwona grenadyna. Jeśli jednak jesteśmy dopiero na początku naszej barmańskiej przygody, z powodzeniem możemy sięgnąć również po zwykłe syropy do drinków, zwłaszcza te owocowe, miętowe czy orzechowe. Do tego dobrej jakości alkohol, soki oraz mleczne napoje – i domowe drinki robią się praktycznie same. Syrop malinowy lub imbirowy świetnie wzbogaci również smak piwa. Fani takich połączeń powinni zawsze mieć w barku zapas tych słodkich dodatków.", "url": "https://czasnaherbate.net/52-syropy-owocowe", "category": "małopolskie", "sub_category": "Inne produkty", "phrase": "Syropy owocowe"}