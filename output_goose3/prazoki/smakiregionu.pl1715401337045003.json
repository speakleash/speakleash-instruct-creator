{"meta_description": "Czy wiecie, czym są wielkopolskie prażoki? To regionalna nazwa klusek, powstałych z połączenia startych i ugotowanych ziemniaków oraz gulaszu z karkówki. Głodni", "title": "Żelazne Prażoki Z Duszoną Karkówka | SMAKI REGIONU", "content": "Karkówkę pokroić w plastry w poprzek włókien i rozbić tłuczkiem. Dokładnie obtoczyć w mące i usmażyć na patelni na oleju na złoty kolor. Usmażone przełożyć do rondelka, a na tej samej patelni, nie mytej po smażeniu mięsa usmażyć pokrojoną w kostkę cebulę i czosnek. Następnie podlać wodą i gotować parę minut. Całość wlać do mięsa i dusić pod przykryciem, aż mięso będzie miękkie. Doprawić do smaku solą, pieprzem i majerankiem. Obrane ziemniaki podzielić: ¼ ugotować do miękkości, ¾ zetrzeć na tarce na drobnym oczku. Połączyć ziemniaki starte z ugotowanymi, dodać masło, sól, cukier do smaku i ubijając tłuczkiem zagotować. Tak przygotowane wyłożyć w formie klusek na talerze, a obok bitki wołowe z sosem.", "url": "http://smakiregionu.pl/przepis/zelazne-prazoki-z-duszona-karkowka/", "category": "świętokrzyskie", "sub_category": "Gotowe dania i potrawy", "phrase": "Prazoki"}