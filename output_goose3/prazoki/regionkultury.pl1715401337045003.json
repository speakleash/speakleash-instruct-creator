{"meta_description": "", "title": "Prażoki Region Kultury - Serwis informacji kulturalnych województwa łódzkiego", "content": "Prażoki to potrawa powszechnie występująca w regionie sieradzkim. Spożywano je najczęściej z kapustą zasmażaną – latem przesmażano kapustę słodką, a zimą kiszoną. Jedzono je też z zsiadłym mlekiem.  Sposób przygotowania:    Obrane i opłukane ziemniaki gotować w osolonej wodzie. Przed końcem gotowania odlać nadmiar wody, wsypać mąkę i przykryć garnek pokrywką. Gdy ziemniaki się ugotują do miękkości, zdjąć pokrywkę i jeszcze potrzymać na małym ogniu, aby odparować resztki wody. Następnie ugnieść ziemniaki na gęstą, jednolitą masę.  W czasie gotowania ziemniaków rozpuścić na patelni masło lub przesmażyć słoninę i dusić pokrojone w kosteczkę cebule.  Umoczoną w tłuszczu łyżką nakładać porcje prażoków na talerze.    Odmianą są prażuchy żelazne: Do gotujących ziemniaków wraz z mąką dodaje się utarte surowe ziemniaki.  Prażoki spożywano najczęściej z kapustą zasmażaną – latem przesmażano kapustę słodką, a zimą kiszoną. Jedzono je też z zsiadłym mlekiem.    Małgorzata Dziurowicz-Kaszuba", "url": "https://www.regionkultury.pl/dziedzictwo-kulturowe-t246/smaki-regionu-a229/prazoki-r3319", "category": "świętokrzyskie", "sub_category": "Gotowe dania i potrawy", "phrase": "Prazoki"}