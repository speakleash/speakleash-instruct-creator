{"meta_description": "Witamy na stronie Starostwa Powiatowego w Kielcach", "title": "PRAZOKI Z DĄBROWY", "content": "Dzisiaj przedstawiamy Państwu recepturę na prazoki z Dąbrowy. Danie przygotowuje Zespół Dąbrowianki. Zaletą tej potrawy jest duża dostępność składników i łatwość wykonania. Zachęcamy do wypróbowania w domu.  grzyby leśne (im więcej tym lepiej) W dużym naczyniu nastawiamy wodę z grzybami i solą - gotujemy. Gdy grzyby są już ugotowane wsypujemy mąkę i pałką lub tłuczkiem do ubijania ziemniaków energicznie mieszamy i ubijamy przez kilka minut, aby nie powstały grudki i się nie przypaliły. Przy ubijaniu zmniejszamy ogień. Prazoki robiono głównie na wsi, gdzie ludzie byli bardzo ubodzy. Szczególnie widoczne było to na świętokrzyskich wsiach, w tym w Dąbrowie, położonej malowniczo na zboczu Pasma Masłowskiego. Mieszkańcy Dąbrowy nie należeli do majętnych, a wieś nigdy nie była liczna. Konieczne było więc znalezienie sposobu na wypracowanie takich kulinarnych przepisów, które zapewniły ekonomiczne gospodarowanie dostosowane do potrzeb, ale i przede wszystkim możliwości. Warto zaznaczyć, że Prazoki bazują na podstawowych produktach, bardzo łatwo dostępnych. Podawano je na różne sposoby: ze zsiadłym mlekiem, śmietaną, polane masłem i cukrem, olejem z cebulą. Do dziś najlepiej smakują kraszone boczkiem. Zespół Dąbrowianki z gminy Masłów chętnie odpowiada na zaproszenia do udziału w kulinarnych konkursach i wydarzeniach organizowanych w powiecie kieleckim. Największym sukcesem było zdobycie drugiego miejsca podczas Festiwalu Zupy Rybnej w Wilkowie w 2019 roku. Dąbrowianki zachwyciły jurorów zupą gotowaną na pstrągu, w której najważniejszym składnikiem były rybie łby stanowiące bazę do wywaru. Co ciekawe Dąbrowianki rok wcześniej na tej samej imprezie zajęły trzecie miejsce. W 2017 roku panie zdobyły wyróżnienie podczas Święta Pieroga w Krajnie oraz serwowały zalewajkę podczas konkursu na najlepszą zalewajkę świętokrzyską w Rakowie. W tym samym roku wzięły również udział w konkursie na Najsmaczniejszą Potrawę Powiatu Kieleckiego w Rakowie. W 2015 roku zdobyły wyróżnienie na Potrawę Powiatu Kieleckiego w Ciekotach, gdzie serwowano policzki wołowe. Dąbrowianki oprócz talentów kulinarnych szkolą swój talent muzyczny w Centrum Edukacji i Kultury „Szklany Dom”. Na swoim koncie mają wiele nagród i wyróżnień m.in. na Buskich Spotkaniach z Folklorem.", "url": "https://www.powiat.kielce.pl/starostwo/aktualnosci/-PRAZOKI-Z-DABROWY/idn:9018", "category": "świętokrzyskie", "sub_category": "Gotowe dania i potrawy", "phrase": "Prazoki"}