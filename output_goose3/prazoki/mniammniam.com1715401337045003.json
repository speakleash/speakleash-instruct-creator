{"meta_description": "Sprawdzony przepis na prażuchy od MniamMniam.com 😋 Smacznie, szybko i tanio.", "title": "Prażuchy", "content": "Prażuchy to tradycyjne danie z ziemniaków znane w Małopolsce i Wielkopolsce oraz na Kujawach. Zwykle podaje się je jako dodatek do zupy, najczęściej do kapuśniaku. Czasami takie prażuchy okraszone cebulką stawia się po środku stołu i każdy sam dokłada sobie do zupy tyle, ile potrzebuje. Jedzenie prażuchów w ten sposób to prawdziwie rodzinne przeżycie. :) Kiedyś prażuchy były daniem dla biednych, teraz zyskują na popularności wśród wszystkich. :) Ty też koniecznie spróbuj!    Prażuchy oczywiście pasują też do innych dań, na przykład do gulaszu mięsnego lub warzywnego, ale nawet zjedzenie ich z kwaśnym mlekiem i szczypiorkiem to coś, czego warto spróbować - są po prostu pyszne! :) Przepis na prażuchy jest naprawdę arcybanalny! Wystarczy ugotować ziemniaki z odrobiną mąki, ugnieść je, podać ze skwarkami i danie gotowe. :) Proste, a jakie smaczne!   Od zwykłych gotowanych ziemniaków odróżnia prażuchy właśnie dodatek mąki, który sprawia, że masa jest gęstsza i bardziej kleista. Niektórzy formują ją w kluski, nie jest to jednak konieczne. :)  Co ciekawe, prażuchy można podawać też na słodko - tradycyjnie można je podać ze smażoną cebulą, boczkiem albo śmietaną, ale dzieci, które zawsze lubią wszystko, co słodkie, dostawały prażuchy posypane cukrem. :) Ty zjedz je tak, jak Ci się podoba. Będą pyszne! :)", "url": "https://www.mniammniam.com/prazuchy-2", "category": "świętokrzyskie", "sub_category": "Gotowe dania i potrawy", "phrase": "Prazoki"}