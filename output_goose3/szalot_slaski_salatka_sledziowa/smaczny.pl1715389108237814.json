{"meta_description": "Przepis na szałot śląski. Ziemniaki dokładnie umyć i ugotować w mundurkach. Następnie lekko ostudzić, obrać ze skórki i pokroić w kostkę. Matiasy wyjąć z oleju i pokroić w kostkę (nie trzeba ich moczyć w wodzie).", "title": "Szałot śląski", "content": "Ziemniaki dokładnie umyć i ugotować w mundurkach. Następnie lekko ostudzić, obrać ze skórki i pokroić w kostkę. Matiasy wyjąć z oleju i pokroić w kostkę (nie trzeba ich moczyć w wodzie). Jajka ugotować na twardo, ostudzić, obrać, opłukać i pokroić w kostkę. Ogórki kiszone pokroić w kostkę. Cebulę obrać, opłukać, pokroić w kostkę i sparzyć. Wędzoną słoninę pokroić w kostkę, przełożyć do rondelka i stopić. Do dużej miski przełożyć ziemniaki, matiasy, jajka, ogórki kiszone, cebulę i skwarki ze słoninki wraz z gorącym tłuszczem. Dodać majeranek i dużo, dużo pieprzu. Całość dokładnie wymieszać i ciepły szałot podać na stół.", "url": "https://www.smaczny.pl/przepis,szalot_slaski", "category": "śląskie", "sub_category": "Gotowe dania i potrawy", "phrase": "Szałot śląski (sałatka śledziowa)"}