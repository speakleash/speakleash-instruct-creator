{"meta_description": "SZAŁOT ŚLĄSKI ZE ŚLEDZIEM", "title": "SZAŁOT ŚLĄSKI ZE ŚLEDZIEM", "content": "To moja pierwsza sałatka w takim nie typowym połączeniu. Połączenie kilku smaków jednocześnie wydawało się trochę z księżyca wzięte. Kwaśny, słodki, słony , ostry- śledzie i boczek – jednym słowem mieszanina. Dałam więcej boczku bo uwielbiam w sałatce skwareczki. Dodałam od siebie prażony słonecznik , bo też lubię ten smak. Za długo gotowałam ziemniaki i mi się po prostu rozwaliły co widać na fotografii. Tak to jest czasami jak się robi kilka potraw na raz. Nie udekorowałam jajkami jak Mamarzynia zaleca, ale po prostu nie zdążyłam ugotować. Głodomory stały nade mną i czekały kiedy zrobię zdjęcie. Polecam dla lubiących takie połączenia- sałatka jest wyśmienita. - jajka na twardo do dekoracji – nie dawałam 1)Boczek pokroić w drobną kostkę – pokroiłam w plasterki . Boczek podsmażyć na niewielkiej ilości oleju. Wyjąć skwareczki. 2) Do tłuszczu na gorącej patelni wlać kilka łyżek wody z ogórków , pocukrować, popieprzyć, pokoperkować i dosypać soli do smaku. Zalewa ma być wyrazista w smaku – słono-kwaśna z wyczuwalną lekką nutką słodyczy. Jeżeli mamy mało tłuszczu to dodać jeszcze troszkę oleju. Oczywiście nie może być go zbyt dużo, żebyśmy tej sałatki w nim nie utopili. 3)Jeszcze ciepłe ziemniaki obrać ze skórki, pokroić w grubą kostkę ( pokroiłam w małe plasterki) i pomieszać z drobno pokrojoną cebulką. Zalać to gorącą zalewą i odstawić, żeby „naciągało”. 4)Następnie dodać pokrojone ogórki, wymoczone i pokrojone w paski śledziki i skwareczki. Jak trochę postoi i całość się przegryzie to palce lizać.", "url": "https://prl-kuchniadanusi.blogspot.com/2014/02/szaot-slaski-ze-sledziem.html", "category": "śląskie", "sub_category": "Gotowe dania i potrawy", "phrase": "Szałot śląski (sałatka śledziowa)"}