{"meta_description": "Szałot, to tradycyjna śląską sałatka ziemniaczana, którą kiedyś podawano na weselach. Smakuje wyśmienicie", "title": "Śląska sałatka ziemniaczana w smaku niezrównana. Wyprosiłam przepis od koleżanki z Katowic", "content": "Uwielbiamy sałatki, zwłaszcza te tradycyjne warzywne, albo ziemniaczane. Kłopot z tradycyjną sałatką warzywną jest ten, że trzeba się sporo napracować z krojeniem składników, choć efekt końcowy wart jest zachodu. Na śląsku mają inną ulubioną sałatkę, która nie wymaga aż takiego nakładu pracy, a smakuje wyjątkowo dobrze. To sałatka, którą Ślązacy serwują na wszystkich rodzinnych uroczystościach i spotkaniach towarzyskich. Szałot, bo o niej mowa, to tradycyjna śląską sałatka ziemniaczana, którą kiedyś podawano na weselach. Tradycyjnie sałatkę też serwowano na śniadanie wielkanocne do gotowanej kiełbasy. Natomiast na Wigilię przygotowywano ją ze śledziami. Z czasem weszła ona do powszechnego menu stając się pożywną i sycącą potrawą. Tego typu sałatka to doskonały dodatek do pieczonych mięs i zimnych zakąsek np. koreczków śledziowych. Może też funkcjonować jako samodzielne danie. Szałot śląski robi się o wiele szybciej niż typową sałatkę jarzynową, gdyż zawiera o wiele mniej składników. Przede wszystkim nie trzeba gotować do niego włoszczyzny, nie kroi się też jabłek. Podstawowa wersja zawiera zwykle ziemniaki, cebulę, jajka, kawałek boczku lub śledzia i to wszystko. Prosto, skromnie, ale pożywnie i bardzo smacznie. Wyśmienity smak sałatki, której przepis zdradziła mi koleżanka, nie polega na użyciu niecodziennych składników. Sekret tkwi w odpowiednich proporcjach. Jeśli więc dodacie czegoś więcej niż o tym mowa w przepisie np. ziemniaków lub boczku, lub zabraknie wam jakiegoś składnika, nie możecie liczyć na uzyskanie tego niepowtarzalnego smaku, który podbił moje serce. Ziemniaki gotujecie w osolonej wodzie i studzicie. Następnie kroicie je w kosteczkę. Podobnie skrawacie ogórki oraz cebulę. To wszystko wrzucacie do salaterki i posypujecie pieprzem. Boczek kroicie w kostkę i przesmażacie go na patelni. Dodajecie do sałatki i jeszcze raz mieszacie ze sobą wszystkie składniki. Możecie dojeść do tego kromkę chleba, ale szczerze mówiąc: najlepsza jest sałatka sama w sobie. Spróbujcie, a już nigdy nie zrobicie innej wersji ziemniaczanej sałatki. 21 sierpnia 2006 produkt o nazwie „Szałot śląski (sałatka śledziowa)” został wpisany na Listę produktów tradycyjnych Ministerstwa Rolnictwa i Rozwoju Wsi w kategorii „Gotowe dania i potrawy w województwie śląskim”", "url": "https://www.mojegotowanie.pl/artykul/slaska-salatka-ziemniaczana-w-smaku-niezrownana-wyprosilam-przepis-od-kolezanki-z-katowic", "category": "śląskie", "sub_category": "Gotowe dania i potrawy", "phrase": "Szałot śląski (sałatka śledziowa)"}