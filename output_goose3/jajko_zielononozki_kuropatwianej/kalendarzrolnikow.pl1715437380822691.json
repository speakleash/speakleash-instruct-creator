{"meta_description": "Jaja kur zielononóżek poznaj niezwykłe zalety tej rasy i zobacz dlaczego ich jaja są tak drogocenne! Czytaj więcej na KalendarzRolnikow.pl", "title": "Bezcenne jaja kur zielononóżek", "content": "Rasa kur zielononóżka kuropatwiana jest poszukiwana przez gospodynie wiejskie. Jej jajka można sprzedać za trzykrotnie wyższą cenę niż jaja zwykłych kur. Zielononóżki mają niezwykłe zalety. Są odporne na choroby i wytrzymałe na niskie temperatury. Mają dobrze rozwinięte umiejętności poszukiwania pokarmu. Dzięki temu są doskonale przystosowane do chowu w niewielkich stadach i średnich gospodarstwach. Dobra, prawidłowo żywiona nioska może dać w ciągu roku około 140 – 180 jaj. Mają one ciężar mniejszy niż jaja od kur innych ras. Jaja zielononóżek stanowią najwyższej jakości produkt wśród jajek. Są najlepszym źródłem aminokwasów, kwasów tłuszczowych, witamin i związków mineralnych. Pod względem składu aminokwasów, jaja te stanowią najdoskonalszy na świecie produkt żywnościowy pochodzenia zwierzęcego. Jajko zielononóżki, jako jedyny produkt spożywczy zawiera bowiem wszystkie aminokwasy egzogenne. To te, których organizm człowieka nie wytwarza, a są dla niego niezbędne. Dlatego musi je otrzymywać z pokarmem.  Jajo kury zielononóżki posiada bardzo cenne biologiczne składniki takie jak między innymi:  Obniżona zawartość cholesterolu w jajkach zielononóżek została potwierdzona naukowo przez Instytut Zootechniki w Balicach. Spożywanie tych jaj daje konsumentowi uzasadnione poczucie pewności, że służy to jego zdrowiu, poprawie sił witalnych oraz w dłuższym okresie czasu satysfakcji z widocznych efektów poprawy samopoczucia, pożądaną regulację procesów życiowych organizmu. Jaja zielononóżek mogą być stosowane w diecie osób z nadciśnieniem, w żywieniu dzieci. Nadają się dla kobiet w ciąży, sportowców, ludzi chorych na cukrzycę. Nadają się dla ludzi chorych na anemię, impotencję, owrzodzenie pokarmowe, wątrobę, nerki i płuca.", "url": "https://www.kalendarzrolnikow.pl/2087/bezcenne-jaja-kur-zielononozek", "category": "małopolskie", "sub_category": "Inne produkty", "phrase": "Jajko zielononóżki kuropatwianej"}