{"meta_description": "Joomla! - the dynamic portal engine and content management system", "title": "Jaja", "content": "Ad.1. Cóż… Indywidualne upodobania. Sugerujemy spróbować, by się przekonać. Ad.2.Zielononóżki mają jedną cechę genetyczną, której nie mają inne kury.  To znacznie obniżona zawartość cholesterolu, tzw. złego cholesterolu, dostającego się do organizmu ludzkiego z pożywieniem. Zbyt duża zawartość „złego cholesterolu” w diecie może zwiększać poziom tego składnika w surowicy krwi i powodować jego odkładanie w żyłach prowadząc do groźnych zmian miażdżycowych. Niektórzy ludzie mają zdolność podwyższonego spalania cholesterolu z żywności pochodzenia zwierzęcego, jednak dla większości jednym z zabiegów ochronnych jest ograniczenie dziennego spożycia cholesterolu do 300 mg. Ad.3. Jajka zielononóżek zawierają wszystko, co jest nam potrzebne do życia (z wyjątkiem wit. C). Białko jaja kurzego przyswajalne jest w 94% (np. roślin strączkowych 40 – 60%), tłuszcz w 95%, węglowodany w 98%, a związki mineralne w 76%. Ad.4. Dwa jaja (to tylko 150 Kcal) pokrywają nasze zapotrzebowanie na aminokwasy, zapewniają nam 88% dziennej dawki wit. B12 – nazywanej krwiotwórczą, dostarczają wit. E – odmładzającej i poprawiającej pamięć oraz duże ilości wit. A. Zawartość wielonasyconych kwasów tłuszczowych poprawia pamięć i zapobiega chorobom układu nerwowego. W żółtku występuje immunoglobulina Y, która jest znanym ciałem odpornościowym. Nasze babki doceniając ten fakt, podawały surowe żółtko dzieciom mającym biegunki. W Indiach do dziś używa się go jako leku przeciw czerwonce. Jednym z najdoskonalszych czynników jest lizozyn – naturalny antybiotyk występujący w białku, który powoduje że białko pozostawione w środowisku najbardziej zjadliwych bakterii nie ulega zakażeniu. Ostatnim odkryciem naukowców jest nystatyna – organiczny związek chemiczny. Substancja m.in. przeciwgrzybiczna oraz hamująca rozwój nowotworów. Już trzy duże jajka dziennie, pomogą Ci uniknąć wizyty u lekarza. Aby poprawić ogólny stan zdrowia, należy natychmiast włączyć jaja do swojej diety. Żółtka jaj zawierają ogromną ilość choliny, która jest niezbędna do prawidłowego funkcjonowania ludzkiego mózgu, a w szczególności podczas rozwoju mózgu noworodków i płodów. Kiedy jajka są obecne w diecie kobiety ciężarnej, ich spożycie poprawia rozwój i funkcjonowanie mózgu nienarodzonego jeszcze dziecka. Witamina D jest niezbędna do wchłaniania wapnia i odpowiada za zdrowie kości. Brak witaminy D zwiększa zatem ryzyko osteoporozy lub innych problemów z nimi związanymi. Witamina D występuje tylko w kilku rodzajach pożywienia i dlatego często pojawiają się jej niedobory. Kiedy ludzie nie są wystawieni na bezpośrednie działanie słońca, szczególnie zimą, cierpią na jej niedobór. Jajka są naturalnym źródłem witaminy D. Najczęstszymi objawami niedoboru żelaza we krwi są: drażliwość, zmęczenie i bóle głowy. Już dwa duże jaja potrafią dostarczyć człowiekowi aż dwa miligramy żelaza. Jeśli regularnie jesz jajka, zawartość żelaza w Twojej krwi znacznie się zwiększy. Żółtka są pełne luteiny. Jest to rodzaj karotenoidu, który zapobiega zwyrodnieniu plamki żółtej, czyli głównej przyczyny ślepoty. Luteina możemy spotkać również w zielonych warzywach liściastych, ale znacznie lepiej nasz organizm wchłania ją z żółtek jaj. Żółtka zawierają także dużo zeaksantyny, przeciwutleniacza, który chroni przed promieniowaniem ultrafioletowym. Jajka podczas jedzenia dają poczucie pełnego żołądka, a to pomaga nam ograniczyć spożycie kalorii w ciągu dnia. Co z tego wynika? Jedząc jajka chudniemy. Jajka są bogate w białka, które zwiększają poziom energii i zapobiegają wysokiemu poziomowi cukru we krwi, a także insuliny.", "url": "http://www.hodowlazielononozki.pl/jaja", "category": "małopolskie", "sub_category": "Inne produkty", "phrase": "Jajko zielononóżki kuropatwianej"}