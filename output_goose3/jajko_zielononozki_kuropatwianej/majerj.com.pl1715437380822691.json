{"meta_description": "", "title": "Jaja zielononóżki kuropatwianej z chowu ekologicznego", "content": "Jaja zielononóżki kuropatwianej – Jajka tej rasy kur są zazwyczaj mniejsze od „normalnych” jaj aczkolwiek pojedyncze sztuki osiągają nawet rozmiar XL, mają barwę jasnokremową i wyjątkowe wartości odżywcze. Charakteryzują się niską zawartością cholesterolu nawet o 30% mniej od zwykłych jaj, jest to cecha uwarunkowana genetycznie. Posiadają wiele odżywczych składników takich jak: aminokwasy, wielonienasycone kwasy tłuszczowe (WNKT). Jaja te mają bogaty skład witamin głównie B12 (odgrywa rolę w regulacji przemiany materii, chroni przed stresem i wpływa na poprawę samopoczucia), witaminę E (silny przeciwutleniacz – chroni komórki przed działaniem wolnych rodników, a przez to opóźnia procesy starzenia i zmniejsza ryzyko rozwoju zmian nowotworowych), witaminę D (odgrywa istotną rolę w metabolizmie tkanki kostnej i zębów), witaminę A (korzystnie wpływa na wzrok i chroni przed szkodliwym wpływem promieniowania ultrafioletowego), witaminę K (wpływa na procesy krzepnięcia krwi) oraz wiele mikroelementów takich jak: potas, siarka, fosfor, wapń, magnez, cynk, żelazo. Dzięki temu jaja te zaliczają się do żywności o wysokiej jakości. Jaja zielononóżek świetnie nadają się do żywienia dzieci i osób starszych z problemami zdrowotnymi. Po latach niedocenienia, zielononóżki wracają do łask.", "url": "https://majerj.com.pl/jaja-zielononozki-kuropatwianej-z-chowu-ekologicznego/", "category": "małopolskie", "sub_category": "Inne produkty", "phrase": "Jajko zielononóżki kuropatwianej"}