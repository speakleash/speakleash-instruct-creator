{"meta_description": "Produkt wpisany na listę produktów tradycyjnych w dniu 2011-01-10\nW kategorii Wyroby piekarnicze i cukiernicze\nW województwie woj. lubelskim", "title": "Wafle tortowe suche - - Portal Gov.pl", "content": "Płat wafla płaski. Jedna strona posiada lekkie nacięcia w kratkę, druga strona posiada głębokie nacięcia, które służą do nakładania masy kremowej. Wafle tortowe wytwarzane na terenie województwa lubelskiego są cenione przede wszystkim za ich jakość i trwałość, a także za tradycyjny i wyśmienity smak. Tajemnica tej doskonałości tkwi w unikatowych surowcach, metodzie i miejscu wytwarzania wafli. Wafle tortowe suche powstają na podstawie znanej od lat i sprawdzonej receptury. Produkowane są wyłącznie z naturalnych i najlepszej klasy składników (mąka, olej, woda), bez jakichkolwiek konserwantów. Mimo to zachowują wyśmienity, delikatny smak i kruchość długo po otwarciu. Wafle tortowe produkowane są ze staropolskich, unikatowych odmian pszenicy, które charakteryzuje niska zawartość glutenu.", "url": "https://www.gov.pl/web/rolnictwo/wafle-tortowe-suche", "category": "lubelskie", "sub_category": "Wyroby piekarnicze i cukiernicze", "phrase": "Wafle tortowe suche"}