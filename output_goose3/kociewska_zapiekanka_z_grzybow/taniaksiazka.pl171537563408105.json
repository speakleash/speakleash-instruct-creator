{"meta_description": "Kociewska Książka Kucharska (Andrzej Grzyb). ⇨ Zobacz i zamów z dostawą już od 9,99 zł ✅ Niskie ceny, kliknij i sprawdź >", "title": "Kociewska Książka Kucharska", "content": "Przez wieki ludzie wędrowali ciekawi świata, czy też gnani żądzą zysku albo wojennej sławy. Szli na krańce świata, niosąc Chrystusa. Szli, szukając ocalenia przed prześladowaniem. Nieśli też przy okazji z miejsca na miejsce, z południa na północ, ze wschodu na zachód, a i odwrotnie, swoją wiedzę o jedzeniu, swoje potrawy, smaki i produkty. Morzem i lądem wędrowały kartofle, kawa, herbata czy – równie ważne jak sól i cukier – przyprawy. W tej książce kucharskiej przypomina się to, co dawniej na Kociewiu jadano i to, co dzisiaj trafia na stoły ku uciesze podniebień i żołądków, z nadzieją, że mimo nowinek i postępującego uniwersalizmu wiele naszych potraw przetrwa. Nikogo nie musimy udawać. Jesteśmy częścią tej krainy, naszej krainy, Kociewia. Jej solą. Potrawy i ich przygotowanie w tej książce pokazujemy nie z powodu mody, lecz jako ważną część naszej regionalnej kultury.", "url": "https://www.taniaksiazka.pl/kociewska-ksiazka-kucharska-andrzej-grzyb-p-134026.html", "category": "pomorskie", "sub_category": "Gotowe dania i potrawy", "phrase": "Kociewska zapiekanka z grzybów"}