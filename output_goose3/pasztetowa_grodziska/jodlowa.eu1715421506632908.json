{"meta_description": "Gmina Jodłowa - Serwis Samorządowy", "title": "Gmina Jodłowa - I miejsce dla KGW Dzwonowa za \"Pasztet dzwonkowski w cieście z barszczem czerwonym\"", "content": "Podczas Dni Otwartych Drzwi Podkarpackiego Ośrodka Doradztwa Rolniczego w Boguchwale odbyło się wiele konkursów, w tym konkurs na ,,Najlepszy produkt regionalny i lokalny”. W konkursie tym udział wzięło również Stowarzyszenie Koło Gospodyń Wiejskich z Dzwonowej, wytypowane jako jedyne z powiatu dębickiego. KapitułA konkursu ,,Najlepszy produkt regionalny i lokalny”: przewodniczący Jerzy Wiśniewski - Wojewódzki Inspektor Jakości Handlowej Artykułów Rolno - Spożywczych w Rzeszowie oraz członkowie Monika Sterer - Urząd Marszałkowski, Ewa Niedziałek Szeliga - Polskie Radio Rzeszów, Stanisław Kawa - Podkarpacki Ośrodek Doradztwa Rolniczego, Barbara Rajzauer - Podkarpacki Ośrodek Doradztwa Rolniczego dokonała oceny 45 produktów zgłoszonych przez 10 zakładów przetwórczych, 1 gospodarstwo ekologiczne, 3 stowarzyszenia, 6 kół gospodyń wiejskich i 1 gospodarstwo agroturystyczne. W kategorii inne produkty i potrawy regionalne Komisja przyznała nagrody: I miejsce dla KGW z Dzwonowej za \"Pasztet dzwonkowski w cieście z barszczem czerwonym\" II miejsce dla KGW z Laskówki za Kwas z grzybami III miejsce dla KGW Budziwój II z Rzeszowa za Poszarpańce KGW z Żupawy za Pasztet z selera KGW Trześniów za Pierogi z kapustą i grzybami Stowarzyszenie Gospodyń Wiejskich w Hucie Brzuskiej za Pierogi z kapusty słodkiej z dodatkiem sera białego. Stowarzyszenie Kobiety Gminy Grodzisko Dolne za Gołąbki z kaszy jaglanej z tartymi ziemniakami i sosem grzybowym. Dla naszego stowarzyszenia jest to wielki zaszczyt, gdyż dyplom wręczał sam Minister Rolnictwa Stanisław Kalemba, który następnie zagrałł z zespołem na akordeonie.", "url": "https://www.jodlowa.eu/index.php/realizacja-ppwow-w-gminie-jodowa/892-i-miejsce-dla-kgw-dzwonowa-za-pasztet-dzwonkowski-w-ciescie-z-barszczem-czerwonym", "category": "wielkopolskie", "sub_category": "Mięso świeże oraz produkty mięsne", "phrase": "Pasztetowa grodziska"}