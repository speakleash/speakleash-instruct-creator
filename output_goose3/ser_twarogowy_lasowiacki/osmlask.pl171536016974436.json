{"meta_description": "", "title": "Twarogi - OSM ŁASK - W ZGODZIE Z NATURĄ", "content": "Jakie są nasze sery twarogowe? Nasze sery twarogowe są produkowane z mleka najwyższej jakości. Takie mleko pozyskujemy z gospodarstw wiejskich usytuowanych na terenach centralnej Polski, w dolinie jednych z najczystszych polskich rzek - Grabi i Widawki. Mleko na twarogi pochodzi w większości z gospodarstw, w których zwierzęta są żywione w tradycyjny sposób, z poszanowaniem ich dobrostanu, dlatego posiada ono bogaty skład mineralny i ciekawy bukiet smakowo zapachowy. Dzięki zaszczepieniu mleka szlachetnymi kulturami bakterii, oraz odpowiedniej obróbce termicznej otrzymujemy delikatne w smaku, lekko kwaskowate twarogi. W fazie ociekania i prasowania twarogów stosujemy chusty serowarskie. Produkcja jest w całości wykonywana ręcznie, z dużym zaangażowaniem wielu osób, dzięki czemu wyroby nawiązują do twarogów robionych jak dawniej przez nasze babcie i prababcie. Sery twarogowe wytwarzamy wyłącznie na bazie naturalnych surowców, dzięki czemu są bogactwem wielu składników odżywczych. Nasze sery twarogowe są certyfikowane znakiem Jakość Tradycja, oznacza to, że są one wytwarzane w niezmienionej recepturze od co najmniej 50 lat.", "url": "https://www.osmlask.pl/oferta/twarogi", "category": "podkarpackie", "sub_category": "Sery i inne produkty mleczne", "phrase": "Ser twarogowy lasowiacki"}