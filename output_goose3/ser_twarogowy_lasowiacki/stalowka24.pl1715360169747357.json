{"meta_description": "Niezależny portal miasta Stalowa Wola. Wiadomości ze Stalowej Woli i okolic. Znajdziesz tutaj setki zdjęć, reportaże wideo, ogłoszenia, aktualną pogodę, repertuar kin oraz forum.", "title": "Inwestycje w OSM w Stalowej Woli", "content": "930 tysięcy zł. zainwestowała w nowoczesne maszyny produkcyjne Okręgowa Spółdzielnia Mleczarska w Stalowej Woli. Połowa tej kwoty to dofinansowanie z Agencji Restrukturyzacji i Modernizacji Rolnictwa.Nowy sprzęt zastąpił wysłużone urządzenia z lat 70-tych poprzedniego stulecia. Kupione maszyny pozwolą na usprawnienie i zwiększenie mocy przerobowych zakładu.Stalowowolska spółdzielnia co drugi dzień skupuje od 35 do 40 tysięcy litrów mleka od rolników z okolicznych powiatów w promieniu 70 km. Trudny ze względu na dużą konkurencje rynek zakład zdobywa stawiając na tradycję. Sztandarowymi wyrobami OSM Stalowa Wola są Ser Twarogowy Lasowiacki, Masło Lasowiackie oraz Lasowiacka Śmietana wpisane na ministerialną listę Produktów Tradycyjnych.Jeszcze w tym roku firma, która daje pracę 100 osobom planuje wprowadzić na rynek nowe produkty.Z jej badań wynika, że w stosunku do roku ubiegłego Polacy kupują o 5% więcej mleka i przetworów mlecznych. Sprzedaż wyrobów Okręgowej Spółdzielni Mleczarskiej w Stalowej Woli wzrosła w tym czasie o 10%Źródło:foto: W.Piasek", "url": "https://stalowka24.pl/artykul/6300/inwestycje-w-osm-w-stalowej-woli/", "category": "podkarpackie", "sub_category": "Sery i inne produkty mleczne", "phrase": "Ser twarogowy lasowiacki"}