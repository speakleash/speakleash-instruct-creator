{"meta_description": "Śmietana lasowiacka produkowana przez OSM w Stalowej Woli została wpisana na listę tradycyjnych produktów.", "title": "Tylko bakterie", "content": "Poprzednim razem był to ser twarogowy lasowiacki. Jest to duży sukces prawie 70. osobowej załogi niewielkiej spółdzielni, jednej z trzech na całym Podkarpaciu niedużych mleczarń, która nie upadła lub została wchłonięta przez większego konkurenta. Po chudych latach kiedy spółdzielnia walczyła o przetrwanie, rok 2016 okazał się w końcu pomyślny i został zamknięty dodatnim finansowym wynikiem. - Wpisanie na listę jest dla nas ogromnym wyróżnieniem, gdyż na Podkarpaciu takich produktów jest zaledwie 215. W najbliższym czasie będziemy się starać o wpisanie na tę listę także masła. Zostaliśmy też nominowani do kolejnej edycji ogólnopolskiego programu AgroPolska - powiedział prezes OSM w Stalowej Woli Sławomir Czwal. - Nagrodzona śmietana jest produkowana u nas od co najmniej 50 lat, bez żadnych dodatków i konserwantów, a tylko z żywymi kulturami bakterii. Ser twarogowy lasowiacki jest natomiast wytwarzany tylko ręcznie - dodała Iwona Pawłowska, szefowa sprzedaży. OSM Stalowa Wola  Przedstawiciele spółdzielni powiedzieli też o planach na przyszłość Andrzej Capiga /Foto Gość Obecnie OSM w Stalowej Woli wytwarza kilkadziesiąt wyrobów, które dostarczane są nie tylko do sklepów, ale również do piekarń i ciastkarń. Mleko zaś do ich produkcji jest skupowane w odległości nie większej niż 50 km. Prezes Czwal zapowiedział wprowadzenie w tym roku na rynek nowych wyrobów.", "url": "https://sandomierz.gosc.pl/doc/3712302.Tylko-bakterie", "category": "podkarpackie", "sub_category": "Sery i inne produkty mleczne", "phrase": "Ser twarogowy lasowiacki"}