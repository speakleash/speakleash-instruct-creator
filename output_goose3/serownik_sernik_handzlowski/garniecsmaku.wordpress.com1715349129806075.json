{"meta_description": "SERNIK I MAKOWIEC SĘDZISZOWSKI Z CUKIERNI IZA     Makowiec sędziszowski oraz sernik sędziszowski charakteryzują się bardzo tradycyjnym, domowym smakiem. Oba ciasta pieczone są na maśle z samych naturalnych składników. Sernik można kupić w wersji z kruszonką lub polewą. Pieczony jest na jasnym spodzie i posiada cieniutką warstwewkę kakao, która ładnie uzupełnia masę serową nadając ciastu…", "title": "Ciasta świąteczne", "content": "Makowiec sędziszowski oraz sernik sędziszowski charakteryzują się bardzo tradycyjnym, domowym smakiem. Oba ciasta pieczone są na maśle z samych naturalnych składników. Sernik można kupić w wersji z kruszonką lub polewą. Pieczony jest na jasnym spodzie i posiada cieniutką warstwewkę kakao, która ładnie uzupełnia masę serową nadając ciastu nieco wytrawnego, czekoladowego smaku. Zarówno w serniku jak i w makowcu znajdziemy rodzynki i skórkę pomarańczową. Makowiec dodatkowo pieczony jest z dodatkiem miodu. W 2007 serowiec oraz makowiec sędziszowski zostały wpisane na listę produktów tradycyjnych Ministerstwa Rolnictwa i Rozwoju Wsi. Sernik sędziszowski pieczony jest w środy, natomiast makowiec sędziszowski w czwartki. Ta prowadzona przez przesympatyczne młode małżeństwo cukiernia, to moim osobistym zdaniem słodki fenomen na mapie Rzeszowa. Wypiekarnia robi ciasta w bardziej nowoczesnym stylu niż większość cukierni, dużo tu tart, kremowych serników, ciast na bazie bogatego biszkoptu angielskiego (tak!, z dużą ilością masła). Ciasta pieczone są na naturalnych składnikach m.in. na maśle i śmietance. Wypiekarnia przygotowała ofertę świąteczną, ciasta można zamawiać, ale należy się śpieszyć, bo lista szybko się zapełnia. PRODUCENT: Wypiekarnia, ul. Matejki 9, Rzeszów  CENA: serniki ok. 9zł/porcję albo w całości 100-120 zł/2,5 kg  babki: 7-8zł/ porcję albo ok. 60 zł/szt  DOSTĘPNOŚĆ: w godzinach otwarcia: wt-pt 11.00 – 17.00, sob 11.00 – 16.00 Serownik handzlowski to pyszny, tradycyjny sernik z wyczuwalnym aromatem cytryny. Pieczony jest na jasnym spodzie, na wierzchu bez polewy czy kruszonki. W wilgotnej masie serowej znajdziemy rodzynki, zamiast skórki pomarańczowej natomiast wyczujemy w nim cytrusowy posmak. Do wypieku sernika używane są jaja z gospodarstw w Handzlówce. W 2010 roku serownik handzlowski został wpisany na listę produktów tradycyjnych. • Etykietka sernika wskazuje, że sernik pieczony jest na tłuszczu roślinnym. Po dopytaniu pań z Handzlowianki dowiedziałam się jednak, że ten tradycyjny serownik pieczony jest na maśle. Możemy podkreślić taką preferencję składając nasze zamówienie. • Zagroda Handzlowianka dostarcza swoje produkty na terenie Rzeszowa przy zamówieniu przekraczającym 150 zł. PRODUCENT: „Zagroda Handzlowianka” Stowarzyszenie na Rzecz Rozwoju Obszarów Wiejskich, Handzlówka 267  CENA: 20 zł/kg  DOSTĘPNOŚĆ: Panie z Zagrody Handzlowianki w tygodniu przed świętami (środa 23.03 i czwartek 24.03) będą oferować swoje produkty w holu NFZ na ul. Zamkowej w godz. 10.00 – 14.00.  Informacje o wszystkich punktach sprzedaży znajdują się na stronie internetowej Handzlowianki: http://handzlowianka.pl/aktualnosci.html", "url": "https://garniecsmaku.wordpress.com/ciasta-swiateczne/", "category": "podkarpackie", "sub_category": "Wyroby piekarnicze i cukiernicze", "phrase": "Serownik (sernik) handzlowski"}