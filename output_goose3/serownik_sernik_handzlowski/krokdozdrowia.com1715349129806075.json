{"meta_description": "Szybki i łatwy w przyrządzeniu sernik na zimno to deser, który świetnie sprawdzi się na każdą okazję. Poznaj trzy sprawdzone przepisy!", "title": "Przepis na ciasto twarogowe, do którego nie potrzeba piekarnika", "content": "Sernik na zimno - pyszny i bez pieczenia! Masz ochotę na orzeźwiający i lekki jak chmurka deser? Sernik na zimno będzie strzałem w dziesiątkę – pyszny, kremowy i w ulubionej wersji smakowej! Szybki i łatwy w przyrządzeniu sernik na zimno to deser, który świetnie sprawdzi się na każdą okazję. Istnieje naprawdę małe ryzyko, że komuś ta słodka przekąska nie zasmakuje. Być może w tym właśnie tkwi jego sekret, gdyż zajadają się nim miliony ludzi na wszystkich kontynentach. Przygotowanie sernika za zimno nie wymaga użycia piekarnika, w dodatku jest szybkie i tak łatwe, że poradzi sobie z nim absolutnie każdy! Wypróbuj trzy sprawdzone przepisy na ten słynny deser i zajadaj się nim zawsze, kiedy przyjdzie Ci na niego ochota. Chociaż gości na naszych stołach od zawsze i wydaje nam się, że to typowo polski przysmak, korzeni sernika trzeba jednak szukać gdzie indziej. Ślady prowadzą do starożytnego świata Rzymian i Greków, gdzie deser ten serwowano tylko na specjalne okazje najwyższej rangi państwowej bądź religijnej. Do Polski sernik przywędrował najprawdopodobniej wraz z powracającym z bitwy pod Wiedniem Janem III Sobieskim. Nie bez powodu ciasto to nazwano sernikiem wiedeńskim. Ale to tylko nasza wersja naszpikowana bakaliami. W innych krajach świata również wypieka się serniki na własną modłę. I tak oto Włosi przyrządzają sernik na bazie sera ricotta, Nowojorczycy wykorzystują do tego słynny serek Philadelphia, Japończycy – serek śmietankowy, a my i nasi niemieckojęzyczni sąsiedzi – twaróg. Wachlarz dodatków również zmienia się wraz z szerokością geograficzną. Mamy więc sernik pieczony, gotowany, na zimno, z czekoladą, z galaretką, z bakaliami, z owocami… Milion gustów, milion wersji! Jest jednak coś, co je wszystkie łączy – pyszny, lekki smak sera, któremu nie oprze się nikt! Sernik na zimno z herbatnikami i nutką owoców leśnych • W pierwszej kolejności rozgnieć herbatniki. Możesz to zrobić ręcznie, w moździerzu lub blenderem. Ostatnia opcja będzie najlepsza, ponieważ pozwala na zmielenie ciasteczek niemalże na mąkę. • Następnie postaw patelnię na średnim ogniu i rozpuść na niej masło. Dodaj zmiażdżone herbatniki i dokładnie wymieszaj, aby obydwa składniki dobrze się ze sobą połączyły. • Przygotuj formę, wyłóż ją papierem do pieczenia, a następnie wylej na nią powstałą masę herbatnikową. Mocno dociśnij ją do dna, aby przyjęła zwartą teksturę. Włóż formę ze spodem na sernik na zimno do lodówki na około 2 godziny. • W międzyczasie zmiel twaróg i umieść go z razem z cukrem w dość dużej misce. Odstaw na chwilę. • Następnie podgrzej połowę śmietany na średnim ogniu. Druga połówkę zmieszaj w miseczce razem z zsiadłym mlekiem tak, aby dobrze się ze sobą połączyły. • Kiedy śmietana zacznie wrzeć, dodaj do niej przygotowaną mieszankę śmietany z zsiadłym mlekiem i mieszaj tak długo, aż całość ponownie się zagotuje. Następnie wyłącz ogień i mieszaj jeszcze przez około 30 sekund. • Wlej gorącą śmietanę do miski z twarogiem i cukrem, a następnie miksuj na gładką i kremową masę. • Krem twarogowy wylej na schłodzony spód z herbatników i ponownie włóż do lodówki na dwie godziny. • Kiedy deser nieco się schłodzi pokryj górę dżemem lub marmoladą z owoców leśnych (tą, którą lubisz najbardziej). Jeśli chcesz, aby nie była zbyt gęsta, rozcieńcz ją z łyżką wody. • Gotowe! Ten sernik na zimno smakuje najlepiej, gdy zostanie bardzo mocno schłodzony. • W pierwszej kolejności rozgnieć herbatniki. Możesz to zrobić ręcznie, w moździerzu lub blenderem. Ostatnia opcja będzie najlepsza, ponieważ pozwala na zmielenie ciasteczek niemalże na mąkę. • Następnie postaw patelnię na średnim ogniu i rozpuść na niej masło. Dodaj zmiażdżone herbatniki i dokładnie wymieszaj, aby obydwa składniki dobrze się ze sobą połączyły. • Przygotuj formę, wyłóż ją papierem do pieczenia, a następnie wylej na nią powstałą masę herbatnikową. Mocno dociśnij ją do dna, aby przyjęła zwartą teksturę. Włóż formę ze spodem na sernik na zimno do lodówki na około 30 minut. • Listki żelatyny namocz w wodzie, a następnie włóż do mikrofalówki na tak długo, aż całkowicie się rozpuszczą. Odstaw do ostudzenia. • Jeśli stosujesz żelatynę w proszku a nie w listkach, postępuj zgodnie z instrukcjami podanymi na opakowaniu. Staraj się użyć jak najmniejszej ilości wody. • W dość dużej misce zmiksuj serek Philadelphia, jogurt grecki, mleko skondensowane i ekstrakt z wanilii. Na koniec dodaj żelatynę i miksuj na gładką masę. • Przygotowany krem wylej na schłodzony spód z herbatników i ponownie włóż do lodówki na przynajmniej 6 godzin. • Włóż trochę więcej niż połowę ciasteczek Oreo do plastikowej torebki i przejedź po niej wałkiem, aby dobrze rozdrobnić zawartość. • Następnie postaw patelnię na średnim ogniu i rozpuść na niej masło. Dodaj zmiażdżone herbatniki i dokładnie wymieszaj, aby obydwa składniki dobrze się ze sobą połączyły. • Przygotuj formę, wyłóż ją papierem do pieczenia, a następnie wylej na nią powstałą masę z ciasteczek Oreo. Mocno dociśnij ją do dna, aby przyjęła zwartą teksturę. Włóż formę ze spodem na sernik na zimno do lodówki na około 20 minut. • W dość dużej misce ubij 2 szklanki mleka (400 ml), cukier, serek Philadelphia i cukier waniliowy. Miksuj aż do uzyskania kremu o jednolitej konsystencji. • Krem wylej na schłodzony spód i ponownie włóż do lodówki na około 20 minut. • W międzyczasie rozpuść w rondelku czekoladę, dodaj do niej szklankę mleka i dobrze wymieszaj. • Pokryj górę sernika czekoladową polewą, po czym znów włóż do lodówki, tym razem przynajmniej na 6 godzin.", "url": "https://krokdozdrowia.com/sernik-na-zimno-pyszny-i-bez-pieczenia/", "category": "podkarpackie", "sub_category": "Wyroby piekarnicze i cukiernicze", "phrase": "Serownik (sernik) handzlowski"}