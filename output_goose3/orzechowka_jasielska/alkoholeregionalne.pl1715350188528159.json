{"meta_description": "Alkohole regionalne z Podkarpacia", "title": "Alkohole regionalne z Podkarpacia | Alkohole Regionalne.pl", "content": "Podkarpacie to przede wszystkim jeden z czołowych regionów winiarskich. Ponadto znajdziemy tutaj nowofalowe browary rzemieślnicze (Dukla, Łańcut) a także tradycyjne nalewki, w tym znane od wieków rosolisy z Łańcuta. Browar Łańcut – nowy browar usytuowany obok starego browaru, nastawiony na piwa nowofalowe, ale warzy też lager 14-stkę na wzór popularnych w regionie poprzedników. Winnica Golesz – jedna z pierwszych profesjonalnych winnic w naszym kraju, która powstała w ramach renesansu winiarstwa w Polsce. W Winnicy wyhodowano drogą krzyżowania polską, oryginalną odmianę winorośli o nazwie Jutrzenka (biała, słodka odmiana). Właścicielem jest Pan Roman Myśliwiec, prekursor winiarstwa w Polsce. Inne podkarpackie winnice – Winnica Ewy, Winnica Kołacz, Winnica Jasiel, Winnica Zacisze, Winnica Jana, Winnica Perła, Winnica Wiarus, Winnica Zielony Zakątek, Winnica Dwór Kombornia, Winnica Dworska, Winnica Ostoja i wiele innych. Nalewki Pani Luśki – według przepisów pani Eleonory Karaś, znanej kucharki z Krościenka Wyżnego pod Krosnem, m.in. wiśniówka, aroniówka, mniszkówka. Manufaktura Nalewek – nalewki rodziny Krzanowskich z Korczyny koło Krosna, gdzie produkuje się nalewki oparte o produkty z podkarpackich sadów. Fabryka Wódek Polmos Łańcut – w ramach międzynarodowego koncernu związanego m.in. z marką Sobieski produkuje rosolisy, słynne w przeszłości likiery według tradycyjnych receptur.", "url": "http://alkoholeregionalne.pl/alkohole-z-podkarpacia", "category": "podkarpackie", "sub_category": "Napoje (alkoholowe i bezalkoholowe)", "phrase": "Orzechówka jasielska"}