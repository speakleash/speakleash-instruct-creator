{"meta_description": "Szukasz mieszkania w Orzechowa Osada etap II od Nostradomus? U nas znajdziesz wszystkie informacje. Zarezerwuj już dziś✅!", "title": "Orzechowa Osada etap II Kobylniki, powiat poznański - mieszkania na sprzedaż", "content": "Inwestycja znajduje się w Kobylnikach, miejscowości położonej 16 km na północny zachód od Poznania. Blok zlokalizowany jest w zacisznej okolicy z niską zabudową domów jednorodzinnych, u zbiegu ulic Orzechowej i Kasztanowej. Orzechowa Osada znajduje się blisko terenów zielonych oraz tras rowerowych, które zachęcają do rekreacji na świeżym powietrzu. Dodatkową atrakcją jest Jezioro Kierskie będące popularnym miejscem spotkań miłośników sportów wodnych, cieszące się opinią jednego z najczystszych jezior w rejonie. Kobylniki to idealna lokalizacja dla wymagających osób, ceniących sobie stały kontakt z miastem i jego atrakcjami, jednocześnie potrzebującymi odpoczynku od zgiełku ulic i wyciszenia w otoczeniu przyrody. Kobylniki posiadają bardzo dobrze rozwiniętą sieć komunikacyjną, a pobliskie Sady, Tarnowo Podgórne oraz Baranowo oferują rozbudowaną infrastrukturę z usługami niezbędnymi do komfortowego życia z rodziną. Bliskość trasy S11 w kierunku Obornik czy Poznania ucieszy miłośników dalszych wypadów weekendowych. Z Poznania do Kobylnik dostaniemy się także komunikacją miejską linii 821. Powiat poznański znajduje się w centralnej części województwa wielkopolskiego i składa z 17 gmin okalających miasto Poznań. Na obszarze o powierzchni ok. 1900 km2 zamieszkuje ponad 344 tys. osób, toteż poznański jest najludniejszym powiatem w Polsce. Pod względem krajobrazowym powiat należy do Pojezierza Wielkopolskiego, a walorami pejzażu są: rzeka Warta wraz z dopływami, liczne jeziora, 11 rezerwatów przyrody oraz kompleksy leśne, min. Wielkopolski Park Narodowy, Rogaliński Park Krajobrazowy, Puszcza Zielonka i Park Krajobrazowy Promno. Przez powiat przebiegają ważne arterie jak: wschodnia i zachodnia obwodnica Poznania, autostrada A2 czy droga krajowa nr 92, dlatego zlokalizowanych jest tu wiele firm, hal magazynowych oraz zakładów produkcyjnych, a także 4 centra i 10 galerii handlowych. Dogodna lokalizacja w pobliżu Poznania oraz łatwy dojazd do miasta dzięki 29 połączeniom autobusowym sprawiają, że intensywnie rozwija się budownictwo mieszkaniowe – zwłaszcza jednorodzinne.", "url": "https://rynekpierwotny.pl/oferty/nostra-domus-sp-z-oo-sp-k/orzechowa-osada-etap-ii-poznanski-kobylniki-15269/", "category": "podkarpackie", "sub_category": "Napoje (alkoholowe i bezalkoholowe)", "phrase": "Orzechówka jasielska"}