{"meta_description": "", "title": "Herbatka owocowa z malinami z Wandalina - - Portal Gov.pl", "content": "W dniu 1 kwietnia 2020 roku na Listę Produktów Tradycyjnych została wpisana w kategorii: Napoje (alkoholowe i bezalkoholowe) „herbatka owocowa z malinami z Wandalina” (woj. lubelskie) Suszone owoce i cięte liście porzeczki. Po zaparzeniu herbata jest płynna Owoce w kształcie okrągłym oraz owalnym. Po zaparzeniu herbatka przyjmuje kształt naczynia Herbatka po zaparzeniu jest płynna, aksamitna (na wierzchu napoju unoszą się drobne pyłki ziół, a na dnie opadają owoce) Wandalin to wieś położona w województwie lubelskim w powiecie opolskim. Region ten od wielu lat słynie z uprawy malin. Mieszkańcy okolic Wandalina sadzili także inne owocowe drzewa i krzewy takie jak: jabłonie, grusze, śliwki czy dziką różę, których owoce chętnie wykorzystywali jako susz do wigilijnego kompotu. Dzięki rozpowszechnionej i skutecznej metodzie konserwacji zbieranych owoców, polegającej na ich suszeniu, region Powiśla Lubelskiego zasłynął z produkcji herbatki sporządzanej z owocowego suszu. Mieszkańcy Wandalina zebrane owoce i zioła z przydomowych sadów, suszyli najczęściej na słońcu, w specjalnie przeznaczonych piecach chlebowych bądź na strychach pokrytych strzechą (pomieszczenie musiało być ciepłe i przewiewne), przez kilka bądź kilkanaście dni w zależności od pogody. Owoce układano równo, jedno obok drugiego na gazetach lub dużych, papierowych workach po cukrze, dzięki czemu nie traciły one swojej barwy. Herbatka owocowa z malinami z Wandalina do dnia dzisiejszego sporządzana jest w regionie Powiśla Lubelskiego według tradycyjnej receptury. Do jej produkcji wykorzystuje się owoce malin, niewielką ilość małych kawałków jabłek, owoce dzikiej róży oraz kilka pojedynczych liści porzeczek. Owoce malin zbiera się w ciepły i suchy dzień. Należy je starannie przebrać, usunąć zgnite lub zbyt dojrzałe owoce. Dojrzałe jabłka należy umyć i pokroić w cienkie plastry. Liście porzeczki najlepiej zbiera się w maju, o poranku kiedy obeschnie rosa oraz wieczorem zanim się pojawi. Przebrane, umyte i osuszone owoce poddaje się suszeniu. Liście porzeczki należy suszyć w przewiewnym, drewnianym i zadaszonym pomieszczeniu, do momentu aż będą się swobodnie łamać w dłoniach. Po ususzeniu uzyskują wyrazisty, zielony kolor. Ususzone owoce malin zachowują intensywny, czerwony kolor, są lekko podłużne oraz twarde w dotyku. Owoce dzikiej róży po zasuszeniu uzyskują ciemno-brązową barwę, podłuży kształt, są twarde w dotyku a po nacięciu owocu widoczna jest duża, okrągła pestka. Ususzone jabłka rozdrabnia się ręcznie na małe kawałki, liście porzeczki ucina się na długość około 2-3 cm, dodaje przeważającą ilość ususzonych malin oraz owoców dzikiej róży i cały susz miesza się dokładnie w glinianym garnku. Gotową mieszankę do sporządzenia wyjątkowej w smaku i aromacie herbatki, przechowuje się w papierowym i szczelnie zamkniętym opakowaniu.", "url": "https://www.gov.pl/web/rolnictwo/herbatka-owocowa-z-malinami-z-wandalina", "category": "lubelskie", "sub_category": "Napoje (alkoholowe i bezalkoholowe)", "phrase": "Herbatka owocowa z malinami z Wandalina"}