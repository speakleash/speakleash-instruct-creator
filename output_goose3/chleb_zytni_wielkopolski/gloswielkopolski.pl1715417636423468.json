{"meta_description": "Chleb żytni to samo zdrowie. Zwłaszcza wypieczony w Zębowie!", "title": "NASZE DOBRE WIELKOPOLSKIE Chleb żytni razowy", "content": "Chleb żytni razowy w Piekarni Wiejskiej w Zębowie wypiekany jest w piecu z cegły szamotowej opalanym drewnem. Smakosze wiedzą na równi z dietetykami, że jest nie tylko smaczny, ale przede wszystkim zdrowy. Chleb razowy jest ciemniejszy i zawiera większą ilość błonnika oraz składników mineralnych niż chleb biały - żelaza, magnezu, fosforu, cynku i manganu. Ceniony jest za zapewnienie długiego uczucia sytości. Powstaje wyłącznie z mąki żytniej razowej - pełnego ziarna, zakwasu, wody i odrobiny soli. Każdy bochenek ważony i formowany jest ręcznie. Po wyrośnięciu wkłada się go do pieca, w którym wcześniej paliło się drewno i wypieka. Wypiekany w naturalnych warunkach długo zachowuje swoją świeżość. Polecamy naturalne pieczywo wypiekane ściśle według starych przepisów w piecu szamotowym opalanym drewnem. W swej ofercie oprócz chleba razowego posiadamy chleb żytni wielkopolski w dwóch postaciach okrągły i w formie prostokątnej, chleb wiejski, chleb żytni z Korbolem, chleb orkiszowy, chleb żytni wielkopolski z ziarnami. Pieczywo z naszego pieca długo zachowuje świeżość ponieważ wypiekane jest w naturalnych warunkach. Znaczna część naszych wypieków trafia do sklepów ze zdrową żywnością w Poznaniu. Prócz chlebów wypiekamy również bułki, sernik, strucle makową, pierniki, babki świąteczne, ciasto drożdżowe, ciastka orkiszowe, drożdżówki, pączki itp Piekarnia Wiejska w Zębowie zaprasza również do sklepu firmowego znajdującego się przy piekarni, gdzie kupić można zdrowe, ekologiczne produkty takie jak kasze, makarony (w tym bezglutenowe), mąki, płatki, herbaty, oleje, przetwory, soki, miody i wiele innych. Sklep czynny od poniedziałku do piątku od godz.5.30-12.00", "url": "https://gloswielkopolski.pl/nasze-dobre-wielkopolskie-chleb-zytni-razowy/ar/12701270", "category": "wielkopolskie", "sub_category": "Wyroby piekarnicze i cukiernicze", "phrase": "Chleb żytni wielkopolski"}