{"meta_description": "O zwycięstwo w kolejnej edycji plebiscytu „Nasze Dobre Wielkopolskie” walczy chleb żytni wielkopolski Piekarni Wiejskiej w Zębowie (gmina Lwówek).  Ten chleb to sama natura", "title": "Nasze Dobre Wielkopolskie: chleb z Piekarni Wiejskiej w Zębowie", "content": "Chleb żytni wielkopolski - Piekarnia Wiejska w Zębowie -wyślij SMS o treści: WARTO.5 na numer 72355 (koszt 2,46 zł z VAT) Piekarnia Joanny Patan-Nowak bierze udział w naszym plebiscycie, walcząc o wygraną w kategorii produkty spożywcze. Chleb żytni wielkopolski to jeden z najlepszych produktów, który zdobył uznanie konsumentów w niezwykle krótkim czasie. Piekarnia Wiejska w Zębowie powstała lipcu 2012 roku. Od trzech lat produkuje się tam wyroby na bazie naturalnych składników i wyjątkowych receptur. Właściciele wybudowali nowoczesną siedzibę przystosowaną do potrzeb przedsiębiorstwa ze środków współfinansowanych przez Unię Europejską. W rodzinie istnieje wieloletnia tradycja wypiekania chleba. Dzięki temu produkty są wyjątkowe i zachwycają nas niepowtarzalnym smakiem. Na wyjątkowość wyrobów wpływa głównie sposób ich wypiekania- piec opalany jest drewnem, co stanowi rzadkość w dzisiejszym świecie piekarniczym. Chleby pieczone są wyłącznie na zakwasie naturalnym, bez dodatków drożdży piekarniczych, co znacznie podnosi ich standard. - Nasze produkty są wytwarzane z naturalnych składników a nie polepszaczy czy składników zmodyfikowanych. Wypiekane są w piecu z cegły szamotowej opalanym drewnem- powiedziała nam właścicielka firmy, Joanna Patan-Nowak. Udział piekarni w plebiscycie nie jest przypadkowy. - Chcieliśmy pokazać konsumentom, że można wytwarzać chleb naturalnie, bez chemii- dodała w rozmowie z nami. Chleb produkowany jest ze zbóż pochodzących z gospodarstwa ekologicznego, z którym współpracuje piekarnia. Wszystkie składniki wytwarzane są przez lokalne przedsiębiorstwa. Zboża trafiają do okolicznych młynów, z których uzyskiwana jest mąka wykorzystywana przez Piekarnię Wiejską. Taki sposób produkcji chleba świadczy o jego wysokiej jakości oraz zachowaniu najwyższych standardów produkcji żywności ekologicznej, a także - co wyjątkowe - o lokalnym charakterze. -Chleb wyrabiany i wytwarzany jest metodą sprzed kilkudziesięciu lat, tak jak to robiły nasze babcie czy też nasi rodzice. Swoją strukturą i smakiem przypomina chleb wypiekany kiedyś przed laty, kiedy to w każdym domu pieczono chleby na cały tydzień dla całej rodziny czy sąsiadów- usłyszeliśmy od właścicielki. Niepowtarzalny wygląd i smak chleba to jego atuty. Powstaje wyłącznie z mąki żytniej, zakwasu, wody i odrobiny soli. Każdy bochenek ważony i formowany jest zawsze ręcznie. -Klienci cenią sobie nasz chleb. Ci, którzy go dobrze znają twierdzą, że ani okruszek się w ich domu nie marnuje, jest zjadany do ostatniej kromki. Ci zaś, którzy kupili pierwszy raz mówią, że przypomina im smak z dzieciństwa, jak to w domu piekła chleby dla całej rodziny mama czy babcia- dodała nasza rozmówczyni. Chleb żytni wielkopolski - Piekarnia Wiejska w Zębowie -wyślij SMS o treści: WARTO.5 na numer 72355 (koszt 2,46 zł z VAT)", "url": "https://grodzisk.naszemiasto.pl/nasze-dobre-wielkopolskie-chleb-z-piekarni-wiejskiej-w/ar/c8-3580964", "category": "wielkopolskie", "sub_category": "Wyroby piekarnicze i cukiernicze", "phrase": "Chleb żytni wielkopolski"}