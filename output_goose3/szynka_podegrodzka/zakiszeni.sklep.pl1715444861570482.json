{"meta_description": "Szynka Dojrzewająca Podsuszana z Podlasia, Nie Wędzona, Nie Parzona w kategorii > WĘDLINY TRADYCYJNE, SWOJSKIE", "title": "Szynka Dojrzewająca Podsuszana z Podlasia, Nie Wędzona, Nie Parzona", "content": "Szynka przygotowywana wedle receptury z Podlasia przekazywanej z pokolenia na pokolenie. Nie poddawana procesowi wędzenia ani odparzania. Na wstępie podkreślamy dwie jej wyjątkowe cechy, a mianowicie: 1. jest delikatna w smaku i konsystencji, czyli nie ciągnie się, co często zniechęca do wędlin dojrzewających; 2. nie jest zbyt słona i lekko przyprawiona, czyli przypadnie do gustu zarówno dorosłym, jak i dzieciom. Pół żartem i pół serio można powiedzieć, że receptura jest bardzo prosta, albowiem najpierw szynka przez 2 tygodnie leżakuje na sucho w przyprawach, a następnie jest wiązana naturalną przędzą i już prawie jest gotowa, bo następne 2 tygodnie to suszenie w temp. 40 stopni oraz wilgotności do 5%. No i nie zapomnijmy, że oprócz tej \"prostej\" receptury kluczowe jest pochodzenie mięsa, czyli z chowu tradycyjnego u rolnika, a nie z przemysłowej fermy, czy nie daj Boże z mrożonego mięsa świń z zagranicy. W ten prosty sposób powstaje prawdziwy rarytas z Podlasia - tradycyjna szynka dojrzewająca, podsuszana - delikatnie wysolona z charakterystycznym przyjemnym smakiem. Ten proces gwarantuje długi termin przydatności do spożycia i można przechowywać ją w suchym miejscu, najlepiej w pozycji wiszącej. Oczywiście jeżeli nie mamy takiego suchego i lekko przewiewnego miejsca tak, jak dawniej u dziadka na strychu to przechowujemy ją w lodówce i tak, jak przy każdej wędlinie dbamy, aby była sucha. Na czas transportu produkt jest zapakowany próżniowo \"vacum\" i może być w kawałku lub w plastrach co można wybrać w trakcie składania zamówienia. Kilka słów o naszych przyjaciołach z Podlasia: Polska, rodzinna firma, gdzie już ponad 60 lat, każdego dnia ich zespół dokłada wszelkich starań, aby zachować najwyższą jakość produktów, jednocześnie przestrzegając rodzinnej tradycji wędliniarskiej, w której dobra wędlina to przede wszystkim mięso i przyprawy. Podobnie, jak my wierzą, że lepsze jedzenie to lepsze życie. Bez wątpienia ich produkty wyróżniają się wysoką jakością i smakiem, który pielęgnowany był przez lata polskiej tradycji wędliniarskiej. Dziękujemy, że kupujecie mądrze i zdrowo czerpiąc z lokalnych, polskich tradycji, co wspiera rozwój małych, rodzimych społeczności.", "url": "https://www.zakiszeni.sklep.pl/pl/p/Szynka-Dojrzewajaca-Podsuszana-z-Podlasia%2C-Nie-Wedzona%2C-Nie-Parzona/278", "category": "małopolskie", "sub_category": "Mięso świeże oraz produkty mięsne", "phrase": "Szynka podegrodzka"}