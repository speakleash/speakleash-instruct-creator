{"meta_description": "Wiśniówka - nalewka z wiśni - to najsmaczniejsza z letnich nalewek. Robi się ją bardzo prosto, a smakuje zjawiskowo. Domowa wiśniówka jest najlepsza!", "title": "Nalewka z wiśni - wiśniówka", "content": "Nalewka z wiśni to klasyka gatunku i zdecydowanie jedna z najsmaczniejszych i najczęściej przygotowywanych nalewek. Bardzo ją lubię i chętnie kosztuję zwłaszcza zimą. Owoce nasączone alkoholem wykorzystuję zaś do deserów. To wspaniały przepis, bo uzyskuje się z niego nalewkę, jak i deserowe „pijane” wiśnie. Nie nadają się co prawda do konsumpcji przez dzieci, ale dorośli za nimi przepadają. Zresztą trudno im się dziwić 😉 Nalewka z wiśni może być przygotowywana na kilka sposobów i chyba każdy dom ma własną recepturę. Niektórzy na samym początku drylują wiśnie, zasypują je cukrem i odstawiają w ciepłe miejsce, by uzyskać sok. W tym czasie owoce lekko fermentują. Dopiero w kolejnym etapie wiśnie zalewane są alkoholem. Przyznam, że ta metoda do mnie nie przemawia, gdyż zalanie sfermentowanych wiśni mocnym alkoholem powoduje, że wyciągany jest z nich ten sfermentowany – nieco „zepsuty” smak, który osobiście mi nie odpowiada. Wiśnie w tym procesie tracą ładny kolor, smak, jak i witaminy. Nie jest to według mnie najlepszy sposób na przygotowywanie domowej nalewki z wiśni. Swoją nalewkę robię inaczej, gdyż już na samym początku zalewam spirytusem w większości wydrylowane owoce (zostawiam ok. 10 owoców z pestką, gdyż amigdalina zawarta w pestce podnosi smak nalewki). Jeśli zalejemy świeże wiśnie mocnym alkoholem, to owoce oddadzą mu to, co w nich najlepsze. Taka nalewka z wiśni będzie miała piękny kolor, smak i zapach. Do wiśniówki najlepiej wybierać odmiany kwaśne, a nie deserowe. Jeśli spytacie sprzedawcę na targu na pewno Wam doradzi i wskaże które owoce wybrać. Przeważnie wiśnie na nalewkę są mniejsze niż deserowe, przez co mogą wydać się Wam mniej atrakcyjne. Ale nie dajcie się zwieść pozorom! Będą lepsze w smaku. /na ok. 3 butelki po 0,5 litra – moc ok. 30-32%, choć wszystko zależy od danych owoców i tego ile puszczą soku + 3 słoiki po 290 ml „pijanych” wiśni/ • 1 kg wydrylowanych wiśni (w tym do 10 z pestkami) Wiśnie dokładnie myjemy, usuwamy pestki – zostawiamy tylko kilka dla smaku. Przystępujemy do drylowania. W tym celu najlepiej użyć nieco zautomatyzowanej drylownicy, która kosztuje dosłownie kilkanaście złotych i działa bardzo sprawnie. Spirytus mieszamy z wodą, by uzyskać alkohol o mocy ok. 70%. Moja uwaga: nie można wiśni zalać czystym spirytusem, gdyż on „zaparzy” owoce i nie wyciągnie z nich smaku. Nie można też zalać wódką, gdyż jest zbyt słaba i nalewka nie wyjdzie dobra. Pamiętajcie, że na tym etapie płyn ma 70%, ale potem liczba % zmaleje – dojdzie przecież cukier, a wiśnie puszczą sok. Finalnie otrzymamy nalewkę ok. 30%. Wiśnie przekładamy do słoika i zalewamy spirytusem zmieszanym z wodą. Dokładnie zakręcamy, lekko potrząsamy (dokładne zakręcenie jest niezwykle ważne – inaczej w słoiku mogą pojawić się muszki owocówki). Odstawiamy na 2-4 tygodnie do barku lub inne ciemne miejsce. Co kilka dni potrząsamy słoikiem. Po tym czasie zlewamy płyn – tzw. „nalew” do innego naczynia/naczyń. Dokładnie zakręcamy słoiki i odstawiamy do barku/szafki. Słoik dokładnie zakręcamy i odstawiamy w ciemne miejsce. Cukier w ciągu ok. tygodnia całkowicie się rozpuści i powstanie syrop (warto potrząsać każdego dnia słoikiem – wtedy syrop szybciej się zrobi). Dodajemy do niego nalew (oczywiście bez wiśni!). Zakręcamy i odstawiamy w ciemne miejsce. Nalewkę zostawiamy na min. 2 miesiące, by wszystkie smaki się przegryzły. Będzie już ją jednak można spróbować, gdy nożem lub innym metalowym przedmiotem uderzymy w bok butelki i wyda ładny, dźwięczny odgłos. Oczywiście im dłużej nalewka będzie leżakować, tym jej smak będzie głębszy.  Nalewka z wiśni – co zrobić z owocami? I teraz najlepsza część przepisu: wiśnie, które puściły sok po zasypaniu cukrem można wykorzystać do lodów, ciast, deserów. Wystarczy przechowywać je w zamkniętym słoiczku w barku lub lodówce. Są dobrze zakonserwowane cukrem, więc nie zepsują się szybko.  Po inne przepisy z wiśniami zapraszam Was do sekcji WIŚNIE.", "url": "https://madameedith.com/przepis/nalewka-z-wisni-wisniowka/", "category": "wielkopolskie", "sub_category": "Napoje (alkoholowe i bezalkoholowe)", "phrase": "Wielkopolska nalewka z wiśni sokówki"}