{"meta_description": "Prawdziwa litewska mocna wiśniowa nalewka", "title": "Prawdziwa litewska mocna wiśniowa nalewka", "content": "Ten przepis można potraktować jako receptę na litewski, regionalny, staropolski alkohol oparty o, chyba najbardziej popularny składnik nalewek, czyli wiśnie. Wykonanie przepisu jest bardzo proste i nie zawiera cukru. Podstawą jest przepis podany w książce Lucyny Ćwierczakiewiczowej „Jedyne praktyczne przepisy konfitur, różnych marynat, wędlin, wódek, likierów, win owocowych, miodów oraz ciast” (Warszawa 1858). Ze względu na odniesienie ilości składników do pojemności naczynia, w którym będzie przyrządzona prawdziwa litewska mocna wiśniowa nalewka, wielkość składników będzie podawana w miarach objętości. Nie jest ich dużo, więc nie będzie stanowiło większego problemu znalezienie odpowiedniej ilości składników. Do przepisu potrzebne są tylko wiśnie (najlepiej czarne sokówki) oraz spirytus. Do naczynia wsypujemy wiśnie, z których jedna trzecia powinna być z pestkami a pozostałe powinny być wydrylowane. Wiśni wsypujemy tyle, żeby zapełniły w trzech czwartych słój lub inne naczynie, w którym przygotowujemy tą regionalną nalewkę z wiśni. Następnie zalewamy wiśnie spirytusem. Nalew odstawiamy do piwnicy na czas od 4 do 6 tygodni. Następnie spirytus zlewamy do osobnego naczynia a wiśnie z nalewu odciskamy w płóciennym worku (może być gaza). Powstały płyn zlewamy do osobnego naczynia i odstawiamy na 24 godziny, po czym mieszamy ze spirytusem i odlewamy do butelek. Według przepisu najlepiej trzymać prawdziwą litewską wiśniówkę w piwnicy przez co najmniej rok, zanim nabierze właściwej mocy i smaku. Ta regionalna nalewka z wiśni świetnie nadaje się, jako dodatek do herbaty (na przykład dobrej jakości czarnej, sypanej herbaty od firmy Coś dla Zdrowia) w chłodniejsze wieczory.", "url": "http://alkoholeregionalne.pl/prawdziwa-litewska-mocna-wisniowa-nalewka", "category": "wielkopolskie", "sub_category": "Napoje (alkoholowe i bezalkoholowe)", "phrase": "Wielkopolska nalewka z wiśni sokówki"}