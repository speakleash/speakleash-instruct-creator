{"meta_description": "", "title": "Nie wpuszczaj karpia z hodowli do rzeki. To gatunek obcy w naszych wodach", "content": "Kupowanie żywego karpia i wypuszczanie go do rzeki czy stawu to nie są działania ekologiczne – apelują specjaliści. Karp nie jest rodzimym gatunkiem i taka próba jego ratowania może zaszkodzić i środowisku, i samej rybie. W każdą środę o godzinie 7:20 oraz o godzinie 14:10 na antenie Studia Słupsk rozmawiamy o naturze i sprawach z nią związanych. W audycji „Echo niesie radio w lesie” zabieramy państwa do lasu, na skraj polany, na wydmy i nad morze. Przybliżamy sekrety zwierząt, roślin i ludzi, dla których przyroda to pasja. Gościem dzisiejszej audycji był Marcin Miller, kierownik Parku Krajobrazowego Dolina Słupi. Na naszej antenie opowiadał o karpiu, który od lat tradycyjnie gości na polskich stołach podczas Wigilii. To dlatego uznawany jest za naszą rybę narodową, ale w gruncie rzeczy to gatunek obcy w naszych wodach. Jeśli nurtują Państwa jakieś sprawy przyrodnicze zapraszamy do kontaktu pod adresem mailowym: slupsk@radiogdansk.pl lub k.siwiec@radiogdansk.pl.", "url": "https://radiogdansk.pl/wiadomosci/region/slupsk/2023/12/20/nie-wpuszczaj-karpia-z-hodowli-do-rzeki-to-gatunek-obcy-w-naszych-wodach/", "category": "mazowieckie", "sub_category": "Produkty rybołówstwa, w tym ryby ", "phrase": "Karp marynowany z rzeki Rawki"}