{"meta_description": "", "title": "Karp na Liście Produktów Tradycyjnych", "content": "32 pozycje na Liście Produktów Tradycyjnych zajmują właśnie te, które są związane z karpiem. Nic dziwnego przecież te ryby są znane w polskiej kuchni od XII wieku. Trafiły do nas z Francji i Belgii za pośrednictwem mnichów z Zakonu Cystersów. W karpiach docenia się ich właściwości prozdrowotne. Mięso tej ryby jest bowiem naturalnym źródłem lekkostrawnego białka, witaminy D, kwasów OMEGA 3 i wielu minerałów m.in. wapnia, cynku oraz żelaza. Karpie charakteryzują się wyjątkowym smakiem. Są do tego wszechstronnym surowcem, który może posłużyć do przygotowania tradycyjnego wigilijnego dania, jak i nowoczesnej potrawy np. sushi. Bez tej ryby nie wyobrażamy sobie Świąt Bożego Narodzenia. Na czym polega fenomen karpia w okresie świątecznym? Przede wszystkim preferencje Polaków wynikają z kultywowania tradycji. Nie można jednak zapominać o walorach prozdrowotnych i wyjątkowym smaku karpi, które są doceniane przez konsumentów i ekspertów. Karp swoją popularność zawdzięcza właściwością odżywczym i wyjątkowemu smakowi. – Mięso karpi jest białe i kruche, delikatne w smaku, średnio tłuste, o grubych, łatwych do usunięcia ościach. Mulistość tych ryb to jeden z pokutujących mitów. Prawda jest taka, że karpie z polskich hodowli wystarczy porządnie wymoczyć w zimnej wodzie, aby cieszyć się ich niesamowitym smakiem – mówi Wojciech Harapkiewicz, szef kuchni.", "url": "https://produkty-lokalne.pl/karp-na-liscie-produktow-tradycyjnych,1223", "category": "mazowieckie", "sub_category": "Produkty rybołówstwa, w tym ryby ", "phrase": "Karp marynowany z rzeki Rawki"}