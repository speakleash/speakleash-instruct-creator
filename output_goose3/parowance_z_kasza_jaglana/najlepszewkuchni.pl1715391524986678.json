{"meta_description": "Pierogi z kaszą jaglaną i pieczarkami -  Kuchnia polska,  Pierogi,  Pieczarki,  Obiad,  Kasza jaglana,  Przepis - Śmietanki Łaciate - Najlepszewkuchni.pl", "title": "Pierogi z kaszą jaglaną i pieczarkami", "content": "Mąkę przesiać, zrobić wgłębienie, dodać żółtko, olej, szczyptę soli, gorącą wodę i mleko. Zagnieść ciasto, przykryć folią spożywczą i pozostawić na pół godziny. Na rozgrzanym oleju zeszklić drobno pokrojoną cebulę, dodać starte na tarce pieczarki, podsmażyć. Kaszę jaglaną dokładnie wypłukać gorącą wodą i ugotować w osolonej wodzie, połączyć z pieczarkami. Dodać bułkę tartą, oregano, szczyptę gałki muszkatołowej, sól i pieprz, wymieszać. Ciasto podzielić na 2 części, rozwałkować, 1 część ułożyć na posypanej mąką formie do pierogów, we wgłębienia włożyć porcję farszu. Drugą częścią rozwałkowanego ciasta przykryć ciasto z farszem i rozwałkować. Usunąć nadmiar ciasta, odwrócić formę, wypchnąć pierożki. Wrzucać do wrzącej, osolonej wody z dodatkiem łyżki oleju i gotować 2-3 minuty.", "url": "https://najlepszewkuchni.pl/przepis/pierogi-z-kasza-jaglana-i-pieczarkami-4067.html", "category": "lubelskie", "sub_category": "Gotowe dania i potrawy", "phrase": "Parowańce z kaszą jaglaną"}