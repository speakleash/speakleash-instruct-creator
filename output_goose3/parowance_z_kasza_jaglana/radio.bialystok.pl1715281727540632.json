{"meta_description": "Pierogi z kaszą jaglaną i pieczarkami - przepis Doroty Pobojewskiej i Teresy Sturbulewskiej ze wsi Żarnowo Drugie koło Augustowa", "title": "Smaki Podlasia | Pierogi z kaszą jaglaną i pieczarkami - przepis Doroty Pobojewskiej i Teresy Sturbulewskiej ze wsi Żarnowo Pierwsze", "content": "Pierogi z kaszą jaglaną i pieczarkami - przepis Doroty Pobojewskiej i Teresy Sturbulewskiej ze wsi Żarnowo Drugie koło Augustowa.    Składniki:  kasza jaglana, cebula, pieczarki,  olej, sól i pieprz  mąka pszenna, jajko    Przygotowanie:  Przez kilka minut płuczemy kaszę jaglaną pod zimnym strumieniem wody (to wyeliminuje z niej goryczkę). Gotujemy ją w osolonej wodzie z dodatkiem łyżki oleju (dwie szklanki wody na jedną szklankę kaszy). Kaszę gotujemy do momentu, gdy woda wsiąknie w ziarno (około 15 minut). Przez kolejnych kilka minut trzymamy pod przykryciem, by bardziej spęczniała. W międzyczasie kroimy w drobną kostkę obrane pieczarki i cebulę, które smażymy oddzielnie. Następnie (po wystudzeniu) wszystkie te składniki mieszamy przyprawiając solą i pieprzem.  Ciasto wygniatamy z pół kilogramy mąki, 200 ml gorącej wody oraz jednego jajka i dwóch łyżek oleju. Gdy przez kilkanaście minut wyrobione ciasto poleży, można już je rozwałkować i zacząć lepić pierogi, które wrzucamy do wrzącej, osolonej wody. Po wypłynięciu pierogów na powierzchnię, wyjmujemy je. Tak przygotowaną potrawę polewamy podsmażoną cebulką.", "url": "https://www.radio.bialystok.pl/smakipodlasia/index/id/131214", "category": "lubelskie", "sub_category": "Gotowe dania i potrawy", "phrase": "Parowańce z kaszą jaglaną"}