{"meta_description": "Produkt wpisany na listę produktów tradycyjnych w dniu 2005-11-16\nW kategorii Gotowe dania i potrawy\nW województwie woj. lubelskim", "title": "Parowańce z kaszą jaglaną - - Portal Gov.pl", "content": "Kształt okrągły lub podłużny, w przekroju kształt owalny z nadzieniem w samym środku Kąkolewnica była znana z wyrobu pierogów już na początku XX wieku. Gleby na tym terenie były dobre jakościowo, co umożliwiało zasiewanie dużej ilości pszenicy. Mieszkańcy sąsiednich miejscowości uważali Kąkolewnicę za wieś bogatą, a zamieszkujących ją gospodarzy – za zamożnych. Urodzajne zbiory pszenicy umożliwiały powszechne stosowanie mąki pszennej do przygotowywania posiłków. Bardzo często zarówno z dobrej jakościowo mąki, jak i z tej nieco gorszej robiono różne rodzaje potraw zwanych tu pierogami. Popularność pierogów spowodowała, że mieszkańców Kąkolewnicy zaczęto nazywać „pieroźnikami”, także dzisiaj mieszkańcy sąsiednich miejscowości określają ich tym mianem. Jednymi z najchętniej przygotowywanych pierogów są parowańce z kaszą jaglaną. Ogólna dostępność składników oraz łatwość przygotowywania sprawiły, że kąkolewnickie gospodynie chętnie przyrządzały parowańce z kaszą jaglaną dawniej i robią to do dzisiaj.", "url": "https://www.gov.pl/web/rolnictwo/parowance-z-kasza-jaglana", "category": "lubelskie", "sub_category": "Gotowe dania i potrawy", "phrase": "Parowańce z kaszą jaglaną"}