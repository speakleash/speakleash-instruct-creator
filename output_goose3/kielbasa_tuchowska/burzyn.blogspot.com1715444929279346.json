{"meta_description": "", "title": "\"Kiełbasa Tuchowska\" produkowana przez ZM AMIGOS nagrodzona na 8. Małopolskim Festiwalu Smaku", "content": "W ubiegły weekend (25 i 26 sierpnia) na placu Wolnica w Krakowie odbył się finał 8. Małopolskiego Festiwalu Smaku. \"Kiełbasa Tuchowska\" produkowana przez Zakład Masarski AMIGOS z Burzyna zdobyła w konkursie 3 miejsce. Do konkursu wystartowało prawie pięćdziesięciu producentów wyrobów regionalnych, którzy wystawili w sumie około 60 produktów i dań regionalnych. Można było skosztować pieczywa, wędlin, owoców, ryb, przetworów i ciast. Ponadto, jedną z atrakcji festiwalu było gotowanie w wielkim kotle zupy fasolowej z fasoli \"piękny Jaś\". Małopolski Festiwal Smaku odbywa się od 2005 r. Jego organizatorem jest województwo małopolskie. Półfinały odbyły się w tym roku w siedmiu miastach: w Oświęcimiu, Krakowie, Tarnowie, Wadowicach, Nowym Sączu, Nowym Targu i Miechowie. Festiwal służy promocji produktów regionalnych i wspieraniu lokalnych producentów żywności. Nadmieńmy, że \"Kiełbasa Tuchowska\" z ZM AMIGOS zdobyła również 3 miejsce w poprzedzającym finał - tarnowskim półfinale, który odbył się dn.17 czerwca br. Przeczytaj o tym wydarzeniu", "url": "http://burzyn.blogspot.com/2012/08/kiebasa-tuchowska-produkowana-przez-zm.html", "category": "małopolskie", "sub_category": "Mięso świeże oraz produkty mięsne", "phrase": "Kiełbasa tuchowska"}