{"meta_description": "", "title": "Kiełbasa \"Tuchowska\" , wędzona, podsuszana", "content": "Kolejne wyroby masarskie ..to było nieuniknione , co jak ,co ale wyrób własnych wędlin wciąga lepiej niż odkurzacz 😉 Ostatnio pokusiłam się o zakup całej świnki , połowa poszła do zamrażarki , a druga na wędlinki , szynki itp . Po kolei , będę zamieszczać wyroby , wraz z postępem dojrzewania , po wędzeniu 😉 Pyszne swojskie kiełbachy , zdrowe i z czystego mięska , to jest ,to co wynagradza trudy ich przygotowania. Widok szczęśliwych dzieciaków , pałaszujących kanapki ze zdrową wędlinką ..polecam , spróbujcie 😉 Kiełbasa Tuchowska, jest doskonała pod kątem dzieciaków , które , bynajmniej moje , nie przepadają za kawałkami kminku , grubego pieprzu lub innymi niespodziankami w kiszce 😉 Co nie ujmuje jej smaku i wspaniałej konsystencji . No i wybaczcie jeśli opisy są amatorskie , ale ja to mały amator, pasjonat , nie doświadczony, rzeźnik -masaż 😉 Mięso wołowe i z łopatki mielimy maszynką o średnich oczkach . Słoninę mielimy na małych oczkach . Wszystko przekładamy do miski , dodajemy wyciśnięty praską czosnek, sól peklową , cukier , pieprz . Mocno wyrabiamy ręką , aż masa stanie się bardzo , ale to bardzo kleista i maziowata. Taka naprawdę upierdliwa w obróbce , oklejająca całkowicie ręce . Tą masą , za pomocą nadziewarki , nabijamy średniej grubości osłonkę kolagenową ( np . 73 mm ) , dzielimy na dowolnej długości batony , związujemy sznurkiem i wieszamy do osadzenia ( farsz sam pod wpływem własnego ciężaru osadza się w osłonce ) na około 12 godzin w zimnym pomieszczeniu . Po tym czasie wędzimy , w ciepłym dymie ( ciepłym ale nie gorącym , około 45 C ) , przez 6 godzin. Po wyjęciu z wędzarni wieszamy w chłodnym, przewiewnym. pomieszczeniu na około 10 dni , do podsuszenia . Po tym czasie kiełbaska jest gotowa na kanapki . Odstępstwa od czasu i temperatury wędzenia nie są przestępstwem , ważne , żeby temperatura nie była bardzo wysoka , bo kiełbasa się przypali lub popęka , ani zbyt niska , bo będzie ją trzeba parzyć po wędzeniu . Z sercem i wyczuciem , a będzie pyszna . Smacznego 😉", "url": "https://xn--ogrodnikwpodry-xob60t.pl/kielbasa-tuchowska-wedzona-podsuszana/", "category": "małopolskie", "sub_category": "Mięso świeże oraz produkty mięsne", "phrase": "Kiełbasa tuchowska"}