{"meta_description": "Zakwas buraczany to klarowny, ciemnofioletowy płyn, który powstaje w procesie kiszenia buraków.", "title": "Jak zrobić zakwas buraczany?", "content": "Masz ochotę na barszcz czerwony, ale nigdy nie słyszałeś o zakwasie buraczanym? Dobrze trafiłeś! Tym razem weźmiemy na warsztat zakwas z buraków. To właśnie on nada Twojej zupie charakterystycznego kwaśnego smaku, ciemnoczerwonego koloru i niesamowitego aromatu. I nie, nie zastąpisz go żadnym kwaskiem cytrynowym, octem czy sokiem z cytryny. Ale to nie wszystko! Zakwas możesz także spożywać na surowo. W takiej postaci to praktycznie samo zdrowie – jeszcze więcej witamin, składników odżywczych i cennych bakterii. • Co to jest zakwas buraczany? • Jak zwiększyć szanse, że zakwas się uda? • A może by tak kupić gotowy? Co to jest zakwas buraczany? • 1. przygotowanie warzyw • buraki obierz cienko ze skórki (jeśli masz warzywa z pewnego źródła możesz je tylko porządnie wyszorować, najlepiej w wodzie z octem) • 2. przygotowanie solanki • wlej wodę (500 ml) do garnka i wsyp do niej pół łyżki soli • 3. nastawianie zakwasu buraczanego • zalej je przygotowaną solanką (jeśli ją podgrzewałaś poczekaj aż ostygnie) • płyn powinien dokładnie przykrywać buraki, jeśli niektóre wystają ponad powierzchnię dolej więcej wody • słoik lekko zakręć zakrętką – umożliwi to ujście gazów wydzielających się w początkowym etapie fermentacji • tak przygotowany słoik postaw w ciepłym miejscu, najlepiej z dala od okna – ja zwykle zamykam go w kuchennej szafce wiszącej koło lodówki, ale może też stać po prostu na kuchennym blacie • 4. przebieg fermentacji i pielęgnacja zakwasu • przez pierwsze 3 dni na jego powierzchni może się tworzyć warstwa białej piany – zbierz ją wyparzoną łyżką • jeśli chcesz to przy okazji ściągania piany możesz przemieszać buraki • kiedy piana przestanie się już wytwarzać, możesz szczelnie zakręcić słoik • jeżeli jako startera używałaś chleba to po 3 dniach powinnaś go wyłowić i wyrzucić – może stać się dobrą pożywką dla pleśni • pamiętaj, że żaden z buraków nie powinien wystawać ponad powierzchnię wody – jeśli jest gorąco i płyn odparuje to uzupełnij braki • po upływie około 5 dni możesz spróbować zakwasu – jeśli jego smak jeszcze Ci nie odpowiada pozostaw go w słoiku na kolejne 1-2 dni (powinien być kwaskowaty, z wyczuwalną nutą buraka i przypraw) • 5. przechowywanie • jeżeli uznasz, że zakwas jest gotowy przecedź go przez sito i za pomocą lejka przelej do czystej, wyparzonej butelki • zakręć ją i umieść w lodówce • nie wyrzucaj ukiszonych buraków – można je wykorzystać na kilka sposobów Jak zwiększyć szanse, że zakwas się uda? Mimo, że przepis na zakwas buraczany nie wydaje się trudny, to często pojawiają się problemy z jego wykonaniem. Zakwas wychodzi nie taki jak powinien – pojawia się pleśń, ciągnąca się konsystencja, podejrzany smak czy zapach. Zazwyczaj chodzi o drobne rzeczy, których pominięcie może skutkować niepowodzeniem. Tak jak pisałam we wstępie, zakwas to sekretny składnik domowego czerwonego barszczu. Wydobywa z buraków to co najlepsze: wytrawny smak, ciemnoczerwony kolor i niesamowity aromat. Możesz go również spożywać w inny sposób, w zależności od Twoich preferencji smakowych: • na surowo: • przy chorobie: 0,5-1 szklanki zakwasu, rano i wieczorem lub według zaleceń • zamiast octu czy soku z cytryny do sosu sałatkowego Buraki w czasie kiszenia oddają znaczną część swojego soku i cennych składników odżywczych do płynu, dzięki czemu uzyskujesz smaczny i zdrowy zakwas. Nadal są jednak dobrym źródłem witamin i składników mineralnych. W porównaniu ze świeżymi burakami, zawierają mniej cukru i dostarczają bakterii probiotycznych. Dzięki temu są szybciej i łatwiej trawione. Wielbiciele buraków na pewno docenią też ich niepowtarzalny smak. Buraki same w sobie są bardzo zdrowe, ale proces fermentacji daje im dodatkowego kopa. Powodów, dla których warto spożywać zakwas jest sporo. Ja przygotowałam listę tych najważniejszych: • zwiększa dostępność witamin z grupy B, w tym kwasu foliowego (witamina B9) • spowalnia utratę witaminy C z buraków – mimo długiego przechowywania jej poziom w kiszonkach jest nadal wysoki • w wyniku fermentacji zmniejsza się zawartość cukru w warzywach przez co stają się one mniej kaloryczne i łatwiej przyswajane przez organizm • wspomaga oczyszczanie organizmu z toksyn – kwas mlekowy i błonnik zawarty w buraku pobudzają pracę jelit • obniżenia poziomu cholesterolu (LDL) i wiążącego się z nim ryzyka miażdżycy Jeżeli na powierzchni Twojego zakwasu pojawi się coś białego, nie wpadaj w panikę i nie wylewaj go do zlewu. Może się bowiem okazać, że to jeszcze nie pleśń a jedynie naturalne dla fermentacji zjawisko. Gruba warstwa białej piany, pojawiająca się w początkowej fazie kiszenia, to efekt działalności bakterii heterofermentatywnych. Produkują one m.in. kwas mlekowy, octowy i dwutlenek węgla, który unosi się na powierzchnię w postaci pęcherzyków. Na początku piany może być sporo, ale po 3-4 dniach jej ilość znacznie spadnie, gdyż przewagę zyskają bakterie homofermentatywne wytwarzające tylko kwas mlekowy. Jeśli piany jest sporo, warto ją codziennie usunąć. Może się ona bowiem po pewnym czasie stać pożywką dla pleśni. Mimo, że Sandor Ellix Katz, autor „Sztuki fermentacji” uspokaja, że dopóki pleśń jest biała to wszystko jest w porządku i wystarczy ją usunąć to ja wolę dmuchać na zimne i aby ograniczyć ryzyko jej powstania polecam: • codziennie zajrzeć do zakwasu i zdjąć z niego powstałą warstwę piany • nie pozostawiać na dłużej niż 3 dni chleba pływającego na powierzchni zakwasu • dobrze obciążyć buraki, aby nie wystawały ponad powierzchnię płynu • ograniczyć dostęp tlenu – zakręcać słoik zakrętką przez pierwsze dni lekko, później można już szczelnie) Nigdy mi się to nie zdarzyło, ale gdyby mój zakwas spleśniał, to wolałabym go wyrzucić i nastawić nowy. Na pewno łatwiej to zrobić jeśli używa się litrowych słoików a nie kilku-litrowych naczyń. Oprócz pleśni, dość częstym problemem związanym z zakwasem jest jego śluzowacenie, gęstnienie w wyniku którego zamiast klarownego płynu otrzymujesz ciągnącą miksturę przypominającą kisiel. Takie oznaki wskazują na to, że fermentacja nie przebiegła poprawnie, coś poszło nie tak. Tylko co? W prawidłowym zakwasie rządzą bakterie rozkładające cukier z buraków do kwasu mlekowego. Taki płyn jest klarowny, ciemnofioletowy, o gęstości wody. Czasem jednak do głosu mogą dojść inne mikroorganizmy, które oprócz kwasu mlekowego wytwarzają np. kwas octowy, mannitol czy śluz, wchodzący w skład ich otoczek. Wtedy właśnie zamiast płynnego zakwasu powstaje burakowy kisiel. Podobna wpadka może Ci się też przydarzyć przy kiszeniu kapusty, ogórków, robieniu octu, jogurtu czy wina. Dlaczego tak się dzieje? Niestety, nie tak łatwo uzyskać odpowiedź na to pytanie. Być może wpływa na to: Jest jednak dobra wiadomość – jeśli zauważysz, że Twój zakwas zaczyna się podejrzanie ciągnąć, przestaw go w chłodniejsze miejsce i poczekaj. Możesz dolać do niego więcej zalewy lub dodać kilka łyżek startera zawierającego bakterie mlekowe (np. gotowego zakwasu buraczanego, wody z ogórków kiszonych). Często jest to tylko etap przejściowy – po kilku dniach właściwe bakterie przejmą kontrolę i zakwas będzie uratowany! Jeśli jednak nie uda Ci się powstrzymać gęstnienia zakwasu, to lepiej będzie go wylać i nastawić nowy. A może by tak kupić gotowy? Na sklepowych półkach możesz się natknąć na gotowy zakwas buraczany – a właściwie sok z kiszonych buraków. Jako dodatek do barszczu może się on awaryjnie sprawdzić. To kusząca opcja, zwłaszcza gdy czas Cię goni („Coraz bliżej święta, coraz bliżej święta…”) lub po prostu potrzebujesz go na JUŻ, bo masz taką zachciankę. Pamiętaj jednak, że jest to produkt pasteryzowany. Nie zawiera cennych bakterii kwasu mlekowego a co za tym idzie nie ma właściwości probiotycznych. Ma również mniejszą wartość odżywczą, gdyż część witamin wrażliwych na temperaturę została rozłożona. W celach zdrowotnych zdecydowanie lepiej zrobić swój. Przemawiają za tym również względy ekonomiczne:", "url": "https://domowejroboty.pl/przepisy/zakwas-buraczany/", "category": "mazowieckie", "sub_category": "Napoje (alkoholowe i bezalkoholowe)", "phrase": "Kwas z buraków ćwikłowych (zwany też: kwasem z czerwonych buraków, zakwasem buraczanym, buraczanym kwasem)"}