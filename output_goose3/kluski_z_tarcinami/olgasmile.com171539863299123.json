{"meta_description": "KLUSKI Z ZIEMNIAKÓW TARTYCH Dzisiaj danie wspomnieniowe kluski z ziemniaków tartych czyli szare kluski, przecieraki, żelazne kluski, kładzione ziemniaczane albo", "title": "KLUSKI Z ZIEMNIAKÓW TARTYCH", "content": "Dzisiaj danie wspomnieniowe kluski z ziemniaków tartych czyli inaczej szare kluski, przecieraki, żelazne kluski, kładzione ziemniaczane lub kluski sitkowe – pod takimi nazwami je znajdziecie. Kiedyś bardzo popularne ze względu na łatwość i dostępność składników. Tanie produkty i proste wykonanie, myślę, że właśnie temu zawdzięczają swój kulinarny sukces kluski z ziemniaków tartych. Nie spotkałam ich przez wiele ostatnich lat w kuchni u naszych znajomych. Podzwoniłam, popytałam i rzeczywiście, nie wiem czy wyszły z mody, czy makaron łatwiej kupić ale nikt ich nie robi! Wszyscy zgodnie twierdzą, że kluski z ziemniaków tartych surowych są po prostu pyszne, więc nie smak tu decyduje. Czasami mam wrażenie, że zapominamy o jakichś przepisach. Nawet tych łatwych i skupiamy się na innych daniach. Ja wychowałam się na kluskach kładzionych, leniwych, kopytach, śląskich, na lanych i szarych. Mama lepiła pyzy, kartacze i pierogi. Teraz najczęściej kupuje się gotowe. Ja jednak lubię wracać wspomnieniami do dań z czasów lat siedemdziesiątych i osiemdziesiątych. A ty lubisz takie kluski z ziemniaków tartych albo jakieś inny czy jednak lepszy makaron? • 2/3 – 1 szklanka mąki ryżowej (u mnie mąka biała, drobno) może być też pszenna 550 lub 500 jeśli jadasz gluten • 2 jajka (opcja, tradycyjnie się dodaje ja jednak pomijam) • Ziemniaki obieram, ścieram na tarce o drobniutki oczkach, przekładam do sita wiszącego nad garnkiem i zostawiam na 10 minut. • W tym czasie obieram cebule, szatkuję i wrzucam na olej aby się usmażyła na złoto na patelni. • Ziemniaki ocieknięte przekładam do miski, dodaję obie mąki. Wodę z odcieknięcia ziemniaków zlewam do miski a skrobię z dna dodaję do ziemniaków. UWAGA – jeśli ziemniaki są niskoskrobiowe i nie ma skrobi na dnie, może istnieć konieczność dodania do klusek jeszcze 3 łyżek mąki ziemniaczanej. Jeśli możesz, dodaj jajka :) • Mieszam ziemniaki, masa powinna być dość gęsta ale łatwa do kładzenia łyżką. Zależnie od konsystencji może być konieczność dodania wody z ziemniaków lub jeszcze odrobiny mąki. • Zagotowuję wodę w garnku, dodaję olej, na gotująca się wodę wkładam 3 kluski z masy ziemniaczanej, gotuję na średnim ogniu 2 minuty od wypłynięcia. Wyławiam i próbuję. Teraz widzę, czy ciasto jest zwarte, czy potrzebuję zagęszczenia lub rozrzedzenia. • Kluski z ziemniaków tartych gotuję w kilku porcjach, wyławiam i podaję ze smażoną cebulą i olejem lub masłem.", "url": "https://www.olgasmile.com/kluski-z-ziemniakow-tartych.html", "category": "śląskie", "sub_category": "Gotowe dania i potrawy", "phrase": "Kluski z tarcinami"}