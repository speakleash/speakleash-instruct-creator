{"meta_description": "Miskę świętokrzyskiej zalewajki na początek a pajdę chleba ze swojską kiełbasa na koniec otrzymał każdy uczestnik pikniku  Dziedzictwo Kulinarne Świętokrzyskie,.", "title": "Najlepsze regionalne przysmaki, VIP-y jako kucharze i zalewajka dla wszystkich. Piknik w Tokarni był wspaniały (zdjęcia)", "content": "Każdy kto zdecydował się spędzić niedzielne popołudnie w Parku Etnograficznym w Tokarni mógł próbować świętokrzyskich przysmaków, kupić chleb, dobre masło z mleczarni w Chmielniku czy Wodzisławiu, poznać smak prawdziwych swojskich wędlin. Swoje produkty prezentowali członkowie sieci \"Dziedzictwo kulinarne świętokrzyskie\" na stołach był więc i karp z Rytwian, swojskie wędliny Alberta Pustuły z firmy \"Ankaz\" czy pieczywo z piekarni Barbary Sroki z Woli Wiśniowskiej. Na straganach swoje rękodzieło wystawili twórcy ludowi, były pokazy dawnych rzemiosł i dawnych gier i zabaw. Na scenie zagrał zespół \"Chmielbnikers\", który potem przemienił się w ... \" Jędrusiów\" także przyjętych gorącymi brawami. - Przyjeżdżamy tu z przyjemnością, bo każdy festyn w skansenie to kontakt z żywa kulturą ludową a dla nas także przypomnienie dzieciństwa - powiedzieli Janina i Zenon Grelakowie, którzy kupili kilka drewnianych dawnych zabawek.", "url": "https://echodnia.eu/swietokrzyskie/najlepsze-regionalne-przysmaki-vipy-jako-kucharze-i-zalewajka-dla-wszystkich-piknik-w-tokarni-byl-wspanialy-zdjecia/ar/8763563", "category": "świętokrzyskie", "sub_category": "Napoje (alkoholowe i bezalkoholowe)", "phrase": "Sok z czarnej jagody z lipowskich lasów"}