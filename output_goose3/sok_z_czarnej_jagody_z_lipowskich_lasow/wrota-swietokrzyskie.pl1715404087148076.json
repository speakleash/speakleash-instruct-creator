{"meta_description": ".   \n]]> \n\t \n\t \n\t\t  \n\tW gminie Ruda Maleniecka od pokoleń robiono na zimę soki z owoców czarnej jagody, zebranych w okolicznych lasach. Owoce musiały jednak być świeże,...", "title": "Sok z czarnej jagody z lipowskich lasów - Świętokrzyskie smaki - Wrota Świętokrzyskie – Portal Województwa Świętokrzyskiego", "content": "W gminie Ruda Maleniecka od pokoleń robiono na zimę soki z owoców czarnej jagody, zebranych w okolicznych lasach. Owoce musiały jednak być świeże, zdrowe, i odpowiednio dojrzałe, a najlepiej jeśli pochodziły z nasłonecznionych miejsc. Mało kto pamięta, że oprócz walorów smakowych, jagody mają także właściwości lecznicze, m.in. łagodzą dolegliwości układu pokarmowego, obniżają poziom cukru we krwi i dobrze wpływają na wzrok. Odpowiednio zrobiony sok powinien być ciemnofioletowy, delikatnie mętny i mieć lekko słodkawy aromat.", "url": "https://www.wrota-swietokrzyskie.pl/454/-/asset_publisher/2Ssb/content/sok-z-czarnej-jagody-z-lipowskich-lasow-1?doAsUserId=vpvkjtpexsa%2F-%2Fasset_publisher%2FF10m%2Fcontent%2Fid%2F3422442&redirect=https%3A%2F%2Fwww.wrota-swietokrzyskie.pl%2F454%3Fp_p_id%3D101_INSTANCE_2Ssb%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-2%26p_p_col_count%3D1%26doAsUserId%3Dvpvkjtpexsa%252F-%252Fasset_publisher%252FF10m%252Fcontent%252Fid%252F3422442", "category": "świętokrzyskie", "sub_category": "Napoje (alkoholowe i bezalkoholowe)", "phrase": "Sok z czarnej jagody z lipowskich lasów"}