{"meta_description": "Produkt wpisany na listę produktów tradycyjnych w dniu 2010-09-07 w kategorii Napoje w woj. świętokrzyskim.", "title": "Sok z czarnej jagody z lipowskich lasów - - Portal Gov.pl", "content": "Soki rozlewane są do butelek lub słoików, których wielkość zależna jest od potrzeb. W gminie Ruda Maleniecka zwarte kompleksy leśne stanowią prawdziwy raj dla amatorów grzybobrania jak i zbierania jagód. Według informacji zebranych podczas wywiadów przeprowadzonych wśród mieszkańców z terenu ww. gminy, soki z czarnej jagody przygotowywane były od dawien dawna, a ich metoda produkcji przekazywana z pokolenia na pokolenie. Owoce zbierane na sok musiały być świeże, zdrowe, odpowiednio dojrzałe. Zazwyczaj każdy sporządzał soki na własne potrzeby, które wykorzystywane były w celach zdrowotnych zwłaszcza w okresie zimowym. Sok z jagód obniża poziom cukru we krwi, dlatego wskazany jest dla cukrzyków i osób narażonych na pylicę, np. górników. Zarówno sok z jagód jak i świeże czarne jagody niszczą w przewodzie pokarmowym wiele bakterii chorobotwórczych, nawet tych odpornych na antybiotyki. Poza tym czarne jagody mają szerokie zastosowanie w kuchni i w przetwórstwie. Sok z jagód zawiera potas, żelazo, siarkę i wapń, a także niemal wszystkie witaminy: A, B1, B2, PP, C oraz ślady witamin P i D. Ponadto w ich składzie znajduje się antocyjanowy glikozyd myrtillina (barwnik), sporo pektyn innych związków. Dzięki temu przemysł winiarski bardzo ceni sobie sok z czarnych jagód, gdyż używany jest do zabarwienia Burgundów.", "url": "https://www.gov.pl/web/rolnictwo/sok-z-czarnej-jagody-z-lipowskich-lasow", "category": "świętokrzyskie", "sub_category": "Napoje (alkoholowe i bezalkoholowe)", "phrase": "Sok z czarnej jagody z lipowskich lasów"}