{"meta_description": "Prosta i skromna wodzionka jest sztandarowym daniem śląskiej kuchni. To połączenie tradycji związanej z szacunkiem do c…", "title": "Ewa Wachowicz robi zupę z czerstwego pieczywa. Jest pyszna, ale ma zabawną nazwę", "content": "Ewa Wachowicz robi zupę z czerstwego pieczywa. Jest pyszna, ale ma zabawną nazwę Ewa Wachowicz robi zupę z czerstwego pieczywa. Jest pyszna, ale ma zabawną nazwę Prosta i skromna wodzionka jest sztandarowym daniem śląskiej kuchni. To połączenie tradycji związanej z szacunkiem do chleba z koniecznością zapewnienia ciepłego i sytego posiłku również ciężko pracującym górnikom. Wodzianka została wypchnięta z kanonu przez inne, bardziej zmyślne potrawy, jednak warto o niej pamiętać. Przepisem na tę nietypową, ale smaczną zupę podzieliła się Ewa Wachowicz. Wodzianka należy do najbardziej rozpoznawalnych dań polskiej kuchni regionalnej. W 2007 roku została wpisana na listę produktów tradycyjnych województwa opolskiego i śląskiego, a w 2009 (pod nazwą kapłonek) województwa łódzkiego. Wodzianka to symbol skromności i oszczędności - składa się z czerstwego chleba i wrzątku z kilkoma dodatkami. Zobacz, jak wodzionkę przyrządza Ewa Wachowicz. Wodzianka lub wodzionka to tradycyjna potrawa kuchni śląskiej. Bazuje na czerstwym chlebie, którego dawniej nie wyrzucano, a wykorzystywano w różnych potrawach. Spożywano ją na śniadanie, obiad lub kolację, w czasie postu lub jako danie codzienne. Była też popularna wśród górników, którzy nazywali ją kurą górniczą. Natomiast w centralnej Polsce wodzianka znana jest pod nazwą kapłonek (taką przygotowuje się m.in. w miejscowości Gałków Duży w gminie Koluszki). Najważniejszymi składnikami wodzianki są: czerstwe pieczywo, najlepiej żytnie lub mieszane, oraz wrzątek. Do tego dodaje się tłuszcz zwierzęcy, najczęściej smalec ze skwarkami i cebulą, oraz czosnek roztarty z solą. Zupę doprawia się pieprzem, a niekiedy także kminkiem. Można też dodać natkę pietruszki lub koperek dla świeżości. W bogatszych wersjach zupy można znaleźć boczek, śmietanę lub masło. W PRL-u jadano na potęgę. Dziś jest rarytasem, który rozpływa się w ustach", "url": "https://pysznosci.pl/ewa-wachowicz-robi-zupe-z-czerstwego-pieczywa-jest-pyszna-ale-ma-zabawna-nazwe,6957771118627360a", "category": "łódzkie", "sub_category": "Gotowe dania i potrawy", "phrase": "Kapłonek (wodzianka) z Gałkowa"}