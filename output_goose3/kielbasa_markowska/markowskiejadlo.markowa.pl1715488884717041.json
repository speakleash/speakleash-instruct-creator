{"meta_description": "", "title": "Kiełbasa markowska - Produkty tradycyjne", "content": "Wykonanie: świeże mięso pochodzące z rozbioru jest mielone, doprawiane do smaku pieprzem, solą oraz czosnkiem, tak sporządzonym farszem kiełbasianym nadziewane są naturalne jelita wieprzowe, następnie kiełbasy są długo wędzone w tradycyjnych wędzarniach opalanych drewnem – grab, buk, olcha. Kiełbasa ta, to wyrób wędliniarski produkowany według starej, tradycyjnej receptury. Ma piękny wiśniowy kolor, jest długo wędzona w wędzarniach opalanych wyłącznie drewnem. Posiada wspaniały aromat i charakterystyczny, mocno wyczuwalny smak czosnku. Jej łupka to jelito naturalne, lekko pomarszczone o barwie różowej – do ciemnoróżowej, w dotyku mało elastyczna, łamie się z charakterystycznym trzaskiem. Wytwarzana bez konserwantów, zatem im leży dłużej, tym jest smaczniejsza.", "url": "http://markowskiejadlo.markowa.pl/asp/pl_start.asp?typ=14&submenu=91&menu=98&strona=1", "category": "podkarpackie", "sub_category": "Mięso świeże oraz produkty mięsne", "phrase": "Kiełbasa markowska"}