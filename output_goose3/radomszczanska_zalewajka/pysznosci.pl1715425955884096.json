{"meta_description": "Zalewajka jest prostą i skromną zupą, wywodzącą się z polskiej kuchni ludowej. Powstaje na bazie ziemniaków i zakwasu, …", "title": "Już prawe nikt jej nie pamięta. Jej widok na stole wielkanocnym zdziwi gości", "content": "Już prawe nikt jej nie pamięta. Jej widok na stole wielkanocnym zdziwi gości Już prawe nikt jej nie pamięta. Jej widok na stole wielkanocnym zdziwi gości Zalewajka jest prostą i skromną zupą, wywodzącą się z polskiej kuchni ludowej. Powstaje na bazie ziemniaków i zakwasu, a kwestia dodatków zależy tak naprawdę od regionu, w którym takową gotuje się. W XIX wieku obok żurów, barszczy i polewek stanowiła główną potrawę spożywaną na śniadanie, obiad i nierzadko na kolację. Zalewajka często gości na stołach również współcześnie i śmiało może zastąpić żurek na wielkanocnym stole. Podstawą zalewajki są pokrojone w kostkę i ugotowane ziemniaki. Wody spod kartofli nie odlewa się, a zalewa całość zakwasem (stąd nazwa). Tak wyglądała najuboższa, pierwotna wersja zalewajki. Ze względu na swoją prostotę i sytość była potrawą chłopską. Według dra Jana Dekowskiego zupa ta po raz pierwszy pojawiła się w Łodzi w drugiej połowie XIX w. Z czasem zaczęła być też popularna w kieleckim i na Kujawach, a na przełomie XIX i XX wieku zawędrowała z kieleckiego do Zagłębia Dąbrowskiego przez migrujących robotników, szukających pracy i mieszkania w górniczym okręgu. Obecnie tyle jest wersji zalewajki, ile gospodyń ją szykujących. Na \"Liście produktów tradycyjnych\" mamy kilka odmian tej polskiej zupy: Według podkarpackiej wersji do zalewajki dodaje się wędliny i zakwas wykonany z mąki żytniej i skórki chleba. Zalewajka świętokrzyska to zupa na zakwasie z ziemniakami pokrojonymi w kostkę, boczkiem wędzonym lub kiełbasą, posiekaną w kostkę cebulą, zabielona śmietaną, okraszona skwarkami. Warto bliżej przyjrzeć się przepisom z województwa łódzkiego. W radomszczańskiej zalewajce bardzo istotnym składnikiem są suszone grzyby gąski, w okolicach Radomska zwane zieleniatkami. Zakwas do zupy powstaje z mąki żytniej, a całość podkreśla smak śmietany i wytopionej słoniny ze skwarkami. Natomiast do łódzkiej zalewajki dodaje się miękkie warzywa, wędzony boczek i kiełbasę. Zalewajka to uboższa kuzynka żurku (przepis na tradycyjny żur znajdziesz TUTAJ). W przeciwieństwie do niego nie powstaje na bulionie czy wywarze mięsnym, a jest czymś na kształt ziemniaczanki zalanej zakwasem żytnim. W pierwotnej wersji do zalewajki nie dodaje się jajka, ale obie zupy przygotowuje się na tym samym żytnim zakwasie. Zalewajkę, w zależności od regionu, wzbogaca się podobnymi jak do żurku dodatkami: kiełbasą czy boczkiem. Poniższy przepis na zalewajkę jest zbliżony do receptury radomszczańskiej, jednakże został wzbogacony o wędzony boczek. Zobacz także nasze pomysły na potrawy na wielkanocny stół. Więcej inspiracji znajdziesz na naszym kanale na YouTube:", "url": "https://pysznosci.pl/zalewajka-zupa-tradycyjna-babciny-przepis-na-zalewajke,6919178504878209a", "category": "łódzkie", "sub_category": "Gotowe dania i potrawy", "phrase": "Radomszczańska zalewajka"}