{"meta_description": "Tradycyjna zupa Ziemi Radomszczankiej. Tu doczekała się nawet swojego festiwalu. Prosta, szybka, tania, a jednocześnie niezwykle smaczna.", "title": "Zalewajka radomszczańska", "content": "Grzyby zalewamy wodą (wody tyle, ile chcemy mieć zupy, taki średni garnek). Moczymy kilka godzin. Ziemniaki obieramy, kroimy w kostkę, dorzucamy do grzybów. Wodę solimy i gotujemy do miękkości ziemniaków. W tym czasie kroimy boczek (lub słoninę) w kostkę i podsmażamy go na patelni na łyżce smalcu. Do ugotowanych ziemniaków wlewamy zakwas. Gotujemy chwilkę, aż zupa lekko zgęstnieje. Dodajemy podsmażony boczek, doprawiamy solą i pieprzem i zabielamy śmietaną. W garnuszku dwie łyżki śmietany zalewamy kilkoma łyżkami gorącej zupy. Mieszamy energicznie. Tak zahartowaną śmietanę możemy wlać już do garnka. Posypujemy posiekanym koperkiem.", "url": "https://smaker.pl/przepisy-zupy/przepis-zalewajka-radomszczanska,158114,przypalonegary.html", "category": "łódzkie", "sub_category": "Gotowe dania i potrawy", "phrase": "Radomszczańska zalewajka"}