{"meta_description": "Zalewajka. Festiwal zalewajki w Radomsku. Najsmaczniejsza zupa - zalewajka. Przepis na zalewajkę. Zalewajka przepis", "title": "Jak smakuje zupa zalewajka. Smak radomszczańskiej zalewajki.", "content": "Radomszczańska zalewajka szybko zdobywa wielu zwolenników. Z ogromną uwagą wysłuchujemy kulinarnych recenzji poświęconych naszej potrawie, przekazywanych przez radomszczan, ich gości i turystów odwiedzających nasze miasto. Pierwsze, smakowite opinie o naszej rodzimej potrawie dotarły do nas po udziale w XVI Targach Turystycznych „Na styku Kultur” w Łodzi, kiedy to uczestnicy degustacji zachwalali radomszczańską zalewajkę podkreślając, że jej smak pozwolił im choć na chwilę powrócić do kulinarnych wspomnień z dzieciństwa. Nie inaczej było podczas III edycji Targów Naturalnej Żywności NATURA FOOD 2010. Radomszczańska zalewajka tryumfalnie podbiła serca i podniebienia jury konkursu Tygiel Smaków, a także wszystkich odwiedzających nasze stoisko.", "url": "http://www.festiwal-zalewajki.radomsko.pl/jak-smakuje", "category": "łódzkie", "sub_category": "Gotowe dania i potrawy", "phrase": "Radomszczańska zalewajka"}