{"meta_description": "Karp w galarecie po żydowsku. Gdy pierwszy raz usłyszałam nazwę karp w galarecie po żydowsku zupełnie go nie znałam. Ten karp w galarecie po żydowsku jest i już", "title": "Karp w galarecie po żydowsku", "content": "Gdy pierwszy raz usłyszałam nazwę karp w galarecie po żydowsku zupełnie go nie znałam. Ten karp w galarecie po żydowsku jest i już będzie zawsze dla mnie daniem tradycyjnym mojej koleżanki Doroty. Dokładnie w takiej formie przygotowany jest u niej w domu, jako danie rodzinne i pojawia się zawsze na świątecznym stole. Zastanawiałyśmy się ostatnio, czy powinien się owy karp nazywać ‘po żydowsku’ czy karpiem w galarecie z rodzynkami. Zapewne obie formy są poprawne, kwestia tego, jak przyjęło się mówić w danej rodzinie. U mnie rzadko przygotowywało się karpia na słodko, najczęściej z okazji świat pojawiał się w formie smażonej, lub jako klasyczny karp w galarecie.  Jeśli lubicie rodzynki, ich słodkawy smak, to ten karp przypadnie wam do gustu. Mam mniej ości, ponieważ maksymalnie dużo staram się usunąć zaraz po ugotowaniu. To dobre rozwiązanie, bo jeszcze na ciepło łatwiej wychodzą i są mniej kłopotliwe podczas jedzenia.  Do takiego karpia możecie również dodać daktyle, morele suszone lub gruszki suszone. Oddadzą one swój słód i smak do wywaru a co za tym idzie wzbogacą smak galarety. • 1 karp o wadze 1,5 kg • paczka włoszczyzny • 2 średnie cebule • 3 łyżki oliwy lub masła • 10 kulek ziela angielskiego • 4 listki laurowe • 100 g rodzynek • 200 ml białego wina • sok z 1 cytryny • sól • czarny pieprz • cukier • żelatyna lub agar agar w ilości odpowiedniej na 1 litr płynu 1. Karpia sprawiam i filetuję. Odcinam głowę i kręgosłup. Rybę solę i polewam sokiem z cytryny. Odstawiam na 30 minut.  2. Włoszczyznę obieram, kroję w talarki i podsmażam na oleju lub maśle. Dodaję około 1,5 litra wody, podpieczone na patelni całe cebule, listki, ziela angielskie, wino, rodzynki, sól, odrobinę pieprzu i gotuję około 20 minut.  3. Filety karpia wkładam do gotującego się wywaru, przykręcam gaz i na bardzo małym gotuję około 30 minut.  4. Rybę delikatnie odławiam, wywar przelewam przez sitko. Zachowuję rodzynki. Płyn doprawiam do smaku cukrem, solą i pieprzem. Powinien być słodki, pikantny i lekko słony. Rozpuszczam odpowiednią ilość agar agar lub żelatyny, dodaję do wywaru.  5. Po przestudzeniu z filetów usuwam, co większe ości. Rybę układam na półmisku, kroję na paski, dekoruję rodzynkami i zalewam schłodzoną żelatyną polewając po dzwonkach, żeby zyskały glazurę. Ryba powinna być całą zanurzona w galarecie. Półmisek schładzam w lodówce. Karp po żydowsku w galarecie stawiany jest na stole od razu w półmisku. Karp pieczony jest lżej strawny niż smażony w głębokim tłuszczy, owocowy w smaku, bez rybiego zapachu. Poza tym świetnie się prezentuje. Karp smażony klasyczny, taki jaki robiła moja mama. Smażony na głębokim tłuszczu, obtoczony w bułce lub mące. W moim domu rodzinnym był klasycznym świątecznym daniem. Karp w galarecie znany jest mi również z domu rodzinnego. Musiał pojawić się na stole zaraz obok karpia smażonego i ryby w galarecie. Karp po żydowsku to dla odmiany przepis na karpia, który poznałam od teściowej. Jak widać ile domów, tyle przepisów. Karp w galarecie po żydowsku jest znacznie słodszy niż klasyczny karp w galarecie. Przygotowany z rodzynkami i aromatycznymi przyprawami potrafi zachwycić smakiem. Zupa z karpia również należy do tych dań, które znam z domu rodzinnego. Gotowana zupa na głowach karpia i korpusach zawsze pojawiała się u nas w okresie około świątecznym. Smażony karp wigilijny taki tradycyjny, świąteczny, w grudniu pojawia się na stołach w całej Polsce. Smażony na maśle, oleju lub pieczony w piekarniku stanowi jedną z głównych potraw świątecznych. Ponieważ Święta tuż tuż, to jak zawsze kolejny przepis na ryby polecam. Tym razem jest to karp z piekarnika – aromatyczny, delikatny i pyszny!", "url": "https://www.olgasmile.com/karp-w-galarecie-po-zydowsku.html", "category": "lubelskie", "sub_category": "Produkty rybołówstwa, w tym ryby", "phrase": "Wigilijny karp w galarecie"}