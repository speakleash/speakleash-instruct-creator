{"meta_description": "Bez tej potrawy nie wyobrażam sobie kolacji wigilijnej – Wigilijny karp w galarecie", "title": "Wigilijny karp w galarecie", "content": "Oskrobanego, wypatroszonego karpia kroimy wzdłuż na pół, a następnie kroimy w 2,5 cm kawałki. Przygotowujemy wywar z włoszczyzny, przypraw, kostki warzywnej, głów karpia (które wzięliśmy do smażenia), ogona i płetw. Następnie umyte kawałki dodajemy do wywaru, tak aby były zanurzone w całości. Gotujemy je 20 minut na bardzo wolnym ogniu, aby ryba się nie rozgotowała. Ugotowane kawałki wyciągamy ostrożnie łyżką cedzakową i układamy na kwadratowym półmisku. Dekorujemy plasterkami limonki, plasterkami marchewki, pocieętymi listkami pora i natką pietruszki. Wywar odcedzamy przez gęste sitko, dodajemy do jeszcze gorącego wywaru 4 łyżeczki żelatyny, dokładnie mieszamy za pomocą trzepaczki aż żelatyna się rozpuści i zalewamy rybę. Gdy płyn przestygnie wstawiamy do lodówki do stężenia.", "url": "https://www.przyslijprzepis.pl/przepis/wigilijny-karp-w-galarecie-7", "category": "lubelskie", "sub_category": "Produkty rybołówstwa, w tym ryby", "phrase": "Wigilijny karp w galarecie"}