{"meta_description": "W dniu 10 sierpnia 2023 r. na Listę Produktów Tradycyjnych został wpisany w kategorii: produkty rybołówstwa, w tym ryby: „Wigilijny karp w galarecie”.", "title": "Wigilijny karp w galarecie - - Portal Gov.pl", "content": "Karp pokrojony w dzwonki, ułożony na półmisku w całość łącznie z głową; dookoła ryby w asyście zastygniętej galarety znajdują się warzywa pokrojone w plasterki: marchew, pietruszka, seler, cebula; ryba w przekroju ma wygląd gotowanej ryby, zaś galareta jest przejrzysta Przyjmuje kształt naczynia, w którym się znajduje; kawałki karpia ułożone w całość tworzą kształt charakterystyczny dla ryb - podłużny W zależności od naczynia, w którym się znajduje oraz od wielkości karpia Galareta ma barwę ciemnożółtą z odcieniami szarości; powierzchnia karpia ma kolor ciemny Galareta jest zimna i sprężysta; karp ma konsystencję zimnej, gotowanej, miękkiej ryby, która nie stawia oporu zębom Ryby zajmują w polskim jadłospisie dość mocną pozycję. Powodów tego stanu rzeczy można się doszukiwać zarówno w dostępie Polski do morza, rzek oraz jezior, a także w kulturze chrześcijańskiej, która osadziła się i umocniła znaczenie ryb ze względu na post. Z uwagi na powyższe, ryba na polskim stole pojawia się najczęściej w piątki oraz dni, w które z uwagi na religijny charakter danego święta, nie spożywa się mięsa. Wigilijny karp w galarecie to potrawa serwowana na Lubelszczyźnie w okresie świąt Bożego Narodzenia, w szczególności w dniu 24 grudnia. Mieszkańcy Trawnik nie wyobrażają sobie wieczerzy wigilijnej bez karpia w galarecie, jest to obowiązkowa potrawa w tym dniu. Karp w galarecie ma wygląd wykwintnego dania podanego na dużym półmisku, przeznaczonego do wspólnej konsumpcji wśród zasiadających przy stole domowników i gości. Karp pokrojony jest w dzwonki i ułożony na półmisku w całość łącznie z głową. Dookoła ryby w asyście zastygniętej galarety znajdują się warzywa pokrojone w plastry: marchew, pietruszka, seler i cebula.", "url": "https://www.gov.pl/web/rolnictwo/wigilijny-karp-w-galarecie", "category": "lubelskie", "sub_category": "Produkty rybołówstwa, w tym ryby", "phrase": "Wigilijny karp w galarecie"}