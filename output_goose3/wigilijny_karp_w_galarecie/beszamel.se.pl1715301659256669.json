{"meta_description": "Karp w galarecie to tradycyjne danie, którego nie powinno zabraknąć wigilijnym stole. Można je także przygotować bez okazji. Przygotowanie karpia w galarecie ni...", "title": "Karp w galarecie - przepis, jak zrobić pysznego karpia w galarecie?", "content": "Karp w galarecie - przepis, jak zrobić pysznego karpia w galarecie? Karp w galarecie to tradycyjne danie, którego nie powinno zabraknąć wigilijnym stole. Można je także przygotować bez okazji. Przygotowanie karpia w galarecie nie jest trudne, choć dość pracochłonne. Karp podany w galarecie jest bowiem bardzo delikatny w smaku, a o jego aromacie decydują przyprawy. Sprawdź, jak zrobić karpia w galarecie - podajemy dokładny przepis. Warto jadać karpia, przynajmniej od święta - to ryba o licznych walorach odżywczych: ma mało tłuszczu i dużo łatwo przyswajalnego białka. Mięso karpia jest także dobrym źródłem składników mineralnych jak: fosfor, potas, selen, cynk, żelazo, siarka i magnez. Dlatego czas poświęcony na przygotowanie karpia w galarecie nigdy nie jest stracony, bo prawdopodobnie skuszą się a niego nawet Ci, którzy smażonego czy pieczonego karpia nie lubią. Jeśli chcesz, żeby galareta, w której zatopiona jest ryba, była idealnie przezroczysta, należy sklarować wywar. W tym celu do przecedzonego i ostudzonego bulionu należy dodać 3 białka i 3 łyżki octu na 2 litry bulionu. Następnie wywar należy ponownie podgrzać i zebrać wytworzoną w czasie gotowania pianę, następnie bardzo powoli i ostrożnie ponownie przecedzić płyn - najlepiej przez sito wyłożone złożoną kilkakrotnie gazą. Tak sklarowana galaretka stanie się idealnie przejrzysta.", "url": "https://beszamel.se.pl/przepisy/przystawki-i-przekaski/karp-w-galarecie-przepis-jak-zrobic-karpia-w-galarecie-wideo-re-RJ9U-tdpY-5yZF.html", "category": "lubelskie", "sub_category": "Produkty rybołówstwa, w tym ryby", "phrase": "Wigilijny karp w galarecie"}