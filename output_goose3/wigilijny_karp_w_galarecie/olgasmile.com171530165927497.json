{"meta_description": "Karp w galarecie. Tradycyjnie już karp w galarecie ma swoje miejsce w polskiej kuchni. Karp w galarecie pojawił się u nas całkiem niedawno, przyjechał z Czech w", "title": "Karp w galarecie", "content": "Tradycyjnie już karp w galarecie ma swoje miejsce w polskiej kuchni. Karp w galarecie pojawił się u nas całkiem niedawno, przyjechał z Czech w ramach współpracy za czasów PZPR. Szybko został zaakceptowany i nie ma już chyba bardziej tradycyjnego dania świątecznego z udziałem karpia niż karp w galarecie. No, może dorównuje mu tylko karp smażony. Moja mama przygotowywała karpia w galarecie zawsze dokładnie w ten sam sposób. Przepis przejęła po swojej mamie, a mi przekazała, jako następnemu pokoleniu. To właśnie uwielbiam w daniach świątecznych, tę tradycję, to trwanie rodzin, to przekazywanie obyczaju z pokolenia na pokolenie. Gdy patrzę na tak podanego karpia wiem, że w takiej właśnie formie jadła go moja babcia i prababcia. Zawsze zanurzony był w wieprzowej galarecie, która była nad wyraz słodka i pikantna zarazem. Mocno doprawiona fantastycznie komponowała się z natury mdłym karpiem, do tego zawsze na drugi dzień jadło się masę majonezu dla zaostrzenia jeszcze smaku. Tym razem przygotowałam karpia bez żelatyny zstępując ją agar-agar. Jest ona troszkę inna w konsystencji, bardziej przypomina galaretkę pektynowa, ale spokojnie możecie pozostać przy wersji tradycyjnej, jeśli jecie żelatynę i lubicie jej smak. • 1 karp o wadze 1,5 kg • paczka włoszczyzny • 2 średnie cebule • 3 łyżki oliwy lub masła • 10 kulek ziela angielskiego • 4 listki laurowe • sok z 1 cytryny • sól • czarny pieprz • cukier • żelatyna lub agar agar w ilości odpowiedniej na 1 litr płynu 1. Karpia sprawiam, odcinam głowę i dziele na nieduże dzwonka. Rybę solę i polewam sokiem z cytryny. Odstawiam na 30 minut.  2. Włoszczyznę obieram, kroję w talarki i podsmażam na oleju lub maśle. Dodaję około 1,5 litra wody, podpieczoną na patelni całą cebulę, listki, ziela angielskie, sól, odrobinę pieprzu i gotuję około 20 minut.  3. Dzwonka karpia wkładam do gotującego się wywaru, przykręcam gaz i na bardzo małym ogniu gotuję około 30 minut.  4. Rybę delikatnie odławiam, wywar przelewam przez sitko. Płyn doprawiam do smaku cukrem, solą i pieprzem. Powinien być słodki, pikantny i lekko słony. Rozpuszczam odpowiednią ilość agar agar lub żelatyny, dodaję do wywaru.  5. Rybę układam na półmisku, dekoruję marchewką, pietruszką, natką i zalewam schłodzoną żelatyną polewając po dzwonkach, żeby zyskały glazurę. Ryba powinna być zanurzona w galarecie minimum do połowy. Cały półmisek schładzam w lodówce. Karp w galarecie to w domu mojej mamy tradycja! Karp pieczony jest lżej strawny niż smażony w głębokim tłuszczy, owocowy w smaku, bez rybiego zapachu. Poza tym świetnie się prezentuje. Karp smażony klasyczny, taki jaki robiła moja mama. Smażony na głębokim tłuszczu, obtoczony w bułce lub mące. W moim domu rodzinnym był klasycznym świątecznym daniem. Karp w galarecie znany jest mi również z domu rodzinnego. Musiał pojawić się na stole zaraz obok karpia smażonego i ryby w galarecie. Karp po żydowsku to dla odmiany przepis na karpia, który poznałam od teściowej. Jak widać ile domów, tyle przepisów. Karp w galarecie po żydowsku jest znacznie słodszy niż klasyczny karp w galarecie. Przygotowany z rodzynkami i aromatycznymi przyprawami potrafi zachwycić smakiem. Zupa z karpia również należy do tych dań, które znam z domu rodzinnego. Gotowana zupa na głowach karpia i korpusach zawsze pojawiała się u nas w okresie około świątecznym. Smażony karp wigilijny taki tradycyjny, świąteczny, w grudniu pojawia się na stołach w całej Polsce. Smażony na maśle, oleju lub pieczony w piekarniku stanowi jedną z głównych potraw świątecznych. Ponieważ Święta tuż tuż, to jak zawsze kolejny przepis na ryby polecam. Tym razem jest to karp z piekarnika – aromatyczny, delikatny i pyszny!", "url": "https://www.olgasmile.com/karp-w-galarecie.html", "category": "lubelskie", "sub_category": "Produkty rybołówstwa, w tym ryby", "phrase": "Wigilijny karp w galarecie"}