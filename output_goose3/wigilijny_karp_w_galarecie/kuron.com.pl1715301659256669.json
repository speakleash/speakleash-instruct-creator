{"meta_description": "Karp w galarecie to najlepsozy, sprawdzony przepis na przepyszną wigilijną rybę. Ta ryba w galarecie jest przygotowywana przez kilka pokleń.", "title": "Karp w galarecie - najlepszy na wigilijny stół", "content": "Karp w galarecie bez wątpienia kojarzy się z wigilijnym stołem i chyba nie tylko ja mam takie skojarzenia. U nas w domu w święta Bożego Narodzenia musi być jakaś ryba w galarecie. Najczęściej stawiamy na tradycyjne słodkowodne odmiany takie jak: tołpyga, amur lub karp właśnie. Galarety nauczyła robić mnie mama, ponieważ to ona doprowadziła tą sztukę do prawdziwego mistrzostwa. Dlatego kiedy przygotowuję ten rodzaj dania to zawsze sięgam po jej przepis. Poniżej znajdziecie dokładny przepis krok po kroku, który z pewnością powinien zdecydowanie ułatwić Wam zadanie. • None do dekoracji majonez stołowy, ja wybieram ten od Roleskiego Do garnka wlej wodę, następnie dodaj obraną marchewkę, pietruszkę, seler, opaloną cebulę, natkę pietruszki oraz liście laurowe i ziele angielskie. Wywar gotuj przez godzinę na małym ogniu, ważne aby wyciągnąć smak z warzyw. Karpia opłucz pod zimną bieżącą wodą. Następnie wytnij ości żebrowe, podziel na mniejsze kawałki. Do bulionu warzywnego dodaj kawałki filetu oraz skrawki i ości. Dzięki temu bulion będzie bardziej esencjonalny. Wywar posól, gotuj przez 10-12 minut na małym ogniu. Po tym czasie, rybę delikatnie wyjmij na półmisek. Wywar odcedź i odstaw do przestygnięcia. Do bazy na galaretę dodaj żelatynę, podgrzej całość do około 50°C, aż się rozpuści cały czas mieszając. Następnie odstaw auszpik i zajmij się rybą. Kawałki ryby ułóż na półmisku. Udekoruj karpia zielonym groszkiem, plasterki marchewki (z gotowania wywaru) oraz jajkiem na twardo i natką pietruszki. Następnie całość zalej delikatnie, tężejącą galaretą. Wstaw do lodówki na kilka godzin, aż galareta całkiem „stanie”. Na koniec przed podaniem dekoruję karpia majonezem, dzięki temu każda porcja zyska delikatną kremową kołderką.    Mam nadzieję, że ryba w galarecie przypadnie Ci do gustu. Bardzo chętnie poznam twoją opinię na temat mojego przepisu, dlatego proszę zostaw komentarz. Więcej przepisów na pyszne potrawy świąteczne znajdziesz >>TUTAJ<< Bądź na bieżąco z moimi przepisami na Instagramie i na Facebooku.", "url": "https://kuron.com.pl/artykuly/przepisy/boze-narodzenie/karp-w-galarecie-najlepszy-na-wigilijny-stol/", "category": "lubelskie", "sub_category": "Produkty rybołówstwa, w tym ryby", "phrase": "Wigilijny karp w galarecie"}