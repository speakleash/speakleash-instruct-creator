{"meta_description": "", "title": "Karp w galarecie - prosty przepis na wigilijny przysmak. Smakuje jak u babci", "content": "Więcej przepisów na wigilijne potrawy znajdziesz na naszej stronie Gazeta.pl Karp w galarecie na polskich stołach gościu już od kilku pokoleń, i kiedy tylko w czasach PRL-u przybył do nas od naszych południowych sąsiadów, szturmem zdobył kubki smakowe Polaków. Karp w galarecie to potrawa naprawdę łatwa w przygotowaniu, a nasz przepis sprawi, że poczujesz smak świąt z tamtych lat. Jak zrobić karpia w galarecie, by smakował jak u babci? Zapraszamy do przepisu. • Zacznij od wyfiletowania karpia. Odetnij głowę, ogon i płetwy i podziel mięso na dzwonka. Dzwonka z karpia namocz w mleku, by mięso straciło swój mulisty smak. Możesz także skropić mięso sokiem z cytryny i obłożyć posiekaną cebulą. • Kiedy karp moczy się w mleku, zajmij się przygotowaniem bulionu. Na maśle podsmaż obraną i pokrojoną w talarki włoszczyznę. Na osobnej patelni lub na palniku opal cebulę i całość zalej zimną wodą (mniej więcej 1,5 litra). Dodaj przyprawy - sól, liście laurowe, kilka kulek ziela angielskiego i gotuj, aż warzywa zaczną robić się miękkie. • Kiedy warzywa nieco zmiękły, do wywaru dodaj dzwonka z karpia, a także pozostałe części mięsa - głowę, ogon, płetwy i ości. Gotuj wywar na niewielkim ogniu przez około pół godziny. • Kiedy ryba się ugotuje, delikatnie wyłów mięso przy pomocy łyżki cedzakowej. Wywar dopraw do smaku solą i pieprzem, chwilkę jeszcze gotuj i następnie przecedź. Wywar w smaku powinien być wyrazisty, lekko pikantny. • W wywarze rozpuść odpowiednią do ilości płynu ilość żelatyny i dokładnie zamieszaj. Dzwonka z karpia ułóż w naczyniu, udekoruj dowolnymi dodatkami np. marchewką z wywaru, groszkiem, ogórkiem konserwowym lub grzybkami marynowanymi i zalej mięso wywarem tak, by karp był zakryty w całości płynem. Naczynie z karpiem włóż do lodówki i schładzaj kilka godzin, aż galareta całkowicie stężeje. Tak przygotowany karp w galarecie oprócz walorów smakowych ma jeszcze jedną niewątpliwą zaletę - wolno się psuje. Z powodzeniem możesz zrobić karpia w galarecie na kilka dni przed Wigilią, bez obaw, że się zepsuje. Smacznego!", "url": "https://haps.pl/Haps/7,167251,27914181,karp-w-galarecie-prosty-przepis-na-wigilijny-przysmak-smakuje.html", "category": "lubelskie", "sub_category": "Produkty rybołówstwa, w tym ryby", "phrase": "Wigilijny karp w galarecie"}