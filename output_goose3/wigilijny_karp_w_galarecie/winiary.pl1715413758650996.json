{"meta_description": "Prosty przepis na karpia w galarecie z dodatkiem rodzynek i kolorowych warzyw to dobry pomysł na przygotowanie tradycyjnej świątecznej potrawy. Sprawdź!", "title": "Karp w galarecie", "content": "Choć karp króluje na polskich stołach głównie w okresie świąt Bożego Narodzenia, to warto po niego sięgać nie tylko wtedy. Ryby powinny na stałe zawitać w menu w każdym domu. Karp w galarecie to z kolei klasyk wśród świątecznych dań. Stanowi znakomite połączenie wartościowego mięsa ryby z warzywami. A całość jest otoczona smakowitą, wytrawną galaretą, którą można zajadać się nie tylko w Wigilię, ale też w kolejnych dniach świąt i jeszcze po nich. Doskonale smakuje jako zimna przekąska. Wiedząc, jak zrobić karpia w galarecie, masz gotowy sposób na rybę na święta. Przygotowanie wbrew pozorom wcale nie zajmuje wiele czasu. Wystarczy około 1,5 godziny. Na początek oczyść karpia, pokrój go w dzwonki i skrop sokiem z cytryny. Następnie oczyść i obierz cebulę, seler, pietruszkę i marchewkę, po czym pokrój je w słupki. Na dnie płaskiego naczynia ułóż warstwę warzyw i rybę. Następnie zalej je 1 litrem wody, dodaj odrobinę soli i gotuj pod przykryciem przez około 40 minut. W tym czasie namocz Żelatynę WINIARY w 3 łyżkach zimnej wody. Dodaj ją do ryby razem z rodzynkami, szczyptą soli, cukru i pieprzu. Gotuj jeszcze przez 10 minut. Taka ryba w galarecie może zostać podana na różne sposoby. Jednym z nich jest przygotowanie całości w jednym dużym naczyniu, a drugim podzielenie na gotowe porcje w miseczkach lub pucharkach. Przelej wywar do wybranych naczyń i odstaw do zastygnięcia.", "url": "https://www.winiary.pl/przepisy/karp-w-galarecie/", "category": "lubelskie", "sub_category": "Produkty rybołówstwa, w tym ryby", "phrase": "Wigilijny karp w galarecie"}