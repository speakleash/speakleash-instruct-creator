{"meta_description": "Tradycyjne danie Wigilijne. U nas nie znane. Ale pokusiliśmy się o zrobienie.", "title": "Karp w galarecie", "content": "Marchew, pietruszkę, seler, por, liść laurowy, ziele angielskie, i cebulę obrałem, włożyłem do garnka. Zalałem wodą i gotowałem do miękkości warzyw.  Gdy warzywa były już miękkie włożyłem do wywaru kawałki ryby i gotowałem je (maksymalnie 10 minut).  Wyjąłem je robiąc to ostrożnie, aby kawałki utrzymały się w całości. Przełożyłem na talerz, ostudziłem. Wyjąłem ości.  Ugotowane warzywa wyjąłem. Część z nich wykorzystałem do dekoracji.  Do wywaru dodałem łyżkę octu.  Czystą galaretkę otrzymamy gdy do pozostałego wywaru wlejemy lekko roztrzepane białko jajka i chwilę zagotujemy, aż wywar ładnie się wyklaruje całość przelałem przez sito wyłożone dodatkowo gazą.  Do gotowego czystego już wywaru dodałem żelatynę w odpowiednich proporcjach (czytaj na opakowaniu) zależnie od tego ile mamy wywaru.  Na dno salaterki ułożyłem trochę warzyw i przelałem je galaretką, aby szybciej stężały, a dopiero na to ułożyłem rybę i zalałem resztą galaretki.", "url": "https://www.przyslijprzepis.pl/przepis/karp-w-galarecie", "category": "lubelskie", "sub_category": "Produkty rybołówstwa, w tym ryby", "phrase": "Wigilijny karp w galarecie"}