{"meta_description": "", "title": "Pod Ptasią Górą", "content": "Zagroda położna w niewielkiej kaszubskiej wsi Pierszczewo o typowo rolniczym charakterze, w samym sercu Kaszubskiego Parku Krajobrazowego, w niedalekiej odległości od jeziora Patulskiego. Tutaj mieszkają bardzo gościnni i życzliwi Kaszubi, którzy pielęgnują tradycje przodków takie, jak: dyngus, ale kłującym jałowcem, „sobótki”, haft siedmiobarwny, a przede wszystkim język kaszubski. Wieś otoczona lasami, oddalona ok. 20 km od Kartuz – powiatowego i zarazem historycznego miasta założonego w XIII w. i ok. godziny jazdy samochodem od centrum Gdańska. W niedalekiej odległości od wsi znajduje się wiele atrakcyjnych miejsc do zwiedzania, w tym: Ogród Botaniczny w Gołubiu, Dworek Wybickich w Sikorzynie, cmentarzysko kurhanowe w Uniradze, „Dom Do Góry Nogami” w Szymbarku i wiele innych. Serdecznie zapraszamy dzieci i młodzież do gospodarstwa agroturystycznego ,,U Miodowskich” na warsztaty pt. „Od ziarnka do bochenka dawniej i dziś” prowadzone przez p. Mirosławę Miodowską-Jaroś, która posiada przygotowanie pedagogiczne i wyższe wykształcenie rolnicze. W gospodarstwie wielokierunkowym o powierzchni 20 ha uprawiane są podstawowe gatunki zbóż oraz hodowane zwierzęta gospodarskie: krowy, konie, świnie, kozy, króliki i drób. Niewątpliwą atrakcją dla wszystkich gości jest duży piec chlebowy opalany drewnem, w którym wypiekany jest chleb według starej receptury babci. Gospodarze pielęgnują tradycję i wystąpili z wnioskiem o wpis na listę produktu tradycyjnego pn. „Chleb z Pirsna”. Na potrzeby edukacji dzieci i młodzieży przygotowano świetlicę, w której prowadzone są zajęcia oraz altanę ogrodową dla 30 osób. Nasza oferta skierowana jest głównie do uczniów szkół podstawowych oraz grup zorganizowanych, a także do turystów i mieszkańców wsi. - altaną ogrodową oraz miejscem na ognisko i grill, Czas trwania warsztatów wynosi około 3 godzin. Koszt zajęć uzgadniany jest bezpośrednio z opiekunem. Posiadamy polisę OC.", "url": "https://zagrodaedukacyjna.pl/zag_edu_farm/kaszebsko-zagroda/", "category": "pomorskie", "sub_category": "Wyroby piekarnicze i cukiernicze", "phrase": "Chleb z Pirsna"}