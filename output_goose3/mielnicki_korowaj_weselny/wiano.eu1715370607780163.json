{"meta_description": "", "title": "Korowaj Mielnicki – Wiano", "content": "Pieczywo obrzędowe nie może być dowolnie ozdobione. Według tradycji, korowaj weselny zawiera symbole życia i płodności. Do dekoracji brano więc jabłka – wyrażające miłość i płodność, orzechy – symbolizujące obfitość, robione z ciasta kaczuszki, gwiazdki, ptaszki, szyszki – symbolizujące liczne potomstwo. Najprostszym korowajem był chleb żytni bez soli i drożdży w postaci dużego placka. Korowaje przybierały też kształty stożka bądź formę kołacza z warkoczową plecionką (podobną do chałki). Dzielenie korowaja na weselu było symbolem płodności. Kawałkami ciasta obdarowywano przede wszystkim dzieci. Skoro korowaj pełnił funkcję magiczną, jego wypiekowi towarzyszyły liczne nakazy i zakazy. Musiały piec go kobiety zamężne i szanowane w okolicy, z dużym doświadczeniem i umiejętnościami tzw. korowajnice, którym przewodniczyła jedna, wybrana kobieta – kierownica. Było ich 9 lub 15. Nieparzystość gwarantowała powodzenie i szczęście. Kobiety to dawczynie życia, w nich tkwiło ziarno nowego życia – miały je przekazać przez korowaja młodej pannie. Korowajnice swoją pracę wykonywały za darmo – był to przejaw wzajemnego szacunku i zaszczytu. Granica wypieku korowaja przebiegała na wschód od Wisły: na Suwalszczyźnie, Lubelszczyźnie, Podlasiu i okolicach Mazowsza, ale także na Ukrainie, Białorusi, w Serbii, Bułgarii oraz Rosji. Stąd też organizatorzy nadali konkursowi charakter międzynarodowy. Jego oprawą jest Światowy Festiwal Korowaja Mielnickiego. W tym roku odbędzie się jego już ósma edycja. W konkursie mogą wziąć udział osoby pełnoletnie z Polski i z zagranicy. Deklarację udziału w konkursie należy zgłosić w Gminnego Ośrodka Kultury, Sportu i Rekreacji w Mielniku - tel. (85) 657 71 67, osobiście lub mailowo: goksir@mielnik.com.pl. Zgłoszenia przyjmowane są do 30 kwietnia 2014 r. Korowaja można dostarczyć kurierem do 2 maja 2014 r. do GOKSiR w Mielniku ul. Zaszkolna 1; 17-307 Mielnik lub osobiście w dniu konkursu 2 maja do amfiteatru Topolina w Mielniku do godziny 16.45. Korowaje będą oceniane 2 maja podczas Festiwalu Korowaja, przez niezależną, Komisję Konkursową wskazaną przez organizatora konkursu. Jury oceni smak i wygląd korowaja. Werdykt komisji będzie ogłoszony podczas Festiwalu Korowaja 2 maja, wówczas nastąpi także wręczenie nagród. I miejsce – Wypiekacz do chleba II miejsce – Mikser wielofunkcyjny III miejsce - Suszarka do grzybów, owoców i warzyw Ustala się także dwie nagrody – wyróżnienia – opiekacze do kanapek.", "url": "http://wiano.eu/article/2428", "category": "podlaskie", "sub_category": "Wyroby piekarnicze i cukiernicze", "phrase": "Mielnicki korowaj weselny"}