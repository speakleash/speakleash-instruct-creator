{"meta_description": "Wiadomości z powiatu siemiatyckiego - podlasie24.pl", "title": "W Mielniku po raz 15. odbędzie się Festiwal Korowaja Mielnickiego", "content": "Gminny Ośrodek Kultury, Sportu i Rekreacji w Mielniku zaprasza w sobotę, 13 maja na 15. Festiwal Korowaja Mielnickiego. Impreza rozpocznie się o godzinie 16:00. Korowaj to tradycyjne, obrzędowe (weselne) pieczywo; rodzaj kołacza lub ciasta drożdżowego. Jego cechą charakterystyczną są bogate zdobienia z ciasta, w postaci kłosów zbóż, ptaków, kwiatów, które Parze Młodej miały przynieść szczęście i powodzenie. Tradycja wypieku korowaja spotykana była na Ukrainie, Białorusi, w Serbii, Bułgarii oraz w Polsce – głównie na Suwalszczyźnie, Lubelszczyźnie, Podlasiu i okolicach Mazowsza.Aby podtrzymać dawną kulturę kulinarną, tradycję i umiejętności wypieku korowaja, Gminny Ośrodek Kultury, Sportu i Rekreacji w Mielniku od lat organizuje Festiwal, którego formuła opiera się na konkursie, w którym uczestniczyć mogą korowajnice (kobiety wypiekające korowaj) z całego kraju. Festiwalowi towarzyszą występy zespołów śpiewaczych oraz obrzędowych.15. Festiwal Korowaja Mielnickiego odbędzie się w sobotę, 13 maja o godz. 16.00 GOKSiR w Mielniku przy ul. Zaszkolnej 1.W programie obrzęd korowaja weselnego w wykonaniu zespołu Hiłoczka z Czeremchy przy współpracy Zespołu śpiewaczego ze Wsi Czeremcha oraz występy zespołów z terenu gminy Mielnik:- Zespół Mielniczanie z Mielnika- Zespół Nowina z Moszczony Królewskiej- Zespół Krynica z Radziwiłłówki- Zespół Wrzosy z Wilanowa.Następnie ogłoszone zostaną wyniki konkursu kulinarnego „Korowaj Mielnicki 2023”. Później odbędzie się degustacja konkursowych wypieków.Wydarzeniu patronują Katolickie Radio Podlasie i portal podlasie24.plŹródło: GOKSiR MielnikFoto: GOKSiR Mielnik / Archiwum", "url": "https://siemiatycze.podlasie24.pl/region/w-mielniku-po-raz-15-odbedzie-sie-festiwal-korowaja-mielnickiego-20230509101051", "category": "podlaskie", "sub_category": "Wyroby piekarnicze i cukiernicze", "phrase": "Mielnicki korowaj weselny"}