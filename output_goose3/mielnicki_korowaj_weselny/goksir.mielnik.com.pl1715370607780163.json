{"meta_description": "", "title": "Korowaj Mielnicki 2022 wybrany!! – Gminny Ośrodek Kultury Sportu i Rekreacji w Mielniku", "content": "Korowaj Mielnicki 2022 już wybrany!!!  7 maja w Gminnym Ośrodku Kultury, Sportu i Rekreacji w Mielniku odbył się XIV Festiwal Korowaja Mielnickiego. Podczas wydarzenia widownia mogła podziwiać wypieki korowajów weselnych, słuchać pieśni przygotowanych na tą okazję przez zespoły: Mielniczanie z Mielnika, Korniczanie ze Starej Kornicy ,oglądać obrzęd korowaja weselnego, a także wysłuchać koncertu akordeonistów z Siemiatycz. Obrzęd korowaja weselnego zaprezentowały Panie z zespołu Nowina z Moszczony Królewskiej. Gdy widzowie oglądali występy sceniczne, jury obradowała nad wypiekami. W konkursie brało udział cztery korowaje W kategorii osoby indywidualne zostały zgłoszone trzy korowaje w kategorii Koła Gospodyń wiejskich jeden korowaj. Oceniało je jury w składzie: przewodnicząca – Helena Datczuk (laureatka konkursu Nasze Kulinarne Dziedzictwo – Smaki Regionów na najlepszy polski regionalny produkt żywnościowy Perła 2017 za mielnicki korowaj weselny), Marcin Czerwiński (wicewójt), Wiesława Bloch-Brick (Honorowy Obywatel Gminy Mielnik), Helena Szczygoł ( artystka malarka), Aleksandra Tobota ( artystka rękodzielnik). Do konkursu przystąpili: • Anna Szpura, Stara Kornica, nr 1 • Weronika Szpura, Stara Kornica, nr 2 • Krystyna Tiwończuk, Moszczona Królewska, nr 3 • Koło Gospodyń Wiejskich Korniczanki ze Starej Kornicy  Po podsumowaniu punktów ogłoszono wyniki: • I miejsce – Krystyna Tiwończuk, Moszczona Królewska, nr 3, p. 44 • II miejsce – Anna Szpura, Stara Kornica, nr 1, p. 38 • III miejsce – Weronika Szpura, Stara Kornica, nr 2, p. 36 • Wyróżnienie przyznano dla KGW Korniczanki ze Starej Kornicy  Nagrodą za pierwsze miejsce był zestaw garnków, za drugie –mop parowy, za trzecie zestaw noży. Nagrodą za wyróżnienie w kat. KGW była patelnia.  Publiczność także coś otrzymała – każdy chętny mógł skosztować konkursowych korowajów.", "url": "https://goksir.mielnik.com.pl/korowaj-mielnicki-2022-wybrany/", "category": "podlaskie", "sub_category": "Wyroby piekarnicze i cukiernicze", "phrase": "Mielnicki korowaj weselny"}