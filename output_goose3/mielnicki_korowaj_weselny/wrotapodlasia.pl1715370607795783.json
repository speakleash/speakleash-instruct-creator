{"meta_description": "", "title": "Nasze kulinarne dziedzictwo. Prawdziwe bogactwo Podlasia WYNIKI KONKURSU", "content": "Tradycyjnie już, jak to jest od początku trwania tego konkursu – tak i tegoroczna jego edycja odbyła się w przyjaznych progach białostockich „Spodków”. Zjechali regionalni producenci ze wszystkich zakątków Podlaskiego, zjednoczeni nadzieją, że to właśnie ich specjał zyska przychylność jury, a w przyszłości także i rozpoznawalność i zainteresowanie konsumentów z całej Polski. - Kulinarne dziedzictwo jest jednym z walorów województwa podlaskiego, które słynie z niepowtarzalnych smaków, przyciągających do naszego regionu turystów z całego kraju i zagranicy – nie ma wątpliwości Stefan Krajewski, Członek Zarządu Województwa Podlaskiego. - To niewątpliwie atut, który chcemy pielęgnować. Odbywający się konkurs (FOTOREPORTAŻ znajdziesz TUTAJ) jest szansą na podtrzymywanie tradycji kulinarnej i ocalenie od zapomnienia „kulinarnych perełek” regionu, które mają szansę na dołączenie do grona zarejestrowanych na Liście Produktów Tradycyjnych wyrobów takich jak: Ser narwiański, Kumpiak podlaski, Sejneński Szczupak Faszerowany, Kruszewska kapusta kiszona, Makowiec z Ejszeryszek, Masło tradycyjne z Filipowa, Miód augustowski, Kartacze, Miód kwarciany czy Pisanka lipska. – Ten konkurs jest niezwykle ważny dla naszego regionu. Mamy się czym chwalić i czego być dumnym – podkreślał marszałek Jerzy Leszczyński. - Myślę, że dzisiejszy konkurs wyłoni najlepszych, ale wszystkim wam życzę żebyście mieli satysfakcję z tego co robicie, a Wasze produkty nie tylko dawały radość tworzenia ale i odpowiednie pieniądze. Podlaski konkurs jest pierwszym etapem konkursu, gdzie wyłonieni zostaną kandydaci do tytuły „PERŁA 2016”. Drugi etap konkursu to wybór dokonany przez Krajową Kapitułę Konkursu – spośród produktów nominowanych w regionach – najlepszych produktów oraz potraw i dań do prestiżowej nagrody konkursu „PERŁA 2016”, które – razem z nagrodą “Klucz do Polskiej Spiżarni” – zostaną wręczona na Wielkim Finale Konkursu w czasie poznańskich targów PolAgra. – Podlasie to zagłębie wspaniałych produktów, ale bez współpracy z urzędem marszałkowskim nie mogliśmy zorganizować konkursu w tak ogromnym wymiarze – nie ma wątpliwości Izabella Byszewska, Krajowy Koordynator Konkursu „nasze Kulinarne Dziedzictwo” z Polskiej Izby Produktów Regionalnych i Lokalnych. – Pamiętam, że kiedy w 2000 roku pierwszy raz organizowaliśmy ten konkurs, to wydawało się nam, że te produkty się wyczerpią. Jesteście jednak państwo tak silnym regionem, o tak silnej tożsamości kulturowej, wielonarodowej, że wydaje się, że ten konkurs potrwa do końca świata i jeden dzień dłużej. Podlasie produktem stoi. W tym roku jury pod przewodnictwem Izabelli Byszewskiej przyznało następujące nagrody: : TERESA WASILEWSKA za galaretkę z owoców z czarnego bzu ANNA I MAREK SIENKIEWICZ za sok z kiszonego buraka IV. Inne produkty regionalne w szczególności łączące produkty roślinne ze zwierzęcymi (np. farsze). Wzorem lat poprzednich zostały przyznane nagrody specjalne w kategorii „od pola do stołu” I - RADOSŁAW MIŁKOWSKI za jaja od zielononóżek", "url": "https://wrotapodlasia.pl/pl/rolnictwo/wiadomosci/nasze-kulinarne-dziedzictwo-prawdziwe-bogactwo-podlasia.html", "category": "podlaskie", "sub_category": "Wyroby piekarnicze i cukiernicze", "phrase": "Mielnicki korowaj weselny"}