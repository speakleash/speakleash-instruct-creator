{"meta_description": "", "title": "Znamy już laureatów XVI edycji konkursu o Laur Marszałka Województwa Mazowieckiego - dwoje laureatów jest z Powiatu Wołomińskiego", "content": "Do XVI edycji Konkursu zakwalifikowano 105 produktów żywnościowych, wytwarzanych przez mazowieckich producentów. Kapituła Konkursu wyłoniła zdobywców Laura i wskazała wyróżnionych w grupie producentów indywidualnych i grupie przedsiębiorców. Uroczysta Gala XVI edycji konkursu odbędzie się 31 maja 2023 roku w Auli Kryształowej Szkoły Głównej Gospodarstwa Wiejskiego w Warszawie, ul. Nowoursynowska 166. Rozpoczęcie uroczystości o godz. 14:00. W grupie producentów indywidualnych Laury Marszałka Województwa Mazowieckiego za najlepszy produkt 2022 roku zdobyli: • w kategorii wyroby piekarnicze – Koło Gospodyń Wiejskich z Dosina za Chleb mazowiecki z czarnuszką, • w kategorii wyroby cukiernicze – Ewa Sumińska z Janowa Mikołajówki za Piernik staropolski z powidłami, • w kategorii przetwory mięsne, produkty pochodzenia zwierzęcego – Koło Gospodyń Wiejskich w Kazuniu Polskim za Kazuńskie zimne nóżki, • w kategorii ryby i przetwory rybne – Koło Gospodyń Wiejskich Skubianka w Skubiance za Pieróg zegrzyński, • w kategorii owoce, warzywa, przetwory owocowe i warzywne, produkty pochodzenia roślinnego – Grażyna Więch z Ossowa za Orzechową śliwkę, • w kategorii produkty mleczarskie – Śródborska Manufaktura Serów ze Śródborza za Owcorini, • w kategorii miody – Łukasz Karol Uliasz Apicultura Polska Naturalna Pasieka Ekologiczna “Leki z Pasieki” z Grabowa nad Pilicą za Miód bartny kozienicki „Z Puszczy Kozienickiej”, • w kategorii napoje – Daniel Siemiątkowski z Michrowa za Ratafię na letnich owocach na jabłeczniku z antonówki. • w kategorii wyroby cukiernicze – Koło Gospodyń Wiejskich w Świniarowie za Domek z piernika, • w kategorii miody – Pasieka Cztery Pory Miodu z Michałowa za Miód wczesnoletni akacjowy. • w kategorii wyroby piekarnicze – Bogusława Kaczorek z Pełczanki za Chleb pszenno-żytni z ziarnami na zakwasie, • w kategorii przetwory mięsne, produkty pochodzenia zwierzęcego – Koło Gospodyń Wiejskich w Boglewicach za Żeberka z Metra Cięte z „Gąszczem jabłkowym Cystersów”, • w kategorii owoce, warzywa, przetwory owocowe i warzywne, produkty pochodzenia roślinnego – Konsorcjum Pola Smaku z Nowej Wsi za Powidła śliwkowe, • w kategorii miody – Gospodarstwo pasieczne – Tęczowa Pasieka Dariusz Ślifirski z Cieciszewa za Miód pitny – trójniak, • w kategorii napoje – Paweł Kowalewski z Cybulic Dużych za Nalewkę z kwiatów czarnego bzu „Bzówka”. W grupie przedsiębiorców Laury Marszałka Województwa Mazowieckiego za najlepszy produkt 2022 roku zdobyli: • w kategorii wyroby pochodzenia roślinnego – Smaki i Aromaty Anna Langowska z Kobyłki za Jeżyny z ajerkoniakiem, • w kategorii wyroby pochodzenia zwierzęcego – Wyrób Wędlin Tradycyjnych Adam Węgłowski z Karniewa za Polędwiczki z wędzarni, • w kategorii napoje – Cydr Chyliczki Krenke Kowalczyk Sp. J. z Chyliczek za Cydr lodowy, • w kategorii inne – Piekarnia Kromka Joanna Olejniczak z Warszawy za Chleb pszenno-orkiszowy z chrzanem. • w kategorii wyroby pochodzenia roślinnego – Firma Handlowo Usługowa Piotr Jan Domański z Sarnak za Ciastka domowe maszynkowe, • w kategorii wyroby pochodzenia zwierzęcego – Pasieka nad Skrwą Sp. J. z Mochowa za Miód kasztelański z Sierpca – Miód Wielokwiatowy z Wiśnią, • w kategorii napoje – Nalewki Staropolskie Karol Majewski i Wspólnicy Sp. z o. o. z Łomianek za Nalewkę Wiśniową Porzeczkową, • w kategorii inne – Restauracja Dębianka z Dębe Wielkiego za Żołędziowy Cymes. • oraz Rafał Dziliński z Ciechanowa za Pigwówkę 30%. Konkurs zaplanowany został z myślą o jak najszerszym gronie producentów żywności z terenu województwa mazowieckiego. Szeroka formuła konkursu pozwalała na skierowanie zaproszenia do udziału nie tylko do firm komercyjnych, ale także do podmiotów i organizacji zajmujących się wytwarzaniem żywności na mniejszą skalę, takich jak: koła gospodyń wiejskich, stowarzyszenia, gospodarstwa agroturystyczne, gospodarstwa ekologiczne, osoby fizyczne, które mogą udokumentować swoją działalność posiadanymi certyfikatami, dyplomami, zaświadczeniami lub innymi dokumentami np. potwierdzającymi prezentację produktu na targach, wystawach, imprezach lokalnych i regionalnych. Zgłoszony produkt musiał być powtarzalny, by można go było promować przy różnych okazjach. Celem konkursu było wyłonienie i nagrodzenie producentów wyróżniających się wysoką jakością produkcji, kultywowaniem i popularyzowaniem mazowieckiej tradycji kulinarnej, a także oryginalnością i innowacyjnością w podejściu do tematu żywności, przetwórstwa oraz promocji mazowieckich wyrobów.", "url": "https://www.wyprawaznaturaikultura.com.pl/znamy-juz-laureatow-xvi-edycji-konkursu-o-laur-marszalka-wojewodztwa-mazowieckiego-dwoje-laureatow-jest-z-powiatu-wolominskiego/", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła śliwkowe z Mikołajówki"}