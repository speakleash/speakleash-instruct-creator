{"meta_description": "Powidła śliwkowe w 6 wariantach - przepisy  - Florina.pl", "title": "Powidła śliwkowe w 6 wariantach - przepisy", "content": "Powidła śliwkowe kojarzą się z świątecznym piernikiem, z głębokim owocowym smakiem i wspaniałym aromatem. Doskonale pasują do wielu ciast, przekładanych ciasteczek i deserów. To również pyszne smarowidło na kanapki czy dodatek do placków i naleśników. Ich przygotowanie jest naprawdę proste. Już nasze babcie przygotowywały powidła i wypełniały nimi swoje spiżarnie. Jak to robiły? A jak wyglądają dzisiejsze przepisy? Sprawdź i przygotuj najlepsze powidła śliwkowe. Powidła śliwkowe, to nie tylko pyszny dodatek do ciast, deserów i kanapek. Poza wspaniałym smakiem wykazują one również działanie prozdrowotne. Dlaczego? Oczywiście ze względu na ich główny składnik - śliwki. Śliwki są znane ze swoich właściwości poprawiających perystaltykę jelit i zapobiegających zaparciom. Dodatkowo te pyszne owoce hamują wchłanianie cholesterolu i wykazują działanie antyoksydacyjne. Duża zawartość witaminy B6 i magnezu pozytywnie wpływa też na nasz układ nerwowy i poprawia samopoczucie. Jak zrobić powidła z węgierek z wanilią? Czy powidła śliwkowe można przygotować w piekarniku? Czy można przygotować powidła śliwkowe bez mieszania? Aby powidła móc spokojnie przechować w spiżarni lub piwnicy, należy je zapasteryzować. Są dwie metody pasteryzacji słoików: • Dobrze zakręcone słoiki napełnione powidłami umieszczamy w nagrzanym do 110 stopni piekarniku. Słoiki pasteryzujemy do 20 minut. Jak sprawdzić czy proces ten przebiegł prawidłowo? Zakrętka słoika po naciśnięciu palcem nie powinna się odkształcać. • Słoiki umieszczamy w szerokim garnku – dobrze się tutaj sprawdzi specjalny garnek do słoików wypełnionym do ⅓ wypełnionym wodą i gotujemy całość około 20 minut. Czym różnią się obecne przepisy na powidła śliwkowe od przepisów babć? Przede wszystkim dodatkami i czasem przygotowania. Obecne przepisy są pełne różnych dodatków smakowych, nie brakuje w nich też cukru. Często ich przygotowanie jest też stosunkowo krótkie. Babcie przygotowywały powidła śliwkowe z minimalnej ilości składników. Tak naprawdę wystarczył jeden podstawowy i cierpliwość. Do tego jedyną słodyczą była naturalna słodkość owoców. W przepisach babć brak dodatkowego cukru. Jak przygotować takie powidła śliwkowe bez cukru? • niewielka ilość wody, jeśli owoce są za mało soczyste • Umyte i pozbawione pestek owoce przekładamy do garnka. Rada: Jeśli śliwki są mało soczyste można dodać kilka łyżek wody. • Garnek przykrywamy i stawiamy na małym ogniu. Dusimy około 40-50 minut, aż owoce puszczą sok. • Po tym czasie odkrywamy garnek i smażymy całość 3-4 godziny, co jakiś czas mieszając nasze śliwki drewnianą łyżką. Zostawiamy śliwki na noc bez przykrycia. Następnego dnia znów smażymy 3-4 godziny i znów odstawiamy na noc. Trzeciego dnia powtarzamy ten proces, aż uzyskamy właściwą konsystencję konfitury. Uwaga! Im masa gęściejsza tym częściej należy ją mieszać, aby zapobiec ewentualnym przypaleniom. • Gorącą śliwkowe powidła przekładamy do wyparzonych słoików. Zakręcamy je dobrze i odstawiamy do góry dnem. We współczesnych przepisach na śliwkowe powidła nie brakuje smakowych dodatków i cukru. Lubimy słodsze powidła. Królują przepisy na powidła śliwkowe z kakao, powidła śliwkowe z cynamonem czy skórką pomarańczową, a nawet rumem. Opcji jest naprawdę wiele. Poniżej niektóre z nich. Wielbiciele czekoladowych smaków chętnie sięgają po powidła śliwkowe z kakao lub powidła czekoladowo śliwkowe. Poniższy przepis jest połączeniem obu smaków. Takie powidła śliwkowe pasują nie tylko do ciast lub na święta, ale też i na kanapkę. Śmiało można nimi zastąpić popularne kremy czekoladowe. • Przygotowujemy słoiki - myjemy je i wyparzamy w nagrzanym do 120 stopni piekarniku. • Śliwki należy najpierw umyć, następnie wypestkować. Tak przygotowane owoce przekładamy do garnka, podlewamy ½ szklanki gorącej wody i zagotowujemy całość pod przykryciem. • Następnie nasz garnek odkrywamy i gotujemy owoce na małym ogniu (często mieszając) jeszcze przez 2 godziny, do zgęstnienia śliwkowej masy. • Pod koniec dodajemy cukier, gotujemy jeszcze 8-10 minut i na koniec dodajemy przesiane naturalne kakao i posiekaną gorzką czekoladę. Całość gotujemy do rozpuszczenia składników. • Gorące powidła nakładamy do słoików. Słoiki mocno zakręcamy i odwracamy do góry dnem. W razie potrzeby słoiki można też pasteryzować. Szukając wyrazistych smaków warto sięgnąć po powidła śliwkowe z cynamonem. Ich smak jest nieprzeceniony w szczególności zimą, gdy połączy się go z tradycyjnym świątecznym piernikiem lub po prostu kromką domowego chleba. • Śliwki myjemy, pozbawiamy pestek i przekładamy do garnka z grubym dnem. • Dodajemy cukier i zaczynamy całość podgrzewać. Najpierw na średniej mocy palnika, aby owoce puściły sok, a kiedy to zrobią zmniejszamy moc palnika na minimalną i smażymy całość, co jakiś czas mieszając, aż nasze powidła odpowiednio zgęstnieją. • Teraz dodajemy cynamon, mieszamy całość i jeszcze raz zagotowujemy uważając by nic się nie przypaliło (mieszamy). • Gorące powidła nakładamy do słoików. Słoiki mocno zakręcamy i odwracamy do góry dnem. W razie potrzeby słoiki można też pasteryzować. Kolejną pyszną propozycją są powidła śliwkowe z wanilią. Wanilia nadaje całość nie tylko wyjątkowego smaku, ale też i zapachu. Ich przygotowanie jest bardzo proste. • Słoiki, do których przełożymy nasze powidła śliwkowe dokładnie myjemy, a następnie wyparzamy w nagrzanym do 120 stopni piekarniku. Gotowe powidła można przełożyć do dwóch słoików 300 ml i jednego 500 ml lub innych. • Śliwki należy najpierw umyć, następnie wypestkować. Tak przygotowane owoce (połówki lub pokrojone na mniejsze kawałki) przekładamy do garnka i zasypujemy cukrem. • Z laski wanilii za pomocą noża wyskrobujemy ziarenka. Pustą laskę wanilii i ziarenka wkładamy do garnka ze śliwkami i cukrem. • Garnek odstawiamy na kilka godzin (najlepiej na noc), by śliwki puściły sok. • Następnie garnek stawiamy na palniku na najmniejsze mocy i gotujemy przez godzinę. Odstawiamy. Następnego dnia znów gotujemy wszystko przez godzinę. Na trzeci dzień śliwki ponownie gotujemy (tym razem około 25-30 minut), aż całość zgęstnieje i nasza konfitura zrobi się szklista. • Gorące powidła śliwkowe przekładamy do przygotowanych słoików, mocno zakręcamy i stawiamy do góry dnem. • Powidła można dodatkowo pasteryzować. Słoiki wkładamy do garnka napełnionego do ⅓ wysokości wodą - najlepiej sprawdzi się tu specjalny garnek do gotowania słoików, gotujemy całość około 15-20 minut. Powidła śliwkowe w piekarniku smakują równie dobrze, jak powidła przygotowane tradycyjną metodą. Można je przygotować bez dodatków lub wzbogacić smak cynamonem, wanilią, często dodaje się też goździki. Koniecznie wypróbuj przepis na takie powidła. Przepis na powidła śliwkowe z piekarnika jest niezwykle prosty. Wymagają one od nas małego nakładu pracy. A smak? Coś cudownego. Takie powidła idealnie sprawdzą się do przygotowania świątecznego piernika, można je też dodać do domowego ciasta czekoladowego, a nawet przełożyć nimi tort. To też doskonały dodatek do placuszków i naleśników. • Połówki śliwek przekładamy do żaroodpornego naczynia, zasypujemy cukrem, dodajemy goździki i cynamon. Mieszamy wszystkie składniki. • Naczynie ze śliwkami wkładamy na środkowy poziom nagrzanego piekarnika i pieczemy 4 godziny, od czasu do czasu otwierając piekarnik i mieszając składniki, tak by śliwki piekły się równomiernie. • Gorące powidła śliwkowe przekładamy do wyparzonych słoików. Dobrze zakręcamy każdy słoik, przykrywamy grubym kocem i zostawiamy do całkowitego wystudzenia. W razie potrze powidła można zawekować, ale nie powinno to być potrzebne. Oczywiście. Powidła śliwkowe dla leniwych, bo tak też często określa się ten przepis, nie wymagają od nas mieszania składników. Jednak i tu musimy się uzbroić w cierpliwość, gdyż czas przygotowania takich powideł jest długi. Do ich przygotowania poza śliwkami i cukrem będzie też potrzebować octu. Takie powidła śliwkowe z octem należy gotować długi czas na minimalnym ogniu. Nie wolno ich mieszać! Do gotowania powideł śliwkowych najlepiej sprawdza się garnek żeliwny bądź brytfanna żeliwna. • Śliwki pozbawiamy pestek. Układamy w garnku warstwami - warstwa śliwek, posypujemy cukrem, znów warstwa śliwek, cukier itd Zawsze kończymy warstwą cukru. Na koniec całość polewamy octem. • Tak przygotowane śliwki odstawiamy bez przykrycia na 12 godzin. • Po tym czasie całość gotujemy na minimalnym ogniu przez 5 godzin - bez przykrycia, całość ma lekko bulgotać. Nie mieszamy śliwek! • Pod koniec gotowania zbieramy nadmiar soku chochlą i dopiero teraz chwilę mieszamy. Jeśli powidła okażą się za gęste dodajemy niewielką ilość soku z ich gotowania • Gorące powidła nakładamy do słoików. Słoiki mocno zakręcamy i odwracamy do góry dnem. W razie potrzeby słoiki można też pasteryzować.", "url": "https://florina.pl/pl/blog/powidla-sliwkowe-w-6-wariantach-przepisy-1598742603.html", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła śliwkowe z Mikołajówki"}