{"meta_description": "", "title": "", "content": "Samorząd województwa dba o to, by mazowieckie przysmaki poznało jak najwięcej osób. Jednym ze sposobów wypromowania kuchni charakterystycznej dla naszego regionu jest organizowanie konkursu o Laur Marszałka. Jak zauważa marszałek Adam Struzik, mazowieccy producenci żywności zasługują na to, by ich produkty były znane w całym regionie. – Lokalni wytwórcy udowadniają, że w sposób tradycyjny można przygotować smaczne i zdrowe potrawy. Nasz konkurs to doskonała okazja do ich wypromowania i pokazania szerszemu gronu odbiorców. Chcemy pomóc producentom w budowaniu ich marki, która będzie jednocześnie kulinarną wizytówką Mazowsza.", "url": "https://mazovia.pl/pl/dla_mediow/informacje_prasowe/najlepsze-smakolyki-nagrodzone.html?format=xml", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła śliwkowe z Mikołajówki"}