{"meta_description": "", "title": "Piernikowy ludzik z Żywca – Piernikarka", "content": "Do kanonu piernikarskich motywów w Polsce: serc, jeźdźców, mikołajów, niemowlaków, koników dołączyły także nowe, związane często z popkulturą. Są to na przykład postacie z popularnych bajek, filmów animowanych, książek. Przykładem może być piernikowy ludzik, szczególnie spopularyzowany przez film „Shrek” z 2001 roku w reżyserii Andrew Adamsona i Vicky Jenson, na podstawie książki „Shrek!”, której autotem był William Steig. W polskiej wersji językowej określany jako Ciastek, w angielskiej Gingy (od Gingerbread Man) w niemieckiej Pfeffi (od Pfefferkuchenmann). Warto jednak dodać, że wypiek pierników w kształcie ludzi czyli tzw. figuralnych to dłuższa tradycja. Warto zajrzeć do wpisów na Prezentowany dzisiaj piernik został wykonany w słynnym Zakładzie Cukierniczo-Piernikarskim rodziny Bielewiczów w Żywcu. Pierniki żywieckie zostały wpisane na Listę Produktów Tradycyjnych, o której jeszcze będzie mowa. Prezentowany piernik otrzymałam w prezencie świątecznym. Został nabyty na stoisku piernikarskim podczas jarmarku bożonarodzeniowego. Wpis zrealizowany w ramach stypendium twórczego pt:  „Pierniki w Polsce. Śladami piernikarskiego rzemiosła” ze środków Ministra Kultury i Dziedzictwa Narodowego.", "url": "https://piernikarka.pl/index.php/2022/08/03/piernikowy-ludzik-z-zywca/", "category": "śląskie", "sub_category": "Wyroby piekarnicze i cukiernicze", "phrase": "Pierniki żywieckie"}