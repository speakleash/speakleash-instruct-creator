{"meta_description": "Pamiątka z Polski - lukrowane pierniczki \"Strój Żywiecki\" ręcznie dekorowane pierniki z autorskiej serii \"Pozdrowienia z Polski\"", "title": "Pamiątka z Polski - lukrowane pierniczki \"Strój Żywiecki\"", "content": "Ręcznie dekorowane Pierniczki z mojej autorskiej serii „Pozdrowienia z Polski” to odpowiedź na standardowe upominki często produkcji chińskiej, które dostępne są praktycznie w każdym mieście i w każdym kraju. Moja propozycja to pierniki dekoracyjne, lukrowane ręcznie w kształt „ludzików” lub w kształcie Polski, w tradycyjnych polskich strojach ludowych. Upominek w takiej formie, to przede wszystkim niepowtarzalny, wręcz unikatowy prezent, szczególnie dla obcokrajowców. Realizację pierniczków z mojej autorskiej serii „Pozdrowienia z Polski” możesz zobaczyć na stronie „Pozdrowienia z Polski„. Pierniczki wykonuję NA ZAMÓWIENIE, a czas realizacji to ok 2-3 tygodnie. Pierniczki „Pamiątka z Polski – lukrowane pierniczki „Strój Żywiecki” wypiekane są z naturalnych składników najwyższej jakości, według domowej receptury, z wykorzystaniem naturalnego miodu pszczelego i zestawem korzennych przypraw. Dekoracje wykonywane ręcznie stanowi Lukier Królewski o cytrynowym smaku. Pierniczki, ze względu na zastosowanie naturalnego miodu oraz występującego w pomieszczeniach suchego powietrza mogą być twarde. Nie aż tak twarde, że nie da się ich zjeść, ale jednak. Oczywiście nie jest to żaden minus, ponieważ dzięki temu mogą być trwałą dekoracją, ale aby pierniczki zmiękły można: • zamknąć je na kilka – kilkanaście godzin w pojemniku z kawałkiem świeżego chleba. Pierniczki przejmując wilgoć z chleba będą idealnie miękkie. • czasem wystarczy położyć je jako dekorację i po kilku dniach będą idealne do zjedzenia. Zaprezentowane przeze mnie pierniczki jako pamiątka z Polski, to jedynie jedna z propozycji. Wypieki wykonuję na zamówienie, dlatego też mogę stworzyć dla Ciebie coś wyjątkowego, całkiem innego, personalizowanego. Jeśli interesuje Cię określony wzór stroju czy to ludowego, regionalnego, firmowego, mundurowego itd. zawsze możesz napisać do mnie meila podsyłając przykładowe zdjęcia i zamówić odpowiednie ciasteczka. Zastosowanie nowych technologii pozwala mi na wykonanie foremek w każdym kształcie i rozmiarze, a różnorodne sposoby dekoracji pozwalają na uzyskanie właściwie każdego wzoru. Dlatego jeśli jesteś zainteresowany Personalizowanymi ciasteczkami czy pierniczkami, napisz do mnie korzystając z formularza kontaktowego.", "url": "https://lukrowaneciasteczka.pl/produkt/pamiatka-z-polski-lukrowane-pierniczki-stroj-zywiecki/", "category": "śląskie", "sub_category": "Wyroby piekarnicze i cukiernicze", "phrase": "Pierniki żywieckie"}