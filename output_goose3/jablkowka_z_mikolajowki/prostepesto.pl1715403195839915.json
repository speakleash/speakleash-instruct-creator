{"meta_description": "Kuchnia lubelska to przede wszystkim mocne akcenty kresowe rosyjskie i białoruskie. Produkty wysokiej jakości takie jak miody.", "title": "Kuchnia lubelska", "content": "Kuchnia lubelska to przede wszystkim mocne akcenty kresowe rosyjskie i białoruskie. Produkty wysokiej jakości takie jak miody: lipowe, gryczane, rzepakowe i malinowe, plantacje chmielu oraz malin, porzeczek i truskawek to wizytówka regionu. Kuchnia lubelska to proste połączenia, powszechnie dostępne składniki i syte jadło. Tradycje kulinarne tego regionu wywodzą się przede wszystkim z potraw chłopskich. Niektóre dania zostały jednak zapożyczone także z tradycji szlacheckiej i żydowskiej. Potrawy regionalne Lubelszczyzny to bogactwo przepisów zarówno na wytrawne dania jak i słodkie desery na bazie świeżych owoców i warzyw. Do najsłynniejszych dań z pewnością należy cebularz lubelski, czyli drożdżowy placek, który powinien mierzyć od 15 do 20 centymetrów średnicy i zawierać około 15 do 20 procent nadzienia z cebuli i ziaren maku. Następnym daniem jest pieróg biłgorajski. To rodzaj ciasta drożdżowego jakie skrywa w sobie nadzienie z kaszy gryczanej, wiejskiego białego sera, ziemniaków, śmietany, jajek oraz przypraw. Kolejnym słynnym daniem są gryczaki czyli nic innego jak pierogi wypełnione nadzieniem z kaszy gryczanej i sera. Tylko w tym regionie podaje się je na słodko ze śmietaną. Lubelszczyzna słynie również z wielu dań na bazie słodkowodnych ryb, szczególnie karpia, a także z różnego rodzaju pieczonej dziczyzny. Najpopularniejszym deserem są placki drożdżowe z miodem, kisiel z kaszy gryczanej oraz famula czyli deser przygotowany z gotowanych jabłek i gruszek, tartego chleba z dodatkiem cynamonu i goździków. Ciekawym daniem jest zupa z pokrzywy. . Lubelszczyzna to drugi po Mazowszu producent owoców i uprawy jabłek. Są to stare odmiany takie jak: antonówka, glogierówka czy papierówka, a sporządza się z nich przede wszystkim naturalne soki, ale też lokalne przysmaki jak szarlotka józefowska czy jabłkówka z Mikołajówki. Lubelszczyzna nigdy nie była regionem zamożnym co wpływało na kuchnię lubelską. Mięso w kuchni pojawiało się rzadko. Z miodów robi się różnego rodzaju nalewki i miody pitne, które spożywa się w okresach świątecznych oraz w trakcie uroczystości weselnych.", "url": "https://prostepesto.pl/kuchnie-swiata/kuchnia-polska/kuchnia-lubelska/", "category": "lubelskie", "sub_category": "Napoje (alkoholowe i bezalkoholowe)", "phrase": "Jabłkówka z Mikołajówki"}