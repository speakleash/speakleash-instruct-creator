{"meta_description": "", "title": "Lubelskie", "content": "De keukentradities van de regio Lubelskie gaan terug tot in de 15-de en 16-de eeuw, toen handelslui vanuit alle hoeken van de wereld naar de jaarmarkten afzakten. Eenvoudige boerengerechten vermengden zich met verfijnde recepten van de adel en de bewoners van de statige landhuizen. Wat betreft gebak, is het uienbrood het oudste, een vermelding van het recept dateert van de 19-de eeuw. Een legende vertelt dat het Joodse meisje Ester met haar uienbrood het hart van Kazimierz Wielki zou gestolen hebben. Het is een feit dat het broodje oorspronkelijk door Joodse bakkers werd gebakken in het oude centrum van de stad en meegegeven met wie haastig naar zijn werk vertrok. Na de oorlog verdween de Joodse bevolking uit de sad, maar het recept bleef populair en werd over de hele regio verspreid en kreeg tenslotte zelfs een eigen museum, het Regionalny Muzeum Cebularza in Lublin, waar je zelfs rondgeleid wordt door Ester en de bakker Franek. Een ander Joods gerecht is ‘forszmak’, een soort goulash van verschillende soorten vlees en gevogelte met gezouten tomaten en aardappelen in de schil. Om het beeld van de keuken van de regio Lubelskie te vervolledigen, moet je werten wat ‘gryki’ zijn, één van de basisingrediënten van vele lokale gerechten. Gryka is de vulling van de pierogi van Bilgoraj: je maakt de vulling van bloem… met aardappelen, boekweit, wite kaas, room, eitjes, spekjes, kruiden en munt. Soms wordt de vulling ook alleen klaargemaakt, als een pasteitje. De gevulde deeglapjes ‘pierogi’ eet je hier gekookt, gestoomd, gebakken met allerlei vulling. Vaak verwijst de naam van deze lokale pierogi naar het dorp waar ze eerst gemaakt werden. Boekweit is een populair ingrediënt voor vele gerechten. In Janow Lubelski is er zelfs een boekweitfestival, waar je kunt proeven van ontbijtgerechten, taart, pasteitjes en griesmeeldesserts, en ook van honingdrank. Na Mazowsze is de regio Lubelskie de grootste producent van fruit. Vooral in de streek van Kraśnik kan je terecht voor appelproducten. Er groeien hier oude appelrassen, waar vooral heerlijke sappen van gemaakt worden, maar ook appeltaart of de lokale appellikeur ‘jabłkówka z Mikołajówki’. Weer een ander lokaal gerecht zijn ‘flaki’, ingewanden, die je vooral vindt in de renaissancestad bij uitstek Zamosc en in Piaski, waar er in juni een ‘flakifestival’ doorgaat. Wil je een souvernir mee naar huis van Kazimierz Dolny? Koop dan een ‘kogut’. Dit gebak in de vorm van een haan is zo iconisch geworden, dat je er rijtje voor moet schuiven om er een te bemachtigen.", "url": "https://www.polen.travel/nl-be/beleven/gastronomie/regionale-keuken/lubelskie", "category": "lubelskie", "sub_category": "Napoje (alkoholowe i bezalkoholowe)", "phrase": "Jabłkówka z Mikołajówki"}