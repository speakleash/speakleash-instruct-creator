{"meta_description": "", "title": "Farsz do pierogów wigilijnych z kaszy gryczanej. Oryginalne nadzienie, które podbija podniebienia", "content": "Jeśli szukasz oryginalnego przepisu na farsz do pierogów wigilijnych, dobrze trafiłeś. Przedstawiamy przepis na nadzienie z kaszy gryczanej. Będzie ono smakowitą odmianą w świątecznym, kulinarnym repertuarze. Jak zrobić taki farsz? To bardzo proste - wystarczy ugotować kaszę i połączyć ją z resztą składników. Nadzienie do pierogów powinno mieć dość wyrazisty smak, dlatego przed ich nadziewaniem dobrze jest sprawdzić, czy nie brakuje soli i pieprzu. Do przygotowania farszu będziecie potrzebowali jedynie kaszy, sera, cebuli i jajka. Pierogi z kaszą gryczaną będą bardzo oryginalnym daniem na wigilijnym stole • Posiekaj drobno cebulę i usmaż ją na oleju, aby się zrumieniła. • Dodaj do kaszy cebulę, biały ser, dwie szczypty soli i łyżeczkę pieprzu. Całość dokładnie wymieszaj. Spróbuj farsz - powinien być wyrazisty w smaku. Jeżeli tak nie jest, dodaj jeszcze odrobinę soli i pieprzu. • Do farszu dodaj jajko i ponownie wymieszaj całość. Farsz powinien być dość zwarty. • Tak przygotowanym farszem nadziewaj pierogi i gotuj je przez minutę od momentu wypłynięcia na wierzch. • Pierogi z kaszą gryczaną można zrobić kilka dni przed świętami. W dniu kolacji wigilijnej wystarczy wstawić je do piekarnika posmarowane olejem roślinnym na kwadrans.", "url": "https://haps.pl/Haps/7,167251,29242262,farsz-do-pierogow-wigilijnych.html", "category": "świętokrzyskie", "sub_category": "Inne produkty ", "phrase": "Farsz z kaszy gryczanej"}