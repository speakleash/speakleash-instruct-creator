{"meta_description": ".  \n]]> \n\t \n\t \n\t\t  \n\t \n\t\tPolskie gospodynie od dawien dawna znały mnóstwo sposobów na podawanie kasz. W okolicach przysiółka Małyszyn Dolnych, w gminie Mirzec, od...", "title": "Farsz z kaszy gryczanej - Świętokrzyskie smaki - Wrota Świętokrzyskie – Portal Województwa Świętokrzyskiego", "content": "Polskie gospodynie od dawien dawna znały mnóstwo sposobów na podawanie kasz. W okolicach przysiółka Małyszyn Dolnych, w gminie Mirzec, od kilkudziesięciu lat przyrządza się farsz z kaszy gryczanej z dodatkiem kwaszonej kapusty, grzybów i suszonych śliwek. Ma on specyficzny i niepowtarzalny smak – lekką goryczkę, pochodzącą od prażonej kaszy gryczanej, oraz kwaśną nutkę kiszonej kapusty. Małyszyńskie gospodynie zastrzegają jednak, że kasza gryczana musi być uprażona na blasze i w odpowiedniej ilości wody, by pozostała dostatecznie sypka, zaś kapusta kwaszona powinna być posiekana tasakiem, a nie skręcana przez maszynkę. To właśnie dzięki temu farsz uzyskuje potem właściwą, luźną konsystencję. Farsz z kaszy gryczanej doskonale nadaje się do gołąbków, pierogów lub klusek", "url": "https://www.wrota-swietokrzyskie.pl/454/-/asset_publisher/2Ssb/content/farsz-z-kaszy-gryczanej-1?doAsUserId=ertmcgvt%2F-%2Fasset_publisher%2FnE5U%2Frss&redirect=https%3A%2F%2Fwww.wrota-swietokrzyskie.pl%2F454%3Fp_p_id%3D101_INSTANCE_2Ssb%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-2%26p_p_col_count%3D1%26doAsUserId%3Dertmcgvt%252F-%252Fasset_publisher%252FnE5U%252Frss", "category": "świętokrzyskie", "sub_category": "Inne produkty ", "phrase": "Farsz z kaszy gryczanej"}