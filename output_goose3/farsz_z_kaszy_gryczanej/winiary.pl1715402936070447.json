{"meta_description": "Doskonałe do barszczu, zwłaszcza tego wigilijnego. Bułeczki drożdżowe z farszem z kaszy gryczanej z dodatkiem suszonych pieczarek polecają się na Wigilię!", "title": "Bułeczki z farszem z kaszy gryczanej do barszczu czerwonego", "content": " • Ziemniaka obieramy, kroimy na pół, gotujemy w lekko osolonej wodzie 15 minut (można wykorzystać ok. 50 g ziemniaków „z obiadu”). • Cebulkę kroimy w kostkę, podduszamy na rozgrzanym oleju. Kiedy się zeszkli, dodajemy przeciśnięty przez praskę czosnek, smażymy pół minuty, zdejmujemy patelnię z ognia. • Ziemniaki przeciskamy przez praskę do ziemniaków lub ugniatamy, dodajemy kaszę gryczaną, mieszamy. Doprawiamy farsz sporą ilością soli i pieprzu oraz suszonymi pieczarkami. • Do miski przesiewamy mąkę, powoli dodajemy rozprowadzone w wodzie drożdże, szczyptę soli, oliwę z oliwek. Wyrabiamy ciasto. • Miskę z wyrobionym ciastem przykrywamy ściereczkę, odstawiamy do wyrośnięcia w ciepłe miejsce na ok. 30 minut. • Ciasto dzielimy na pół, każdą połowę jeszcze raz na pół i tak dalej, aż otrzymamy 16 niedużych kawałków. • Każdy kawałek mocno spłaszczamy w dłoniach lub na stolnicy (możemy lekko rozwałkować ciasto), nakładamy łyżkę farszu, zlepiamy bułeczki. Układamy je na blaszce wyłożonej papierem do pieczenia. Odstawiamy do wyrośnięcia na ok. 15 minut. W tym czasie nagrzewamy piekarnik do 200 stopni C bez termoobiegu. • Bułeczki z farszem z kaszy gryczanej przed wstawieniem do piekarnika smarujemy rozkłóconym jajkiem. Pieczemy ok. 20-25 minut, aż się ładnie zrumienią.", "url": "https://www.winiary.pl/przepisy/buleczki-z-farszem-z-kaszy-gryczanej-zwz/", "category": "świętokrzyskie", "sub_category": "Inne produkty ", "phrase": "Farsz z kaszy gryczanej"}