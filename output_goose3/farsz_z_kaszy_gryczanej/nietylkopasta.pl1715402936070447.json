{"meta_description": "Najlepszy przepis na pierogi z kaszą gryczaną, z dodatkiem białego sera i duszonej cebulki. Pierogi zwane są często pierogami zamojskimi. Zobacz przepis.", "title": "Pierogi z kaszą gryczaną -przepis na doskonałe pierogi o wyraźnym smaku", "content": "Wieki nie robiłam tych pierogów, niemal o nich zapominając. A szkoda, bo to po pierogach ruskich drugie moje ulubione pierogi i muszę zdecydowanie robić je częściej. Tym bardziej że bardzo rzadko można spotkać je w restauracjach. Spotkałam się z tym, że pierogi z kaszą gryczaną nazywa się także pierogami Zamoyskimi, jeśli ktoś z moich czytelników pochodzi z tamtych okolic, napiszcie proszę w komentarzu, czy jest to regionalny przysmak i czy robi się je identycznie z moim przepisem. Do pierogów koniecznie zróbcie najlepsze ciasto do pierogów, to bowiem od jakości ciasta zależy ostateczny efekt. Na moim blogu jest naprawdę mnóstwo przepisów na pyszne pierogi. Sprawdź inne wersje i zrób takie, na jakie masz dziś ochotę! Polecam Ci także przepisy: pierogi ruskie pierogi z mięsem pierogi z soczewicą pierogi z kaszą gryczaną pierogi z szpinakiem i serem feta pierogi z dynią i serem pleśniowym Pierogi ze szpinakiem, suszonymi pomidorami i fetą Pierogi z ziemniakami i z parmezanem Pieczone pierogi z kapustą i grzybami Pierogi z kurkami Pierogi z ricottą i parmezanem Wigilijne pierogi z kapustą i grzybami Pierogi z bobem Pierogi z pieczarkami i żółtym serem Pierogi z kaczką Składniki: – ciasto z tego przepisu na ciasto do pierogów (uwaga w punkcie 1) – 100 g kaszy gryczanej palonej (waga przed ugotowaniem) – 250 g białego sera pełnotłustego – 1,5 cebuli – 1 jajko rozmiar M – 2 łyżki oleju roślinnego – 2 płaskie łyżki soli – 2 płaskie łyżki pieprzu • UWAGA! Jeśli wolisz grubsze ścianki pierogów to ta ilość będzie odpowiednia ale jeśli lepisz bardziej cieniutkie pierogi, to wystarczy, że zrobisz połowę porcji ciasta do tej ilości farszu lub podwójną ilość farszu. • Ugotuj kaszę zgodnie z przepisem na opakowaniu. Zostaw kaszę do wystygnięcia. • Na oleju usmaż drobno posiekaną cebulę. Powinna lekko się zarumienić. Całość cebuli wraz z tłuszczem wlej do kaszy, dodaj biały ser oraz połowę soli i połowę pieprzu. Wymieszaj i spróbujcie czy smak już Ci odpowiada. Jeśli chcesz, aby pierogi były bardziej pikantne i wyraziste w smaku, dodaj drugą część wskazanych w przepisie soli praz pieprzu. Na koniec dodaj jajko, aby farsz był bardziej zwarty. • Farszem nadziewaj pierogi, kładąc gotowe na blacie oprószonym mąką. Pierogi gotuj we wrzącej wodzie z dodatkiem 1 łyżki oleju. Pierogi muszą wypłynąć na wierzch (ja zwykle wtedy gotuję je jeszcze 1 minutę od czasu wypłynięcia). • Podawaj samodzielnie, z duszoną cebulką lub skwarkami. Pierogi możesz także wystudzić, a następnie podsmażyć na patelni na rumiany kolor.", "url": "https://nietylkopasta.pl/pierogi-kasza-gryczana/", "category": "świętokrzyskie", "sub_category": "Inne produkty ", "phrase": "Farsz z kaszy gryczanej"}