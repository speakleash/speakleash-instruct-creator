{"meta_description": "Pierogi z kaszą gryczaną i grzybami to pyszna wegetariańska propozycja. Nieoczywisty, ale przepyszny farsz. Koniecznie wypróbuj!", "title": "Pierogi z kaszą gryczaną i grzybami", "content": "Pierogi z kaszą gryczaną i grzybami to przepyszna pierogowa wariacja. Farsz wychodzi aromatyczny, intensywny w smaku. Okazuje się, że grzyby suszone i kasza gryczana to świetne połączenie! Musicie koniecznie powtórzyć ten przepis u siebie w domu. Jestem przekonany, że domownicy będą zachwyceni. Grzyby mocz w mleku lub np. w wodzie przez kilka godzin. Jeśli moczyliście je w mleku, to odsącz je i zalej wodą. Grzyby ugotuj, następnie odcedź i drobno posiekaj lub zmiel. Cebulę pokrój w kostkę i podsmaż na niewielkiej ilości masła. Połącz kaszę, cebulę, grzyby, dopraw przyprawami, na koniec podsmaż na reszcie masła. Najlepiej przygotować sobie wcześniej wszystkie produkty, tak żeby miały temperaturę pokojową. Mąkę przesiej na stolnicę, zrób w środku dołek wbij do niego jajo i wlej łyżkę roztopionego masła. Powoli wlej szklankę mleka lub np. wody (najlepiej żeby wlewany płyn był ciepły). Ilość dodanego płynu będzie zależała od wilgotności mąki. Oczywiście mąka bardziej sucha wchłonie więcej wody, czy mleka, stąd często słyszy się enigmatyczne rady doświadczonych gospodyń, że wody dolewamy tyle, ile zabierze mąka. Wyrób ciasto najpierw nożem, a potem rękami (ok. 15-20 minut), aż powstanie jednolite, gładkie ciasto. Dobrze wyrobione ciasto powinno być elastyczne, gładkie, a po jego przekrojeniu zobaczymy wgłębienia i dziurki wypełnione powietrzem. Odstaw je na pół godziny przykrywając je miską, żeby „dojrzało”, a następnie, podziel je na dwie, trzy porcje i rozwałkuj na grubość 2 mm. Jeśli nadziewasz pierogi owocami, to ciasto powinno być trochę luźniejsze i grubsze. Z ciasta wykrój foremką okrągłe placuszki, na środek połóż farsz i dokładnie zlep brzegi. Wrzuć pierogi do gotującej, posolonej wody, po wypłynięciu gotuj jeszcze 3 minuty i wyjmij łyżką cedzakową. Jeśli chcesz być na bieżąco z moimi przepisami to zapraszam na Facebook i Instagram.", "url": "https://kuron.com.pl/artykuly/przepisy/dania-glowne/pierogi-z-kasza-gryczana-i-grzybami/", "category": "świętokrzyskie", "sub_category": "Inne produkty ", "phrase": "Farsz z kaszy gryczanej"}