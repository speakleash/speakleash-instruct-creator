{"meta_description": "Przepis na pierogi z farszem z kaszy gryczanej, białego sera i cebuli - to moja propozycja na włączenie kaszy do swojego codziennego menu.", "title": "Pierogi z kaszą gryczaną i serem - przepis", "content": "Kasza gryczana to jedna z najbardziej znanych kasz. Wystarczy naprawdę niewiele, by wyczarować z jej dodatkiem pyszne danie. Przepis na pierogi z farszem z kaszy gryczanej, białego sera i cebuli – to moja propozycja na włączenie kaszy do swojego codziennego menu. Polecam również dodać do farszu posiekane listki mięty. Pierogi podawaj od razu ze śmietaną lub z uprażoną cebulką, doprawione solą i pieprzem. Pierożki możesz także odsmażyć na drugi dzień na patelni. Są równie pyszne. Z podanych proporcji przygotujesz mniej więcej 25-30 sztuk (w zależności od średnicy szklanki i grubości rozwałkowanego ciasta). • None Mąkę przesiej na stolnicę, zrób w niej wgłębienie, dodaj masło, sól oraz jajko. Stopniowo dolewaj ciepłą wodę, tak aby składniki się połączyły. Wyrabiaj miękkie i elastyczne ciasto przez około 10 minut. Przykryj ściereczką i odstaw na około 15 minut. Przygotuj farsz. • None Cebulę pokrój w drobną kostkę i podsmaż na złoty kolor na rozgrzanym oleju. • None Kaszę gryczaną ugotuj na sypko w osolonej wodzie. Dodaj pokruszony twaróg i podsmażoną cebulę. • None Ciasto podziel na dwie części z każdej rozwałkuj placek o grubości 2-3 mm. Z tak przygotowanego ciasta wykrój kółka za pomocą szklanki lub kieliszka. • None Na każdym z nich umieść po łyżce farszu. Następnie zlep dokładnie boki formując pierogi. • None Pierogi wrzucaj partiami na osoloną, wrzącą wodę i gotuj do miękkości przez około 3 minuty. Możesz sprawdzić czy ciasto jest już miękkie odławiając jednego pieroga łyżką cedzakową.", "url": "https://www.zajadam.pl/pierogi/pierogi-z-kasza-gryczana-i-serem", "category": "świętokrzyskie", "sub_category": "Inne produkty ", "phrase": "Farsz z kaszy gryczanej"}