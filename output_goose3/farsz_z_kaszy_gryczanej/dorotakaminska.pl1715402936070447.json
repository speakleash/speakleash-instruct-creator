{"meta_description": "Pierogi z kaszą gryczaną - przepis na pierogi lubelskie lub pierogi zamojskie wege. Przepis na pierogi z kaszą gryczaną, serem i czosnkiem niedźwiedzim.", "title": "Pierogi z kaszą gryczaną przepis | Dorota Kamińska", "content": "Pierogi z kaszą gryczaną to klasyczne danie na lubelszczyźnie, choć również w Bieszczadach czy na Mazurach można zjeść doskonałe! Przyrządzone z dodatkiem regionalnego sera i czosnku niedźwiedziego, który zapewnia niezwykły aromat farszu i dodaje mu ładnego, zielonego akcentu kolorystycznego. Warto przygotować je na co dzień lub na wigilijną kolację. Polecam dodać do farszu ulubione zioła, a całość polać potem masłem lub dobrym olejem i posypać prażonym słonecznikiem. Przepis na pierogi z farszem z kaszy gryczanej – są pyszne! Ciekawa jestem, czy i Wam przypadną do gustu! Zobaczcie jak zrobić krok po kroku. Pierogi z kaszą gryczaną i twarogiem, z cebulą i słonecznikiem. Najlepsze pierogi zamojskie, inaczej pierogi lubelskie, z białej lub ciemnej kaszy gryczanej. ☟ W moich przepisach szklanka ma zawsze 250 ml, kostka masła to 200 g, a łyżka lub łyżeczka jest płaska, chyba że wyraźnie zaznaczam, że jest inaczej. Dołącz do ponad 15 tysięcy osób zapisanych do newslettera! Wysyłam tylko 2-4 wiadomości w miesiącu. Skorzystaj z podpowiedzi, co warto ugotować z aktualnie dostępnych w sklepach, sezonowych składników. Dowiesz się, co u mnie, jakie ciekawe rzeczy polecam i otrzymasz garść kulinarnych (i nie tylko) inspiracji. Jak zrobić ciasto na pierogi Jak ugotować kaszę gryczaną Pierogi z kaszą gryczaną białą będą łatwiejsze do klejenia, a te zrobione z farszem z kaszy ciemnej, palonej ucieszą podniebienie charakterystycznym, mocniejszym smakiem. • None Kaszę wrzucam do zagotowanej wody, dodaję pół łyżeczki soli i gotuję przez ok. 10-15 minut na minimalnym ogniu, pod przykryciem. Zdejmuję z ognia i zostawiam przykrytą jeszcze na ok. 5 minut, następnie studzę. • None Kaszę mieszam z pokruszonym twarogiem oraz ziołami i cebulą z czosnkiem. Doprawiam do smaku. • None Wrzątek mieszam łyżką z mąką i zostawiam do wystudzenia. Jeśli robię ciasto z maślanki, od razu zaczynam zagniatać wszystkie składniki. Wyrabiam przez ok. 10 minut. • None Nakładam do każdego krążka farsz za pomocą łyżeczki, palce obsypuję mąką i sklejam pierogi. Odkładam i przykrywam ściereczką. • None Ostrożnie wkładam pierogi do gotującej, osolonej wody, delikatnie mieszam, żeby nie przywarły do dna i gotuję pod przykryciem, do momentu wypłynięcia na powierzchnię. • None Podaję z olejem lub stopionym masłem oraz tymiankiem i uprażonym na patelni słonecznikiem. Zrób zdjęcie potrawy i oznacz mój profil @dorotakaminska lub hasztag #dorotainsuperfood . Przyjdę polubić Twoją fotkę! Pierogi zamojskie lub pierogi lubelskie – to jedne z innych nazw tego smacznego dania. Podane z drobno posiekaną, zezłoconą na oleju cebulą. Można zrobić je na dowolnym cieście, jednak by łatwiej sklejać nieco sypki farsz, warto postawić na miękkie ciasto pierogowe, np. maślankowe lub elastyczne, z dodatkiem oleju i jajek. Przepis na pierogi z kaszą gryczaną i boczkiem czy bez mięsa? Niektórzy lubią dorzucić do nich podsmażany boczek, wcześniej pokrojony w drobną kosteczkę. Spotykana jest zarówno mięsna, jak i bezmięsna ich wersja. U mnie oczywiście wygrywa wersja bez mięsa! Dajcie znać w komentarzach, który farsz Wy dodacie do swoich pierogów! Koniecznie spróbujcie ich, będąc w Bieszczadach. Zwłaszcza jeśli będą przygotowane na bazie lokalnego sera, z czosnkiem niedźwiedzim. Można się zakochać w ich smaku i tak było również w moim przypadku. Przepadłam! Mogłabym je zjadać codziennie po zejściu ze szlaku. Ciekawa jestem, czy znacie pierogi z kaszą gryczaną. A może jedliście je w barze lub restauracji? Jeśli tak, to w której części Polski? Dajcie znać w komentarzach i napiszcie, jak udały się te wg mojej receptury. Lepsze od ruskich?", "url": "https://www.dorotakaminska.pl/pierogi-z-kasza-gryczana/", "category": "świętokrzyskie", "sub_category": "Inne produkty ", "phrase": "Farsz z kaszy gryczanej"}