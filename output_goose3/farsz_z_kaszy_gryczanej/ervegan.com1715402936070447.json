{"meta_description": "", "title": "Pierogi z suszonymi grzybami i kaszą gryczaną", "content": "Jeden z pomysłów na świąteczne pierogi z grzybowym farszem i kaszą gryczaną. Mięciutkie ciasto, aromatyczny farsz i chwila cierpliwości przy klejeniu, to prosty przepis na sukces na talerzu! Mimo że moje ulubione pierogi to ruskie, czasem kombinuję z różnego rodzaju farszami. Cienkie i miękkie ciasto przyjmie wszelkie dobroci, jednak suszone grzyby i kasza gryczana to jeden z lepszych pomysłów na świąteczny stół, jako coś nowego w porównaniu do klasycznych pierogów z pieczarkami, czy kapustą. Sam przepis na ciasto to klasyka sama w sobie. Podajcie je koniecznie z odrobiną posiekanego pora i plasterkami suszonych grzybów oraz kilkoma kroplami oliwy. 1. Suche składniki na ciasto wymieszaj w misie i powoli dodawaj ciepłą wodę wymieszaną z olejem. Połącz składniki wyrabiając, aż do uzyskania gładkiego i miękkiego ciasta.   2. Kaszę ugotuj, a na patelni z rozgrzanym olejem podsmaż pora oraz posiekane pieczarki i grzyby suszone. Dopraw solą oraz pieprzem i dodaj do nich kaszę. Wszystko ugnieć porządnie tłuczkiem do ziemniaków lub zmiksuj blenderem połowę masy i wymieszaj.   3. Ciasto rozwałkuj na cienką warstwę, wykrawaj równe koła szklanką i nakładaj 1 łyżeczkę nadzienia do każdego kawałka ciasta.   4. Pierogi gotuj w osolonym wrzątku i czekaj, aż wypłyną na powierzchnię. Kolejno je odcedź i podawaj od razu. Smacznego!", "url": "https://ervegan.com/2019/11/pierogi-z-suszonymi-grzybami-i-kasza-gryczana/", "category": "świętokrzyskie", "sub_category": "Inne produkty ", "phrase": "Farsz z kaszy gryczanej"}