{"meta_description": "Olej rzepakowy tłoczony na zimno ma mnóstwo właściwości, które pozwolą Ci zadbać o swój stan zdrowia i nie tylko. Sprawdź je w naszym artykule!", "title": "Jakie właściwości ma olej rzepakowy tłoczony na zimno? Odpowiadamy!", "content": "Olej z rzepaku to rodzaj tłuszczu, który można znaleźć w niemal każdej kuchni. Na sklepowych półkach obecny jest pod dwoma postaciami – rafinowanej i nierafinowanej. Dowiedzcie się, jakie zalety ma olej rzepakowy tłoczony na zimno. Zastosowanie tego produktu oraz jego wartości odżywcze opisaliśmy poniżej! 5. Olej rzepakowy tłoczony na zimno – do czego go używać? Chyba każdy chociaż raz słyszał dobrze znane powiedzenie: „Cudze chwalicie, swego nie znacie”. Rzepakowy olej, mimo iż w kuchni cieszy się sporą popularnością, to nadal traktowany jest trochę jak produkt gorszej kategorii. Okazuje się jednak, że to cenne źródło tłuszczu, które zasługuje na pochwały. Olej z rzepaku bardzo często określany jest mianem „oliwy północy” ze względu na niemal identyczny skład biochemiczny jak oliwa oraz podobne walory zdrowotne. Tłuszcz ten posiada najlepsze proporcje między kwasem omega 6 a kwasem omega 3 – jest to stosunek 2:1. Wpływa to na proces hamowania wzrostu naczyń krwionośnych w guzach i zapobiega rozmnażaniu się komórek rakowych. Najlepsza jakość oleju otrzymywana jest z pierwszego tłoczenia na zimno. Do wyprodukowania 1 litra szlachetnego oleju rzepakowego potrzeba aż 3 kg rzepaku! Proces tłoczenia oleju polega na wyciskaniu ziaren przy wzrastającym ciśnieniu. Temperatura jest stopniowo zwiększana, jednak nie wyższa niż ta naturalnie występująca przy pełnym nasłonecznieniu. Olej rzepakowy tłoczony na zimno w takich warunkach zachowuje swój naturalny smak i aromat. To bogactwo wartości odżywczych i pierwiastków, które są niezwykle ważne dla prawidłowego funkcjonowania całego organizmu. Olej ten jest doskonałym źródłem kwasu oleinowego – zawiera go aż 60%, czyli najwięcej ze wszystkich olejów. Kwas oleinowy reguluje ogólny poziom cholesterolu, a szczególnie zwiększa poziom tego „dobrego”. Olej rzepakowy to bogactwo witaminy E, przeciwutleniaczy i polifenoli. Substancje te chronią komórki przed uszkodzeniem na skutek szkodliwego działania wolnych rodników. Regularne spożywanie oleju z rzepaku może opóźnić procesy starzenia się organizmu oraz zminimalizować ryzyko wystąpienia chorób serca. Zawarta w nim witamina E przeciwdziała zakrzepom, zwiększa wydolność mięśni oraz ma korzystny wpływ na funkcjonowanie narządu wzroku. Olej z rzepaku wykorzystywany jest w kuchni do smażenia, pieczenia czy duszenia. Okazuje się jednak, że możliwości jego zastosowania zależą od tego, w jaki sposób został wyprodukowany. Na czym polega różnica między olejem rzepakowym nierafinowanym i olejem rzepakowym rafinowanym? Tańszym rodzajem tłuszczu jest olej rzepakowy rafinowany. To produkt poddany procesowi rafinacji przy użyciu bardzo wysokiej temperatury oraz specjalnych substancji chemicznych. Proces ten pozbawia go składników, które są odpowiedzialne za szybkie psucie się produktu. Rafinowany olej rzepakowy osiąga punkt dymienia na poziomie około 204–240°C – to zdecydowanie najlepszy tłuszcz roślinny do smażenia i pieczenia. Olej nierafinowany nie powinien być wykorzystywany do smażenia, sprawdzi się za to jako składnik sałatek. Różnica między tymi olejami występuje także w kolorze. Oleje tłoczone na zimno są ciemniejsze niż rafinowane. Wynika to z wyższej zawartości barwników karotenoidowych i chlorofilowych. Olej z rzepaku tłoczony na zimno ma bardziej wyczuwalny smak, w przeciwieństwie do oleju rafinowanego, którego smak jest bardzo subtelny, wręcz znikomy. Olej rafinowany nie ma także zapachu. Przeczytaj także: Suszone morele. Odkryj ich właściwości i zastosowania! Tłuszcze to składnik pokarmowy, który odgrywa znaczącą rolę w diecie człowiek – wspomaga na przykład wchłanianie niektórych witamin. Od lat w różnych źródłach krąży jednak błędne przekonanie, że osoby, które starają się zrzucić zbędne, kilogramy powinny zredukować spożycie tłuszczów do absolutnego minimum. To mit, który najwyższy czas obalić! Okazało się, że olej rzepakowy wcale nie jest szkodliwy dla osób na diecie, a nawet sprzyja odchudzaniu. To wszystko za sprawą optymalnej ilości kwasów oleinowych i jednonienasyconych kwasów tłuszczowych, które obecne są w nim obecne. Co więcej, znacznie łatwiej odsącza się go po smażeniu niż inne oleje – przyrządzone na tym tłuszczu potrawy mają nawet do 10% kalorii mniej niż te smażone na innych olejach! Nie oznacza to jednak, że olej rzepakowy tłoczony na zimno można jeść bez umiaru – 100 gramów produktu zawiera około 884 kalorii. W celach profilaktycznych wystarczy spożywać 2 łyżki oleju dziennie – to optymalna ilość, która może zapobiec wielu chorobom. Pamiętaj, że zapotrzebowanie na tłuszcze zależy od Twojego wieku, płci czy stylu życia. Nie popadaj w skrajności i pamiętaj, że olej z rzepaku na pewno nie zaszkodzi Tobie i Twojej diecie. Zdrowie to wartość nadrzędna. W swojej diecie warto sięgać po pełnowartościowe produkty, które odznaczają się wysokimi właściwościami odżywczymi. Na uwagę bez wątpienia zasługuje olej rzepakowy tłoczony na zimno. Badania dotyczące właściwości oleju rzepakowego tłoczonego na zimno dowiodły, że pomaga on również w leczeniu depresji i pomaga zapobiegać stanom lękowym. Olej rzepakowy tłoczony na zimno nie niszczy witaminy C oraz witamin z grupy B zawartych w pożywieniu. Co więcej, znaczniej ułatwia przyswajanie witamin K, A, D i beta-karotenu. Dieta, która obfituje w kwasy omega-3 i omega-6 pomaga ustabilizować poziom cukru we krwi. Olej rzepakowy polecany jest więc osobom, które chorują na cukrzycę typu II. Produkt ten łagodzi jej objaw oraz zwiększa wrażliwość mięśni na insulinę. Spożywanie tłuszczów bogatych w kwasy omega-3 przez kobiety w ciąży oraz dzieci do drugiego roku życia jest niezwykle istotne. Zasady żywienia niemowląt opublikowane przez Centrum Zdrowia Dziecka oraz Instytut Matki i Dziecka zezwalają na wprowadzenie oleju rzepakowego do jadłospisu niemowląt już od szóstego miesiąca ich życia. Polecamy także: Ryż arborio – co musisz o nim wiedzieć, nim przystąpisz do gotowania? Olej rzepakowy tłoczony na zimno – do czego go używać? Tłuszcze bez wątpienia powinny być stałym elementem Twoich posiłków – rozpuszczają wiele witamin, są doskonałym nośnikiem smaku oraz na długo eliminują uczucie głodu. Zanim zabierzesz się za gotowanie, pamiętaj, że olej rzepakowy tłoczony na zimno nie nadaje się do obróbki termicznej. Pod wpływem wysokiej temperatury wytwarza on niekorzystne i niebezpieczne dla zdrowia substancje chemiczne. Do czego w takim razie wykorzystać zimno tłoczony olej rzepakowy? Do sałatek sprawdzi się wręcz doskonale! Na jego bazie przygotujesz też pyszne dressingi. Wypróbuj taki z dodatkiem czosnku, musztardy, wody i szczypty soli. Przepis warty wypróbowania to niezwykle prosta i smaczna sałatka z truskawkami i oscypkiem, której smak wzbogaca olej z rzepaku. Rukolę opłucz i osusz. Truskawki dokładnie umyj i pokrój w ćwiartki. Oscypek zetrzyj na tarce o dużych oczkach. Wszystkie składniki wymieszaj, posyp pistacjami oraz skrop olejem rzepakowym tłoczonym na zimno. Mniam! Łyżką oleju rzepakowego tłoczonego na zimno możesz polać ulubioną zupę krem – na przykład z pomidorów, dyni czy brokułów. Doskonałym sposobem na „przemycenie” oleju z rzepaku do swojego jadłospisu jest dodanie go do owocowego koktajlu. Nawet nie poczujesz różnicy w smaku, a swojemu organizmowi dostarczysz prawdziwą bombę witaminową! Olej z rzepaku tłoczony na zimno świetnie komponuje się z grzankami oraz prostymi przyprawami, takimi jak bazylia, sól czy pieprz. Olej rzepakowy tłoczony na zimno – nie tylko w kuchni Olej rzepakowy tłoczony na zimno jest produktem, który świetnie sprawdzi się nie tylko w kuchni. Ten rodzaj tłuszczu może równie dobrze być świetnym uzupełnieniem codziennej pielęgnacji. Naturalne oleje doskonale wpływają na kondycję włosów, skóry i paznokci. Olej rzepakowy zawiera naturalny antyoksydant, czyli witaminę E. Produkt można stosować jako serum pod oczy, które nawilży i odżywi te delikatne obszary oraz zredukuje drobne zmarszczki. Olej z rzepaku dobrze sprawdzi się jako kosmetyk do olejowania włosów. Regularne wykonywanie takiej kuracji zapobiega wypadaniu włosów, łagodzi podrażnienia skóry głowy, wzmacnia cebulki czy widocznie poprawia kondycje kosmyków. Aby cieszyć się cennymi walorami oleju rzepakowego tłoczonego na zimno, pamiętaj o jego odpowiednim przechowywaniu. Olej najlepiej trzymaj z dala od promieni słonecznych, w miejscach, gdzie temperatura powietrza nie przekracza około 20°C. Polecamy również: Olej sezamowy – do czego warto go stosować i jakie ma właściwości? Zdrowe tłuszcze są podstawą dobrze zbilansowanej diety. Wybierz olej rzepakowy tłoczony na zimno, który został wyprodukowany w Schronisku Bukowina w specjalnej, wolnoobrotowej prasie do tłoczenia oleju. Dzięki temu zachował pełnię wartości odżywczych i niezwykły smak. Olej, który znajdziesz w asortymencie naszej Spiżarni, jest w pełni naturalny i nie zawiera dodatkowych konserwantów. Butelka o pojemności 250 ml to skoncentrowane bogactwo witamin i składników mineralnych. Ruszaj na zakupy i ciesz się dobrym zdrowiem z olejem rzepakowym tłoczonym na zimno!", "url": "https://schroniskobukowina.pl/blog/olej-rzepakowy-tloczony-na-zimno-wlasciwosci", "category": "pomorskie", "sub_category": "Oleje i tłuszcze (masło, margaryna itp.)", "phrase": "Olej rzepakowy tłoczony na zimno"}