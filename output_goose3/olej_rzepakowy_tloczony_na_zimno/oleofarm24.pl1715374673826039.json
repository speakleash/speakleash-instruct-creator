{"meta_description": "W Oleofarm24 znajdziesz Olej rzepakowy tłoczony na zimno, 500 ml w atrakcyjnej cenie. Zadbaj o siebie i o swój portfel.", "title": "Olej rzepakowy tłoczony na zimno, 500 ml", "content": "Olej rzepakowy powstaje z wyselekcjonowanych odmian rzepaku metodą tłoczenia na zimno. Dzięki temu posiada delikatny aromat i wyrazisty, lekko ziołowy smak, które sprawiają, iż jest doskonałym dodatkiem do dań przygotowywanych na zimno oraz surówek z kiszonej kapusty, sałatek greckich, dipów, sosów i past. Olej rzepakowy charakteryzuje się wysoką zawartością tłuszczów nienasyconych, w tym kwasów tłuszczowych omega-3 oraz tłuszczów jednonienasyconych. Zastępowanie w diecie tłuszczów nasyconych tłuszczami nienasyconymi pomaga w utrzymaniu prawidłowego poziomu cholesterolu we krwi (jedno- i wielonienasycone kwasy tłuszczowe są tłuszczami nienasyconymi). Utrzymanie prawidłowego stanu zdrowia wymaga zrównoważonego odżywiania i prowadzenia zdrowego trybu życia. Na oleju rzepakowym tłoczonym na zimno nie należy podgrzewać ani smażyć potraw. Olej rzepakowy to przede wszystkim źródło bardzo wysokiej jakości tłuszczów roślinnych, niezbędnych do prawidłowego funkcjonowania organizmu i utrzymania dobrej kondycji fizycznej i psychicznej. Z uwagi na idealny, rzadko spotykany w naturze stosunek zawartych w nim kwasów tłuszczowych z rodziny omega-3 do omega-6 (2:1), a także bardzo wysoką zawartość wyjątkowo prozdrowotnego kwasu linolenowego, olej rzepakowy zasłużył na miano jednego z najzdrowszych tłuszczów świata. Natomiast duża zawartość kwasu oleinowego omega-9, charakterystyczna dla oliwy z oliwek, sprawia, że przez ekspertów od żywienia nazywany bywa oliwą północy. Oprócz wysokiej jakości kwasów tłuszczowych znajdziemy w nim sporą ilość witamin A, E, D i K oraz takie minerały, jak wapń, magnez, potas, żelazo, sód, fosfor, cynk, selen, miedź czy mangan. Olej rzepakowy, zwłaszcza tłoczony na zimno, to doskonałe źródło przeciwutleniaczy chroniących nas przed zmianami nowotworowymi oraz stanami zapalnymi. Spowalnia też procesy starzenia organizmu. Włączenie już niewielkich ilości tego tłuszczu do codziennego menu korzystnie wpływa na pracę serca i wzmacnia układ krwionośny, stabilizując ciśnienie i zmniejszając ilość złego cholesterolu w tkankach naczyń. Olej rzepakowy wspiera pracę nerek, poprawia przemianę materii, przeciwdziałając otyłości, oraz korzystnie wpływa na funkcjonowanie mózgu. Może też łagodzić zapalenia stawów. Dodatkowo wzmacnia wzrok, koncentrację, pomaga w budowaniu silnego układu immunologicznego, obniża ryzyko cukrzycy oraz poprawia wygląd skóry, włosów i paznokci. Metoda tłoczenia na zimno jest najstarszym i najlepszym sposobem pozyskiwania tłuszczów z nasion i ziaren roślin oleistych. Polega na prasowaniu surowca w niskich temperaturach, do 40°C, w specjalnie do tego przeznaczonych urządzeniach. Ważnym etapem produkcji oleju jest wybór najlepszych ziaren, które następnie poddane zostaną tłoczeniu. Powstały w ten sposób wysokiej klasy olej rzepakowy tłoczony na zimno zachowuje wszystkie wartości odżywcze, witaminy i minerały, a delikatne struktury kwasów tłuszczowych nie zostają przy tym naruszone. Dla zachowania świeżości taki surowy, nierafinowany olej należy przechowywać w ciemnych butelkach w chłodnym miejscu oraz spożyć w ciągu miesiąca od momentu otwarcia opakowania. Pyszny olej rzepakowy do deserów i innych potraw Z uwagi na swój wyjątkowy, lekko orzechowy aromat oraz intensywnie żółty kolor olej rzepakowy jest doskonałym dodatkiem zarówno do wytrawnych potraw, jak i lekkich deserów. Wybornie smakuje z pieczywem, kaszami i jako składnik delikatnie ciepłych zup i sosów, idealnie komponuje się z sałatkami i surówkami, kiszoną kapustą i sprawdza się jako baza pod wszelkiego rodzaju dipy. Wykorzystując olej rzepakowy tłoczony na zimno w swojej kuchni, warto pamiętać, by nie dodawać oleju do gorących dań, pieczeni i ciast oraz bezwzględnie unikać smażenia na nim. Straciłby wówczas większość wartości odżywczych, a poddany działaniu skrajnie wysokich temperatur, stałby się produktem szkodliwym dla zdrowia. Olej rzepakowy jest produktem wyjątkowo uniwersalnym, dlatego sprawdzi się również w naszych łazienkach. Uwielbiany przez miłośników naturalnych kosmetyków, zwolenników życia w stylu eko i zero waste oraz osoby stroniące od nadmiaru chemii w produktach do pielęgnacji, doskonale sprawdza się zarówno jako zamiennik, jak i składnik maseczek i balsamów. Nawilża i koi podrażnioną skórę, wzmacnia naczynia krwionośne, wygładza włosy, odżywia paznokcie i chroni przed słońcem. Doskonale nadaje się do olejowania końcówek włosów, niwelowania zmarszczek, rozjaśniania i wyrównywania kolorytu twarzy. Ponieważ nie pozostawia uciążliwego tłustego filtra, nadaje się do aplikowania bezpośrednio na skórę całego ciała, również u najmłodszych.", "url": "https://www.oleofarm24.pl/product-pol-93-Olej-rzepakowy-tloczony-na-zimno.html", "category": "pomorskie", "sub_category": "Oleje i tłuszcze (masło, margaryna itp.)", "phrase": "Olej rzepakowy tłoczony na zimno"}