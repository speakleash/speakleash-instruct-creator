{"meta_description": "Najważniejsze informacje o oleju rzepakowym tłoczonym na zimno.", "title": "Olej rzepakowy tłoczony na zimno", "content": "Czy na oleju rzepakowym tłoczonym na zimno można smażyć? Olej rzepakowy tłoczony na zimno jest naturalnym olejem bogatym w niezbędne nienasycone kwasy tłuszczowe (NNTK) w tym wielonienasycone kwasy omega-3. I te ostatnie właśnie są wrażliwe na wysoką temperaturę. Dlatego nie należy na nim smażyć ani go podgrzewać. Poza tym zawiera wiele innych cennych składników które stracimy jeśli potraktujemy go wysoką temperaturą. Cenne walory oleju rzepakowego tłoczonego na zimno wykorzystamy jeśli użyjemy go na zimno do sałatek, past kanapkowych, sosów winegret, dressingów, pesto, domowego majonezu. Olej rzepakowy doda smaku potrawom i spowoduje, że witaminy z grupy A, D, E i K zostaną wchłonięte przez organizm. Jakie właściwości zdrowotne ma olej rzepakowy tłoczony na zimno Olej rzepakowy jest produkowany z bezerukowej odmiany rzepaku zwanej podwójnie ulepszoną. Olej ten nazywany jest „oliwą Północy” ze względu na jego walory zdrowotne oraz możliwości zastosowania w kuchni. Warto nadmienić, że zawiera on ok. 10 razy więcej Omega 3 niż oliwa z oliwek. Dla osób mieszkających w naszym regionie jest zalecany ponieważ dostarcza składników niezbędnych do właściwego funkcjonowania organizmu. Charakteryzuje go wysoka zawartość nienasyconych kwasów tłuszczowych (NNTK) oraz idealna, wg dietetyków, proporcja kwasów Omega 6 do Omega 3, która wynosi 2:1.Ze względu na niedobory kwasów omega-3 spowodowane niewielkim spożyciem ryb morskich picie oleju rzepakowego jest bardzo zalecane przez dietetyków. Jest on bogatym źródłem witaminy D2, E, K i karotenów przekształcanych w organizmie człowieka w witaminę A oraz bogatym źródłem przeciwutleniaczy. Jako składnik codziennej diety jest pomocny w profilaktyce zdrowotnej. Pomaga zapobiegać chorobom serca i układu krążenia, obniża poziom „złego cholesterolu”, ułatwia prawidłowe funkcjonowanie mózgu. Wspomaga także leczenie łuszczycy, stanów zapalnych i chorób autoimmunologicznych. Olej rzepakowy stosowany wewnętrznie i zewnętrznie pozytywnie wpływa na stan i kondycję skóry i włosów. Szczególnie korzystne są dla nich kwasy tłuszczowe nienasycone omega-3 i omega-6, których olej rzepakowy zawiera całe mnóstwo. Do tego dochodzą witaminy K, E oraz prowitamina A. Wszystkie te składniki razem oprócz funkcji spożywczych działają korzystnie na naszą skórę. I tak np. witamina E, zwana skądinąd witaminą młodości, chroni naszą skórę przed szkodliwymi czynnikami zewnętrznymi i daje komórkom skóry moc w walce z wolnymi rodnikami. Witamina E, która jest akty-oksydantem przydaje się gdy kąpiemy się często w słonej wodzie i wysuszamy skórę na słońcu. Olej rzepakowy zimnotłoczony warto zatem stosować także zewnętrznie – na skórę lub dodając do domowych maseczek na twarz. Można użyć go w demakijażu, zadziała wtedy na skórę w sposób delikatny i subtelny. Olej rzepakowy dzięki kwasom Omega 3 pozytywnie wpływa na stan i kondycję skóry oraz włosów. Poprawia jędrność i gładkość skóry, podnosi skuteczność działania kosmetyków. Nadaje się do pielęgnacji cery suchej, wrażliwej, ze skłonnością do łuszczenia się. Olej przeznaczony jest do spożycia na zimno. Nie należy używać go do smażenia, podgrzewania potraw ani gotowania. Olej rzepakowy tłoczony na zimno świetnie sprawdza się w wielu potrawach: • Do sałatek ze świeżych czy kiszonych warzyw. • Jako dodatek do świeżo wyciśniętych soków owocowych i warzywnych. Olejem rzepakowym można też polewać gotowe dania przygotowane na ciepło np. kasze, ziemniaki, makaron ale należy to zrobić bezpośrednio przed spożyciem. Można go mieszać z innymi olejami dzięki czemu powstają ciekawe kompozycje smakowe. Olej rzepakowy z Oleoteki jest zawsze świeżo wytłoczony i przechowywany według określonych zasad i standardów. Dlatego jego smak zdecydowanie różni się od olejów ze sklepowych półek. Zalecane ilości to jedna – dwie łyżki dziennie. Najlepiej jednak olej rzepakowy sprawdza się jako dodatek do potraw. Zawsze w lodówce, zawsze w szklanej ciemnej butelce szczelnie zamknięty. Olej rzepakowy tłoczony na zimno ma termin przydatności - 6 miesięcy. Najlepszy jest olej świeży, który trafia do klienta niemalże zaraz po wytłoczeniu (1-4) dni. Warto skorzystać z oferty małej olejarni OLEOTEKA z Piły. Nasz olej rzepakowy tłoczymy tylko pod zamówienie - nigdy na zapas. Olej z Oleoteki to sprawdzony produkt, który jest przechowywany w odpowiednich warunkach ( 4-10 °C) i wysyłany do klientów w opakowaniu termicznym od poniedziałku do czwartku pocztą kurierską. Służymy Państwu pomocą i dobrą radą od poniedziałku do piątku od 8.00 - 16.00 tel. 664 354 845 lub pod adresem mail biuro@oleoteka.pl. Pomożemy wybrać właściwy olej, opowiemy więcej o jego zaletach i zastosowaniu.    Olej do kupienia w naszym sklepie internetowym", "url": "https://oleoteka.pl/nasze-oleje/30,olej-rzepakowy", "category": "pomorskie", "sub_category": "Oleje i tłuszcze (masło, margaryna itp.)", "phrase": "Olej rzepakowy tłoczony na zimno"}