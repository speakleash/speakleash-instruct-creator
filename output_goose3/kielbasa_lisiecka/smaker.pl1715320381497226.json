{"meta_description": "Jest to kiełbasa zrobiona według przepisu podanego w gazecie Krakowskiej przez autora kiełbasy Lisieckiej pana Mądrego. Ja odbiegając wędzeniem z", "title": "Kiełbasa Lisiecka - według Marioli", "content": "Peklowanie: Mięso klasy pierwszej kroimy w kostkę o boku 3–5 cm. mięsa drugiej i trzeciej klasy pozostawiamy w kawałkach powstałych przy wykrawaniu. Peklujemy na sucho każdą klasę mięsa oddzielnie, mięsa nacieramy peklosolą i pojemniki z mięsem na okres peklowania wstawiamy na 4 dni do lodówki. Proces peklowania powinien odbywać się w temperaturach 4–6 stopni Celsjusza. Mięsa codziennie masujemy żeby dobrze peklosól została wchłonięta przez mięso. Rozdrabnianie: Po okresie peklowania mięsa klasy pierwszej nie rozdrabniamy. Mięso klasy drugiej kroimy ręcznie w kostkę o wielkości 1 cm / 1 cm lub przepuszczamy przez szarpak. Mięso klasy trzeciej przepuszczamy przez sitko 3 mm dwukrotnie. Wyrabianie farszu: Farsz zaczynamy wyrabiać od mięsa klasy trzeciej do której podczas mieszania dodajemy wodę wymieszaną z pieprzem i czosnkiem. Ugniatamy mięso pierwszej klasy, ja umieściłam kawałki mięsa w folii i tłukłam tłuczkiem do mięsa kilkakrotnie z każdej strony, mięso klasy drugiej w taki sam sposób utłukłam tłuczkiem do mięsa. Mięso klasy pierwszej wkładamy do misy i ręcznie ugniatamy mieszając stopniowo z mięsem klasy trzeciej i na końcu z mięsem klasy drugiej. Wszystkie połączone mięsa wyrabiamy około 30 minut do osiągnięcia dobrej kleistości. Po wyrobieniu farszu przykrywamy misę folią i wstawiamy do lodówki na 2 godziny. Podczas tego czasu przygotowujemy osłonki. Napełnianie: Farsz po wyjęciu z lodówki ponownie przez kilka minut wyrabiamy i napełniamy nim cylinder do nadziewarki. Nadziewamy ścisło do osłonek o średnicy 52 mm. Tworzymy 3-4 krążki, długość krążków uzależniona jest od wysokości garnka w którym będziemy wędzić. Osadzanie i osuszanie: Tak przygotowane kiełbasy wieszamy na kiju w celu osadzenia i osuszenia, żeby uwędzić w garnku, kiełbasa musi osuszać się dłużej, nawet kilka godzin. Schładzanie: Po uwędzeniu kiełbasę wieszamy na kiju i wychładzamy do temperatury nie przekraczającej 18 stopni Celsjusza.", "url": "https://smaker.pl/przepisy-dodatki/przepis-kielbasa-lisiecka-wedlug-marioli,153675,kuchmariola63.html", "category": "małopolskie", "sub_category": "Mięso świeże oraz produkty mięsne", "phrase": "Kiełbasa lisiecka"}