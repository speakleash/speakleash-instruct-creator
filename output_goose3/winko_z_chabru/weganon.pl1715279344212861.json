{"meta_description": "", "title": "KUJAWSKIE WINKO CHABROWE", "content": "Napoje w kuchni regionalnej, mają ważne miejsce. Należą do nich wina, piwa, nalewki, kompoty, soki i wiele innych. Są charakterystyczne dla danego regionu. Podobnie jest winkiem bławatkowym. To napój z ziemi kujawskiej. Bławatka chyba znają wszyscy. To chwast, który porasta zboża i łąki. Jeśli spotkacie go wśród zboża, to wiadomo, ze nie stosowano w okolicach oprysków. Ma piękne niebieskie kwiaty. Jest rośliną miododajną, barwierską i leczniczą. Stosowny był w ziołolecznictwie ludowym. W zależności od regionu, ma swoje nawy: bławatek, chaber, chaber bławatek, modrak, bławat, chaber zbożowy, wasilek lub wołoszka. Kujawy tak umiłowały chabra, ze umieściły jego piękny kolor w swoim stroju ludowym. Z kwiatów natomiast przygotowywano orzeźwiający napój, który nazywano winkiem chabrowym. Nie ma nic wspólnego z napojem alkoholowym. Oczywiście podczas jego produkcji następuje fermentacja, ale ilość alkoholu jest znikoma. Przed II wojną światowa, niemal w każdej wiejskiej chacie, można było zobaczyć w oknach butelki lub słoje z napojem. Płatki zasypywano cukrem, zalewano woda i ustawiano na parapetach. Gdy nadchodziły czasy żniw, napój był spożywany przez ludzi pracujących w polu i również dzieci. Słodki, a jednocześnie lekko kwaskowy. Lekko musujący. Koniecznie zróbcie sobie takie winko. Jest niezwykle aromatyczne i uwielbiam je rozcieńczane gazowaną wodą – na początku zbieramy kwiaty. W tym celu najlepiej zabrać na pole 1,5 litrowy słój. Obrywamy z kwiatów tylko płatki i przenosimy je do słoja  – w domu dodajemy cukier i wodę. Szczelnie zamykamy słoik. Wstrząsamy i odstawiamy w słoneczne miejsce – każdego dnia wstrząsamy słój delikatnie 2 razy  – po pewnym czasie barwa roztworu zacznie zmieniać się z bezbarwnego na różowy. Płatki z niebieskich, staną się niemal bezbarwne. To jest czas by przelać winko do butelki – polecam ułożyć na sitku gazę, płyn z płatkami zlać na miski ustawionej pod sitkiem. Płatki dokładnie odcisnąć z płynu  – butelkę szczelnie zamknąć i wstawić w chłodne miejsce (a trzymam w lodówce). Jeśli pozostawicie ją na tydzień, to otrzymacie musujący napój  – ja rozcieńczam go gazowaną wodą  – w lodówce można go trzymać kilka miesięcy", "url": "https://weganon.pl/kujawskie-winko-chabrowe/", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Winko z chabru"}