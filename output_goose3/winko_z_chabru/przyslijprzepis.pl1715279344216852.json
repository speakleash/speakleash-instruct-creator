{"meta_description": "", "title": "Winko z modraków", "content": "Kwiaty chabra zbieramy z daleka od ruchliwych dróg itp. Najczęściej rośnie na obrzeżach pól ze zbożem. Obrywamy dokładnie wszystko co niebieskie. Płatki wsypujemy do litrowego słoika, wsypujemy cukier i zalewamy wodą do wysokości 2 cm od góry słoika. Następnie przykrywamy gazą lub lnianą ściereczką i przymocowujemy ją gumką lub sznurkiem. Odstawiamy na ok. tydzień w nasłonecznione miejsce (najlepiej na okno). Napój jest gotowy do spożycia jak nabierze różowego koloru. Przed podaniem usunąć płatki i zamieszać zawartość słoika. W razie potrzeby można dosłodzić. Napój ma słodko-kwaśny smak i jest lekko musujacy. Wbrew nazwie nie zawiera alkoholu i mogą go pic zarówno dorośli jak i dzieci. Najsmaczniejszy jest lekko schłodzony. Nie trzeba ściśle trzymać się podanych proporcji. Jeśli robimy w słoiku o innym rozmiarze to płatków ma byc ok. pół naczynia.", "url": "https://www.przyslijprzepis.pl/przepis/winko-z-modrakow-3", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Winko z chabru"}