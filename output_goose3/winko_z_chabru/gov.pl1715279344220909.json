{"meta_description": "W dniu 10 sierpnia 2023 r. na Listę Produktów Tradycyjnych został wpisany w kategorii: napoje (alkoholowe i bezalkoholowe): „Trunek z płatków chabru (bławatkowy)”.", "title": "Trunek z płatków chabru (bławatkowy) - - Portal Gov.pl", "content": "Klarowny, przejrzysty płyn bez osadu i zawiesin o barwie bladoróżowej Przyjmuje kształt butelki lub szklanki, w której się znajduje W zależności od pojemności naczynia, w którym się znajduje Barwa jasnoróżowa, kolor może ulec zmianie na bursztynowy pod wpływem utleniania Chaber bławatek to pospolite zioło występujące w uprawach zbożowych, charakterystyczne dla polskich pól. W czasach, gdy nieznane były sztuczne barwniki, z płatków bławatka wytwarzano farbę, która doskonale barwiła na niebiesko wełnę, papier i przetwory spożywcze. Częścią jadalną chabra są jedynie płatki, a w smaku może przypominać koniczynę. Najczęściej stosowany jest jako dodatek do herbat, a skrystalizowane płatki stanowią składniki deserów. Z płatków chabra bławatka robiono niegdyś po wsiach orzeźwiający, naturalnie gazowany napój, zwany trunkiem z płatków chabru. Był on chętnie pity przez dzieci i żniwiarzy, ponieważ ów kwaskowy trunek naprawdę skutecznie gasi pragnienie w upalne dni. Kiedy dorośli pracowali, dzieci mogły zająć się zbieraniem płatków chabru, które należało do przyjemności. Aby wyprodukować trunek z płatków chabru (bławatkowy), należy przygotować syrop cukrowy. Następnie płatki chabru wraz z syropem oraz przegotowaną woda umieścić w balonie do produkcji wina oraz doprawić nastaw drożdżami winiarskimi. Następnie należy odstawić trunek na 2 tygodnie, podczas których zachodzi proces fermentacji. Po tym czasie przecedza się trunek przez sitko i gazę w celu oddzielenia płynu od płatków chabru. Następnie płyn należy przelać do czystego gąsiora. Gdy trunek z płatków chabru będzie klarowny pozostaje przelanie do butelek.", "url": "https://www.gov.pl/web/rolnictwo/trunek-z-platkow-chabru-blawatkowy", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Winko z chabru"}