{"meta_description": "Chaber bławatek to nie tylko piękny kwiat, ale roślina lecznicza, która poprawi Twój wzrok i stan skóry. Poznaj receptury :)", "title": "Chaber bławatek – gwarantowana uroda i zdrowie", "content": "Często na polach spotykamy roślinkę o niebieskich kwiatkach, to chaber bławatek, ładny kwiat, ale zwłaszcza cenna roślina lecznicza, znana wśród naturoterapeutów i lekarzy. Właściwości lecznicze chabra bławatka znane są już od lat i przekazywane z pokolenia na pokolenie, zwłaszcza na terenach wiejskich. W każdej książce opisującej zioła, chaber bławatek jest w czołówce polecanych ziół. Skąd takie zainteresowanie tą roślinką ? Niewątpliwie wynika ono z licznych właściwości, które warto znać i warto promować, wśród zwolenników naturalnych metod leczenia. Ten niepozorny kwiatek może rewelacyjnie wpłynąć na stan naszej skóry, zwłaszcza tej z problemami trądzikowymi. Wystarczy uzbierane chabry (ok. 70 g) zalać wrzącą wodą (ok.0,5 litra) i odstawić na około 50 minut. Następnie całość przecedzić i przemywać twarz tym chabrowym tonikiem kilka razy dziennie. Widoczna poprawa wyglądu skóry nastąpi już po kilku dniach. Woda kwiatowa z chabru bławatka może być używana do pielęgnacji włosów. Właściwości przeciwtrądzikowe nigdy jednak nie dorównają silnym właściwościom moczopędnym tej rośliny. Bardzo precyzyjnie zostały opisane przez Leszka Marka Krześniaka w ‘’Apteczce ziołowej’’ • 1 łyżkę suszonych kwiatów zalać szklanką wrzątku i odstawić w naczyniu pod przykryciem na 15 minut. • po przecedzeniu, wypijać ½ szklanki między posiłkami, w wymienionych wyżej chorobach układu moczowego i obrzękach. Według niego także zapobiegają tworzeniu się złogów w drogach moczowych. Inny przepis, który zadziała moczopędnie, który jest znany zielarzom i który warto wypróbować składa się z mieszanki kilku ziół, w tym oczywiście chabra bławatka. Na wolnym ogniu doprowadzamy je do wrzenia i gotujemy jeszcze około 5 minut. Zioła są gotowe do picia. Najlepiej przecedzone przelać do termosu i wypić w ciągu całego dnia miedzy posiłkami. Wyciągi z chabru są skuteczne w stanach zapalnych oczu, a mianowicie w: • w przypadkach nadwrażliwości na promieniowanie z ekranów telewizorów. Napar oczny zalecany przez Aleksandra Ożarowskiego i Wacława Jaroniewskiego ‘’ W Roślinach leczniczych i ich praktycznym zastosowaniu’’, da najlepsze wyniki. • zalać 2 łyżki mieszanki 1 szklanka wody wrzącej i naparzać pod przykryciem 15 minut. Odstawić na 15 minut i przecedzić. Ciepły okład na oczy należy stosować w stanach zapalnych, kilkakrotnie w ciągu dnia. Warto go stosować także w przypadku dla złagodzenia zmęczenia oczu. Po takiej kuracji zdecydowanie poprawi się ostrość widzenia. Wszystko będzie bardziej wyraźne, działa podobnie jak chryzantema. Kto nie pił, to koniecznie powinien się wybrać w kujawsko-pomorskie i przede wszystkim odwiedzić Koło Gospodyń Wiejskich w Bronisławiu, gmina Dobre (powiat radziejowski). Tu powstaje wino chabrowe, wpisane na Listę Produktów Tradycyjnych – Przepisy z Tradycją. • płatki z kwiatów chabrów bławatków, w pełnym wykwicie, zrywane ręcznie po obeschnięciu rosy – w czasie kwitnienia (kwiecień – wrzesień). W słoneczny dzień, kiedy kwiaty są w pełnym rozkwicie, (najlepiej po obeschnięciu rosy) zebrać ręcznie, z dala od dróg, kwiatostany chabra bławatka. Nie myć kwiatów, oberwać płatki. Do dużego słoika z bezbarwnego szkła wrzucić 4 szklanki płatków z kwiatostanów chabra bławatka, zasypać 2 szklankami cukru, dolać ok. 1 litra przegotowanej, ostudzonej wody. Słoik zakręcić, odstawić w nasłonecznione miejsce. Codziennie wstrząsać, aż cukier się rozpuści, a płatki puszczą sok. Obserwować, kiedy płatki chabrów zmienią barwę – zbieleją, a płyn uzyska barwę jasnoróżową – przecedzić i zlać powstały płyn do butelki. Pozostałe przepisy na tradycyjne potrawy z Kujaw i Pomorza, wpisane na Listę Produktów Tradycyjnych w materiale Przepisy z tradycją można odszukać pod tym adresem. Herbatę z chabru bławatka zaleca się pić osobom, które mają na uwadze swoją urodę, relaks i oczywiście trawienie . Do herbatki zaleca się dodawać syrop lawendowy, który bardzo podkreśli jej smak i aromat. Najlepiej użyć wody o temperaturze pokojowej do zaparzenia w szklanym kubku i obserwować, jak płatki chabra stopniowo otwierają się i rozkwitają. Jest popularny na terenie Chin. Według medycyny chińskiej bardzo pozytywnie wpływa na poprawę odporności organizmu, dlatego jest zalecany do spożycia w okresach przejściowych lub wyczerpania. Miód z bławatkiem jako źródłem nektaru ma słodki i aksamitny smak. Jest to roślina jednoroczna lub dwuletnia z rodziny Złożonych (Compositae). Roślina występuje w Europie i Azji. W Polsce to roślina bardzo pospolita, którą znajdziemy na terenie całego kraju, głównie w łanach zbóż. Kwiaty zebrane w koszyczki osadzone są na końcach rozgałęzień pędów. Jak sama nazwa wskazuje są barwy chabrowo niebieskiej , czasami białe lub rózgowe. Niebieską barwę kwiatów chaber bławatek zawdzięcza zawartości protocyjanin. Te właśnie zakwitające w czerwcu koszyczki kwiatowe najlepiej pozyskać, wyskubać z nich kwiaty języczkowe i jak najszybciej wysuszyć, aby nie straciły koloru i właściwości leczniczych. Chaber Bławatek, tak jak i inne zioła przechowujemy zawsze w szczelnych opakowaniach i z dala od miejsc wilgotnych i nasłonecznionych. Chaber bławatek jest piękny. Idealnie komponuje się z czerwonymi, żółtymi czy fioletowymi kwiatami ozdobnymi. Poza łanami zbóż odnajdziemy go w ogrodzie czy na rabatach. Niepozorny, będzie często najpiękniejszą rośliną ozdobną. • bławatek w wielu krajach jest surowcem przemysłowym. Z jego owoców można pozyskać duże ilości oleju, który jest później wykorzystywany w przemyśle kosmetycznym • Niemcy chaber nazywają kwiatem pomyślności. Choć słaby jest symbolem powagi i godności, lojalności i czystości • w języku kwiatów: Chaber jest słaby na zewnątrz i niezwykle silny w środku. • to jeden z ulubionych motywów wśród hafciarek", "url": "https://ekogazeta.eu/chaber-blawatek-gwarantowana-uroda-i-zdrowie/", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Winko z chabru"}