{"meta_description": "", "title": "Gmina Bliżyn - Aktualności", "content": "Podczas I sesji Rady Gminy w Bliżynie IX kadencji na lata 2024-2029, radni złożyli uroczyste ślubowanie i formalnie objęli mandat radnego. Na przewodniczącego rady wybrany został Radosław Bułka, wiceprzewodniczącym został radny-senior Sławomir Młodawski. Ślubowanie złożył również wójt gminy Mariusz Walachnia, dla którego będzie to już piąta i myśl obowiązujących dziś przepisów ostatnia kadencja na urzędzie wójta. Obecnych na sesji, zwołanej przez Komisarza Wyborczego w Kielcach, powitał radny-senior Sławomir Młodawski. Pod odśpiewaniu „Mazurka Dąbrowskiego” z rąk przewodniczącej Gminnej Komisji Wyborczej Anny Rokity - Cel radni wybrani w wyborach w dniu 7 kwietnia odebrali zaświadczenia o wyborze na radnego. Przewodnicząca wręczyła również zaświadczenie o wyborze na wójta Mariuszowi Walachni. Po złożeniu ślubowania, radni przyjęli porządek obrad i przystąpili do wyboru przewodniczącego rady. zgłoszono dwóch kandydatów: Radosława Bułkę i Mariusz Szcześniaka. W tajnym głosowaniu stosunkiem głosów 9:5 nowym przewodniczącym Rady Gminy w Bliżynie wybrany został Radosław Bułka. –Podczas tych wyborów w gminie dokonał się wyraźny podział i dysonans w społeczeństwie, który mam nadzieję w tej kadencji zostanie zlikwidowany. Zapraszam wszystkich do pełnej współpracy na rzecz rozwoju naszej wspólnoty po to, aby społeczności lokalnej żyło się lepiej – powiedział w swych pierwszym wystąpieniu jako przewodniczący. Wiceprzewodniczącym wybrany został Sławomir Młodawski, który po wyborze zaapelował: -Pracujmy wspólnie, ponad wszelkimi podziałami. Ostatnim punktem pierwszej sesji było złożenie ślubowania przez wójta gminy Mariusz Walachnię. –Myślę, że tak współpraca między nami wszystkimi będzie w najbliższej przyszłości. Nie jestem konfliktowy i ma nadzieję, że znajdziemy wspólny język. To jest moja ostatnia piąta kadencja i myśl obowiązujących dziś przepisów ostatnia. Będę się starał wspólnie z Wami zrobić jak najwięcej dla naszych mieszkańców.", "url": "https://www.blizyn.pl/", "category": "świętokrzyskie", "sub_category": "Wyroby piekarnicze i cukiernicze", "phrase": "Gryska z Bliżyna"}