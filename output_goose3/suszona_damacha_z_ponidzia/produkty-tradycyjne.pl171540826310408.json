{"meta_description": "", "title": "Tradycyjne produkty | Produkty | Śliwka Damacha", "content": "Region wytwarzania – Ponidzie, Niecka Solecka Jest to dawna, prymitywna odmiana śliwki, przywieziona do Europy ponoć z ogrodów Damaszku z Persji, odporna na choroby, bardzo plenna. Śliwy odmiany damacha były bardzo powszechne na Ponidziu. W okolicach Buska stanowiły najpopularniejsza odmianą śliwek w sadach przydomowych. Pani Barbara Kapusta, właścicielka zajazdu „Mateo”, promuje wyroby z damachy od kilku lat. Wykorzystuje śliwki tej odmiany do potraw przygotowanych w prowadzonym przez siebie zajeździe: do pieczenia mięs i drobiu oraz ciast, do przyrządzania sosów, do bigosu i regionalnej potrawy: kaszy ze śliwkami, do rozmaitych nalewek. W zajeździe smażone są również powidła. Śliwka Damach otrzymała nagrodę „Perła” w 2006r.", "url": "https://produkty-tradycyjne.pl/64/sliwka-damacha/lista", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Suszona damacha z Ponidzia"}