{"meta_description": "", "title": "Co to jest Damacha?", "content": "Odpowiedź na to pytanie wiąże się z kolejnym produktem, który degustować będą członkowie Loży Ekspertów programu „Doceń polskie” podczas najbliższego audytu.  W XVIII certyfikacji udział wezmą m.in. Powidła śliwkowe „DAMACHA”, które są wytwarzane w Hotelu „Mateo” mieszczącym się w Stopnicy (woj. świętokrzyskie). Damach to dawna, nieco zapomniana już odmiana śliwki, która najprawdopodobniej został przywieziona na Stary Kontynent z Damaszku. Te odporne na choroby śliwki były niegdyś bardzo popularne na Ponidziu. Specjalnością wspomnianego już Hotelu „Mateo” są przetwory ze śliwek Damacha. Goście Restauracji mają możliwość przekonać się jak smakują produkty z tej starej odmiany, mogą degustować m.in. sosy do mięs z tego owocu, ciasta, nalewki, a także śliwki suszone i oczywiście powidła. Hotel zdobył cenne nagrody i wyróżnienia. Warto odnotować, że „Mateo” jest m.in. członkiem Sieci Dziedzictwa Kulinarnego Świętokrzyskie, będącego częścią Europejskiej Sieci Regionalnego Dziedzictwa Kulinarnego (ESRDK) , a także to że suszona Damacha jest wpisana na Listę Produktów Tradycyjnych prowadzoną przez Ministra Rolnictwa i Rozwoju Wsi.  28 października, podczas najbliższego audytu artykułów spożywczych Loża Ekspertów, z Mirkiem Drewniakiem na czele, oceni powidła i przyzna im punkty za smak, wygląd i stosunek jakości do ceny. Za każdy z tych aspektów można uzyskać maksymalnie 10 punktów. Jakie noty specjaliści z branży spożywczej ocenią powidła ze śliwki Damacha? Przekonamy się o tym pod koniec października.", "url": "https://blog.docenpolskie.pl/co-to-jest-damacha/2015/10/02/", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Suszona damacha z Ponidzia"}