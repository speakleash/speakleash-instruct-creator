{"meta_description": "W PRL-u święciły triumfy wśród codziennego menu, konkurując o miano najsmaczniejszych z zupą „nic” czy babką ziemniaczaną. Spośród innych wyróżniał je jednak", "title": "W PRL-u były hitem na każdym stole. Lista składników to zaledwie trzy pozycje", "content": "W PRL-u lądowały na niemal każdym stole, a ich smakiem zajadali się nie tylko dorośli. Przez długie lata były bowiem pozycją obowiązkową w menu przedszkolnych i szkolnych stołówek, zjednując sobie nawet największych niejadków. Zobacz również: Zupa „nic” była hitem wśród kucharek w PRL-u. Zrobisz w mniej niż kilka minut Czasy PRL-u, kiedy kreatywność kucharek sięgała zenitu, w cenie było przygotowanie czegoś z niczego. Niektóre z powstających wówczas dań i przysmaków, na czele z makaronem z owocami czy blokiem czekoladowym, święcą triumfy aż do dzisiaj. Inne pozostały nieco zapomniane. Wśród tych drugich - domowe zacierki. Zacierki to nic innego jak formowane palcami lub ścierane na tarce drobne kluseczki z mąki i jajek. W polskiej tradycji kulinarnej goszczą od dawna, a w niektórych wersjach, na przykład jako zacierka z mątewki - płynna, gęsta, mętna zupa z widocznymi kluseczkami i kawałkami przesmażonego boczku, są wpisane na listę produktów tradycyjnych. Nazwa zacierek pochodzi od sposobu ich wykonania. By je uformować od masy, odrywa się bowiem niewielkie kawałeczki, które następnie zaciera się pomiędzy kciukiem a palcem wskazującym. Kolejno już tylko wrzuca na wodę i zajada. Zacierki to doskonały dodatek do wielu dań. Sprawdzi się jako uzupełnienie zupy jarzynowej, kalafiorowej, fasolowej czy grzybowej, czując się świetnie także w towarzystwie gulaszu. Na talerz trafić mogą również zacierki na mleku. Wtedy staną się idealną alternatywą dla przygotowywanych codziennie śniadań. Zobacz również: Prodiż - niesłusznie zapomniany król PRL-owskich kuchni. Co można było w nim zrobić?", "url": "https://kobieta.interia.pl/kuchnia/news-w-prl-u-zajadano-sie-nimi-na-potege-zrobisz-z-zaledwie-trzech,nId,7361579", "category": "pomorskie", "sub_category": "Gotowe dania i potrawy", "phrase": "Zacierka z mątewki/zacierka z koziełka"}