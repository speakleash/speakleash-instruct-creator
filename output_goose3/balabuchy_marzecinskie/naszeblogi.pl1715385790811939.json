{"meta_description": "Kto Nam \"zwędził\" polską szynkę??? … 5 miesięcy później… Minister Sawicki musi odejść. Cz. I 1.W lutym 2014 roku napisałem dużo na temat problemu dotyczącego norm najwyższych dopuszczalnych poziomów wielopierścieniowych węglowodorów aromatycznych w środkach spożywczych, które zmieniono zgodnie z ROZPORZĄDZENIEM KOMISJI (UE) NR 835/2011 z dnia 19 sierpnia 2011 r. zmieniające", "title": "Minister Sawicki musi odejść! Cz.I", "content": "Kto Nam \"zwędził\" polską szynkę??? … 5 miesięcy później… Minister Sawicki musi odejść. Cz. I 1.W lutym 2014 roku napisałem dużo na temat problemu dotyczącego norm najwyższych dopuszczalnych poziomów wielopierścieniowych węglowodorów aromatycznych w środkach spożywczych, które zmieniono zgodnie z ROZPORZĄDZENIEM KOMISJI (UE) NR 835/2011 z dnia 19 sierpnia 2011 r. zmieniające rozporządzenie (WE) nr 1881/2006 odnośnie do najwyższych dopuszczalnych poziomów wielopierścieniowych węglowodorów aromatycznych w środkach spożywczych. Rozporządzenie Komisji (UE) NR 835/2011 z dnia 19 sierpnia 2011 r. zmieniające rozporządzenie (WE) nr 1881/2006 odnośnie do najwyższych dopuszczalnych poziomów wielopierścieniowych węglowodorów aromatycznych w środkach spożywczych. Źródło:  http://eur-lex.europa.eu/legal...  http://eur-lex.europa.eu/legal...    Rozporządzenie Komisji (WE) nr 1881/2006 z dnia 19 grudnia 2006 r. ustalające najwyższe dopuszczalne poziomy niektórych zanieczyszczeń w środkach spożywczych (Dz.U. L 364 z 20.12.2006, z poźn. zm.). Źródło:  http://eur-lex.europa.eu/legal...  http://eur-lex.europa.eu/legal...  http://eur-lex.europa.eu/legal...    Wersja skonsolidowana:  http://eur-lex.europa.eu/legal...  http://eur-lex.europa.eu/legal...    Przepis, o którym się teraz tyle mówiło i mówi, a dotyczący norm wędzenia, wchodzi z dniem 1.09.2014 r., a został ogłoszony już w dniu 19.08.2011 r.   Zatem polski rząd i przemysł przetwórczy mieli praktycznie 3 lata na reakcję i ewentualne zmiany, itp. Rząd obudzony w styczniu 2014 r. z zimowego snu, wykazał się jednak nieznajomością zapisów Ustawy z dnia 25 sierpnia 2006 r. o bezpieczeństwie żywności i żywienia (Dz.U. 2006 nr 171 poz. 1225, z późn. zm.), bo zamiast Ministra Zdrowia, cały czas tłumaczy się – do dziś tj.09/07/2014 r. - z rządowych błędów w tej sprawie Minister Rolnictwa i Rozwoju Wsi.  Minister jednak nie zna się na temacie, a czego się można było domyślić, i co można było zobaczyć w prezentacji multimedialnej przedstawionej podczas konferencji prasowej, a także w trakcie wypowiedzi przedstawionych w informacji prasowej na stronie www ministerstwa. Źródło:  http://www.minrol.gov.pl/pol/M...    Musimy także wiedzieć, że w Rozporządzeniu nr 1881/2006 wprowadzono od 19.08.2011 r. jeszcze inne zmiany (poniżej), z którymi mam nadzieję, że odpowiednie osoby się już zapoznały i wierzę również, że ministrowie, urzędnicy oraz producenci jednak czytają przepisy unijne na bieżąco, oraz że nie okaże się wkrótce znowu, że za trzy lata lub wcześniej będziemy mieli kolejny, podobny problem. Akty zmieniające:  Rozporządzenie Komisji (UE) nr 1258/2011 z dnia 2 grudnia 2011 r. L 320 15 3.12.2011  Rozporządzenie Komisji (UE) nr 1259/2011 z dnia 2 grudnia 2011 r. L 320 18 3.12.2011,  Rozporządzenie Komisji (UE) nr 219/2012 z dnia 14 marca 2012 r. L 75 5 15.3.2012,  Rozporządzenie Komisji (UE) nr 594/2012 z dnia 5 lipca 2012 r. L 176 43 6.7.2012,  Rozporządzenie Komisji (UE) nr 1058/2012 z dnia 12 listopada 2012 r. L 313 14 13.11.2012,  Rozporządzenie Komisji (UE) nr 1067/2013 z dnia 30 października 2013 r. L 298 56 31.10.2013,  Rozporządzenie Komisji (UE) nr 212/2014 z dnia 6 marca 2014 r. L 67 3 7.3.2014,  Rozporządzenie Komisji (UE) nr 362/2014 z dnia 9 kwietnia 2014 L 107 56 10.04.2014,  Rozporządzenie Komisji (UE) nr 488/2014 z dnia 12 maja 2014 L 138 75 13.05.2014,  Sprostowanie, Dz.U. L 95 z 31.3.2012, str. 14 (1259/2011).    2.Ustawa z dnia 25 sierpnia 2006 r. o bezpieczeństwie żywności i żywienia (Dz.U. 2006 nr 171 poz. 1225, z późn. zm.) Ustawa określa wymagania i procedury niezbędne dla zapewnienia bezpieczeństwa żywności i żywienia zgodnie z przepisami rozporządzenia (WE) nr 178/2002 Parlamentu Europejskiego i Rady z dnia 28 stycznia 2002 r. ustanawiającego ogólne zasady i wymagania prawa żywnościowego, powołującego Europejski Urząd do Spraw Bezpieczeństwa Żywności oraz ustanawiającego procedury w sprawie bezpieczeństwa żywności (Dz. Urz. WE L 31 z 01.02.2002, str. 1).    Ustawa określa:    - wymagania zdrowotne żywności – w zakresie nieuregulowanym w rozporządzeniach Unii Europejskiej,  - wymagania dotyczące przestrzegania zasad higieny:  --żywności – w zakresie nieuregulowanym w rozporządzeniu (WE) nr 852/2004 Parlamentu Europejskiego i Rady z dnia 29 kwietnia 2004 r. w sprawie higieny środków spożywczych (Dz. Urz. UE L 139 z 30.04.2004, str. 1),  --materiałów i wyrobów przeznaczonych do kontaktu z żywnością – w zakresie nieuregulowanym w rozporządzeniu (WE) nr 1935/2004 Parlamentu Europejskiego i Rady z dnia 27 października 2004 r. w sprawie materiałów i wyrobów przeznaczonych do kontaktu z żywnością oraz uchylającym dyrektywy 80/590/EWG i 89/109/EWG (Dz. Urz. UE L 338 z 13.11.2004, str. 4),  --właściwość organów w zakresie przeprowadzania urzędowych kontroli żywności na zasadach określonych w rozporządzeniu (WE) nr 882/2004 Parlamentu Europejskiego i Rady z dnia 29 kwietnia 2004 r. w sprawie kontroli urzędowych przeprowadzanych w celu sprawdzenia zgodności z prawem paszowym i żywnościowym oraz regułami dotyczącymi zdrowia zwierząt i dobrostanu zwierząt (Dz. Urz. UE L 191 z 30.04.2004, str. 1),  --wymagania dotyczące przeprowadzania urzędowych kontroli żywności - w zakresie nieuregulowanym w rozporządzeniu nr 882/2004.    Ustawy nie stosuje się do:    - środków spożywczych produkowanych, przetwarzanych i przechowywanych w gospodarstwie domowym na potrzeby własne oraz do własnego spożycia w tym gospodarstwie,  - żywności pochodzenia zwierzęcego w zakresie uregulowanym w rozporządzeniu (WE) nr 853/2004 Parlamentu Europejskiego i Rady z dnia 29 kwietnia 2004 r. ustanawiającym szczególne przepisy dotyczące higieny w odniesieniu do żywności pochodzenia zwierzęcego (Dz. Urz. UE L 139 z 30.04.2004, str. 55), w rozporządzeniu (WE) nr 854/2004 Parlamentu Europejskiego i Rady z dnia 29 kwietnia 2004 r. ustanawiającym szczególne przepisy dotyczące organizacji urzędowych kontroli w odniesieniu do produktów pochodzenia zwierzęcego przeznaczonych do spożycia przez ludzi (Dz. Urz. UE L 139 z 30.04.2004, str. 206) i w ustawie z dnia 16 grudnia 2005 r. o produktach pochodzenia zwierzęcego (Dz. U. z 2006 r. Nr 17, poz. 127, z późn. zm.),  - artykułów rolno-spożywczych w zakresie jakości handlowej tych artykułów określonej przepisami ustawy z dnia 21 grudnia 2000 r. o jakości handlowej artykułów rolno-spożywczych (Dz. U. z 2005 r. Nr 187, poz. 1577, z późn. zm.).  Ustawy nie stosuje się do osób zbierających indywidualnie grzyby rosnące w warunkach naturalnych, objęte wykazem określonym na podstawie art. 44 pkt 1. Dla nas najważniejszy jest teraz zapis następujący, który znajdziemy w Art. 16 Ustawy. Środki spożywcze produkowane i wprowadzane do obrotu muszą spełniać wymagania:    - mikrobiologiczne określone w rozporządzeniu Komisji (WE) nr 2073/2005 z dnia 15 listopada 2005 r. w sprawie kryteriów mikrobiologicznych dotyczących środków spożywczych (Dz. Urz. UE L 338 z 22.12.2005, str. 1, z późn. zm.), - w zakresie najwyższych dopuszczalnych poziomów substancji zanieczyszczających określonych w rozporządzeniu Komisji (WE) nr 1881/2006 z dnia 19 grudnia 2006 r. ustalającym najwyższe dopuszczalne poziomy niektórych zanieczyszczeń w środkach spożywczych (Dz. Urz. UE L 364 z 20.12.2006, str. 5, z późn. zm.).    Źródło:   http://isap.sejm.gov.pl/Detail... Wśród obowiązujących 46 aktów wykonawczych - w dniu 04/07/2014 r. - znalazłem tylko cztery obowiązujące rozporządzenia podpisane przez MRiRW od 28.10.2006 r. (czyli, od momentu wejścia w życie ustawy) i jedno wspólne Rozporządzenie Ministra Zdrowia, Ministra Rolnictwa i Rozwoju Wsi oraz Ministra Obrony Narodowej. Resztę aktów wykonawczych wydał Minister Zdrowia. Dlaczego zatem problemem zajmował się i zajmuje przede wszystkim Ministerstwo Rolnictwa i Rozwoju Wsi, a powinno przede wszystkim działać w tej sprawie Ministerstwo Zdrowia. Dochodzi zatem do łamania przepisów Ustawy z dnia 25 sierpnia 2006 r. o bezpieczeństwie żywności i żywienia (Dz.U. 2006 nr 171 poz. 1225, z późn. zm.), przez rząd i ministerstwa, a cierpi przede wszystkim polski rolnik i konsument!! W wyniku działań podjętych przez Ministra Rolnictwa i Rozwoju Wsi (??? wpis autora tekstu), po 1 września br. polscy producenci tradycyjnie wędzonych produktów mięsnych będą mogli stosować obecnie obowiązujące limity dla wielopierścieniowych węglowodorów aromatycznych (WWA). Stały Komitet do spraw Łańcucha Żywnościowego i Zdrowia Zwierząt (SCoFCAH) działający przy Komisji Europejskiej 1 lipca br. zaopiniował pozytywnie projekt rozporządzenia wykonawczego Komisji Europejskiej w tej sprawie. Obecne normy dla WWA (tj. benzo(a)piren na poziomie nie wyższym niż 5 µg/kg oraz suma WWA na poziomie nie wyższym niż 30 µg/kg) będą mogły mieć zastosowanie po 1 września br. wyłącznie dla tych tradycyjnie wędzonych produktów mięsnych, które będą umieszczane na rynku krajowym.  W ciągu trzech lat, od zastosowania nowych przepisów, Komisja zastrzegła sobie prawo do ponownej oceny sytuacji. Okres ten powinien być więc wykorzystany przez producentów na modyfikację technologii wędzenia tak, aby skutkowała ona obniżeniem poziomów WWA tam, gdzie jest to możliwe, bez utraty typowych cech organoleptycznych danego produktu. W tym czasie na terytorium Polski będzie także kontynuowane monitorowanie poziomów WWA w tradycyjnie wędzonych produktach mięsnych. Z uwagi na unijną procedurę legislacyjną, publikacji rozporządzenia Komisji należy się spodziewać nie wcześniej, niż w październiku br. po zaakceptowaniu przez Parlament Europejski. Niemniej jednak Komisja przewidziała zastosowanie przepisów z mocą wsteczną, tj. od dnia 1 września 2014 r.  W celu umożliwienia ich zastosowania na terytorium Polski konieczne będzie wydanie odpowiednich przepisów krajowych, nad opracowaniem, których rozpoczęto już prace w resorcie rolnictwa. 4.Ciekawa sprawa, a propos działań Ministerstwa Rolnictwa i Rozwoju Wsi, o to żeby po 1 września br. polscy producenci tradycyjnie wędzonych produktów mięsnych mogli stosować obecnie obowiązujące limity dla wielopierścieniowych węglowodorów aromatycznych (WWA). Działania musiały być bardzo „energiczne”, gdyż wywalczono niewiele, o czym się nie mówi, a ministerstwo z Polski nie było jedyne działające w tym temacie. Komisja obiecała ustępstwo, ale tylko dla produktów z listy produktów tradycyjnych, a żeby się tutaj znaleźć, wędzony produkt musi powstawać w oparciu o metody wykorzystywane od co najmniej 25 lat.    Zatem możemy uznać (vide Komunikat poniżej), że przedstawiciele tego ministerstwa na posiedzeniu Rady Rolnictwo i Rybołówstwo w Brukseli w dniu 19 lipca 2011 r. być może zasnęli albo wyszli na papierosa/cygaro/fajkę, itp i postanowili nie sprzeciwiać się przyjęciu dwóch ważnych rozporządzeń Komisji. (…)  „Zanieczyszczenia w środkach spożywczych: maksymalne poziomy i kontrole urzędowe  Rada postanowiła nie sprzeciwiać się przyjęciu następujących dwóch rozporządzeń Komisji:  rozporządzenie zmieniające rozporządzenie nr 1881/2006 odnośnie do najwyższych dopuszczalnych poziomów wielopierścieniowych węglowodorów aromatycznych w środkach spożywczych (10014/11);  rozporządzenie zmieniające rozporządzenie nr 333/2007 ustanawiające metody pobierania próbek i metody analiz do celów urzędowej kontroli poziomów ołowiu, kadmu, rtęci, cyny nieorganicznej, 3-MCPD i benzo[a]pirenu w środkach spożywczych (10029/11).Obydwa rozporządzenia Komisji podlegają tzw. procedurze regulacyjnej połączonej z kontrolą. Oznacza to, że w związku z tym, że Rada wyraziła swoją zgodę, Komisja może je przyjąć, o ile sprzeciwu nie zgłosi Parlament Europejski.” [w:] 3108. posiedzenie Rady Rolnictwo i rybołówstwo Bruksela, 19 lipca 2011 r. European Council - PRES/11/253 19/07/2011 RADA UNII EUROPEJSKIEJ 13028/11(OR. en) PRESSE 253 PR CO 50. KOMUNIKAT PRASOWY 3108. posiedzenie Rady Rolnictwo i rybołówstwo. Bruksela, 19 lipca 2011 r. Przewodniczący Marek Sawicki minister rolnictwa i rozwoju wsi, Polska.   (...)  Polska:  Marek SAWICKI minister rolnictwa i rozwoju wsi  Jarosław WOJTOWICZ podsekretarz stanu w Ministerstwie Rolnictwa i Rozwoju Wsi  Kazimierz PLOCKE wiceminister rolnictwa      Źródło:  http://europa.eu/rapid/press-r...  http://register.consilium.euro...  http://register.consilium.euro...        5.LISTA PRODUKTÓW TRADYCYJNYCH Zgodnie z ustawą z dnia 17 grudnia 2004 r. o rejestracji i ochronie nazw i oznaczeń produktów rolnych i środków spożywczych oraz o produktach tradycyjnych (Dz. U. z 2005 Nr 10, poz. 68, z późn. zm.) wnioski o wpis produktu na Listę Produktów Tradycyjnych składane są do Marszałków Województw. Obowiązujący wzór wniosku został określony rozporządzeniem Ministra Rolnictwa i Rozwoju Wsi z dnia 22 marca 2005 r. w sprawie wzoru wniosku o wpis na listę produktów tradycyjnych (Dz. U. z 2005 Nr 58, poz. 509). http://www.minrol.gov.pl/pol/J...    Ustawa z dnia 17 grudnia 2004 r. o rejestracji i ochronie nazw i oznaczeń produktów rolnych i środków spożywczych oraz o produktach tradycyjnych (Dz.U. 2005 nr 10 poz. 68, z późn. zm.). 1. Produkty rolne i środki spożywcze, o których mowa w załączniku I do Traktatu ustanawiającego Wspólnotę Europejską, przeznaczone do spożycia przez ludzi,  w załączniku do rozporządzenia nr 509/2006 i w załącznikach do rozporządzenia nr 510/2006, oraz napoje spirytusowe, o których mowa w rozporządzeniu  Rady (EWG) nr 1576/89 z dnia 29 maja 1989 r. ustanawiającym ogólne zasady definicji, opisu i prezentacji napojów spirytusowych (Dz. Urz. WE L 160 z  12.06.1989, z późn. zm.; Dz. Urz. UE Polskie Wydanie Specjalne, rozdz. 3, t. 9, str. 59), których jakość lub wyjątkowe cechy i właściwości wynikają ze stosowania  tradycyjnych metod produkcji, stanowiące element dziedzictwa kulturowego regionu, w którym są wytwarzane, oraz będące elementem tożsamości  społeczności lokalnej, zwane dalej „produktami tradycyjnymi”, mogą być wpisane na listę produktów tradycyjnych. 1a. Za tradycyjne metody produkcji uważa się metody wykorzystywane co najmniej od 25 lat.  2. Listę produktów tradycyjnych prowadzi minister właściwy do spraw rynków rolnych.  3. Lista produktów tradycyjnych zawiera informacje, o których mowa w art. 50 ust. 1 pkt 3.  4. Lista produktów tradycyjnych jest umieszczana na stronach internetowych urzędu obsługującego ministra właściwego do spraw rynków rolnych. 1. Wniosek o wpis na listę produktów tradycyjnych zawiera:  1) nazwę oraz siedzibę i adres albo imię i nazwisko oraz miejsce zamieszkania i adres wnioskodawcy;  2) wskazanie adresu do korespondencji;  3) opis produktu rolnego, środka spożywczego lub napoju spirytusowego zawierający:  a) nazwę produktu rolnego, środka spożywczego lub napoju spirytusowego,  b) rodzaj produktu rolnego, środka spożywczego lub napoju spirytusowego,  c) charakterystykę produktu rolnego, środka spożywczego lub napoju spirytusowego,  d) surowce wykorzystywane do produkcji produktu rolnego, środka spożywczego lub napoju spirytusowego,  e) informacje dotyczące tradycji, pochodzenia oraz historii produktu rolnego, środka spożywczego lub napoju spirytusowego, potwierdzające spełnienie wymagań określonych w art. 47 ust. 1,  f) metodę produkcji,  g) streszczenie informacji, o których mowa w lit. a-c i e, zawierające nie więcej niż 3000 znaków drukarskich łącznie ze spacjami. 2. Wniosek o wpis na listę produktów tradycyjnych jest składany do właściwego miejscowo marszałka województwa. 3. Wniosek o wpis na listę produktów tradycyjnych jest składany w formie papierowej oraz na informatycznym nośniku danych. 4. Streszczenie informacji, o którym mowa w ust. 1 pkt 3 lit. g, jest umieszczane na stronie internetowej urzędu obsługującego ministra właściwego do spraw rynków  rolnych.    Art. 51.    1. Marszałek województwa sprawdza wniosek o wpis na listę produktów tradycyjnych pod względem spełniania wymogów formalnych oraz dokonuje oceny w  zakresie spełniania przez produkt rolny, środek spożywczy lub napój spirytusowy, którego dotyczy wniosek o wpis na listę produktów tradycyjnych, wymagań  określonych w art. 47 ust. 1.  2. Marszałek województwa przed dokonaniem oceny, o której mowa w ust. 1, zwraca się do izby gospodarczej zrzeszającej podmioty wytwarzające produkty  tradycyjne o wyrażenie, w terminie 30 dni, opinii w zakresie spełniania przez produkt rolny, środek spożywczy lub napój spirytusowy, którego dotyczy wniosek o wpis na listę produktów tradycyjnych, wymagań określonych w art. 47 ust. 1. W przypadku niewydania opinii w terminie 30 dni wymóg zasięgnięcia opinii uważa się za spełniony.  3. Marszałek województwa może wystąpić do wnioskodawcy o uzupełnienie lub wyjaśnienie, w wyznaczonym terminie, informacji zawartych we wniosku o wpis na listę produktów tradycyjnych.    Art. 51a.    Do wniosku o wpis na listę produktów tradycyjnych stosuje się odpowiednio art. 13.    Art. 52.    1. Jeżeli produkt rolny, środek spożywczy lub napój spirytusowy spełnia wymagania określone w art. 47 ust. 1, marszałek województwa przesyła ministrowi właściwemu  do spraw rynków rolnych potwierdzoną przez siebie kopię wniosku o wpis na listę produktów tradycyjnych wraz z kopią opinii, o której mowa w art. 51 ust. 2. 3. W przypadku niewydania przez izbę gospodarczą opinii, o której mowa w art. 51 ust. 2, w terminie 30 dni, marszałek województwa przesyła ministrowi właściwemu  do spraw rynków rolnych wyłącznie kopię wniosku o wpis na listę produktów tradycyjnych. 4. Marszałek województwa wydaje decyzję o odmowie przekazania ministrowi właściwemu do spraw rynków rolnych dokumentów, o których mowa w ust. 1,  w przypadku, gdy produkt rolny, środek spożywczy lub napój spirytusowy nie spełnia wymagań określonych w art. 47 ust. 1.    Art. 53.    1. Minister właściwy do spraw rynków rolnych po otrzymaniu dokumentów, o których mowa w art. 52 ust. 1, dokonuje wpisu produktu tradycyjnego na listę produktów  tradycyjnych. 2. Minister właściwy do spraw rynków rolnych może wystąpić do marszałka województwa o uzupełnienie lub wyjaśnienie, w wyznaczonym terminie, informacji zawartych we wniosku o wpis na listę produktów tradycyjnych. 3. Minister właściwy do spraw rynków rolnych wydaje decyzję o odmowie dokonania wpisu produktu rolnego, środka spożywczego lub napoju spirytusowego  na listę produktów tradycyjnych, w przypadku gdy dany produkt rolny, środek spożywczy lub napój spirytusowy nie spełnia wymagań określonych w art. 47 ust. 1.    Akty zmieniające:  http://isap.sejm.gov.pl/Relate... Rozporządzenie Ministra Rolnictwa i Rozwoju Wsi z dnia 22 marca 2005 r. w sprawie wzoru wniosku o wpis na listę produktów tradycyjnych (Dz.U. 2005 nr 58 poz. 509). Ogłoszenie Ministra Rolnictwa i Rozwoju Wsi z dnia 13 maja 2014 r. w sprawie wykazu produktów tradycyjnych wpisanych na listę produktów tradycyjnych. DZ. URZ. 2014.9; Ogłoszony: 2014-05-16. Na podstawie art. 55 ustawy z dnia 17 grudnia 2004 r. o rejestracji i ochronie nazw i oznaczeń produktów rolnych i środków spożywczych oraz o produktach tradycyjnych (Dz. U. z 2005 r. Nr 10, poz. 68 oraz z 2008 r. Nr 171, poz. 1056 i Nr 216, poz. 1368) ogłasza się wykaz produktów tradycyjnych wpisanych na listę produktów tradycyjnych, stanowiący załącznik do ogłoszenia [Załącznik do ogłoszenia Ministra Rolnictwa i Rozwoju Wsi z dnia 13 maja 2014 r. (poz. 9)].    Źródło:  https://edziennik.minrol.gov.p...  https://edziennik.minrol.gov.p...      NAJNOWSZE PRODUKTY:    Bałabuchy marzęcińskie (Wyroby piekarnicze i cukiernicze)  Bałabuchy to pieczywo, którego tradycja wypieku wywodzi się z obszaru Ukrainy. Bałabuchy, nazywane inaczej ukraińskim chlebem, przygotowywano tam powszechnie, wypiekając przynajmniej raz w tygodniu. Na Żuławy receptura ta przybyła wraz z falą osad...    Pieczeń boczkowa z Marzęcina (Produkty mięsne)  Pieczeń boczkowa jest potrawą wprowadzoną do lokalnej kuchni drogą kursów kulinarnych organizowanych przez Koła Gospodyń Wiejskich. Potrawa była na tyle atrakcyjna, że została zapisana w zeszytach przez uczestniczki tych spotkań i wprowadzona do w...    Pierogi z czerwoną fasolą (Gotowe dania i potrawy)  Pierogi z czerwoną fasolą od dawna tradycyjnie pojawiają się na lubelskich stołach. Trudno określić, kiedy pierwszy raz zostały przygotowane, jak również trudno znaleźć spisany przepis, gdyż jest bardzo prosty w wykonaniu, a receptura jest przekaz...    Źródło:  http://www.minrol.gov.pl/pol/J...    Produkty regionalne i tradycyjne – Przepisy kulinarne młodych kucharzy Wrocław, dnia 09.07.2014 r.    „Naród, który nie ma siły i woli powiedzieć łotrom, że łotry,  nie wart być narodem”- Hrabia Aleksander Fredro herbu Bończa    „Kto zła nie karze, każe je czynić” - Leonardo da Vinci    „Kto milczy, ten przyzwala” - Mikołaj Rej    „W życiu tak się przygotuj, żebyś się pokonać nie dał” - Atreusz", "url": "https://naszeblogi.pl/48042-minister-sawicki-musi-odejsc-czi", "category": "pomorskie", "sub_category": "Wyroby piekarnicze i cukiernicze", "phrase": "Bałabuchy marzęcińskie"}