{"meta_description": "Europejski Fundusz Rozwoju Wsi Polskiej wraz z Akademią Marcina Budynka przygotowały cykl zajęć poszerzających wiedzę o produktach tradycyjnych i regionalnych.", "title": "Regionalna żywność bez tajemnic", "content": "– Polska ma wiele tradycyjnych regionalnych, a tym samym wyjątkowych produktów, które niestety nie są powszechnie znane i wykorzystywane przez szefów kuchni. Poprzez nasze warsztaty chcemy pokazać przyszłym adeptom sztuki kulinarnej, że polska kuchnia nie kończy się na kotlecie schabowym i flakach. Mamy wiele regionalnych produktów, które mogą stanowić podstawę nowoczesnej kuchni. Chcemy w naszym projekcie zwrócić także uwagę na korzyści, jakie płyną z bezpośredniej współpracy z producentami w przyszłej pracy kucharza – mówi Krzysztof Lipiński, zastępca dyrektora Europejskiego Funduszu Rozwoju Wsi Polskiej. Do tej pory jeden z trzech unijnych znaków wyróżniających żywność regionalną otrzymało 36 produktów z Polski. Najbardziej znane wśród nich to oscypek, rogal świętomarciński czy kiełbasa lisiecka. Ponadto na liście produktów tradycyjnych prowadzoną przez resort rolnictwa jest ponad 1200 produktów tradycyjnych. Ostatnio trafiły tam m.in. pączek opatowski, czosnek wólczański oraz skalbmierskie ogórki kiszone. Projekt „Gotuj lokalnie\" podzielony jest na trzy etapy: szkolenie z szefami kuchni dla nauczycieli z placówek biorących udział w programie w ramach Targów EuroGastro 2014, warsztaty kulinarne prowadzone przez nauczycieli w szkołach (zajęcia teoretyczne oraz praktyczne), a także konkurs dla uczniów na danie główne wykorzystujące produkty regionalne. Jego zwycięzcy otrzymają nagrodę specjalną – kurs w Akademii Kulinarnej Marcina Budynka. Zgłoszenia do programu (wypełniony formularz zgłoszeniowy, dostępny na stronie www.efrwp.pl) można przesyłać od 21 stycznia do 28 lutego br. Do projektu zakwalifikuje się 20 szkół z całej Polski, które prześlą swoje zgłoszenie jako pierwsze. Zgłoszenia do programu (wypełniony formularz zgłoszeniowy, dostępny na stronie www.efrwp.pl) można przesyłać od 21 stycznia do 28 lutego br. Do projektu zakwalifikuje się 20 szkół z całej Polski, które prześlą swoje zgłoszenie jako pierwsze.", "url": "https://www.rp.pl/biznes/art12665741-regionalna-zywnosc-bez-tajemnic", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Skalbmierskie ogórki kiszone"}