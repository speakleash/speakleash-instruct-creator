{"meta_description": "W niedzielę, 17 września, w Dębnie w gminie Raków, odbędzie się uroczystość religijno-obyczajowa „W dzień świętej Tekli ziemniaki będziem piekli”. Organizatorzy przygotowali do pieczenia ponad tonę ziemniaków.", "title": "Pieczone ziemniaki na imieniny Tekli w gminie Raków", "content": "W niedzielę, 17 września, w Dębnie w gminie Raków, odbędzie się uroczystość religijno-obyczajowa „W dzień świętej Tekli będziem piekli”. Organizatorzy przygotowali do pieczenia ponad tonę ziemniaków. Gmina Raków słynie z uprawy ziemniaków i „Rakowskiego ziemniaka pieczonego” – wpisanego na Listę Produktów Tradycyjnych. Zgodnie z tradycją ten lokalny przysmak jest pieczony w specjalnie przygotowanych ogniskach w centrum Dębna, a następnie wspólnie spożywany. Pieczone w dzień świętej Tekli ziemniaki Ziemniak (Solanum tuberosum L.) - gatunek rośliny należąc... More muszą pochodzić z ziemi z zawartością wapnia (rupeć – gwarowa nazwa) lub z gleby piaszczystej. Zgodnie z legendą przekazywaną z pokolenia na pokolenie święta Tekla sama przywędrowała z pobliskiego Rakowa do Dębna. Mieszkańcy na jej cześć zaczęli organizować odpust w dniu jej imienin, czyli 23 września. Obowiązkowo pieczono wtedy ziemniaki Ziemniak (Solanum tuberosum L.) - gatunek rośliny należąc... More w ogniskach, a każdy uczestnik odpustu musiał ich skosztować. I tak, zgodnie z tradycją rokrocznie odbywa się wspólne pieczenie ziemniaków. Najstarsi mieszkańcy Dębna i Rakowa pamiętają odpusty organizowane jeszcze przed II wojną światową. Po wojnie tradycję Odpustu Świętej Tekli i pieczenia ziemniaków przywrócił ówczesny proboszcz ksiądz Pałęga. Z biegiem lat uroczystość się rozrastała, od skromnego odpustu do znanej i popularnej, przyciągającej rzesze gości imprezy. Z roku na rok ogniska stają się coraz większe, ziemniaków piecze się coraz więcej. Miejsce na ognisko przygotowuje się pieczołowicie, zgodnie ze wskazówką wysypania go piaskiem, a i sposób ich pieczenia jest niezmienny. W tym roku na uroczystość przywieziona zostanie ponad tona ziemniaków dla mieszkańców gminy Raków oraz gości z innych regionów, którzy wezmą udział w wydarzeniu. W niedzielę świętowanie rozpocznie odpustowa msza święta o godzinie 12. Będzie też akcja honorowego dawstwa krwi, która jest stałym punktem wydarzenia. Nie zabraknie również występów artystycznych. Na scenie zaprezentują się: Zespół „Rakowskie Fijołecki”, dzieci i młodzież z gminy Raków, Zespół „Fox” – Dominik Feldam, KGW Szumsko, KGW „Głuchowianki”z Głuchowa, KGW „Śwarne Kakonianki”, Kapela Sióstr Piotrowicz, Kapela „Siema”. Organizatorzy przygotowali też wiele innych atrakcji dla dzieci i dorosłych między innymi stoiska KGW, rękodzieło ludowe, wesołe miasteczko.", "url": "https://zoomnawies.pl/pieczone-ziemniaki-na-imieniny-tekli-w-gminie-rakow/", "category": "świętokrzyskie", "sub_category": "Gotowe dania i potrawy", "phrase": "Rakowski ziemniak pieczony"}