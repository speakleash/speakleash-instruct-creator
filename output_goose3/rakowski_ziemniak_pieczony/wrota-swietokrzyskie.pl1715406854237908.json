{"meta_description": ".  ]]> \n\t \n\t \n\t\t  \n  Wpisany na Listę Produkt&oacute;w Tradycyjnych Ministerstwa Rolnictwa i Rozwoju Wsi 8 czerwca 2011 roku w kategorii gotowe dania i potrawy.  \n     \n  Opis...", "title": "Rakowski ziemniak pieczony - Tradycyjny smak - Wrota Świętokrzyskie – Portal Województwa Świętokrzyskiego", "content": "Wpisany na Listę Produktów Tradycyjnych Ministerstwa Rolnictwa i Rozwoju Wsi 8 czerwca 2011 roku w kategorii gotowe dania i potrawy. Wielkość  W zależności od wielkości ziemniaka, może mieć od 7 do 10 cm długości i od 5 do 7 cm szerokości. Barwa  Na zewnątrz ziemniak jest szary i oprószony popiołem, wewnątrz żółtawy. Tradycja, pochodzenie oraz historia produktu  Rakowski ziemniak pieczony jest silnie związany z lokalną tradycją. Od wielu lat w miejscowości Dębno w gminie Raków, odbywa się uroczystość pod nazwą „W dzień Świętej Tekli ziemniaki będziem piekli”. Zgodnie z legendą, Święta Tekla sama przywędrowała bowiem z pobliskiego Rakowa do Dębna, a mieszkańcy zaczęli organizować odpust w dniu jej imienin. W trakcie uroczystości odbywa się wspólne pieczenie ziemniaków w specjalnie przygotowanych i podsypanych piaskiem ogniskach. Powinny one pochodzić tylko z okolicy, z ziemi z dużą zawartością wapnia, zwanej potocznie „rupeć”, lub gleby piaszczystej. Z biegiem lat uroczystość rozrosła się ze skromnego odpustu do znanej i popularnej imprezy, a ilość pieczonych ziemniaków sięga obecnie nawet kilku ton.", "url": "https://www.wrota-swietokrzyskie.pl/tradycyjny-smak/-/asset_publisher/Fw6T/content/rakowski-ziemniak-pieczony-1?redirect=https%3A%2F%2Fwww.wrota-swietokrzyskie.pl%2Ftradycyjny-smak%3Fp_p_id%3D101_INSTANCE_Fw6T%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-2%26p_p_col_count%3D1%26_101_INSTANCE_Fw6T_advancedSearch%3Dfalse%26_101_INSTANCE_Fw6T_keywords%3D%26_101_INSTANCE_Fw6T_delta%3D50%26_101_INSTANCE_Fw6T_cur%3D%26_101_INSTANCE_Fw6T_andOperator%3Dtrue", "category": "świętokrzyskie", "sub_category": "Gotowe dania i potrawy", "phrase": "Rakowski ziemniak pieczony"}