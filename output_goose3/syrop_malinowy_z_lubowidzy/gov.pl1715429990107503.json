{"meta_description": "Produkt wpisany na listę produktów tradycyjnych w dniu 2017-01-12 w kategorii Napoje w woj. łódzkim.", "title": "Syrop malinowy z Lubowidzy - - Portal Gov.pl", "content": "W zależności od naczynia, w którym się znajduje. W zależności od naczynia, w którym się znajduje. Wieś Lubowidza leży w bliskim sąsiedztwie Parku Krajobrazowego Wzniesień Łódzkich, meandrów rzeki Mrogi. Na tym terenie występują bardzo dobre warunki glebowe oraz specyficzny mikroklimat, dzięki czemu rozwinęła się tu uprawa malin. Z malin mieszkańcy przygotowywali przeróżne przetwory, kompoty, w tym popularny gęsty syrop. Do jego produkcji wykorzystywane są owoce malin odmiany Polka i Polana, a ich zbiór odbywa się ręcznie, gdyż tylko taka metoda gwarantuje wysoką jakość owoców. Owoce muszą być zdrowe, odpowiednio dojrzałe i najlepiej zbierane w słoneczny dzień, co podnosi ich wartość. Po zbiorze i oczyszczeniu owoców następuje ich rozdrabianie. Następnie z owoców tłoczony jest na zimno sok. Kolejnym etapem jest podgrzanie wyciśniętego soku do temperatury 80°C i dodanie cukru. Sok z cukrem należy bardzo dobrze wymieszać, aż do jego całkowitego rozpuszczenia. Kolejnym etapem jest pasteryzacja. Tak przygotowany syrop z malin można stosować w formie rozcieńczonej z wodą lub herbatą, a także jako dodatek do deserów.", "url": "https://www.gov.pl/web/rolnictwo/syrop-malinowy-z-lubowidzy", "category": "łódzkie", "sub_category": "Napoje (alkoholowe i bezalkoholowe)", "phrase": "Syrop malinowy z Lubowidzy"}