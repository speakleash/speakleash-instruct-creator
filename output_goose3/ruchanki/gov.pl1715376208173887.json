{"meta_description": "Produkt wpisany na listę produktów tradycyjnych w dniu 2008-07-09\nW kategorii Wyroby piekarnicze i cukiernicze\nW województwie woj. pomorskim", "title": "Ruchanki - - Portal Gov.pl", "content": "Wielkość około 5-7 cm średnicy i około 0,5 cm grubości. Tradycja wypieku ruchanek z ciasta chlebowego sięga odległych czasów przedwojennych. Autochtoni mieszkający na Kaszubach potwierdzają, że przed wypiekiem chleba w piecu chlebowym, gospodyni smażyła owe placki, gdy zabrakło chleba na śniadanie. Odejmowała z dzieży porcję ciasta chlebowego na żytniej mące i smażyła w tłuszczu na patelni niewielkie placki, które spożywano z cukrem i popijano kawą zbożową. Kaszubskie gospodynie potwierdzają również, że u ubogiego gospodarza piekło się placki bez tłuszczu na tzw. „sztimrze”, czyli kręgach piecyka żelaznego.", "url": "https://www.gov.pl/web/rolnictwo/ruchanki", "category": "pomorskie", "sub_category": "Wyroby piekarnicze i cukiernicze", "phrase": "Ruchanki"}