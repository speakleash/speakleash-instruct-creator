{"meta_description": "Racuchy drożdżowe na tłusty czwartek", "title": "Patent mojej babci to mistrzostwo świata. Racuchy wychodzą idealnie", "content": "Nie jadłam nigdy lepszych racuchów niż te, które robi moja babcia, pochodząca z Kociewia. W tym regionie Polski, tak samo jak na Kaszubach, na racuchy mówi się ruchanki. A to dlatego, że ciasto, z którego powstają, „rusza” dzięki drożdżom. Co ciekawe, podobna nazwa funkcjonuje na Warmii i Mazurach, gdzie można zajadać się pysznymi ruchańcami. Babcia zdradziła mi swój wypróbowany przez lata trik, dzięki któremu nie trzeba długo czekać, aż ciasto wyrośnie. Wystarczą dwie minuty! Ciasta nie trzeba wyrabiać ani nawet używać miksera. Ważnym akcesorium będzie za to łyżka, dzięki której ułatwimy sobie również smażenie racuszków. Polecam także: Pulchne racuchy z twarogiem i rabarbarem Wracając jednak do tradycji… Na Kaszubach i Kociewiu smażono kiedyś ruchanki z ciasta, które zostało po pieczeniu chleba i podawano je na śniadanie. Z kolei ich drożdżowa wersja powstawała specjalnie z okazji tłustego czwartku. Chłopska kuchnia była na co dzień bardzo prosta i skromna, więc takie rarytasy, jak słodkie wypieki na tłuszczu, zostawiano na specjalne okazje. Tłusty czwartek był zgodnie z tradycją ostatnim dniem, w którym można, a nawet trzeba było do woli oddać się obżarstwu przed wielkim postem. Dziś jemy racuchy przez cały rok, a najlepiej robić takie, których przygotowanie zajmuje kilka chwil.", "url": "https://stronakuchni.pl/ruchanki-czyli-najlepsze-racuchy-na-swiecie-patent-mojej-babci-z-kociewia-to-mistrzostwo-swiata-ciasto-drozdzowe-rosnie-od-razu/ar/c17-18273549", "category": "pomorskie", "sub_category": "Wyroby piekarnicze i cukiernicze", "phrase": "Ruchanki"}