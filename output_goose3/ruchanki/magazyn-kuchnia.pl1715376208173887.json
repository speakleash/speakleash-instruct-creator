{"meta_description": "", "title": "Ruchanki i fjuty, czyli... osobliwe nazwy polskich dań", "content": "Nasi przodkowie byli bardzo pomysłowi nie tylko w tworzeniu sycących dań z dostępnych, tanich składników. Ich pomysłowość znalazła odzwierciedlenie także w nazwach, które dziś wywołują lekki uśmiech na twarzach. Dawna kuchnia polska była bardzo skromna. Ludzie we wszystkich rejonach Polski wymyślali proste potrawy, które najczęściej były oparte na dostępnych, tanich składnikach jak mąka, ziemniaki, czy kasza. Ale w kwestii nazewnictwa - nic ich nie ograniczało. Nasi przodkowie byli od nas zdecydowanie bardziej bezpruderyjni. Nie zawstydzały ich lubieżne nazwy potraw. Można przypuszczać, że dania miały się kojarzyć z czymś przyjemnym. Ruchanki to płaskie, owalne racuszki z ciasta chlebowego - kuchnia kaszubska. Kiedyś robiło się je z tego, co zostało w dzieży po zrobieniu ciasta chlebowego. Ruchanki można robić też z mąki pszennej. Wtedy trzeba czekać na wyrośnięcie ciasta pół godziny, zamiast ośmiu. Wsyp mąkę do miski. Drożdże rozetrzyj z cukrem i rozpuść w ciepłym mleku. Wlej do mąki, wymieszaj, przykryj wilgotną ściereczką i zostaw do wyrośnięcia w ciepłym miejscu na 8 - 18 godzin. Przed smażeniem dodaj do ciasta roztrzepane jajka, rozpuszczone masło i sól. Drożdże wymieszaj, wyrabiaj 5 minut i ponownie zostaw do wyrośnięcia na pół godziny. W tym czasie obierz jabłko i pokrój je w dużą kostkę. Smaż ruchanki na gorącym tłuszczu wkładając w nie kawałki jabłka. Osącz z tłuszczu na papierowym ręczniku i posyp cukrem pudrem. Podawaj z sosem żurawinowym (zmiksowane żurawiny z cukrem 1:1) i gęstą śmietaną.", "url": "https://magazyn-kuchnia.pl/magazyn-kuchnia/56,121951,18607631,osobliwe-nazwy-polskich-dan.html", "category": "pomorskie", "sub_category": "Wyroby piekarnicze i cukiernicze", "phrase": "Ruchanki"}