{"meta_description": "", "title": "Ruchanki z Fjutem", "content": "Zarówno ruchanki jak i fjut, choć mogą budzić lekko frywolne skojarzenia, figurują na liście produktów regionalnych - pierwsze w województwie pomorskim, a drugie w kujawsko-pomorskim.     od kaszubskiego słowa \"wyruchane\", czyli wyrośnięte i wyrobione. Tradycja smażenia ruchanek sięga osiemnastego wieku. Podczas pieczenia chleba w piecu chlebowym smażono placki z resztek ciasta.Usmażone racuszki jadano gorące, posypane cukrem lub polane fjutem.     Fjut zaś to to rodzaj sosu, omasty, ubogi krewny miodu - syrop powstały na bazie buraków cukrowych. Mniej kontrowersyjnie zwany po prostu cyropem. Używa/ło się go do ciast, smarowania chleba i przekładania wafli. Określenie \"fjut\"ma ponoć związek z jego rozciągliwą konsystencją... • None Zaczynamy od fjuta, gdyż jest on bardziej pracochłonny. Buraka cukrowego trzemy na tarce, wrzucamy do garnka, zalewamy wodą, aby tylko go lekko zakryć i gotujemy. Kiedy wiórki zmiękną zlewamy wodę do osobnego garnka i wyciskamy to co pozostało z wiórek za pomocą gazy. Stawiamy taki garnek na palniku lub na piecu i zdejmujemy z niego kiedy jego zawartość zgęstnieje. • None Teraz kolej na ruchanki! Drożdże mieszamy w miseczce z 1/2 szklanki letniego mleka i odrobiną soli. Odstawiamy w ciepłe miejsce, by drożdże wzburzyły się i ruszyły. Do naczynia wsypujemy mąkę, sól i wlewamy pozostałe mleko. Mocno wyrabiamy, dodajemy drożdżowy zaczyn i ponownie wyrabiamy, do czasu aż będzie jednolite i gładkie.Można Tak przygotowane ciasto odstawiamy na kilka godzin. Następnie smażymy, nakładając łyżką niewielkie porcje ciasta na bardzo gorący tłuszcz. Smażyć z dwóch stron na złoty kolor. Podawać gorące, polane fjutem lub posypane cukrem pudrem..", "url": "http://swiatpachnieszarlotka.blogspot.com/2015/09/ruchanki-z-fjutem.html", "category": "pomorskie", "sub_category": "Wyroby piekarnicze i cukiernicze", "phrase": "Ruchanki"}