{"meta_description": "", "title": "Ruchanki – Wikipedia, wolna encyklopedia", "content": "Ruchanki (l.poj. ruchanka; kaszub. ruchôcze) – płaskie, owalne racuszki z ciasta chlebowego (co daje smak lekko kwaśny) lub drożdżowego (smak słodkawy), smażone na gorącym tłuszczu[1]. Pierwotnie ruchanki sporządzano z resztek ciasta pozostałego po wypieku chleba[2]. Wersję z ciasta chlebowego spożywano także m.in. na śniadanie zamiast chleba[1]. Ruchanki z mąki pszennej i drożdży przygotowywano natomiast w czasie karnawału[1]. Podaje się je na ciepło, posypane cukrem pudrem lub kryształem. Na Kaszubach podaje się je z jabłkiem. Ruchanki wpisane są na Listę produktów tradycyjnych województwa pomorskiego[1]. Lista ta przyjmuje, że wartość średnicy gotowych racuszków powinna wynosić 5–7 cm a ich grubość ok. 0,5 cm[1]. Inną słodką przekąską przyrządzaną zwyczajowo z resztek ciasta chlebowego są kukle; na Liście produktów tradycyjnych figurują kukle kaszubskie.", "url": "https://pl.wikipedia.org/wiki/Ruchanki", "category": "pomorskie", "sub_category": "Wyroby piekarnicze i cukiernicze", "phrase": "Ruchanki"}