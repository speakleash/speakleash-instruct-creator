{"meta_description": "Zadbaj o dobry apetyt. Zabierzemy Cię na wycieczkę po litewskich potrawach, od knedli ziemniaczanych z boczkiem, przez ciasteczka w kształcie grzybów, po twórcze dania na poziomie gwiazdek Michelin.", "title": "11 tradycyjnych litewskich potraw, których musisz spróbować", "content": "Przedstawiamy kolejną gwiazdę na kulinarnym niebie Europy. Litewska kuchnia jest niesamowitą mieszanką sezonowych przypraw, warzyw, świeżych ryb, owoców leśnych, serów, grzybów oraz… kreatywności. W każdym zakątku – od południa zanurzonego w zieleni po Litwę Mniejszą na wybrzeżu Bałtyku – znajdziesz pyszne dania charakterystyczne dla danego regionu. Šaltibarščiai – chłodnik litewski (trudno nie wrzucić zdjęć tego dania na Instagrama) Smakuje i wygląda jak esencja lata. Tron popularności dzieli z cepelinami (o których więcej za chwilę). Niesamowity różowy kolor chłodnika bierze się z buraczków, które razem z ogórkami i koperkiem dodaje się do schłodzonej mieszanki kefiru i śmietany i serwuje z jajkiem na twardo. To prawdziwy letni przebój, którego wygląd zachęca do wrzucenia zdjęcia na Instagrama. Weź łyżkę chłodnika, zamknij oczy i wyobraź sobie, że siedzisz na plaży w Połądze nad samym Bałtykiem, a morska bryza niesie przyjemny chłód w upalny dzień. No chyba że już tam jesteś… Genialne rozwiązanie: aromatyczną, kremową zupę ze świeżych grzybów zebranych w lesie wlewasz do wydrążonego, okrągłego bochenka żytniego chleba.Gdy zjesz płynną część, zostaje miąższ chlebowy nasączony zupą – jest cudownie miękki i dosłownie rozpływa się w ustach. Zupa jest tak pyszna, że znika w kilka minut… a potem zjadasz miskę. Miękkie ciasto ziemniaczane z mięsnym nadzieniem podawane z sosem śmietanowym ze skwarkami z boczku i grzybami. Jeśli kochasz boczek, to pozycja obowiązkowa, ponieważ skwarek w cepelinach nie brakuje – są w sosie i jeszcze posypuje się nimi całe danie. Nazwa tej potrawy mogła się wziąć z obłego kształtu ziemniaczano-mięsnych delicji, który przywodzi na myśl sterowce (zeppeliny), lub z wrażenia, że Twój duch szybuje, kiedy jesz to danie nie z tego świata. Dla osób, które nie jedzą mięsa, mamy dobrą wiadomość – dostaniecie też wegetariańską wersję kartaczy. 1. Weź bochenek żytniego chleba. 2. Pokrój go w paski i usmaż z czosnkiem (im więcej czosnku, tym lepiej). 3. Kup prawdziwe litewskie piwo – najlepiej z lokalnego browaru. 4. Zaproś znajomych, weź piwo, wznieś litewski toast: „Į sveikatą!”. Możesz też pominąć trzy pierwsze kroki i po prostu pójść do jednego ze znakomitych litewskich pubów. Na Litwie ciemny chleb cieszy się ogromną popularnością. Przeciętny Litwin zjada 110 kg chleba rocznie – to 200 bochenków! Skwierczący boczek, karmelizowana cebulka, tarte ziemniaki – to wszystko wymieszane z jajkiem i mlekiem, a następnie upieczone. To kugelis, czyli litewska babka ziemniaczana. Danie tak smaczne, że będzie Cię kusić, aby spakować dobytek i przeprowadzić się na Litwę od zaraz… A co najmniej do tego, żeby wsiąść w samolot i przylecieć na Litwę, aby spróbować innych niesamowitych potraw. Kibinai przywędrowały na Litwę ze Wschodu. Pod puszystym, chrupiącym ciastem kryje się przepyszne nadzienie, którym może być np. mielona wieprzowina z kapustą, ser i szpinak lub – w wersji na słodko – dżem z jagód, malin, jabłek lub konfitura śliwkowa. A skoro przy tym jesteśmy – czas na litewskie desery. Widzimy zwątpienie na Twojej twarzy i od razu spieszymy z wyjaśnieniem – do wyrobu tych ciasteczek nie używa się grzybów, po prostu przypominają je wyglądem. Po pierwszym kęsie Twoje zmysły oczaruje mieszanka cynamonu, kardamonu i gałki muszkatołowej. Pychota! W wielu wytrawnych litewskich daniach ser występuje obficie (super!) – i podobnie jest ze słodkimi potrawami (podwójnie super!). Varškėčiai wyróżniają się na tle innych. Są to smażone ciasteczka z twarogu. Podaje się je z owocami leśnymi, miodem i śmietanką. Uchodzą za lokalny przysmak i serwuje się je na ciepło. Warto spróbować varškės spurgos – mini-pączusiów z twarogiem – i varškės apkepas, czyli litewskiego sernika. To świąteczne ciasto niektórym kojarzy się z jeżem, a jeszcze innym z choinką świąteczną. Niezależnie od skojarzeń nie ma dwóch takich samych kołaczy. Šakotis swój kształt zawdzięcza wylewaniu ciasta na obracający się walec. Wygląda uroczo, ale to obserwowanie procesu wypiekania daje najwięcej frajdy. Ten cud fermentacji powstaje z żytniego chleba, miodu, rodzynek i wody. W przeciwieństwie do piwa nie ma w nim alkoholu. Możesz go pić podczas raczenia się litewskimi specjałami. Varškės sūris, inaczej ser biały. Produkt słynny na całym świecie. Jest bardzo delikatny, wręcz rozpływa się w ustach. Można go smażyć, wędzić lub dodać do niego kminek. Ale posmaruj go miodem i przygotuj się na taniec szczęścia Twoich kubków smakowych. Niestety nie możesz zabrać go ze sobą do domu. Możesz za to przywieźć ser jabłkowy niezawierający produktów mlecznych. Ten ser (tylko z nazwy) jest zwarty i można kroić go w plasterki. Nie sposób nie wspomnieć o ekskluzywnej kuchni litewskiej, którą proponują młodzi, dynamiczni litewscy szefowie kuchni – to nowe dania powstające z poszanowaniem tradycji i przy wykorzystaniu składników regionalnych. O czym właściwie mówimy? W Sweet Root można dostać sandacza z igiełkami świerkowymi i kapustą kiszoną. W Nineteen18 dostaniesz talerz z najświeższymi przysmakami z ich gospodarstwa. W Džiaugsmas możesz się raczyć lodami z borowikiem. Krótki słowniczek litewskich zwrotów, który pomoże Ci podczas zamawiania jedzenia W alfabecie litewskim są bardzo ciekawe literki, a my podpowiemy Ci, jak poprawnie je wymawiać. Marzysz o spróbowaniu litewskich potraw? Przeczytaj te artykuły i zaplanuj swoją podróż: Znajdź świetne oferty lotów do Wilna, Kowna i Połągi, gdy najdzie Cię ochota, aby odwiedzić te miasta podczas cudownej zimy lub rozkosznego lata. Litwa jest jak słoik dżemu – mieści mnóstwo przyjemności na niewielkiej przestrzeni. Aby poznać najlepsze atrakcje na Litwie, skorzystaj z tego krótkiego przewodnika. Miejsca na Litwie, w których zrobisz najlepsze zdjęcia na Instagrama Poznaj dzikie lasy, piaszczyste wydmy, malownicze miasta i wioski Litwy, dzięki którym Twoja galeria wypełni się zjawiskowymi fotografiami.", "url": "https://www.skyscanner.pl/wiadomosci/tradycyjne-litewskie-potrawy-ktorych-musisz-sprobowac", "category": "podlaskie", "sub_category": "Sery i inne produkty mleczne", "phrase": "Sery białe deserowe litewskie"}