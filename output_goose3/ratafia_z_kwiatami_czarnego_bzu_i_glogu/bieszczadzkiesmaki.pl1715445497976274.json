{"meta_description": "Zanurz się w świecie tradycyjnych receptur i doświadcz unikalnych smaków, które ożywią Twoje kubki smakowe. Autentyczne smaki Bieszczad!", "title": "Nalewki", "content": "BZIANKA Nalewka na kwiatach czarnego bzu. Niezwykle delikatna, kwiatowa, słodka. Posiada pozytywne działanie na nasz organizm. Niewiele osób zdaje sobie sprawę, na co pomagają syropy z kwiatów czarnego bzu. Dlatego warto zapoznać się z właściwościami leczniczymi i tym, jakie składniki i witaminy posiada ta niezwykła roślina. Czarny bez utrwalony alkoholem ma właściwości przeciwwirusowe. Dodatkowo, działa wykrztuśnie, chroni błony śluzowe w drogach oddechowych. Pełny opis kwiatów czarnego bzu posiadamy w naszym Vademecum na blogu, link. DZIĘGIELÓWKA Dzięgielówka jest nalewką na bazie arcydzięgla z dodatkiem aromatu przypraw korzennych. Niezwykle głęboka i ciekawa w smaku posiada szereg zdrowotnych właściwości. Korzeń arcydzięgla, nieco już zapomniany, wykorzystywany jest jako przyprawa. Roślina ma przyjemny, dość silny aromat i lekko gorzki, korzenny smak. Owocem jest rozłupnia. Roślina zawiera olejek eteryczny, kwasy organiczne, flawonoidy, garbniki, pektyny, żywice, cukry i związki goryczkowe. Niektórzy doszukują się w smaku dzięgla aromatów anyżowych, lukrecjowych czy waniliowych. Zwany jest anielskim zielem, gdyż według podań francuskich, swoją nazwę zawdzięcza archaniołowi Rafałowi. Kiedy w X w. we Francji straszliwe żniwo zbierała dżuma, pewien mnich modlił się o ocalenie. Ukazał mu się archanioł Rafał i kazał na brzegu rzeki odszukać roślinę wyższą od człowieka, stojącą na grubej łodydze, o dużych pierzastych liściach i drobnych zebranych w kiście kwiatach. Mnich zastosował się do instrukcji i sporządził lek z odnalezionego ziela. Jeszcze przez kilkaset lat, ilekroć pojawiały się w Europie zarazy, zalecano żucie korzenia arcydzięgla i sporządzanie z niego leczniczych eliksirów. Więcej o niezwykłych właściwościach arcydzięgla lekarskiego, zwanego również dzięglem litworem, znajdziecie na naszym blogu, link. GŁOGÓWKA Nalewka z głogu to kopalnia smaków i właściwości zdrowotnych. Głóg jest często nazywany „walerianą serca” z racji leczniczego działania w chorobach tego narządu. Przetwory z głogu cenione były już w medycynie ludowej. Owoce wspomagają układ krążenia, obniżają ciśnienie, działają uspokajająca, likwidują napięcie i nadpobudliwość. Do naszej nalewki z owoców głogu dodaliśmy mieszankę przypraw korzennych, nadając głodówce aromat iście świąteczny. Cynamon i goździk idealnie współgrają ze smakiem czerwonych owoców przenosząc smakoszy w pokryty śniegiem krajobraz. Niektórzy z naszych Gości, podczas testowania Głogówki słyszeli dzwoneczki z sań Świętego Mikołaja 😉  Nalewka doskonale sprawdzi się na jesienne i zimowe wieczory. Poprawi krążenie i rozgrzeje zmarznięte stopy i dłonie. O szerokich właściwościach głogu rozpisujemy się szerzej na naszym blogu, na którego zapraszamy – link KONOPIATKA Konopie siewne, popularyzowane w ostatnim czasie, to rośliny niezawierające związków psychoaktywnych. Znane pod nazwą CBD posiadają kannabidiole, czyli organiczne związki chemiczne z grupy kannabioidów, mające niebagatelny i zbadany wpływ na walkę z bezsennością, nowotworami oraz zaburzenia psychicznymi. Przygotowana przez nas konopiatka, czyli nalewka na konopiach siewnych, to nalewka o ciekawym, słodko-goryczkowym smaku, delikatnie trawiasta i słodowa. NOSTRZYKÓWKA Nalewka, w której znajdziesz Bieszczady zamknięte w butelce, deszcz i słońce, wiatr połonin, zapach ukwieconych łąk. Nostrzyk żółty to jedna z najlepszych roślin miododajnych na świecie. Jej nietuzinkowy aromat zapewnia ogrom niespodzianek dla podniebienia. W smaku nostrzyka wyczuwalne nuty miodu, ma delikatnie ziołowy i korzenny posmak. Nostrzyk żółty posiada wiele właściwości leczniczych które mają ogromny wpływ na organizm człowieka. Związki zawarte w zielu nostrzyka działają też uszczelniająco w przypadku naczyń krwionośnych, przywracając ich prawidłowe napięcie i ruchy. Warto pamiętać o właściwościach przeciwzapalnych nostrzyka, gdyż może być on z powodzeniem stosowany w żylakach i zakrzepowym zapaleniu żył, w owrzodzeniach na tle zapaleń żył, w zapaleniu naczyń chłonnych oraz przy hemoroidach. Więcej o właściwościach nostrzyka żółtego znajdziecie na naszym blogu, link. POKRZYWÓWKA Nalewka z pokrzywy to wspaniały sposób na wydobycie z tej niepozornej rośliny najcenniejszych składników leczniczych, które mają wspomóc organizm w zapobieganiu i leczeniu wielu dolegliwości zdrowotnych. Ma niezapomniany i niespotykany, lekko cytrusowy smak i aromat. Pokrzywa to roślina, która wielu osobom kojarzy się przede wszystkim z nieprzyjemnym uczuciem pieczenia po jej kontakcie ze skórą. Nie brak opinii, że pokrzywa to zwykły chwast, którego należy się pozbyć ze swojego otoczenia za wszelką cenę. Warto jednak zdawać sobie sprawę, że posiada ona wiele cennych właściwości leczniczych. W medycynie ludowej zioło to od setek lat stosowane jest podczas leczenia różnego rodzaju dolegliwości i chorób. Robi się z niej herbaty, sok, a nawet sałatkę. O niezwykłych właściwościach pokrzywy oraz sposobach na jej użycie w medycynie naturalnej przeczytacie na naszym blogu, link. SOSNÓWKA Sosnówka to nalewka na młodych pędach sosny. Jest słodka i żywiczna, ma także szereg właściwości leczniczych wspomagających pracę układu oddechowego. Jest świetna przy uciążliwym kaszlu, zarówno suchym jak i mokrym. Pomaga także na zapalenie gardła. Ta nalewka świetnie zastąpi kupowany w aptece syrop Pini. Nalewka sosnowa ma wiele zastosowań, warto więc posiadać ją w domowej apteczce w pogotowiu. Pomocna jest w nieżytach dróg oddechowych, bólach gardła, zapaleniu oskrzeli, jamy ustnej i przewlekłym kaszlu. Ze względu na właściwości antyseptyczne i moczopędne nalewkę sosnową warto pić przy stanach zapalnych dróg moczowych, pęcherzyka żółciowego, zaburzeniach przemiany materii. Mówi się też o jej antydepresyjnym działaniu! Więcej ciekawostek o zbawiennym działaniu sosnówki znajdziecie w naszym Vademecum na blogu, link. SZYSZKA MOCNA Szyszka mocna to mocniejsza i bardziej żywiczna, młodsza „siostra” Sosnówki. Nasi Goście nazywają ją „lasem zamkniętym w butelce” i tak rzeczywiście jest. Jej mocno żywiczny aromat przenosi wprost do bieszczadzkiego lasu. Po wielu latach produkcji naszej tradycyjnej Sosnóweczki, nasza poszukiwaczka nowych smaków, Wiesia, wpadła na pomysł “nowej” Sosnówki. Tak powstała nowa nalewka o jakże intensywnym smaku i aromacie sosny. TARNINÓWKA Czerwona, aromatyczna, słodka i bardzo kobieca. Taka właśnie jest nasza Tarninówka. Nalewka z tarniny, jest nalewką szlachetną, delikatną z nutą śliwki i wiśni o przepięknej barwie czerwieni. Nalewka nieco zapomniana ze względu na trudność pozyskania surowca, nieprzyjemne kolce, którymi pokryty jest krzew, cierpki smak niepozornego owocu, który trudno zamienić na słodki bukiet niespotykanych aromatów. Owoce te to źródło surowców leczniczych, które chronią przed schorzeniami układu krwionośnego, moczowego i pokarmowego. Okazałe kwiaty tarniny i cierpkie, lecz pełne substancji odżywczych, owoce to źródło antyoksydantów, które dobroczynnie wpływają na funkcjonowanie całego organizmu. O właściwościach leczniczych tarniny przeczytacie na naszym blogu, link.", "url": "https://bieszczadzkiesmaki.pl/nalewki-regionalne/", "category": "małopolskie", "sub_category": "Napoje (alkoholowe i bezalkoholowe)", "phrase": "Ratafia z kwiatami czarnego bzu i głogu"}