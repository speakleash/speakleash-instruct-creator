{"meta_description": "Czym są nalewki lecznicze? Rodzaje nalewek...", "title": "Nalewki \"dla zdrowotności\"", "content": "Czym są nalewki lecznicze? Rodzaje nalewek  Nalewka to napój produkowany z alkoholu oraz roślin, a w szczególności z ich kwiatów, korzeni lub owoców. Dawniej ten leczniczy trunek nosił również inne nazwy, takie jak likwor (nalewki korzenne i ziołowe), ratafia (owocowe), likier lub kordiał (bardzo mocne ziołowo-korzenne). Nalewki to nic innego jak alkoholowe wyciągi z roślin, które powstają w procesie maceracji. Istnieje wiele rodzajów tych leczniczych trunków, jednak najczęściej dzieli się je na: owocowe – dawniej nazywano je również ratafiami. Wśród najpopularniejszych wymienia się: wiśniówkę, malinówkę, czereśniówkę, dereniówkę, pigwówkę, aroniówkę, jarzębinówkę i smorodinówkę, czyli nalewkę z czarnej porzeczki, kwiatowe – przygotowane z kwiatów np. czarnego bzu, lipy, lawendy, mniszka lekarskiego, jaśminu, akacji lub głogu, ziołowe – do ich produkcji wykorzystuje się liście lub całe ziele roślin. Najpopularniejsze ziołowe nalewki produkowane są z liści pokrzywy, oregano, bazylii, szałwii lekarskiej, mięty pieprzowej, melisy, a także z ziół szwedzkich lub benedyktyńskich, korzenne – trunki na bazie przypraw, w tym imbiru, anyżu, goździków, kardamonu i pieprzu, miodowe – nalewki miodowe zamiast cukrem słodzone są miodem, dzięki czemu zyskują charakterystyczny smak i aromat.", "url": "https://gazetawroclawska.pl/domowa-nalewka-z-anginki-dla-zdrowotnosci-pomaga-nie-tylko-na-gardlo-i-angine-kto-nie-powinien-stosowac-nalewki-z-geranium/ga/c14-16912389/zd/71322395", "category": "małopolskie", "sub_category": "Napoje (alkoholowe i bezalkoholowe)", "phrase": "Ratafia z kwiatami czarnego bzu i głogu"}