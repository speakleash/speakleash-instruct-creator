{"meta_description": "Ratafia to słodka wieloowocowa nalewka, która robi furorę na każdej imprezie. Idealnie sprawdzi się nie tylko jako napitek, ale również składnik wielu deserów c", "title": "O tym trzeba pamiętać jeśli do ratafii używamy owoców pestkowych, takich jak czereśnie czy wiśnie", "content": "Zlewanie ratafii: Po tym czasie dolewamy zaprawę z orzecha i imbiru. Macerujemy 1 tydzień. Nalew zlewamy, odciskając owoce. Ratafię przefiltrowujemy przez gazę lub filtr do kawy i rozlewamy do butelek. Co to jest ratafia? Ratafia to słodka nalewka powstałą z mieszanki przeróżnych owoców. To właśnie bogactwo przenikających się smaków wyróżnia ją na tle innych domowych nalewek. W sklepach znajdziemy takie propozycje jak ratafia kaszubska czy ratafia staropolska, ale to właśnie domowa ratafia będzie zdecydowanie najlepszym wyborem. Choć same kroki przygotowania są banalnie proste, to cały proces wymaga sporo cierpliwości. Warto więc od razu przygotować większy zapas, tym bardziej, że nalewka ta będzie tym lepsza, im dłużej będzie stała. Jak zrobić ratafię? To banalnie proste. Przepis na ratafię polega na wsypywaniu do dużego słoja kolejnych warstw sezonowych owoców i zalewaniu ich spirytusem z cukrem. Potem stopniowo dorzucamy następne partie rozmaitych owoców, układając je warstwowo i zasypując każdorazowo kolejną dawką cukru i zalewając spirytusem. Z czego jest ratafia? Może być ona przygotowana właściwie z każdego rodzaju owoców! Świetnie sprawdzą się do tego maliny, wiśnie, czereśnie, agrest, jagody, borówki czy poziomki. Jednak taki napitek przygotujemy nie tylko z drobnych owoców, które zanurzamy w w spirytusie w całości. Można też dodać do niej kawałki nektarynek, brzoskwiń czy moreli. Warto pamiętać, że ratafię przygotowuje się według sezonowości. Kolejność przepisu jest więc zgodna z dostępnością owoców w danym momencie. Przygotowując nalewkę latem zaczynamy od truskawek, następnie dodajemy wiśnie i czereśnie, a w ostatniej kolejności jagody czy późne maliny. Ratafię można wzbogacić również dodatkowymi składnikami, takimi jak owoce dzikiej róży czy głogu, a także kwiaty czarnego bzu. Świetnym dodatkiem do nalewki będą też bakalie. Suszone owoce i orzechy doskonale podbiją aromat ratafii, a do tego sprawią, że będzie naturalny słodsza. Amatorom słodkości z pewnością posmakuje też ratafia z dodatkiem laski wanilii lub kory cynamonu. Jeśli natomiast lubicie odświeżające napitki, dorzućcie do niej kawałek korzenia imbiru lub startą skórkę pomarańczową czy cytrynową. Sprawdzonym przepisem jest nalewka z wiśni i czerwonej porzeczki. Te dwa owoce idealnie ze sobą współgrają, tworząc słodko-cierpką kombinację. Równie dobrze smakuje też nalewka z wiśni i czarnej porzeczki lub z mieszanki różnych gatunków porzeczek. Doskonałym połączeniem, które zawsze dobrze smakuje, jest nalewka z wiśni i malin. W tym przypadku warto zmienić proporcje na korzyść wiśni, gdyż maliny są znacznie intensywniejsze w smaku i mogą zdominować całość nalewki. W ten sposób zamiast pysznej ratafii, wyjdzie nam malinówka. Jeśli więc chcemy, aby w napitku był wyczuwalne wszystkie smaki i zapachy, dodajmy nieco mniej malin niż pozostałych owoców.", "url": "https://www.mojegotowanie.pl/przepis/ratafia-z-wisni-malin-i-porzeczek", "category": "małopolskie", "sub_category": "Napoje (alkoholowe i bezalkoholowe)", "phrase": "Ratafia z kwiatami czarnego bzu i głogu"}