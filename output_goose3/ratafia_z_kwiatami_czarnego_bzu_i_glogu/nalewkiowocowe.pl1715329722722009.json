{"meta_description": "Ratafia to nalewka wykonana z sezonowych owoców, które zalewa się spirytusem. Jest to prosty przepis na nalewkę owocową", "title": "Ratafia - Przepis na ratafię nalewkę z sezonowych owoców", "content": "Ratafia to wyjątkowa nalewka, którą sporządza się z sezonowych owoców, które dorzuca się do maceracji w miarę dojrzewania. Jej smak, kolor i aromat zależy od użytych owoców i fantazji wykonawcy. Do wykonania ratafii potrzebny jest balon z szeroką szyjką lub bardzo duży słój oraz dużo spirytusu o mocy 70%. Do słoja wrzuca się owoce w miarę dojrzewania. Należy zawsze dodawać mniej więcej taką samą ilość owoców. Można je ważyć lub mierzyć objętość. Po wsypaniu kolejnych owoców należy dolać spirytusu aby owoce były zakryte. Zazwyczaj do ratafii dodaje się truskawki, czereśnie, wiśnie, agrest, porzeczki, śliwki, gruszki, owoce dzikiej róży tarniny, aronii, głogu. Nie należy dodawać kwiatów i owoców czarnego bzu, pędów sosny ponieważ ich zapach i smak zdominuje nalewkę. Po dodaniu ostatniej porcji owoców nalewkę maceruje się przez miesiąc a następnie zlewa nalew a owoce zasypuje cukrem. Kiedy cukier się rozpuści (trwa to około miesiąca) zlać syrop i połączyć z nalewem. Nalewkę odstawić do sklarowania na 3 miesiące. Klarowną nalewkę zlać znad osadu i odstawić do dojrzewania na ok. pół roku. Pozostałe owoce można zalać wódką i po miesiącu można się cieszyć smacznym likierem owococowym", "url": "https://nalewkiowocowe.pl/ratafia/", "category": "małopolskie", "sub_category": "Napoje (alkoholowe i bezalkoholowe)", "phrase": "Ratafia z kwiatami czarnego bzu i głogu"}