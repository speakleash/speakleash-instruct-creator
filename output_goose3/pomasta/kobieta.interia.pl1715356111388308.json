{"meta_description": "Na czasie jest podróżowanie kulinarnymi szlakami, a regionalne smakołyki mają wielu zwolenników. Coraz częściej też kulinarne specjały znajdziemy w sklepie lub", "title": "Na tropie polskich przysmaków", "content": "Produkty tradycyjne czyli takie, które są wytwarzane według tradycyjnych receptur. W Polsce produkty tradycyjne znajdują się na liście tworzonej przez ministerstwo rolnictwa (www.gov.pl/rolnictwo/lista-produktow-tradycyjnych12). Każdy z zapisanych tam produktów jest dokładnie scharakteryzowany, dzięki czemu wiemy, czego powinniśmy się spodziewać.  Produkt regionalny to taki, który jest nierozerwalnie związany z jakimś regionem i jego społecznością. Często w nazwie ma dodane określenie związane z położeniem, np. truskawka kaszubska, fasola wrzawska. Produkty regionalne swoją jakość i popularność zawdzięczają regionowi, na którym są wytwarzane.  Certyfikaty: Jeśli produkt jest oznaczony certyfikatem Chroniona Nazwa Pochodzenia lub Chronione Oznaczenie Geograficzne, to oznacza to, że żaden inny producent nie może sprzedawać swojego produktu, nazywając go dokładnie tak lub podobnie (np. ser typu oscypek). Jeśli to robi, narusza prawo, a to jest karane. My przedstawiamy produkty, które otrzymały europejskie znaki jakości oraz zostały wpisane do prestiżowej listy ministerstwa. Karp nakielski: Jego hodowla odbywa się według wzorców z XIX wieku. Wypracowany w ten sposób proces sprawił, że karp nakielski ma wysokiej jakości mięso: delikatne, kruche, pełne aromatu i bogate w składniki odżywcze. www.karpnakielski.pl  Truskawka kaszubska: Jest słodka, jędrna i soczysta. Ma ciemnoczerwoną barwę, a smak zawdzięcza specyficznemu mikroklimatowi Pojezierza Kaszubskiego. Tradycja jej uprawy to ponad 80 lat. www.truskawkakaszubska.pl  Kiełbasa polska wędzona z Mazur: Surowa, w naturalnych osłonkach. Od ponad 50 lat jest wizytówką Miłomłyna i żywym dziedzictwem kulinarnym na Mazurach. Tradycja produkcji utrzymuje zakład Flis-Pol.  Sękacz mazurski: Tradycja jego wypieku sięga prastarych plemion! To niezwykłe ciasto, które smakuje nawet po kilkunastu dniach, jest delikatne, pachnie biszkoptem i skórką pomarańczową.  Mleko zsiadłe: Choć znane pewnie w całej Polsce, mało kto wie, że jest to tradycyjny mazurski przysmak i tam należy go spróbować! Prawdziwe, powinno dać się kroić, mieć kwaskowaty smak i biały kolor. Jabłka grójeckie: To ponad 40 odmian, uprawianych na wyznaczonym obszarze, według ściśle określonych zasad. Wygląd i smak jabłek wynika z warunków klimatycznych i glebowych regionu. www.jablkagrojeckie.pl", "url": "https://kobieta.interia.pl/kuchnia/news-na-tropie-polskich-przysmakow,nId,2639242", "category": "mazowieckie", "sub_category": "Mięso świeże oraz produkty mięsne", "phrase": "Pomasta"}