{"meta_description": "", "title": "Smaki nadbużańskiej kuchni", "content": "Ponad sto osób wzięło udział w konferencji „Turystyka wiejska i produkt tradycyjny- kluczem do rozwoju regionu”, która odbyła się 19 maja br. w Łosicach. Uczestnikami byli mieszkańcy terenów nadbużańskich, rolnicy, przedsiębiorcy , stowarzyszenia , przedstawiciele 11 gmin, objętych lokalną strategią rozwoju LGD „Tygiel Doliny Bugu”. Konferencja zorganizowana została przez Mazowiecki Ośrodek Doradztwa Rolniczego w ramach projektu „Smaki nadbużańskiej kuchni”, współfinansowanego w ramach PROW (2007-2013) z działania „Wdrażanie lokalnych strategii rozwoju”. Program konferencji był bardzo bogaty; obejmował kilka godzin wykładów dotyczących roli produktu turystycznego w wielofunkcyjnym rozwoju obszarów wiejskich. Pracownicy naukowi Uniwersytetu Przyrodniczo- Humanistycznego w Siedlcach, przedstawili wyniki prowadzonych badań dot. rozwoju turystyki/ agroturystyki we wschodniej Polsce. Ważnym elementem konferencji była prezentacja producentów żywności tradycyjnej terenów nadbużańskich, laureatów konkursu „Specjalność kulinarna gospodarstwa agroturystycznego” oraz członków Sieci Dziedzictwa Kulinarnego Mazowsze . Wszyscy uczestnicy konferencji, zaproszeni zostali na degustację nadbużańskich specjałów, wśród których były: ryby w zalewie, prosie pieczone, kiełbasa nadbużańska, piwo jałowcowe, pomasta, klops podlaski, smalec, chleb wiejski, sękacz, ciasteczka ze skwarek. Były też potrawy gorące: bęcwały z soczewicą, pierogi z kapustą , szlachcice i żurek. Tak więc podczas konferencji , uczestnicy nie tylko pogłębili wiedzę, poznali również smaki nadbużańskiej kuchni.", "url": "https://www.modr.mazowsze.pl/imprezy-i-konkursy/wydarzenia-i-relacje-2011/701-smaki-nadbuaskiej-kuchni", "category": "mazowieckie", "sub_category": "Mięso świeże oraz produkty mięsne", "phrase": "Pomasta"}