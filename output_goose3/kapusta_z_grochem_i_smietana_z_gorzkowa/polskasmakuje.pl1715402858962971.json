{"meta_description": "", "title": "Zespół Kulinarny z Gorzkowa", "content": "Zespół Kulinarny z Gorzkowa powstał w czerwcu 2012 r. Zajmuje się promocją naszego regionu, biorąc udział w różnych konkursach kulinarnych. Działa przy Centrum Społeczno – Kulturalnym w Gorzkowie. W skład zespołu wchodzą : Monika Błędkowska (Przewodnicząca) ,Bożena Kowalik, Elżbieta Pomarańska, Bożena Dryglak i Joanna Gzik. W ciągu sześciu lat istnienia skład zespołu ulegał zmianom. W obecnym składzie działamy od dwóch lat. Na swoim koncie odniósł już wiele sukcesów. Pierwszymi z nich były: I miejsce za najładniejsze stoisko spośród 150 uczestników na kulinarnym „Święcie jesieni” w Kazimierzu Dolnym, I miejsce w plebiscycie „Super Baby powiatu krasnostawskiego”. Gospodynie były nagradzane za najlepsze ciasta domowe , nalewki i inne specjały. Popisowym daniem stała się kapusta z grochem i śmietaną , którą Zespół Kulinarny zarejestrował jako Tradycyjny Produkt Regionalny Ziemi Gorzkowskiej. Danie to figuruje od 15 lipca 2014 r na Liście Tradycyjnych Produktów Lubelszczyzny prowadzonej przez Ministra Rolnictwa i Rozwoju Wsi. Zdobyło także Laur Promocyjny od Marszałka Województwa Lubelskiego. Panie brały udział w małych projektach dzieki którym udało się zakupic wyroby z wikliny oraz stroje z epoki króla Jana III Sobieskiego.", "url": "https://www.polskasmakuje.pl/author/monika231184/", "category": "lubelskie", "sub_category": "Gotowe dania i potrawy", "phrase": "Kapusta z grochem i śmietaną z Gorzkowa"}