{"meta_description": "Przed nami czas świątecznych wypieków. Jeśli chcecie w tym roku zaserwować swoim gościom niebanalne ciasta, które nie tylko świetnie smakują, ale także rewelacyjnie wyglądają, to koniecznie skorzystajcie z przepisów przygotowanych przez Panie z Zespołu Kulinarnego z Gorzkowa.", "title": "Propozycje świątecznych wypieków od Zespołu Kulinarnego z Gorzkowa", "content": "Zespół Kulinarny działa nieprzerwanie od siedmiu lat przy Centrum Społeczno–Kulturalnym w Gorzkowie. W jego skład wchodzi dziś 5 pań : przewodnicząca Monika Błędkowska oraz członkinie: Elżbieta Pomarańska, Bożena Kowalik, Bożena Dryglak i Joanna Gzik. Naszym pierwszym, znaczącym sukcesem było zajęcie I miejsca za najładniejsze stoisko na kulinarnym „Święcie jesieni” w Kazimierzu Dolnym. Zostałyśmy wyróżnione spośród 150 uczestników. Później było również I miejsce w plebiscycie „Super Babki powiatu krasnostawskiego”. Kolejnym ważnym osiągnięciem było zarejestrowanie naszego popisowego dania – kapusty z grochem i śmietaną – jako Tradycyjnego Produktu Regionalnego Ziemi Gorzkowskiej. Danie to znajduje się od 15 lipca 2014 r. na Liście Tradycyjnych Produktów Lubelszczyzny prowadzonej przez Ministra Rolnictwa i Rozwoju Wsi - informują Panie. Działalność Zespołu nie ogranicza się tylko do kulinariów. Każdego roku podczas ferii zimowych organizujemy atrakcyjne warsztaty dla dzieci. Udało nam się też zorganizować warsztaty kosmetyczne połączone z kobiecymi metamorfozami dla pań z terenu naszej gminy. Miały one miejsce w Centrum Społeczno- Kulturalnym. W warsztatach udział wzięła stylistka. Zakończyły się one wspaniałą sesją zdjęciową - mówi Pani Monika. - Od chwili założenia Zespołu prowadzimy kronikę, która upamiętnia nasze osiągnięcia. W naszej grupie nie brakuje działań i zapału do dalszej pracy - dodaje przewodnicząca. Gospodynie wielokrotnie były nagradzane za wykonane przez nie najlepsze domowe ciasta, więc dla naszych Czytelnikowi przygotowały kilka ciekawych przepisów na świąteczne wypieki. • Do miski wsypać mąkę, zrobić dołek, wkruszyć do niego drożdże i posypać cukrem. Stopniowo wlewać do dołka ciepłe mleko mieszając je z drożdżami i zagarniając kilka łyżek mąki. Przykryć ściereczką i odstawić na 10 minut do wyrośnięcia. • Dodać jajka i zacząć delikatnie mieszać łyżką wszystkie składniki. Gdy zgrubnie się połączą, dodać roztopione, ciepłe masło i zacząć wyrabiać składniki. Wyrabiać ciasto przez ok. 10 - 15 minut aż będzie gładkie i elastyczne. Przykryć i odstawić na ok. 45 minut do wyrośnięcia. • Ciasto wyłożyć na stolnicę oprószoną mąką i chwilę je powygniatać. Uformować kulę, podzielić na 4 części. Pierwszy kawałek ciasta chwilę zagnieść, następnie rozwałkować na okrąg o średnicy ok. 25 cm. Położyć go na dużej blaszce wyłożonej arkuszem papieru do pieczenia. Rozsmarować 1/3 masy makowej, pozostawiając ok. 1 cm wolnego brzegu. • Chwilę zagnieść i rozwałkować drugi kawałek ciasta i położyć go na pierwszym placku. Ponownie posmarować masą makową i położyć 3 blat z ciasta. Posmarować resztą masy i przykryć ostatnim krążkiem. • Ciasto pokroić na 16 części, nie docinając go do samego środka (pozostawić środek bez nacinania). Każdy kawałek obkręcić 2 razy, parami na zmianę, tzn. jeden kawałek obkręcić 2 razy w prawo, drugi sąsiadujący 2 razy w lewo. Przekręcone kawałki z każdej pary zlepić na końcu. Odstawić na ok. 20 minut do wyrośnięcia. • Piekarnik nagrzać do 180 stopni C. Wierzch delikatnie posmarować roztrzepanym jajkiem i wstawić do nagrzanego piekarnika. Piec przez ok. 25 minut na złoty kolor. Wyjąć z piekarnika i po lekkim przestudzeniu polać lukrem (gorący sok z cytryny wymieszać ze stopniowo dodawanym cukrem pudrem, w takiej ilości aby otrzymać odp. konsystencję lukru). Sposób przygotowania:   1. Składniki na ciasto przekładamy do miski i dokładnie wyrabiamy, owijamy folią i wkładamy do lodówki na 2 godziny. Wiśnie odcedzamy na sitku.  2. Schłodzone ciasto wyciągamy z lodówki i dzielimy na 15 równych części. Każdy kawałek rozwałkowujemy na prostokąt o wymiarach ok. 10x25cm. Wzdłuż dłuższego boku układamy w rzędzie wiśnie, zawijamy w rulony, dobrze zaciskając końce.  3. Ruloniki przekładamy na blaszkę wyłożoną papierem do pieczenia i pieczemy ok. 30 min. w 180 stopniach, gotowe studzimy, odcinamy końce ok. 0,5 cm z każdej strony.  4. Śmietanę na krem ubijamy z cukrem pudrem i cukrem waniliowym.  5. Na paterze układamy 5 ruloników ciasno obok siebie, boki dobrze jest czymś przycisnąć, żeby się nie rozjeżdżały, smarujemy cienko śmietaną, następnie układamy 4 ruloniki, ponownie smarujemy śmietaną, później 3 ruloniki, śmietana, 2 ruloniki, śmietana, 1 rulonik, całość smarujemy pozostałą śmietaną,. Obkładamy herbatnikami formując domek. Dekorujemy według swojego uzania. Gotowe ciasto wkładamy do lodówki, najlepiej na kilka godzin, żeby ruloniki trochę zmiękły.  mąkę, proszek do pieczenia, cukier puder przesiewamy na stolnicę. Dodajemy margarynę i siekamy nożem. Następnie dodajemy pozostałe składniki i zagniatamy ciasto. Gotowe ciasto dzielimy na na 3 części. Każdą ciasto rozwałkowujemy i wykładamy nim blaszkę. Następnie rozwałkowane ciasto smarujemy powidłami. Ciasto zwijamy w roladę wzdłuż dłuższego boku. Z każdym ciastem postępujemy tak samo. Gdy przygotujemy 3 rolady układamy je na blaszce wyłożonej papierem do pieczenia i pieczemy w 180ºC przez około 30-40 min. • Pomiędzy rolady wylewamy tężejącą galaretkę i odstawiamy do stężenia galaretki najlepiej do lodówki. • Mąkę połącz z margaryną i 150 g cukru pudru. Dodaj żółtko, proszek do pieczenia i amoniak. Wyrób gładkie ciasto, po czym wyłóż nim spód oraz brzegi blachy. • Jabłka umyj, osusz, przekrój na pół i usuń gniazda nasienne. Owoce ułóż na cieście i w każdą połówkę włóż porcję marmolady. • Budynie ugotuj z dodatkiem cukru i cukru wanilinowego. Tak przygotowanym budyniem zalej jabłka na cieście. • Śmietanę ubij z 1-2 łyżeczkami cukru pudru i żelatyną. Wyłóż ją na upieczone, przestudzone ciasto. Przed podaniem oprósz ciasto kakao. Śmietane ubić z cukrem pudrem, dodać ser i na koniec zimną żelatynę. Część masy rozsmarować na biszkopcie i z powrotem zwinąć w roladę. Część masy wylać na dno (potem to dno będzie górą ciasta) na tym ułożyć przyciętą na odpowiednią długość roladę, zalać resztą masy. Na masę układamy nasz biszkopt jako spod ciasta. Wstawiamy do lodówki (minimum 2 h). Potem przewracamy ciasto, ściągamy formę, odlepiamy folię i ozdabiamy według gustu. Z taką listą domowych wypieków z pewnością traficie w gusta swoich gości :-) A Paniom z Zespołu Kulinarnego serdecznie dziękujemy za te wspaniałe słodkie inspiracje :-)", "url": "https://www.kalendarzrolnikow.pl/7351/przepisy-na-swiateczne-wypieki-od-zespolu-kulinarnego-z-gorzkowa", "category": "lubelskie", "sub_category": "Gotowe dania i potrawy", "phrase": "Kapusta z grochem i śmietaną z Gorzkowa"}