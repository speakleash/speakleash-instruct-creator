{"meta_description": "", "title": "Manufaktura Różana", "content": "Produkty, które wytwarzane są w Manufakturze Różanej pochodzą z „Zagłębia Różanego” znajdującego się w samym sercu Polskiego Szkółkarstwa czyli Końskowoli. Ze względu na położenie i bogaty, związek z regionem oraz babcine domowe przepisy przybliżamy mieszkańcom województwa lubelskiego oraz turystom, że to co piękne, pachnące i zdrowe znajduje się na wyciągnięcie ręki. Główną bazą przetworów jest dzika róża i pigwowiec, inspiracją babcine opowieści oraz przepisy z dawnych książek kucharskich. Aby jak najlepiej uzyskać zdrowy i naturalny produkt surowiec pochodzi z własnej plantacji. Dodatkowo cała praca, wykonywana przy produkcji jest ręczna. Aby postała różana konfitura, płatki dzikiej róży ucierane są ręcznie wałkiem w makutrze. W przypadku owoców z każdej połówki pozbywamy się gniazd nasiennych za pomocą małej łyżeczki. Dzika róża to skarbnica zdrowia. Duża zawartość witaminy C, pektyn, składników mineralnych, magnezu. Oczyszcza również organizm i działa na niego wzmacniająco.", "url": "https://www.polskasmakuje.pl/author/manufakturarozana/", "category": "lubelskie", "sub_category": "Napoje (alkoholowe i bezalkoholowe)", "phrase": "Sok z pigwowca z Końskowoli"}