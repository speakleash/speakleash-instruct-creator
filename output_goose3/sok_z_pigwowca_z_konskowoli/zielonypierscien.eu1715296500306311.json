{"meta_description": "", "title": "31 lipca - 7. Festiwal Produktu Lokalnego w Nałęczowie | LGD Zielony Pierścień", "content": "Pierożki pieczone na zsiadłym mleku, pampuchy z łacha, pierogi z bylicą lub z jałowca, miody z Doliny Szkła, bociany, pierożki marchewkowo-grzybowe, kaleński kaszak jaglany, przetwory z płatków i owoców róży, konfitura z pigwowca, sok z czarnego bzu, mus malinowy, oleje tłoczone na zimno, chleb żytni na zakwasie z żurawiną czy baba parzona – to tylko niektóre z wyjątkowych potraw, które będzie można degustować na 7. Festiwalu Produktu Lokalnego w Nałęczowie, Impreza odbędzie się już 31 lipca od godz. 10.00 do 18.00 w parku zdrojowym (przed Starymi Łazienkami) w Nałęczowie. Weźmie w niej udział blisko 40 lokalnych wystawców, którzy będą prezentować swoje wyroby pod festiwalowym namiotem. Oprócz produktów spożywczych będzie także lokalne rękodzieło, m.in.: rzeźby, malowana ceramika, wiklinowe kosze, haftowane obrusy czy chodniki pasiaki. Ze sceny usłyszymy tylko lokalnych artystów. Wystąpią na niej też wytwórcy, którzy będą opowiadać o swoich produktach i pasji do lokalnej tradycji. Organizatorem Festiwalu jest Lokalna Grupa Działania „Zielony Pierścień”. Impreza jest wspołfinansowana z Europejskiego Funduszu Rolnego na rzecz Rozwoju Obszarów Wiejskich. ZAPRASZAMY!", "url": "https://www.zielonypierscien.eu/31-lipca-7-festiwal-produktu-lokalnego-w-naleczowie", "category": "lubelskie", "sub_category": "Napoje (alkoholowe i bezalkoholowe)", "phrase": "Sok z pigwowca z Końskowoli"}