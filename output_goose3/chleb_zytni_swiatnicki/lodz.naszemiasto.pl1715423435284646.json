{"meta_description": "Województwo Łódzkie realizuje projekt pn. „Kreowanie marki ŁÓDZKIE poprzez promocję tradycyjnych smaków regionu” dofinansowywanego przez Unię Europejską w ramach Regionalnego Programu Operacyjnego Województwa Łódzkiego na lata 2007-2013 Oś priorytetowa III: Gospodarka, innowacyjność i konkurencyjność przedsiębiorstw. Marketing i promocja produktów i „marek” regionalnych i lokalnych.", "title": "IV Tygiel Smaków", "content": "Województwo Łódzkie realizuje projekt pn. „Kreowanie marki ŁÓDZKIE poprzez promocję tradycyjnych smaków regionu” dofinansowywanego przez Unię Europejską w ramach Regionalnego Programu Operacyjnego Województwa Łódzkiego na lata 2007-2013 Oś priorytetowa III: Gospodarka, innowacyjność i konkurencyjność przedsiębiorstw. Marketing i promocja produktów i „marek” regionalnych i lokalnych. Celem konkursu jest identyfikacja i promocja produktów o charakterze lokalnym, wytwarzanych tradycyjnymi metodami, stanowiących element dziedzictwa kulinarnego i tożsamości mieszkańców, mogących stanowić rozpoznawalną markę regionu. Konkurs, od pierwszej edycji, jest organizowany pod honorowym patronatem Ministra Rolnictwa i Rozwoju Wsi. Wszystkie produkty zakwalifikowane do udziału w konkursie są badane przez Instytut Biotechnologii Przemysłu Rolno-Spożywczego Oddział Chłodnictwa i Jakości Żywności w Łodzi, posiadający akredytację unijną. Produkty zakwalifikowane w roku 2011 do udziału w konkursie: Kategoria – sery i inne produkty mleczne: sery kozie z Drużbina, twaróg półtłusty Kategoria – mięso świeże oraz produkty mięsne: rolada „boczuś”, szynka starowiejska z Jordanowa, szynka cygańska zwana niedźwiedzią z Zaborowa, kiełbasa felinowska, pasztet z kogutka Kategoria – orzechy, nasiona, zboża, warzywa i owoce (przetworzone i nie): ogóreczki diabelsko dobre, kapusta kiszona w całości Kategoria – wyroby piekarnicze i cukiernicze: baba łowicka z pierzyny, chleb żytni na zakwasie, ciastka ze skwarek (słoninki), chleb gryczany, chleb żytni świątnicki, chleb żytni razowy pełnoziarnisty z Zawady, babka gotowana, pitifiurki, chleb żytni, czarny salceson, ciasta „łódzkie” Kategoria – miody: miód pszczeli lipowy Kategoria – gotowe dania i potrawy: gołąbki z Osin, bania na mleku z zacierkami, kapusta delikatna z koperkiem, parzęczewski Jaś, kapusta zasmażana z jabłkiem, kapusta „bida”, kapusta z grochem, wieruszowska kiszka ziemniaczana Kategoria – napoje (alkoholowe i bezalkoholowe): kwas chlebowy, kwas z buraków, nalewka miodowa „premierówka”, piwo łaskie żywe, sok jabłkowy tłoczony z prasy z Brudzewa Kategoria – inne produkty w tym rybołówstwa i ryby oleje i tłuszcze (masło, margaryna itp.): masło z kierzynki, kotleciki z sadzawki Komisja konkursowa ocenia produkty, ich wygląd, smak, jakość, powiązanie z regionem, tradycyjny sposób przygotowania, wykorzystanie lokalnych składników, sposób prezentacji, znajomość historii produktu. W komisji konkursowej w roku bieżącym zasiądą: 1. Katarzyna Zajączkowska – przedstawiciel Wydziału Oznaczeń Geograficznych Departamentu Promocji i Komunikacji Ministerstwa Rolnictwa i Rozwoju Wsi. 2. Aldona Plucińska – etnograf pracujący w Muzeum Archeologiczno-Etnograficznym w Łodzi. 3. Stanisław Staniszewski – Kanclerz Oddziału Łódzkiego Polskiej Izby Produktu Regionalnego i Lokalnego. 4. Beata Bartodziejska – Kierownik Laboratorium Oddziału Chłodnictwa i Jakości Żywności Instytutu Biotechnologii Przemysłu Rolno-Spożywczego w Łodzi. 5. Krystyna Wierzbicka – Honorowy Prezes Stowarzyszenia Polskich Kucharzy i Cukierników Ziemi Łódzkiej, wieloletni szef kuchni w najlepszych restauracjach, sympatyk ruchu Slow Food, juror w licznych, profesjonalnych konkursach kucharzy w Polsce i zagranicą. 6. Grzegorz Zieliński – restaurator, właściciel kilku łódzkich lokali, członek międzynarodowej organizacji Slow Food i szef jego łódzkiego convivium. Slow Food to ruch, którego celem jest, m.in. ochrona prawa do smaku i promocja zdrowej, tradycyjnej żywności. 7. Andrea Parolo – pochodzący z Włoch kucharz mieszkającego w Polsce od 1994, a w Łodzi od 1998 roku, sympatyk ruchu Slow Food, aktywny działacz Slowcooking mającego na celu przywrócenie wartości produktom lokalnym i wprowadzeniu ich do gastronomii. oraz 8. Gieno Mientkiewicz – znany szczeciński smakosz, dziennikarz i kucharz, niestrudzony odkrywca polskich serów zagrodowych, menadżer od spraw specjalnych Roberta Makłowicza, od dawna związany z tematyką produktów tradycyjnych i lokal. Nagrodami w konkursie są rzeźby autorstwa znanej łódzkiej rzeźbiarki Zofii Władyki-Łuczak. W poszczególnych kategoriach przyznawane są „Tygielki Smaków”. Nagrodą główną jest „Tygiel Smaków” przyznawany jednemu, wyjątkowemu produktowi, który zdaniem komisji konkursowej może stać się marką regionu, a z pewnością jego wizytówką. W poprzednich edycjach „Tygle Smaków” przyznano: tatarczuchowi z Radomska – M. S. Skalscy, piernikowi z marchwi – E. Walewska oraz kwasowi chlebowemu z miodem – R. Oleszczak EKO-NATURA. Targi Natura Food 2011 odbywają się w dniach 14-16 października br. w hali Expo przy ul. Stefanowskiego 30 w Łodzi. Szczegóły na stronie www.mtl.lodz.pl", "url": "https://lodz.naszemiasto.pl/iv-tygiel-smakow/ar/c8-1101239", "category": "łódzkie", "sub_category": "Wyroby piekarnicze i cukiernicze", "phrase": "Chleb żytni świątnicki"}