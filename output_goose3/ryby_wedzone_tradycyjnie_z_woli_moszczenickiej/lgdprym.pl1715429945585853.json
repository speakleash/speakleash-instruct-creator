{"meta_description": "", "title": "Warsztaty kulinarne - promocja produktów tradycyjnych Województwa Łódzkiego", "content": "W dniu 19 października 2018 roku w świetlicy wiejskiej przy OSP w Śliwnikach odbyło się spotkanie mieszkańców i członków Koła Gospodyń Wiejskich, stowarzyszeń połączone z warsztatami kulinarnymi. Do przeprowadzenia warsztatów wykorzystano produkty tradycyjne Województwa Łódzkiego: kiełbasa swojska z Białej Góry, kaszanka gryczana gospodarza z Kazimierza, ogórki kwaszone spod Wielunia, sok jabłkowy z Kałęczewa, chrzan nadwarciański po staropolsku, sery kozie z Drużbina, ryby wędzone tradycyjnie z Woli Moszczenickiej. Grupa osób biorących udział w warsztatach razem z szefem kuchni przygotowała tradycyjną zalewajkę oraz kapustę z grochem. Z soku jabłkowego z Kałęczewa, przy użyciu ciekłego azoty były przygotowywane lody. Uczestnicy przygotowali także dania, z produktów tradycyjnych i lokalnych  w nowoczesnym wydaniu. Dzięki warsztatom mieszkańcy i uczestnicy imprezy poznali część produktów tradycyjnych Województwa Łódzkiego i zostali zachęceni do kultywowania dziedzictwa kulinarnego i wykorzystywania tradycyjny produktów w nowych odsłonach we własnej kuchni.", "url": "https://www.lgdprym.pl/2018/10/19/warsztaty-kulinarne-promocja-produktow-tradycyjnych-wojewodztwa-lodzkiego/", "category": "łódzkie", "sub_category": "Produkty rybołówstwa, w tym ryby", "phrase": "Ryby wędzone tradycyjnie z Woli Moszczenickiej"}