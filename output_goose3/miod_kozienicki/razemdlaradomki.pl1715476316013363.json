{"meta_description": "", "title": "Miód wiśniowy", "content": "Miody z Pasieki Murawscy Pana Łukasza Murawskiego są dobrze znane w naszym regionie. Miód wiśniowy zasługuje na szczególną uwagę, choć Pan Łukasz jest producentem wielu miodów odmianowych. Miód wiśniowy jestbardzo rzadko spotykanym miodem nektarowym. To miód o jasnym, słomkowo-kremowym kolorze. Posiada subtelny, lekki aromatitaki sam subtelny niezbyt słodki smak. Dla jego pozyskania pszczoły wywożone są na pożytki do sadów wiśniowych, gdzie pozyskiwany jest nektar przerabiany przez pszczoły na miód. Po okresie dojrzewania, w ulu miód odbierany jest i przewożony do pracowni w celu odwirowania z plastrów. Po odwirowaniu miód jest cedzony i trafia do odstojników w celu odpowietrzenia. Po kilku dniach miód jest rozlewany do szklanych opakowań jednostkowych i jest gotowy do spożycia.Prozdrowotne właściwości wiśni znane są od dawna. Wiśnie wspomagają pracę układu krążenia, stabilizują pracę serca, działają antybakteryjnie, odtruwająco, przeczyszczająco i przeciwzapalnie. Zawierają m.in. m.in. duże ilości żelaza, magnezu, miedzi, sodu, manganu, potasu, fosforu, wapnia czy witaminie C, P, A oraz z grupy B. Z tego też powodu pomagają pozbyć się z organizmu szkodliwych toksyn, uszczelniają naczynia krwionośne i zapobiegają nadciśnieniu tętniczemu. Pan Łukasz pasję do pszczół i pracy z nimiodziedziczył po dziadkach i pradziadkach, bo pasja ta, która stała się zawodem dla Pana Łukasza jest pielęgnowana w jego rodzinie, ale także w rodzinie jego żony od kilku pokoleń. Pan Łukasz już jako dziecko pracował w pasiece swojego stryja Józefa, który odziedziczył ją po swoim ojcu. Jego żona pomagała w pasiece taty , który prowadził ją na wzór swojego ojca. Dlatego też, obydwoje pracują nad rozwojem ich wspólnej pasieki. Zawodowo prowadzeniem pasieki Pan Łukasz zajmuję się od ponad pięciu lat. W tym czasie zdobył tytuł Mistrza pszczelarza i ukończył Technikum pszczelarskie w Pszczelej Woli z tytułem technik pszczelarz. Bierze udział w szkoleniach, by podnosić swoją wiedzę na temat pszczół i gospodarki pasiecznej. Poświadczeniem wyjątkowego smaku i unikalności produktów są liczne nagrody i wyróżnienia: I miejsce w konkursie Wzorowo Prowadzona Pasieka Powiatu Radomskiego ( 2013 i 2014 r.),Laur Marszałka Województwa Mazowieckiego w 2015 r. za miód ze spadzi iglastej jodłowej, w 2016 roku Laur Marszałka Województwa Mazowieckiego za miód nawłociowy. w 2018 Laur Marszałka Województwa Mazowieckiego w kategorii miody za miód nektarowy gryczany, oraz w 2015 roku – Hit Publiczności na najsmaczniejsze stoisko na wystawie Smaczna Polska. Perła Powiatu Radomskiego, I miejsce w konkursie Nasze Kulinarne Dziedzictwo – Smaki Regionów 2015 i 2016 r., w 2016 roku – Finalista II edycji Ogólnopolskiego Konkursy PSZCZELARZ ROKU.Laur Lokalnej Grupy Działania „Razem dla Radomki” 2014 r., oraz nagrodzony w 2017 r. Laurem LGD „Razem dla Radomki” w konkursie organizowanym przez stowarzyszenie na Najlepsze dania i potrawy tradycyjne i lokalne Południowego Mazowsza w kategorii: Miody, napoje i inne produkty. Pasieka Pana Łukasza Murawskiego dzierży zaszczytny tytuł członka Sieci Dziedzictwa Kulinarnego Mazowsza.", "url": "https://razemdlaradomki.pl/miod_wisniowy/", "category": "mazowieckie", "sub_category": "Miody", "phrase": "Miód kozienicki"}