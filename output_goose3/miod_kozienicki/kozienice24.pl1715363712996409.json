{"meta_description": "", "title": "[ZDJĘCIA] Kolejne zbiory miodu z pasieki Elektrowni Kozienice. Jak smakuje \"Miód z Energią\"?", "content": "Pasieka na terenie Enei Wytwarzanie powstała przy wsparciu zaprzyjaźnionego pszczelarza, pracowników oraz wolontariuszy. Cała historia zaczęła się jakieś 8 lat temu, kiedy to właśnie Rafał Laśkiewicz, pszczelarz pasjonat, pracował przy chłodni kominowej przy nowym bloku, odkrył tam rój pszczół i zaopiekował się nim. Funkcjonowanie pasieki i owocne zbiory pysznego miodu to żywy dowód na to, że środowisko panujące w Enei Wytwarzanie to wspaniałe miejsce do życia dla roślin, zwierząt oraz owadów, w tym pszczół, a istniejące łąki kwietne to cudowne stołówki pełne miododajnych roślin. Powiększona, w porównaniu z ubiegłym rokiem, pasieka składa się z sześciu aktywnych uli, w każdym z nich mieszka około 70 tysięcy okazów, a rządy sprawuje „szlachetna matka”. Dzięki doskonałym, komfortowym warunkom życia oraz profesjonalnej opiece pszczelarza kolejne miodobranie zakończyło się sukcesem. Podczas pierwszego w tym roku zbioru udało się pozyskać około 40 litrów miodu. Ciekawostką jest również to, że podczas miodobrania utworzone zostały dwie nowe rodziny pszczele, które z pewnością zasilą kolejne „miejsca pracy”. – Współpraca z pszczołami układa się świetnie, dlatego z radością i optymizmem obserwujemy nasze wspólne osiągnięcia i wyczekujemy kolejnych obfitych zbiorów – mówią współtwórcy pasieki z Enei Wytwarzanie.", "url": "https://kozienice24.pl/zdjecia-kolejne-zbiory-miodu-z-pasieki-elektrowni-kozienice-jak-smakuje-miod-z-energia/", "category": "mazowieckie", "sub_category": "Miody", "phrase": "Miód kozienicki"}