{"meta_description": "Miód był bohaterem warsztatów, które odbyły się 28 maja w ramach Mazowieckich Dobrych Praktyk i Tradycji Kulinarnych.", "title": "Kozienice. Warsztaty Lokalnej Grupy Działania. Promowali miód", "content": "Miód był bohaterem warsztatów, które odbyły się 28 maja w ramach Mazowieckich Dobrych Praktyk i Tradycji Kulinarnych. Bywa słodki a czasami wyrazisty. Biały, kremowy a nawet brunatny. Ma kuszący aromat i przede wszystkim ogromne właściwości prozdrowotne – mowa tu oczywiście o płynnym złocie, wspaniałym produkcie, który znany jest ludzkości od kilkunastu tysięcy lat a mianowicie miodzie. Spotkanie odbyło się w sali konferencyjnej Urzędu Miejskiego w Kozienicach. Zostało zorganizowane w ramach współpracy Lokalnej Grupy Działania „Puszcza Kozienicka”, Departamentu Rolnictwa i Rozwoju Obszarów Wiejskich Urzędu Marszałkowskiego Województwa Mazowieckiego w Warszawie oraz Gminy Kozienice. Celem działania było przybliżenie mieszkańcom powiatu kozienickiego zagadnień związanych z rolą pszczół w środowisku, ale również promowanie produktu lokalnego – jakim niewątpliwie jest miód. Spotkanie otworzyła Prezes LGD Irena Bielawska, która powitała serdecznie przybyłych gości oraz poinformowała zebranych o dotychczasowej, bardzo owocnej współpracy z Urzędem Marszałkowskim Województwa Mazowieckiego, dotyczącej promocji produktów lokalnych Ziemi Kozienickiej. Następnie głos zabrał Mirosław Pułkowski – Wiceburmistrz Gminy Kozienice. Opowiedział uczestnikom warsztatów jakie działania podejmuje gmina Kozienice, w celu zachowania różnorodności biologicznej, w tym o akcji sadzenia drzew i krzewów. Poinformował również o planach utworzenia miejsca przyjaznego pszczołom – a mianowicie „miejskiej pasieki” oraz o działaniach edukacyjnych. Z kolei Krzysztof Zaniewski przedstawiciel Departamentu Rolnictwa i Rozwoju Obszarów Wiejskich poinformował o ważnej roli, jaką odgrywają produkty lokalne w promocji regionu. Warsztaty poprowadził pszczelarz Marek Dudek, który omówi zagadnienia związane z rolą pszczół w środowisku, z pożytkami płynącymi z ula – miody, pyłek, pierzga, jak również organizacją życia rodziny pszczelej. Uczestnicy mogli dowiedzieć się także jak rozpoznać dobry miód oraz jakie właściwości posiadają poszczególne jego rodzaje. W trakcie spotkania można było oczywiście spróbować różnorodnych miodów. Swoje stoiska promocyjne przygotowali kozieniccy pszczelarze Witold Adamski oraz Jan Węsek. Podczas warsztatów odbył się również konkurs. 5-osobowe jury poddało ocenie smakowej cztery rodzaje miodów z pasieki Marka Dudka, Witolda Adamskiego oraz Jana Węska. Jak się okazało wszystkie były równie smaczne, dlatego wszyscy pszczelarze otrzymali symboliczne upominki z rąk Krzysztofa Zaniewskiego. Top Girls i D-Bomb w radomskim klubie Explosion. Zobacz zdjęcia z imprezy!   MASZ CIEKAWĄ INFORMACJĘ, ZROBIŁEŚ ZDJĘCIE ALBO WIDEO? Byłeś świadkiem ważnego zdarzenia? Widziałeś coś interesującego? PRZEŚLIJ WIADOMOŚĆ NA [email protected] lub Facebook.", "url": "https://echodnia.eu/radomskie/kozienice-warsztaty-lokalnej-grupy-dzialania-promowali-miod/ar/c13-14169807", "category": "mazowieckie", "sub_category": "Miody", "phrase": "Miód kozienicki"}