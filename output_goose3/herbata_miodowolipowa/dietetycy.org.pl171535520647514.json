{"meta_description": "Herbata z lipy jest szczególnie ceniona wśród pasjonatów medycyny ludowej. Ma też wspaniały smak i udowodnione działanie lecznicze.", "title": "Herbata z lipy. Nie ma lipy, gdy jest lipa", "content": "Herbata z lipy jest szczególnie ceniona wśród pasjonatów medycyny ludowej. Ze względu na liczną zawartość składników odżywczych, w tym antyoksydantów, może być szeroko wykorzystywana podczas leczenia. A poza tym świetnie smakuje. Lipa jest rodzajem drzew pochodzących z rodziny ślazowatych, a jej nazwa obejmuje 31 gatunków roślin. Występuje w klimacie umiarkowanym na półkuli północnej. W Europie możemy znaleźć trzy gatunki lip. Są to: lipa drobnolistna (Tilia cordata), szerokolistna (T. platyphyllos) oraz srebrzysta (T. tomentosa) (1). Znajdziemy je zarówno rosnące dziko, jak i w parkach. Lipy są drzewami długowiecznymi, które mogą przetrwać nawet 1 000 lat. Ich drewno jest materiałem uniwersalnym, ponieważ łatwo się w nim rzeźbi. Można wykonać z niego między innymi instrumenty muzyczne, liny, czy nawet ule (2). W lipcu kwiaty lipy przyozdabiają swoim żółtobiałym kolorem polskie drogi, przy okazji wydając bardzo intensywny zapach. Produkuje się z nich przede wszystkim miody, a napar jest spożywany jako herbata z lipy (3). Napary z lipy mogą być źródłem wielu składników odżywczych. Zawierają między innymi aminokwasy, węglowodany, tianinę, tokoferol i związki mineralne. W kwiatach lipy są także związki fenolowe. Wśród nich znajdziemy flawonoidy. Są to głównie: Właśnie dlatego są tak cenione w medycynie ludowej. Herbata z lipy a inne herbaty W porównaniu z herbatą białą, zieloną i czarną, herbata z lipy ma mniej antyoksydantów i flawonoidów (4). Natomiast w porównaniu do herbat zielonych, napar z lipy ma mniejszą zawartość rozpuszczalnych szczawianów (5). Jednak uwaga: herbata z lipy ma wiele właściwości zdrowotnych. Istnieją jednak doniesienia o reakcjach alergicznych po jej spożyciu (6). Stosowanie naparów z lipy we wspomaganiu leczenia chorób jest szeroko zakorzenione w Europie. Już w średniowieczu napary z lipy były stosowane w lecznictwie. Z uwagi na tę tradycję, umieszczono je na liście tradycyjnych roślinnych produktów leczniczych. Są wpisane w dyrektywie 2004/24/WE. Wpisu na tę listę dokonał Komitet ds. Roślinnych Produktów Leczniczych (HMPC) Europejskiej Agencji Leków (EMA). Tego typu produkty muszą spełniać odpowiednie wymogi: • „posiadają oznaczenia właściwe wyłącznie dla tradycyjnych ziołowych produktów leczniczych, które, z uwagi na ich skład i cel, są przeznaczone i przygotowane do stosowania bez kontroli lekarza w celach diagnostycznych lub na podstawie przepisu, lub też monitorowania leczenia; • są przeznaczone do stosowania wyłącznie w określonej mocy i sposobie dawkowania; • są przeznaczone wyłącznie do stosowania doustnego, zewnętrznego lub inhalacji;” • pozostawały w tradycyjnym stosowaniu w okresie co najmniej 30 lat, w tym przynajmniej 15 lat na terenie Unii Europejskiej. Muszą także posiadać wystarczające dane dotyczące bezpieczeństwa stosowania. Ich działanie farmakologiczne i skuteczność powinny być potwierdzone na podstawie długotrwałego stosowania i doświadczenia w lecznictwie (7). Napary z lipy są wykorzystywane obecnie przede wszystkich w chorobach górnych dróg oddechowych, które przebiegają razem z gorączką. W niektórych krajach Unii Europejskiej np. w Niemczech, Czechach, czy Austrii, zaleca się jej stosowanie podczas pierwszych objawów grypy, przeziębienia, a także suchego kaszlu. Dodatkowo w Polsce w skład preparatów OTC zalecanych w stanach wzmożonego napięcia nerwowego wchodzą wyciągi właśnie z Tiliae flos. Jednym z właściwości leczniczych naparów z lipy jest działanie napotne. Jest ono związane z obecnością flawonoidów, takich jak kwercetyna i kemferol. Prawdopodobnie zwiększają one wrażliwość gruczołów potowych na bodźce pochodzące z nerwów współczulnych. Temperatura ciała obniża się podczas zwiększonego wydzielania potu. Dlatego napary z lipy były używane podczas leczenia gorączki. Stosowane były przed wprowadzeniem leków zwalczających ją w chorobach zakaźnych. Warto jednak zaznaczyć, że działanie napotne naparów z lipy opiera się na tę chwilę tylko obserwacjach. Nie przeprowadzono żadnych badań klinicznych z udziałem ludzi, które potwierdzałyby jej skuteczność w tym zakresie. Napar z lipy zawiera związki śluzowe. Dzięki temu jest on stosowany jako środek łagodzący suchy kaszel. To działanie zostało sprawdzone w badaniach na myszach. Inhalacje z olejkiem lipowym łagodziły podrażnienia, a także zmniejszały krwawienie śluzówki nosa. Związki śluzowe, powlekając powierzchnie błony śluzowej gardła, łagodzą i osłaniają ją. Napary z lipy mogą też wykazywać działanie hipotensyjne. Odpowiedzialne za to działanie są najprawdopodobniej związki terpenowe. Drażnią one kanaliki nerwowe, zwiększając diurezę. Należy jednak zwrócić uwagę na dodatkowy aspekt. W badaniach na zwierzętach stwierdzono kardiotoksyczne działanie wyciągów z lipy po podaniu pozajelitowym. Osoby z chorobami serca powinny podchodzić zatem do naparów z lipy w sposób ostrożny. Działanie kardiotoksyczne wymaga jednak lepszego udokumentowania. Ze względu na obecność flawonoidów w kwiatostanach lipy, napary wykazują działanie antyoksydacyjne (3). W jednym badaniu, w porównaniu z pozostałymi roślinami, herbata z lipy miała najwyższą aktywnością antyoksydacyjną. Autorzy badania uznali, że jest to zapewne związane z dużą zawartości polifenoli. W tym samym badaniu wykazano znaczącą aktywność przeciwwolnorodnikową herbaty z lipy. Polega ona na umiejętności zmiatania wolnych rodników przez te związki (8). Działanie antyoksydacyjne naparów z lipy może mieć także znaczenie w prewencji wielu chorób. Wśród nich także nowotworowych (3). Z wyciągów z T. amurensis można także otrzymać nanokompozyty. Mogą być one skutecznymi nietoksycznymi środkami terapeutycznym. Swoje zastosowanie mogą znaleźć w nowatorskim leczeniu zarówno nowotworów, jak i nowotworowych komórek macierzystych (9). Napary z lipy poprawiają trawienie, przez co także są cenione w lecznictwie. Chociaż nie wpływają w sposób bezpośredni na miąższ wątroby, mają działanie rozkurczowe. Ułatwia to przepływ żółci do dwunastnicy. Tradycyjnie herbatę z lipy stosuje się jako środek ułatwiający trawienie. Wpływa ona na perystaltykę jelit, zwiększając wydzielanie soków trawiennych. Na poprawę procesu trawienia mają również wpływ, zawarte w kwiatach lipy, substancje śluzowe. Działają one osłaniająco na błonę śluzową przewodu pokarmowego, a także łagodzą podrażnienia (3). Coraz częściej mówi się również o inhibitorach wielu enzymów zawartych w wyciągach z lipy. Mogą być pomocne w prewencji cukrzycy typu 2 i otyłości. Istnieje jednak zbyt mało badań na ten temat, aby potwierdzić takie działanie. Pojawiają się również doniesienia o przeciwbakteryjnym i przeciwgrzybiczym działaniu wyciągów z lipy (3). W jednym badaniu działał on hamująco jedynie na Bacillus cereus, Klebsiella pneumoniae i Staphylococcus aureus (8). Badane jest również neuroprotekcyjne badanie związków zawartych w tej roślinie. Niektóre z nich w badaniach na myszach znacząco chroniły neurony. Może wskazywać to na ich neuroprotekcyjne działanie. Potrzebne są jednak dokładniejsze badania, aby potwierdzić i zrozumieć mechanizm tego związku (10). Kwiaty lipy są najczęściej wykorzystywane do naparu z lipy, inaczej herbaty. Zbieramy kwiatostany wraz z szypułką i podsadką. Następnie suszymy. Można to zrobić w cieniu i przewiewie lub w suszarce (w temp. do 35 stopni C). Zbiory rozpoczynają się, gdy jeszcze część kwiatów pozostaje w pąkach. Trwają do końca kwitnienia lipy (3). • Po odcedzeniu herbata z lipy jest już gotowa do wypicia. Aby jeszcze bardziej polepszyć jej smak, można do niej dodać suszone maliny lub domowy sok z tych owoców. W aptekach i sklepach zielarskich można znaleźć mieszanki ziołowe. Mają one często w swoim składzie sproszkowany kwiatostan lipy. Jest to dobre rozwiązanie dla osób, które nie mają w swojej okolicy lipy, albo nie chcą samodzielnie suszyć jej kwiatów (11). Należy jednak pamiętać, że samodzielnie ususzone liście są lepsze niż herbata z torebki. To zaś ze względu na większą zawartość składników odżywczych (12). Z kwiatów lipy powstają także herbaty mrożone. Co ciekawe, nie stwierdzono wpływu pasteryzacji na zmianę zawartości antyoksydantów w herbatach mrożonych z lipy (13). Bardzo popularne jest również dodawanie do herbat miodu. Jest on źródłem antyoksydantów, w tym flawonoidów, kwasów fenolowych, pochodnych karotenoidów i kwasów organicznych. Stosowanie miodu do słodzenia herbaty jest czasami sugerowane jako zdrowszy sposób słodzenia herbaty. W jednym badaniu sprawdzano zawartość antyoksydantów w naparze z lipy słodzonej i niesłodzonej miodem. Wyniki wykazały, że zawartość substancji antyoksydacyjnych w próbkach herbaty z dodatkiem miodu była wyższa niż w próbkach herbaty gorzkiej. Efekt ten był szczególnie widoczny po dodaniu do herbaty miodu sosnowego. Był także zaobserwowany w wyższych temperaturach (14). Herbata z lipy jest w Polsce znana już od wielu lat ze swoich leczniczych właściwości. Jest ona stosowana przede wszystkim przy pierwszych objawach chorób górnych dróg oddechowych oraz przy występującej gorączce. Herbata z lipy wykazuje również działanie napotne, antyoksydacyjne i łagodzące suchy kaszel. Jest ona także coraz częstszym podmiotem badań dotyczących prewencji chorób nowotworowych czy cukrzycy typu 2. Herbata z lipy w pytaniach i odpowiedziach: • Dyrektywa 2004/24/WE Parlamentu Europejskiego i Rady z dnia 31 marca 2004 r. zmieniająca dyrektywę 2001/83/WE w sprawie wspólnotowego kodeksu dotyczącego produktów leczniczych stosowanych u ludzi, w odniesieniu do tradycyjnych ziołowych produktów leczniczych", "url": "https://dietetycy.org.pl/herbata-z-lipy/", "category": "podkarpackie", "sub_category": "Napoje (alkoholowe i bezalkoholowe)", "phrase": "Herbata miodowo-lipowa"}