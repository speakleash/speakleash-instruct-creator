{"meta_description": "Lipa to roślina, której właściwości lecznicze są powszechnie znane. Herbata z lipy od lat stosowana jest na ból gardła czy katar. Świetnie sprawdza się też przy przeziębieniu i grypie, ale ma o wiele więcej właściwości. Napar z kwiatów lipy można też stosować zewnętrznie do pielęgnacji skóry. Co jeszcze czyni lipę wyjątkową rośliną?", "title": "Lipa - właściwości, działanie, wskazania i przeciwwskazania. Na co pomaga herbaty z lipy?", "content": " • Czy picie herbaty z lipy w ciąży jest zdrowe? • Herbata, syrop, miód — co jeszcze można przygotować z lipy? Lipa jest drzewem ściśle związanym z kulturą słowiańską, które może mierzyć ponad 30 metrów. Wiele okazów żyje nawet do 300 lat. Czesi i Słoweńcy uznają lipę za swoje drzewo narodowe. Co więcej, jej wizerunek widnieje na wielu herbach i flagach. Polacy również doceniają lipę, o której znajdziemy wiele wzmianek w kulturze. Co ciekawe, nazwa miesiąca lipiec pochodzi od nazwy tego drzewa. Najstarsza polska lipa rosnąca w Cielętnikach miała co najmniej 600 lat. Niestety w 2017 roku drzewo zostało zniszczone przez orkan Ksawery. Co ciekawe, przez pewien czas była miejscem pielgrzymek. Według miejscowego przesądu jej kora miała działanie lecznicze. Każdy, kto ugryzł jej kawałek, mógł liczyć na cudowne uzdrowienie. W pewnym momencie cięlętnicka lipa była tak oblegana i obgryzana przez turystów, że stosowne władze musiały ogrodzić ją siatką. Wygląd lipy zależy od wieku. Młode okazy mają gładką korę, w nieco zielonkawym kolorze. Z kolei starsze drzewa mają spękane pnie i korę w kolorze brunatnym lub ciemnoszarym. Dla wielu osób pierwszym skojarzeniem związanym z lipą jest miód. Kwiaty drzewa wydzielają intensywny miodowy zapach, a samo drzewo jest często oblegane przez pszczoły. W Polsce znajdziemy dwa gatunki dziko rosnącej lipy, czyli lipę drobnolistną i szerokolistną. Lipę drobnolistną często zobaczymy przy domach. Sadzi się ją w parkach i ogrodach, gdyż jest jednocześnie rośliną ozdobną i użytkową. Z kolei lipa szerokolistna rośnie głównie na południu kraju. Obydwa gatunki służą do produkcji leczniczych naparów, syropów, a ich kwiaty można dodawać również do kąpieli. Właściwości lecznicze lipy wynikają z jej składu bogatego w witaminy, związki mineralne i prozdrowotne substancje. W kwiatach lipy można znaleźć między innymi fitosterole, flawonoidy, śluzy i garbniki, sole mineralne, kwasy organiczne, a także witaminy C i PP. Dzięki zawartości tak wielu cennych dla zdrowia składników lipa wykazuje różne właściwości. Działa między innymi moczopędnie, lekko rozkurczowo czy pobudza wydzielanie soków żołądkowych, a dzięki temu zwiększa ilość przepływającej żółci do dwunastnicy. Ponadto napar z lipy zmniejsza napięcie mięśni gładkich, dlatego zaleca się go przy zaburzeniach trawienia i zaburzeniach metabolicznych. Co ciekawe, lipa wykazuje też działanie uspokajające. Szklanka naparu z lipy pomoże w stanach nadmiernej pobudliwości nerwowej, przewlekłego stresu, napięcia nerwowego czy napadach lęku. Może być pita nawet przez osoby starsze i młodzież. Oprócz samej herbaty z lipy, na uspokojenie można też zażyć ciepłej kąpieli z dodatkiem suszonych kwiatów lipy. Prozdrowotne właściwości lipy sprawiają, że jest jednym z najlepszych składników naturalnych kosmetyków. Z powodzeniem można jej używać do produkcji domowych płukanek i okładów. Szczególnie zalecana jest osobom z cerą trądzikową, gdyż łagodzi podrażnienia i stany zapalne. Wiele kobiet chętnie korzysta z okładów z lipy, dzięki którym skóra staje się gładsza. Co więcej, płukanka z lipy sprawdzi się także jako naturalna odżywka do zniszczonych włosów. Roślina jest znana przede wszystkim jako naturalne lekarstwo na przeziębienie. Trzeba przyznać, że w tej kwestii jest niemniej skuteczna niż niejedno lekarstwo syntetyczne. Herbatę lipową na przeziębienia stosowały m.in. przedwojenne pokolenia. Roślina oferuje wiele substancji, które atakują wirusy wywołujące infekcje. Skuteczność lipowego naparu wynika przede wszystkim z obecnej w nim witaminy C. To właśnie ona wspiera układ immunologiczny odpowiedzialny za walkę z drobnoustrojami. Dzięki niej z organizmu usuwane są wolne rodniki, gdyż jest antyoksydantem, i to na dodatek niezwykle silnym. Co więcej, chroni przed chorobami układu oddechowego i alergiami. Dzięki witaminie C obecnej w herbacie lipowej rany szybciej się goją. Herbata lipowa jest pomocna w walce z uporczywym kaszlem. Dzięki obecnym w niej substancjom śluzowym błony śluzowe zyskują dodatkową ochronę. To sprawia, że ataki kaszlu z czasem stają się łagodniejsze. Oprócz tego, picie naparu z herbaty lipowej jest przydatne w leczeniu innych infekcji. Zaleca się, by pić ją bezpośrednio przed snem, by zmniejszyć uporczywość nocnego kaszlu. Działanie witaminy C wspiera obecna w lipowej herbacie rutyna. Substancję znajdziemy w składzie wielu lekarstw na przeziębienie. Niemniej jednak najlepsze efekty daje przyjmowanie jej w naturalnej postaci. Składnik ma korzystny wpływ na układ odpornościowy, gdyż jest przeciwutleniaczem. Osoby zajmujące się ziołolecznictwem sugerują, by po wypiciu herbaty lipowej nie wychodzić z domu, ponieważ lipa ma właściwości napotne. Napar z lipy może także zaszkodzić kobietom karmiącym. Jeżeli jednak zdecydujemy się go pić, należy pamiętać o regularnym przyjmowaniu odpowiednio dużej ilości płynów. W przeciwnym wypadku mogłoby dojść do odwodnienia organizmu. Niemniej jednak zarówno lekarze, jak i aptekarze nie zabraniają kategorycznie picia lipy w ciąży. Wciąż nie ma konkretnych danych, które potwierdzałyby niepożądane działanie omawianego napoju. Do przygotowania lipowego naparu będziemy potrzebować suszu z kwiatów lipy, który możemy zarówno kupić w sklepie zielarskim, jak i przygotować samodzielnie. Łyżeczkę surowca wystarczy wsypać do ulubionej filiżanki lub kubka i zalać wrzątkiem. Zanim napijemy się naparu, przykryjmy naczynie, w którym się znajduje i poczekajmy 10-15 minut. Dla poprawienia smaku można dodać łyżeczkę miodu lub soku z malin, by nieco osłodzić gorzkawy smak lipowej herbaty. Każdy, kto ma chwilę wolnego czasu, może samodzielnie przygotować susz, z którego powstanie lipowa herbata. Na zbiory należy udać się pod koniec czerwca i w lipcu, najlepiej w ciepły dzień. To, czy dana roślina nadaje się do zbioru, ocenimy po wyglądzie jej kwiatów. Jeżeli zauważymy, że dopiero się otwierają, a w koronach są pączki, to oznacza to, że nadają się już do przygotowania z nich naparu. Zielarze sugerują by kwiaty, z których przygotujemy lipowy napar, zbierać z drzew oddalonych od dróg. Wówczas ryzyko zebrania zanieczyszczonego spalinami surowca będzie niewielkie. Nie należy jednak zapominać o właściwej obróbce. Kwiaty warto obmyć wodą i położyć w ciemnym przewiewnym miejscu aż wyschną. Jeżeli nie mamy możliwości, by samodzielnie zebrać kwiaty, udajmy się np. do sklepu zielarskiego, w którym znajdziemy bogaty wybór lipowych suszy. W efekcie ciało nie będzie „napompowane”, gdyż wraz z wodą zniknie opuchlizna. Warto też wspomnieć, że w lipie znajduje się kwercetyna, czyli związek z grupy flawonoli łagodzący stany zapalne i ograniczający rozwój komórek tłuszczowych. Do jej przygotowania potrzebne będą: Najpierw zalewamy zioła dwoma litrami wrzącej wody. Następnie przykrywamy pojemnik i odstawiamy go na pół godziny. Po przecedzeniu naparu możemy wlać go do wanny. Wanna powinna być wypełniona wodą do 1/3; temperatura wody powinna wynosić około 38 stopni Celsjusza. Kwiat lipy i inne zioła przesypmy do płóciennego woreczka i zanurzmy go w wodzie. By poczuć lipową moc, wystarczy zanurzyć się w wodzie na 15-20 minut. Lipa oferuje nie tylko wspaniałe kwiaty, ale i wysokiej jakości drewno. Z surowca od wieków chętnie korzystali rzeźbiarze, tacy jak np. Wit Stwosz. Oprócz tego jest ulubionym drzewem pszczół, ponieważ oferuje im życiodajny nektar. Miód z lipy doceniany jest na całym świecie zarówno za walory smakowe, jak i zdrowotne. To świetny dodatek do zimowych herbat, gdyż działa rozgrzewająco. Konsumenci doceniają lipę głównie ze względu na jej prozdrowotne właściwości. Dzięki temu, że jest drzewem, które rośnie w całej Polsce, bez problemu można samodzielnie zerwać jej kwiaty i liście i przygotować napar, kąpiel czy też okład na twarz i płukankę. Wiele osób pije lipową herbatę zapobiegawczo jesienią i zimą, gdy najłatwiej się przeziębić. Popularnym rozwiązaniem jest łączenie lipy z tranem. Obydwa suplementy są pomocne w walce z gorączką i podnoszą ogólną odporność organizmu. Herbatę z lipy doceniają osoby pracujące w magazynach, halach i innych dużych skupiskach ludzki, będących nierzadko siedliskami bakterii i wirusów. Wypijanie naparu z lipy może też odwadniać organizm. Zatem trzeba pamiętać o wypijaniu odpowiedniej ilości wody, aby go nawodnić. Niestety kwiat lipy zwiększa obciążenie serca, dlatego osoby chorujące na takie dolegliwości również nie powinny go pić. Nadużywanie naparu z lipy może prowadzić do problemów z układem nerwowym i wzrokiem. Napar z lipy jest moczopędny i może obciążać nerki. W związku z tym osoby mające schorzenia nerek nie powinny go nadużywać. Duża wątpliwości budzi także podawanie lipowego naparu kobietom w ciąży. Każda kobieta w ciąży, która ma ochotę pić herbatę z lipy, powinna tę decyzję wcześniej skonsultować z lekarzem. • Rozgrzewa i jest doskonały na przeziębienie. Ale nie każdy może go stosować Przez długi czas nie mogłeś znaleźć przyczyny swoich dolegliwości lub wciąż jej szukasz? Chcesz nam opowiedzieć swoją historię lub zwrócić uwagę na powszechny problem zdrowotny? Napisz na adres listy@medonet.pl. #RazemMożemyWięcej Dziękujemy, że przeczytałaś/eś nasz artykuł do końca. Bądź na bieżąco! Obserwuj nas w Wiadomościach Google.", "url": "https://www.medonet.pl/zdrowie,lipa---dzialanie,artykul,1726157.html", "category": "podkarpackie", "sub_category": "Napoje (alkoholowe i bezalkoholowe)", "phrase": "Herbata miodowo-lipowa"}