{"meta_description": "", "title": "Herbata lipowa na kaszel", "content": "Subtelna, przyjemna w smaku, a przy tym pomocna w zwalczaniu przeziębienia – herbata lipowa znana jest od wieków jako trunek, który pozytywnie wpływa na zdrowie. Lipa to drzewo, które jest długowieczne i popularne w naszym kraju. Czy warto pić z jej kwiatów napar? Jak go przygotować i jakie ma właściwości? Sprawdź działanie herbaty lipowej i zobacz, z jakimi dodatkami można ją podawać. W zielarstwie wykorzystuje się głównie kwiat lipowy, rzadziej liście, które mają podobne walory odżywcze, ale są mniej smaczne. Prozdrowotne właściwości herbaty lipowej wynikają z tego, że zawiera wiele cennych składników, jak m.in. flawonoidy, śluzy, garbniki, glikozydy, fitosterole, leukoantocyjany, kwasy organiczne, witamina C i PP, sole mineralne oraz olejki eteryczne. Dzięki swoim właściwościom napar z lipy zalecany jest przy przeziębieniu. Obecne w nim śluzy osłaniają i regenerują podrażnione błony śluzowe. Wypijanie herbaty lipowej na kaszel suchy, ułatwia odkrztuszanie, zmniejsza ból gardła, pomaga złagodzić objawy przeziębienia i skrócić czas jego trwania.  Napotne działanie herbaty lipowej doceniane jest w czasie gorączki. Zawiera substancje przeciwzapalne i przeciwbakteryjne przydatne w zwalczaniu różnego rodzaju infekcji. A także związki pomagające wyrównać ciśnienie krwi. Bywa także wykorzystywana w sytuacjach napięcia nerwowego – flawonoidy i glikozydy wpływają na redukcję stresu. Wypijanie naparu sprzyja relaksacji i poprawia jakość snu.  Herbata lipowa działa pozytywnie także na dolegliwości z trawieniem – wspomaga wytwarzanie soków żółciowych, zwiększając metabolizm, zwalcza zgagę, zmniejszając napięcie mięśni gładkich, łagodzi bóle brzucha.  Zawarte w olejkach eterycznych terpeny przyczyniają się do częstszego wydalania moczu, co też wpływa na detoksykację organizmu – usuwane są szkodliwe produkty przemiany materii.  Kwiat lipowy znajduje zastosowanie również w kosmetyce. Działanie antyseptyczne wykorzystywane jest przy problemach skórnych – napar może służyć za płukankę pomocną przy pielęgnacji skóry trądzikowej. Stosowany jest także do zwalczania łupieżu. Czy picie herbaty lipowej w ciąży jest zdrowe? Mimo wielu zalet herbata lipowa w ciąży bywa odradzana ze względu na działanie napotne zwiększające ukrwienie skóry, które w skrajnych przypadkach może przyczynić się odpływu krwi z łożyska i niedotlenienia płodu. Choć brak konkretnych badań z tego zakresu, zalecane jest zachowanie ostrożności.  W różnych źródłach można znaleźć sprzeczne informacje na temat stosowania naparu przez ciężarne, dlatego herbata lipowa na kaszel lub inne dolegliwości powinna być konsultowana z lekarzem. Ze względu na brak badań i danych dotyczących bezpieczeństwa spożywania u najmłodszych, herbata lipowa dla dzieci powinna być podawana rozważnie. Tak jak w przypadku kobiet w ciąży i okresie laktacji, również zalecana jest konsultacja z lekarzem. Z tego względu herbata lipowa dla niemowlaka nie jest polecana. Cena herbaty lipowej nie jest wysoka. Regularne picie naparu wspomaga układ immunologiczny. Mając lepszą odporność, można bronić się przed infekcjami i uniknąć przeziębień, a tym samym zaoszczędzić czas i pieniądze na leczenie. Herbatę z lipy można znaleźć w aptece, sklepach zielarskich, zamówić przez internet lub kupić w zwykłych marketach. Dostępne są w formie torebek do zaparzania lub suszu. Ceny zaczynają się od około 4 zł – zależne są od gramatury i firmy oraz ewentualnych dodatków. Można znaleźć herbatę lipową w kompozycji z rozmaitymi innymi ziołami. Również możliwe jest samodzielne zebranie kwiatu lipowego i przyrządzenie zdrowego napoju. Skutki uboczne herbaty lipowej nie powinny się ujawniać przy jej umiarkowanym spożywaniu. Napój nie jest polecany osobom mającym problemy z nerkami. Moczopędne działanie związków zawartych w naparze może przyczynić się do odwodnienia organizmu. Po herbatę nie powinny sięgać osoby, które są uczulone na lipę. Również niektóre jej składniki mogą wchodzić w interakcję z różnego rodzaju lekami. Dla większości osób to bezpieczny napój, jednak tak jak przy stosowaniu innych ziół, należy zachować rozsądek i dostosować spożycie do indywidualnego przypadku. Przyrządzając herbatę lipową, można wzbogacić ją o zdrowe i smaczne dodatki, jak np. mód lipowy, który znany jest ze swoich prozdrowotnych właściwości. Słodziwo wzmacnia dobroczynne działanie naparu. Powinno być dodawane do przestudzonej herbaty, ponieważ wysoka temperatura zmniejsza jego właściwości. Poza miodem lipowym trunek można urozmaicić cytryną, pigwą, imbirem lub sokiem malinowym. Kwiatostany lipy powinny być zbierane w początkowej fazie kwitnienia, czyli pod koniec czerwca i na początku lipca. Należy to robić z dala od ulicy i zanieczyszczeń. Najlepiej, gdy sprzyja pogoda i nie jest mokro. Kwiaty zabiera się wraz z podstawą kwiatową i umieszcza w suchym, przewiewnym, zacienionym i ciepłym miejscu. Gdy wyschną, można je przesypać do puszki, słoja lub lnianego worka. Żeby zaparzyć napar z lipy, wystarczy wsypać do szklanki dwie łyżeczki suszu i zalać wrzątkiem. Po 15 minutach napój trzeba przecedzić. Po tym zabiegu jest gotowy do wypicia.", "url": "https://www.miod.pl/herbata-lipowa-na-kaszel/", "category": "podkarpackie", "sub_category": "Napoje (alkoholowe i bezalkoholowe)", "phrase": "Herbata miodowo-lipowa"}