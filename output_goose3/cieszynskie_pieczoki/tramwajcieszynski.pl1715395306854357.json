{"meta_description": "", "title": "XVIII Skarby z cieszyńskiej trówły | Tramwaj Cieszyński", "content": "8.00–16.00 Warsztaty podróżnicze   Pszczyna i okolica – całodniowa wycieczka z przewodnikiem. Program: Pszczyna – rynek, Zagroda Wsi Pszczyńskiej (skansen), Park Zamkowy i Zagroda żubrów, zwiedzanie Muzeum Zamkowego w Pszczynie (bilet normalny: 16 zł, zbrojownia: 6 zł, ugowy dla studentów i emerytów: 9 zł i 3,50 zł), Ogrody Kapiasa – Goczałkowice-Zdrój. Cena wycieczki: 100 Kč, zgłoszenia do 14.09.2018 na: sarka.klimoszova@ddmtesin.cz. Uwaga, liczba miejsc ograniczona!  10.00 Zwiedzanie z przewodnikiem “Szlaku cieszyńskich archiwów i bibliotek zabytkowych”  Szlak tworzą cieszyńskie placówki archiwalne i biblioteczne. Sprawują one opiekę nad gromadzonymi w Cieszynie od średniowiecza archiwaliami, rękopisami i drukami powstałymi w regionie oraz piśmiennictwem, które przez stulecia docierało na Śląsk Cieszyński z terenu całej Europy, inspirując jego rozwój i kształtując jego specyfikę. Zwiedzanie: Muzeum Protestantyzmu, Muzeum Śląska Cieszyńskiego, Książnica Cieszyńska, Cieszyński Oddział Archiwum Państwowego w Katowicach. Informacje: tel. 33 85 13 844, liczba uczestników zwiedzania jest ograniczona względami technicznymi.| Zbiórka przy głównym wejściu do kościoła Jezusowego przy placu Kościelnym o godz. 10.00.   11.00 –11.30 Maryśka i maszyny   Spektakl z udziałem dzieci z O! Świetlicy Krytyki Politycznej. Przedstawienie inspirowane historią i twórczością pochodzącej ze Śląska Cieszyńskiego powieściopisarki i pilotki Marii Wardasówny, która jako pierwsza kobieta na Śląsku opanowała jazdę na motocyklu, a druga w kraju pilotowała samolot | Świetlica Krytyki Politycznej, ul. Przykopa 20   16.00–18.00 Waldemar Rudyk: Jeleń – istota wdzięku i mocy   W otoczeniu zamkowego parku uczestnicy warsztatów będą budować ażurowe formy z patyków, kłączy, kory i fragmentów konarów, nawiązujące do sylwetek jeleni. Inspiracja tą piękną i szczególną istotą nie będzie przypadkowa. Jeleń, zwierzę symbolizujące moc, majestat i energię, znalazł miejsce w miejskiej legendzie Cieszyna. Efektem wspólnej oraz indywidualnej inwencji będą prace odnoszące się do archetypów oraz otaczającej natury. Ich trwaniu w przestrzeni towarzyszyć będą zmiany i destrukcje wynikające z oddziaływania sił natury. Jedynymi kryteriami udziału w warsztatach jest swobodny strój oraz chęć wspólnej pracy. | Wzgórze Zamkowe, Wieża Piastowska   16.00–18.00 W Republice Czeskiej – koncert specjalny z okazji setnej rocznicy powstania Czechosłowacji   Dwugodzinny przegląd pieśni patriotycznych pod batutą Lukáša Michny połączony z pokazami mody, przeniesie widza do czasów istnienia Czechosłowacji (lata 1918 – 1938). Występują: Melody Gentlemen Orchestra, Prvorepublik Fashion, Conferences and Singing Lukas Michna. Zgłoszenia pod numerem tel. +420 558 711 961, mail: noiva@noiva-tesin.cz | Czeski Cieszyn, Czytelnia i Kawiarnia Literacka Avion  18.00 W blasku harfy / My life charmed   Premiera filmu poświęconego harfistce Ewie Jaślar. Autorzy filmu: Dorottya i Fanni Nizalowski, Levente Szabó, dr. Gyöngyi Ammann, Ferenc Zajti. Autorzy podążając śladami węgierskiego harfisty wirtuoza Aristida von Wurtzlera dotarli do Cieszyna gdzie, spotkali Ewę Jaślar i… nakręcili o niej film. | Zamek Cieszyn, sala konferencyjna, budynek B", "url": "https://tramwajcieszynski.pl/xviii-skarby-z-cieszynskiej-trowly/", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Cieszyńskie pieczoki"}