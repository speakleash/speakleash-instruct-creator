{"meta_description": "", "title": "Organizacje pozarządowe – aktualności", "content": "Święta Bożego Narodzenia tuż ,tuż a czas przygotowania do nich ,to czas adwentu. Z tej okazji KGW ,,Wioskowe Trio,, wzięło udział w warsztatach florystycznych ,,Wianki adwentowe,, Wianki adwentowe ,to pierwsza świąteczna ozdoba oraz pierwsza oznaka zbliżających się Świąt Bożego Narodzenia. Na czas tych świąt domy przyozdabiane są przede wszystkim choinkami ,podłaźniczkami czy też pająkami żyrandolowymi. W regionie gdzie mieszkamy ,w rodzinach katolickich kultywowany jest okrągły wianek wykonany z gałązek drzewa iglastego, którego kształt symbolizuje nieskończoność a zielone gałązki, to symbol życia. Cztery świece zapalane w każdą niedzielę adwentu oznajmiają zbliżanie się do narodzin Jezusa -prawdziwej światłości. Ciekawe jest również to, że każda świeca ma swoje znaczenie. Pierwsza ,to świeca nadziei ,druga pokoju, trzecia radości ,czwarta miłości. By zrobić tą świąteczną dekorację trzeba przygotować szkielet -można go wykonać z gałązek ,sznura myśmy zrobiły go ze słomy. Po uformowaniu okręgu ,obwiązaniu sznurkiem ,przy użyciu kleju na gorąco ozdobiłyśmy go zielonymi gałązkami, umocowałyśmy podstawki ze świeczkami ,tak by były stabilne. Gdy konstrukcja powstała Panie z jeszcze większym entuzjazmem zabrały się do dekorowania wianków mając do dyspozycji mnóstwo różnorodnych, przepięknych materiałów. Nic nie było planowane, aranżowane Panie działały spontanicznie ,tak jak podpowiadało im ich wnętrze. Każda z nas jest pod wrażeniem swego talentu bowiem powstały piękne dekoracje. Wspólnie spędzony czas był dla nas doskonałą rozrywką a przede wszystkim satysfakcją z własnoręcznie zrobionego wianka . Irena Kranc i Katarzyna Briks ,nasze członkinie -florystki ,to one poprowadziły warsztaty .Dziewczyny z ogromnym talentem i wyobraźnią, które na co dzień zajmują się robieniem stroików, bukietów, różnorodnych ozdób. To One ilekroć przygotowujemy w naszym KGW wydarzenia dekorują stoły ciesząc oko przybyłych gości i nasze. Cieszymy się tym ,iż mamy w swoim gronie tak wspaniałe osoby i to, że potrafimy dzielić się swoimi umiejętnościami. Dziękujemy koleżankom za przekazaną wiedzę oraz za wprowadzenie nas w świąteczny nastrój.", "url": "https://gmina-rudnik.pl/category/organizacje-pozarzadowe-aktualnosci/", "category": "opolskie", "sub_category": "Miody", "phrase": "Miody rudnickie"}