{"meta_description": "Często cudze chwalimy, swojego nie znamy… To stare porzekadło jest w tym przypadku bardzo trafne. Chociaż mało o nich wiemy, to istnieją na naszym rynku produkt", "title": "Miody wpisane na listę produktów tradycyjnych w województwie opolskim", "content": "Co to jest produkt tradycyjny? Ministerstwo Rolnictwa i Rozwoju Wsi prowadzi listę produktów tradycyjnych, która zawiera produkty spełniające wyjątkowe cechy i właściwości oparte na stosowaniu tradycyjnych metod produkcyjnych. Lista ta prowadzona jest na mocy ustawy z 2004 roku o rejestracji i ochronie nazw i oznaczeń produktów rolnych i środków spożywczych oraz o produktach tradycyjnych. Tradycyjny produkt uważany jest za taki, kiedy metody używane przy jego tworzeniu mają co najmniej 25 lat, co należy udowodnić za pomocą fotografii, nagrań czy źródeł książkowych. Podczas gdy utrudnione jest znalezienie odpowiednich materiałów źródłowych, można skorzystać z badań etnograficznych. Za weryfikację wniosków odpowiedzialny jest marszałek danego województwa, a następnie wniosek przesyłany jest do Ministra Rolnictwa i Rozwoju Wsi. Lista produktów tradycyjnych jest długa i może obejmować produkty mleczne, mięsne, rybołówstwa, warzywa i owoce, wyroby piekarnicze i cukiernicze, oleje i tłuszcze, miody, gotowe dania, napoje i inne produkty o charakterze tradycyjnym. Miody popielowskie z Borów Stobrawskich Produkt ten został wpisany na listę produktów tradycyjnych w 2007 roku. Jest to miód o barwie jasnokremowej przez ciemnopomarańczową, aż do jasnobrązowej. Kolor miodu popielowskiego zależy od pożytku pszczelego. Miód ten charakteryzuje się słodkim, ale nie mdłym smakiem, z lekkim ostrym posmakiem. Jego zapach jest przyjemny z leśnymi nutami. Smak, kolor oraz zapach miodu popielowskiego może różnić w zależności od pory roku. Popielów to wieś w Polsce położona w województwie opolskim. Tradycje bartnictwa na tym terenie są bardzo stare. Zapisów historycznych świadczących o długiej tradycji pszczelarstwa na tym terenie jest całkiem sporo. Pierwsze zapisy pochodzą z czasów panowania Karola Wielkiego, gdzie można znaleźć informacje o prowadzonej na tym terenie gospodarce pasiecznej. Najstarsze zbadane szczątki kopalne na tym terenie świadczą o tym, iż pszczoły na tym obszarze występowały już czterdzieści milionów lat temu, na długo przed pojawieniem się człowieka. Pszczoły były więc jednymi z pierwszych mieszkanek nieistniejącego jeszcze wtedy Śląska Opolskiego. Szczególnie ważnym faktem było odkrycie podczas prac przy pogłębianiu Odry w pobliżu ujścia Małej Panwi barci, która służyła jako pierwotna forma ula. Badania wykonane w 1961 roku dowodzą, że pszczelarstwo na tym obszarze może mieć około 2100 lat. W samym Popielowie bartnictwo mogło istnieć już w 1286 roku. Miody rudnickie Miody rudnickie zostały uznane za produkt regionalny w 2010 roku. W miejscowościach należących do gminy Rudniki w województwie opolskim pszczelarstwo istniało już na początku XX wieku. Lokalni bartnicy byli ekspertami w pozyskiwaniu miodu. Pozostawili po sobie nie tylko tradycję, ale również bogatą literaturę na temat pszczelarstwa, która do dnia dzisiejszego służy nowemu pokoleniu bartników i jest przez nich wykorzystywana jako źródło cennej wiedzy. Miód rudnicki jako miód z terenów wiejskich i nieuprzemysłowionych jest pozbawiony zanieczyszczeń charakterystycznych dla dużych ośrodków miejskich. Smakiem przypomina więc miody istniejące na tych terenach w zamierzchłych czasach, co pozwala przenieść się myślami do czasów przedindustrialnych. Miody rudnickie w zależności od pożytku mogą przyjmować różne barwy, zapachy oraz smaki. Na tym terenie występują miody rzepakowe, wielokwiatowe, lipowe, gryczany oraz spadziowy. Te dwa ostatnie miody charakteryzują się największą ilością substancji przeciwutleniających, a tym samym są najzdrowsze. Miody wołczyńskie Miody wołczyńskie zostały wpisane na listę produktów tradycyjnych w 2014 roku. Historia miodów na terenie Wołczyna jest niezwykle ciekawa. Sztukę nowoczesnego pszczelarstwa opanował na tym terenie ksiądz Jan Dzierżon, który urodzony był w oddalonej o 20 kilometrów miejscowości Ławkowice. Od 1885 roku prowadził edukację bartniczą na tych terenach, ucząc lokalną społeczność sztuki bartniczej. Lokalni mieszkańcy zawdzięczają mu unowocześnienie uli – ksiądz Dzierżon zastąpił hodowlę pszczół w barciach (czyli pniakach) ulami przypominającymi te współczesne. Dzięki temu mieszkańcy gminy Wołczyn opanowali sztukę bartnictwa do perfekcji, a gmina Wołczyn znajduje się w czołówce gmin w województwie opolskim pod względem pozyskiwanego miodu. Interesujące i nietypowe były niegdyś pożytki pszczele na tych terenach. Między wioskami gminy Wołczyn rosły krzewy tamaryszka, z których powstawał lokalny miód. Miód tamaryszkowy ma bursztynową barwę, a w smaku wyczuwalna jest lekko słona goryczka. Miód ten może być wzbogacony o smak wydzielanego z krzewu soku z tamaryszka, dzięki działalności mszyc.", "url": "https://www.tygodnik-krapkowicki.pl/artykul/2571,miody-wpisane-na-liste-produktow-tradycyjnych-w-wojewodztwie-opolskim", "category": "opolskie", "sub_category": "Miody", "phrase": "Miody rudnickie"}