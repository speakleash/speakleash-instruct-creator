{"meta_description": "", "title": "Jak odróżnić miód – Wiano", "content": "W Muzeum Wsi Opolskiej odbędą się 3 października XVI Jesienne Targi Sztuki Ludowej oraz Targi pszczelarskie. Warto poszukać miodów popielowskich i rudnickich wpisanych na listę produktów regionalnych. Zanim uczestnicy imprezy odwiedzą stoiska handlowe, warto, by posłuchali co o miodzie i o fascynującym życiu pszczół opowie miodziarz Szczepana Mały. W zabytkowej pasiece uczyć będzie słuchaczy jak rozróżniać poszczególne rodzaje miodów: gryczane, lipowe, spadziowe, akacjowe, nawłociowe, rzepakowe, wielokwiatowe i leśne - i które z nich są najzdrowsze. Posiada niepowtarzalny smak i aromat, który zawdzięcza roślinności wszechobecnego lasu, jak i rozmaitości pól uprawnych, dodatkowo żywiczny aromat pochodzi od dumnych sosen rosnących na tutejszych piaskach. Bogactwo miodu w Popielowie zawdzięczamy lasom i uprawom polowym, które są nadal rozdrobnione i nie stanowią wielkich monokultur. W okolicach rosną aleje lipowe, skupiska akacji, leśne maliny i jeżyny, na polach siany jest rzepak, koniczyna czerwona i powraca się do gryki, która udaje się na tutejszych ziemiach piaszczystych. Smak słodki, ale nie mdły, o wyczuwalnym delikatnie ostrzejszym posmaku, zapach przyjemny miodowy, o nucie leśno żywicznej. Smak i zapach ulegają zmianie w miodach, co uzależnione jest od okresu, w którym miody są pozyskiwane. - wielokwiatowy – bardzo słodki, a zarazem ostry, przypomina woń roślin i kwitnących kwiatów; - gryczany – bardzo aromatyczny i zarazem ostry, zapachem przypomina woń kwitnących kwiatów i roślin gryki; - spadziowy – z drzew liściastych ma nieprzyjemny smak, z drzew iglastych łagodny, lekko żywiczny. Dojrzały miód ze względu na wysokie stężenie cukrów oraz obecność substancji bakteriobójczych wykazuje się niezwykłą trwałością – może być przechowywany przez wiele lat nie zmieniając swoich właściwości. Miód pochodzący z ziemi rudnickiej z powodu braku uprzemysłowienia terenu i położenia z dala od większych ośrodków miejskich oraz tras komunikacyjnych nie zawiera żadnych zanieczyszczeń. Nie tylko o miodach W niedzielę w muzeum nie tylko będzie o miodach. W zagrodach i chałupach twórcy ludowi pokażą jak dawnej przędło się kołowrotku, tkało na krośnach, jakie są tajniki zdobienia jaj, jak rzeźbi się w drewnie czy jak ulepić garnek. Przewidziane jest też m.in. otwarcie wystawy czasowej o Kresowianach.", "url": "http://wiano.eu/article/638", "category": "opolskie", "sub_category": "Miody", "phrase": "Miody rudnickie"}