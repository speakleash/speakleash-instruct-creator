{"meta_description": "", "title": "Produkty kulinarne", "content": "Produkty kulinarne to jedna z dwóch podstawowych grup produktu lokalnego, które możemy wyróżnić na naszym terenie. Produkt lokalny to wyrób czy usługa, z którą utożsamiają się mieszkańcy regionu, produkowana w sposób nie masowy i przyjazny dla środowiska z surowców lokalnie dostępnych. Produkt lokalny staje się wizytówką regionu poprzez wykorzystanie jego specyficznego i niepowtarzalnego charakteru oraz angażowanie mieszkańców w rozwój przedsiębiorczości lokalnej. Niepowtarzalność tradycyjnych produktów wynika z prostoty, gdyż kilkadziesiąt lat temu ludzie wykorzystywali najprostsze surowce, które rodziła uboga ziemia. Żywność wytwarzana z naturalnych składników, według przekazywanych z pokolenia na pokolenie przepisów i receptur, charakteryzuje autentyczność, oryginalność smaku oraz kontrolowane pochodzenie. Z produktem nierozerwalnie związany jest jego wytwórca, który dzięki niemu realizuje swoją pasję i staje się współtwórcą lokalnej tradycji. W grupie „Produkty kulinarne” nasza gmina może pochwalić się wieloma produktami nagrodzonymi w wojewódzkim konkursie „Nasze kulinarne dziedzictwo”. Owoce aronii wspomagają odporność i chronią przed infekcjami oraz nowotworami. Nalewka zmniejsza ryzyko zawału serca i obniża ciśnienie. Nalewka z owoców pigwowca, o pięknym słomkowo - żółtym kolorze, wspaniałym aromacie i ciekawym smaku. Pigwowiec uprawiany jest we własnym gospodarstwie w dwóch odmianach. Nalewka o pięknym słomkowym kolorze, o ciekawym aromacie i smaku. Prosty do przygotowania trunek, jest idealny na chłodne jesnienne i zimowe dni. Wino o pięknym rubinowym kolorze i intensywnym jeżynowym bukiecie. Wytwarzane jest na bazie naturalnych surowców - dzikie jeżyny oraz studzienne, niechlorowana woda z dodatkiem szlachetnych drożdży do win czerwonych. Powstaje w wyniku fermentacji moszczuu jeżynowego. Dla uzyskania lepszej barwy i intensywniejszego smaku i bukietu dodaje się do niego niewielką ilość wina z bzu czarnego. Wino gronowe, powstaje w wyniku fermentacji moszczu z winogron ciemnych. Ma piękną czerwoną barwę, owocowy bukiet i słodki smak. Smakuje wybornie, a im dłużej stoi tym większych nabiera walorów smakowych oraz większej mocy. Ciasto robione jest głównie z kaszy mannej i koziego mleka. Produkt jest łatwy w wykonaniu i zawiera dużo właściwości odżywczych. Placek tani, łatwy w wykonaniu, pochłania mało czasu. Nie jest dostępny w sklepach i cukierniach. Można go przechowywać kilka dni i zawsze będzie smakował świeżo. Drożdżowe faworki posiadają niepowtarzalny smak, a przy tym są bardzo smaczne. Są produktem w pełni naturalnym, bez konserwantów. Smażone na głębokim oleju przez około 15 minut. Maślane bułeczki z makiem o niepowtarzalnym smaku i aromacie. Produkt powstaje z kwiatów mniszka lekarskiego z dodatkiem cukru, wody i soku z cytryny. Miód o złocistej barwie i półpłynnej konsystencji. Charakteryzuje go lekko kwiatowy zapach oraz słodki smak. Posiada liczne właściwości lecznicze. Rozcieńczony wodą mineralną stanowi doskonały i zdrowy napój chłodzący. Ponadto jest idealnym dodatkiem do ciast, np. do masy makowej. Piękny, ciemnorubinowy kolor, słodki smak z charakterystyczną goryczką. Rozcieńczony w ciepłej wodzie lub herbacie stanowi pyszny napój rozgrzewający. Doskonały środek przeciw przeziębieniom, działa napotnie, obniża ciśnienie. Sok o konsystnecji gęstego syropu, pięknej, ciemnorubinowej barwie, słodkim smaku i zapachu surowych jagód. Zimą, dodany do gorącej herbaty, jest domowym lekarstwem na przeziębienia. Sok pozyskany wczesną wiosną z galęzi lub pnia brzozy. Doskonały jako środek wzmacniający organizm po zimie i jako środek oczyszczający krew. Zewnętrznie może być stosowany do mycia włosów. Chleb na zakwasie (bez polepszaczy) z mąki żytniej z dodatkiem mąki pszennej. Bardzo długo zachowuje świeżość. Chleb ten jest domowego wypieku. Długo utrzymuje świeżość przy czym jest smaczny i zdrowy. Istnieje możliwość dodania ziaren pszenicy, słonecznika czy też siemienia. Chleb na tle z pieca - Bożena Chęcińska z Chwił Chleb żytni na zakwasie, bez ulepszaczy, wypiekany tradycyjnie w piecu sabatnikowym opalanym drewnem. Produkt powstaje w wyniku połączenia czterech składników: grzybów, ogórków kiszonych, swojskiej kiełbasy oraz cebuli. Całość uzupełnia przecier pomidorowy. Cechą charakterystyczną tej potrawy jest brak jakichkolwiek przypraw. Jego niepowtarzalny smak i aromat powstaje podczas długiego podsmażania w przykrytym rondlu. Najlepiej smakuje z pieczywem. Tradycyjna potrawa charakterystyczna tylko dla kuchni polskiej. Mieszanka słodko - kwaśnych smaków, tłustych mięs, kapusty, aromatycznych grzybów i przypraw. Bez tej potrawy żadne rodzinne święto nie jest ważne. Odpowiedni dobór przypraw oraz naturalny tucz świń wpływa na niepowtarzalny smak produktu. Jest potrawą całkowicie naturalną, bez dodatku konserwantów. Dzięki odpowiedniemu tradycyjnemu procesowi przyrządzania posiada niepowtarzalne walory smakowe. W osłonce naturalnej, powierzchnia batonu ciemnobrązowa, lekko pomarszczona, batony odkręcone w kiełbaśnicach, pozostawione w zwojach. Charakteryzuje się delikatnym smakiem, z wyczuwalną nutą czosnku oraz zapchem uzyskanym podczas wędzenia. Mięso soczyste i kruche. Szynka peklowana w zalewie solno-jabłkowej, co nadaje jej wspaniały jabłkowy aromat. Wytwarzana ze zwierząt z własnej hodowli i jabłek z własnego sadu. Podstawowym składnikiem produktu są ogórki, pokrojone w plasterki, dodatkowymi składnikami są m.in. cebula, marchew, natka pietruszki, pomidor. Wszystkie dodane warzywa są odpowiednio pokrojone, końcowy wygląd sałatki przyciąga wzrok ze względu na swoje kolory. Wszystkie składniki pohodzą z własnego ogródka i są nawożone naturalnymi nawozami. Idealny dodatek do wszelkiego rodzaju pieczywa oraz wypieków. Dżem o charakterystycznym, lekko cierpkim smaku i żółtej barwie, której intensywność zależy od gatunku użytej dyni. Zawiera dużo karotenu i reguluje pracę jelit. Śliwki węgierki w occie mają oryginalny słodko - kwaśny smak. Istnieje możliwość stosunkowo długiego przechowywania bez konieczności pasteryzacji. Składniki pochodzą z domowego ogródka. Powidła z dyni, jabłek i pigwy - Marianna Wróbel z Dalachowa Niezwykle smaczny i zdrowy dodatek do pieczywa czy ciast. Owoce gotowane są oddzielnie, następnie przegniatane przez sito i łączone. Produkt w pełni naturalny. Łagodna dynia wspaniale harmonizuje z kwaskowatymi jabłkami i cytrusową pigwą, co tworzy oryginalny smak. Powidła z jabłek typu papierówka wytwarzane naturalnie bez jakichkolwiek dodatków (bez cukru!). Konsystencja dżemu-marmolady, czerwono-buraczkowa barwa i silny zapach róży to cechy charakterystyczne tego produktu.Może słuzyć jako dodatek smakowy lub ozdoba do wypieków. Ser nie zawiera żadnych sztucznych konserwantów. Mleko uzyskiwane jest z hodowli krów tradycyjną paszą. Zwierzęta wypasane są na łąkach, które uprawiane są w sposób ekologiczny, by uzyskać naturalny smak mleka . Ser jest idealny do kanapek, a także świetnie sprawdza się jako dodatek do tostów czy zapiekanek. Ser o lekko kremowej barwie, wilgotny, nie kruszy się, dobrze się kroi. Lokalna żywność stanowi bogactwo smakowe naszego regionu. Przyczynia się również do rozwoju agroturystyki i turystyki wiejskiej. We współczesnym świecie, w którym dominuje żywność produkowana na skalę masową, zaspokaja potrzebę tęsknoty za prawdziwym smakiem. Na terenie naszej gminy są z pewnością osoby, które mogłyby zaprezentować swoje umiejętności kulinarne czy rękodzielnicze szerszej grupie społecznej. Wszystkich którzy są zainteresowani w/w tematem prosimy o kontakt z Domem Kultury w Rudnikach, tel. 034 35-95-068, e-mail: .", "url": "http://kultura.rudniki.pl/635/produkty-kulinarne.html", "category": "opolskie", "sub_category": "Miody", "phrase": "Miody rudnickie"}