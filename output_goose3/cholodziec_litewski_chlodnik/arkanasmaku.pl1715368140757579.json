{"meta_description": "Chłodnik to najlepsza zupa na upalne dni. Poznaj proste przepisy na chłodnik litewski z botwinki, chłodniki ogórkowe, a nawet owocowe! Korzystaj z lata!", "title": "Chłodnik najlepszy na lato! Przepisy na chłodnik litewski z botwinki i inne letnie zupy", "content": "Latem zwykle nie mamy ochoty na tłuste, ciężkie posiłki. Chcemy jeść coś lekkiego, co daje poczucie sytości, a nawet chłodzi. Zamiast drugiego dania wolimy lekkie zupy, często na bazie świeżych, sezonowych warzyw lub owoców oraz kefiru lub maślanki. Najbardziej znaną letnią zupą jest chłodnik. Kiedy żar leje się z nieba, nasza ochota na długie gotowanie drastycznie spada. Wtedy poszukujemy czegoś niewymagającego zbyt wiele pracy, z sezonowych warzyw i do tego orzeźwiającego. Lato sprzyja odchudzaniu, ponieważ obfituje w owoce i warzywa, które jak wiadomo, zawierają wiele błonnika i witamin. Najlepsze są dania, które nie obciążają żołądka, dodają energii, a jednocześnie sycą. Taki jest właśnie chłodnik, czyli zimna zupa. Jego podstawą jest zazwyczaj zimny kefir. Jest to przyjemny sposób, aby w gorący dzień zaspokoić głód. Jego zaletą jest niewielka ilość kalorii. Jest pyszny i bardzo zdrowy. Zawarte w nim składniki odżywcze wzmocnią odporność, zregenerują i pomogą zachować sprawność oraz utrzymać zgrabną sylwetkę. Chłodniki świetnie wpływają na urodę, poprawiając stan skóry, włosów, zębów i paznokci. Pomimo małej kaloryczności doskonale sycą głód, ponieważ mają dużo błonnika ze świeżych warzyw i owoców. Takie jedzenie na bazie warzyw można spożywać do woli. Botwinka i buraki cechują się bogactwem witamin, np.: A, C,PP, B1,B2 i minerałów: wapnia, fosforu, żelaza. Rzodkiewka także zawiera żelazo oraz potas, magnez, mangan. Ogórki są cennym źródłem witaminy K, która zwiększa krzepliwość krwi. Zioła pobudzają wydzielanie soków trawiennych. Z mlecznym dodatkiem to prawdziwa białkowa bomba. Można je przyrządzić z mleka zsiadłego, kefiru, jogurtu naturalnego, maślanki lub serwatki. Nabiał zawiera fosfor, magnez, witaminy A, C, B1, B2, niacynę. A co najważniejsze - jest bardzo bogatym źródłem wapnia i chroni przed osteoporozą. Chłodnik jest polecany osobom, które zakończyły kurację antybiotykową, ponieważ jogurt pomaga odtworzyć florę bakteryjną organizmu. Warto spożywać go przy dolegliwościach żołądkowych, niestrawnościach, wzdęciach i zaparciach. Mleczne napoje zawierają żywe kultury bakterii usprawniające trawienie i ułatwiające przyswajanie składników odżywczych. Chłodniki z bulionem albo z wywarów warzywnych fantastycznie oczyszczają organizm, usuwają toksyny i przyśpieszają przemianę materii. Do wywaru można dodać odrobinę oliwy, która dostarcza tak cennych składników jak kwasy tłuszczowe i przeciwutleniacze. Do tego działa jak najlepszy kosmetyk. Ludzie cenią je nie tylko za smak. Zimna zupa daje znakomite ochłodzenie i pomaga przetrwać największe upały. Orzeźwiają, skutecznie gaszą pragnienie i uzupełniają niedobory płynów w organizmie. Ich przygotowanie zajmuje niewiele czasu oraz nie wymaga specjalnych umiejętności kulinarnych. W Polsce popularnych jest kilka rodzajów chłodników. Chłodnik litewski jest nawet wpisany na listę produktów tradycyjnych w kategorii „Gotowe dania i potrawy w woj. podlaskim”. Świadczy o przywiązaniu społeczeństwa do danej potrawy i umożliwia ochronę receptury. Według wpisu chłodnik buraczany to zupa z widocznymi kawałkami świeżych warzyw i przypraw i barwie czerwonej przechodzącej w różową. Ma gęstą konsystencję. Cechuje ją świeży zapach. Smak jest określony jako warzywny, lekko kwaśny, z wyczuwalną nutą kefiru i kopru. Chroniona receptura dopuszcza dodanie pęczku świeżej rzodkiewki. Zupę spożywa się na chłodno, zaraz po przyrządzeniu. W tradycyjnych przepisach dodaje się szyjki rakowe lub inne mięso, przez co uzyskuje się wyjątkowe walory smakowe. Danie serwuje się z ugotowanymi ziemniakami. Historia chłodnika litewskiego sięga XIV wieku. Rzeczpospolita Obojga Narodów rządzona była dynastia Jagiellonów. Kuchnia staropolska przenikała wtedy na Litwę, a litewska do Korony. W wielu potrawach spotkamy określenie „po litewsku”, co oznacza, że danie pochodzi z kresów wschodnich. Kuchnie obu narodów mieszały się w wyniku kontaktów międzyludzkich i wzajemnych interesów. Wiele dań szybko zadomowiło się na polskich stołach. Między innymi przyjął się tu wspaniale orzeźwiający w czasie upałów chłodnik litewski bez gotowania. Danie pochodzi z terenów Sejneńszczyzny (obecnie województwo podlaskie), na którym w dawnych czasach mieszkało sporo ludności litewskiej. Dlatego wiele dań z tego regionu ma taki właśnie rodowód. Znany polski etnograf Oskar Kolberger zanotował, że na Litwie są potrawy, które uwielbiają zarówno włościanie, jak i szlachta. Jedną z potraw, które docenia całe społeczeństwo bez względu na stopień zamożności, jest chłodnik robiony z pokrojonych buraków i kawałków wrzuconego do zupy lodu. W wielu współczesnych książkach kucharskich podkreśla się litewskie pochodzenie chłodnika. Już w XIX wieku pisała o nim Wincentyna Zawadzka w „Kucharce litewskiej”. Autorka omawia kilka rodzajów. Podaje też recepturę na tradycyjny chłodnik litewski z boćwinki lub buraczków. Radzi, aby przygotować go ze szczawiu, kopru, botwiny, śmietany i rosołu. Doradza jej podawanie z jajami na twardo, surowymi ogórkami oraz szyjkami rakowymi. Jeżeli ktoś nie przepada za rakami, to może je zamienić na ugotowaną rybę. Według Wincentyny Zawadzkiej do zupy pasują również gotowane kalafiory i szparagi. Warto przytoczyć przepis autorki ze wspomnianej wyżej książki jako najbardziej tradycyjny, znany już przed wiekami i pokazać, jak wyglądała prawdziwa kuchnia staropolska. „Proporcja: garść szczawiu i kopru, 1 szklanka usiekanej botwinki lub buraczków czerwonych, 1-1.5 kwaterki śmietany, rosołu i soli do smaku, 4-5 jaj, 40-60 raków. Utrzeć sporą garść posiekanego zielonego kopru z solą, odgotować usiekanego szczawiu, botwiny lub buraczków czerwonych, ostudzić, włożyć trochę gęstwiny i część rosołu dla kwasu, śmietany 1-1.5 kwarty, trochę zimnej przegotowanej wody, wymieszać to wszystko, a w miarę jak będzie gęsto lub kwaśno, rozrzedzać rosołem lub śmietaną tak, aby zupa była biała i zawiesista. Na samem wydaniu włożyć kilka kawałków lodu, kilka jaj na gęsto ugotowanych i pokrajanych na cztery części, parę drobno skrajanych ogórków, kopę szyjek rakowych, lub ugotowanej jakiej dużej ryby, a innej zwierzyny, pokrajanej w drobne podłużne paski. Jeżeli są kalafiory lub szparagi można je dodać w kawałkach, osobno ugotowane w wodzie i ostudzone” Innie przepisy na chłodnik z XIX i początku XX wieku Bardzo ciekawy przepis znajduje się w książce z 1860 roku pt. “365 obiadów za 5 złotych” autorstwa Lucyny Ćwierczakiewiczowej, która zaleca dodanie na końcu gotowania zakwasu z mąki pszennej, żytniej lub owsianej. Podstawowe składniki to: botwina, koper, śmietana i rosół. Należy go podawać z jajkami na twardo, szyjkami rakowymi, ogórkami lub gotowanym jesiotrem (dodatki oczywiście do wyboru według uznania biesiadników). W “Uniwersalnej książce kucharskiej” Marii Ochorowicz-Monatowej z 1910 roku znajduje się przepis na chłodnik litewski na surowej śmietanie. Jest to sposób przejściowy pomiędzy ciężkimi, tłustymi chłodnikami na bulionie mięsnym i śmietanie z XIX wieku, a lekkimi współczesnymi odmianami na bazie mlecznych produktów fermentowanych. Jak widać, chłodziec miał wiele odmian i w zasadzie w każdym domu przyrządzano danie tak, aby zaspokoić gust kulinarny domowników. Mickiewicz w „Panu Tadeuszu” opisał wiele tradycji szlacheckich. Nie zapomniał także o gościnności i kulinariach. Nasza narodowa epopeja ciekawy zapis kultury szlacheckiej z lat 1811/12, a więc z czasów wojen napoleońskich. Dla poety-emigranta jest to wspomnienie tradycji, polskości i rodzinnego domu. Współczesny czytelnik, który przeczyta „Pana Tadeusza” po ukończeniu szkoły średniej, nie jako szkolną lekturę, ze zdziwieniem zauważy w niej coś więcej niż rodowy spór i krzewienie patriotyzmu. Dostrzeże warstwę obyczajową. Zimna zupa z buraczków pojawia się na stole bohaterów aż trzy razy. Księdze III: Umizgi - bohaterowie także raczyli się wódką i chłodnikiem \"Podano w kolej wódkę, za czym wszyscy siedli Chłodnik litewski był pierwszym daniem podczas Wieczerzy Wilczej w Księdze V: „Kłótnia”, oczywiście w towarzystwie wódki. Historia chłodnika w Polsce sięga kilku wieków, jest elementem kultury narodowej. Przepis jest wręcz naszą kulinarną dumą. Nic więc dziwnego, że współcześnie, stawiając na regionalne dania, odkopuje się z XIX-wiecznych książek kucharskich najpopularniejsze przepisy i dostosowuje się je do gustów współczesnych konsumentów. Doceniamy tradycyjne przepisy za ich nietypowy smak i wykorzystanie wyłącznie naturalnych składników, które są łatwo dostępne. Chłodnik może być przygotowany w wersji jarskiej, jak i mięsnej. Tradycja kulinarna ma swoje zalety. Jednak od czasu do czasu lubimy podyskutować z tradycją i potraktować ją twórczo, dodając do znanych i lubianych receptur coś od siebie. Łamanie przepisów jest naszym hobby. W końcu na tym polega gotowanie, aby inspirując się tradycyjnym daniem, stworzyć coś swojego. Dwukolorowy chłodnik to danie, które zaskakuje połączeniem smaków i kolorów. Przepięknie wygląda na talerzu. Trzeba przyznać, że wymaga sporo pracy, ale efekt przechodzi najśmielsze oczekiwania smakowe. Można o nim powiedzieć, że jest to danie godne pięciogwiazdkowej restauracji. Prawdziwe kulinarne mistrzostwo. Do jego wykonania potrzebujemy tak naprawdę dwóch zup. • Przygotowanie chłodnika w dwóch kolorach rozpoczynamy od chłodnika litewskiego. Botwinkę dokładnie myjemy i drobno siekamy. • Na patelni z odrobiną masła przesmażamy posiekaną botwinkę i czosnek. Doprawiamy solą oraz pieprzem i mieszamy. • Ogórki gruntowe obieramy i kroimy w kawałki. Umieszczamy je w blenderze wraz z botwinką, jogurtem i koncentratem czerwonego barszczu. Wszystko blendujemy. • Oba chłodniki przed podaniem schładzamy w lodówce przez 3-4 godziny. • Z dwóch stron wlewamy jednocześnie dwa chłodniki do miseczek. Przelanie dwóch chłodników do jednej miseczki tak, aby kolory nie pomieszały się, to zdecydowanie najtrudniejsza część w przygotowaniu tej zupy. Bywa, że jest do tego potrzebna pomoc drugiej osoby. Całość można podać z ugotowanym jajkiem – żółty kolor żółtka będzie dodatkowym akcentem kolorystycznym. W całej Polsce najbardziej znany jest chłodnik z botwinki. Ślązacy też go lubią, ale mogą pochwalić się swoją, oryginalną wersją chłodnika, który nie ma koloru czerwonego i zawiera nietypowy składnik – śledzia. Autorki książek kucharskich z XIX wieku dopuszczały dodatek w postaci ryby. Na Śląsku wszystko jest inaczej – jest ryba, ale nie ma buraków. Ślązacy lubią swoją odmienność kulinarną i kultywują swoje tradycje. To danie dla osób, które lubią przygotowywać śledzie pod różną postacią i chcą wypróbować nowy, nieznany im wcześniej przepis. Do wykonania śląskiej wersji potrzebujemy takich produktów spożywczych: • Przygotowanie zimnej zupy w wersji śląskiej rozpoczynamy od namoczenia śledzi przez kilka godzin. Potem ryby płuczemy i odsączamy. • Trzy filety blendujemy ze śmietaną i jogurtem. Doprawiamy solą, pieprzem i dodajemy szczypiorek. Wkładamy sparzoną cebulę. • Pozostałe śledzie kroimy na kawałki i dodajemy do zupki. Wstawiamy do lodówki, a w międzyczasie gotujemy ziemniaki, z którymi będziemy ją zajadać. W czasie upałów specjaliści zalecają picie dużej ilości wody i jedzenie chłodniejszych potraw. Nie wspominając już o unikaniu wychodzenia na słońce między godziną 11:00-15:00 i przebywaniu w zacienionym miejscu. Chłodnik z buraczków to posiłek, który spełnia wymagania lekarzy odnośnie żywienia latem. Najlepiej smakuje latem, kiedy warzywa są młode i słodkie. Prosty przepis na chłodnik z buraczków wymaga użycia jedynie kilku składników: • do gotowania buraków: łyżka soku z cytryny, 1 łyżeczka cukru, 1 łyżeczka octu, sól i pieprz. Aby zmniejszyć kaloryczność, możemy zrobić zupę na kefirze lub maślance, a więc zrezygnować z kwaśnej śmietany oraz jogurtu naturalnego. • Buraczki umyć, obrać i pokroić na części, zalać wodą i gotować z łyżką soku z cytryny, łyżeczką cukru i octu, solą oraz pieprzem. • Obieramy ogórki, trzemy lub kroimy. Rzodkiewki ścieramy na tarce lub kroimy. Buraki również ścieramy, koperek siekamy. Mieszamy wszystkie warzywa. • Dodajemy do papki nabiał oraz sok z cytryny. Dodajemy kilka łyżek wywaru. Zielone łodyżki i liście burków są wartościowym źródłem minerałów, zwłaszcza żelaza i potasu. Na dodatek pomagają odkwasić organizm, więc naprawdę warto je jeść. Najlepiej wybierać pęczki z większymi burakami. Chłodnik z botwiny może być dodatkiem do grilla. Prosta instrukcja w pełni oddaje międzynarodowy charakter dania. Do przygotowania orzeźwiającej zupy potrzebujemy: Zupę można zrobić na bulionie warzywnym lub drobiowym rosole. Wtedy gotujemy buraki z zieleniną nie w wodzie, a w bulionie. Dzięki temu chłodnik jest bardziej wyrazisty i ma więcej aromatu. Przygotowanie tego chłodnika należy zacząć wcześniej, bowiem musi się dobrze przestudzić w lodówce. Przed dodaniem jogurtu zupa musi być chłodna. Chłodnik z botwiny z kefirem jest nieco bardziej rzadki. • Przygotowanie zupy rozpoczynamy od pokrojenia w kostkę buraków i ugotowania ich w bulionie lub wodzie. Po ok. 10 minutach dodajemy oczyszczoną i pokrojoną botwinkę. • Do bulionu dodajemy sok z cytryny, studzimy do temperatury pokojowej i wkładamy do lodówki. • Do dobrze ostudzonego bulionu z buraków czerwonych i botwinki dodaj zimny nabiał. • Mieszamy całość z ogórkiem i koperkiem. Podajemy z jajkiem pokrojonym na ćwiartki. W chłodniku litewskim bardzo dużą rolę odgrywają dodatki. Bez ogórka i rzodkiewki raczej nie istnieje. Nieco ostrzejszego smaku dodaje szczypiorek. Niektórzy dodają do niego jajo, wtedy jest bardziej treściwy. Dodatkiem mogą być także ziemniaki pokrojone w kostkę i fasolka szparagowa. Dzięki temu obiad jest sycący jak barszcz ukraiński, a nadal bardzo lekki, orzeźwiający i wakacyjny. Przygotowujemy go z następujących składników: • Warzywa (z wyjątkiem buraków) obieramy, zalewamy wodą i gotujemy do miękkości. • Z wywaru wyjmujemy warzywa. Dodajemy sok z cytryny, sól i cukier oraz buraczki. Gotujemy, aż będą al dente. • Dodajemy łodygi i liście botwinki, gotujemy 3 - 4 minuty, aby lekko zmiękły. Nie poleca się zbyt długiego gotowania, ponieważ zrobią się rozpaćkane i brzydkie. • Ogórki razem ze skórką kroimy w kostkę, solimy i odstawiamy na kilka minut. Szczypiorek i koperek siekamy. Jajka gotujemy na twardo, obieramy ze skórki i kroimy na połówki. • Jogurt mieszamy z maślanką. Do botwinki dodajemy ogórki i pozostałe składniki. Dokładnie mieszamy i doprawiamy do smaku. Uwaga, jeżeli przygotowujemy go z wyprzedzeniem i zamierzamy przechowywać w lodówce, to nie dodajemy koperku i szczypiorku. Zioła dokładamy przed podaniem. Dodane wcześniej zdominują potrawę i nabiorą nieatrakcyjnego wyglądu, co popsuje estetykę dania. Kiedy jest gorąco, sięgamy po dania chłodne i lekkostrawne. Chłodnik ukraiński znakomicie sprawdzi się na letnie obiady. Do jego przygotowania potrzebujemy: • Rzodkiewkę i ogórki, ugotowane ziemniaki, jajko, mortadelę lub inną wędlinę kroimy drobno w kostkę, dodajemy posiekany koperek i szczypiorek. • Łączymy z maślanką, wodą i śmietaną i przyprawiamy do smaku. Podajemy prosto z lodówki. Chłodnik z ogórków nie jest tak znany, jak tradycyjny. Dlatego korzystając z lata, warto spróbować wyjątkowego smaku, czegoś innego, czego nie przyrządzamy o innych porach roku. Można go przyrządzić na różne sposoby, podać z jajkiem lub rzodkiewką. Nie jest skomplikowany i jest tani. Do jego wykonania potrzebujemy jedynie: • Przygotowanie posiłku rozpoczynamy od dokładnego umycia, obrania i starcia na tarce ogórków. Starte ogórki przekładamy do miski. Czosnek przeciskamy przez praskę i dodajemy. Całość solimy i odkładamy na 10 minut. • Kefir i jogurt mieszamy i dodajemy. Wszystko mieszamy, dodajemy pozostałe składniki i jeszcze raz mieszamy. Wszystkie przepisy na zypy są odżywcze, odświeżające i proste w wykonaniu. Chłodziec to danie typowo wakacyjne, przyrządzane z tego, co najlepsze – ze świeżych warzyw i napoju na bazie nabiału. Ciekawą smakowo opcją jest wersja z ogórków i rzodkiewki, do którego przyrządzenia potrzebne są: • Przygotowanie dania rozpoczynamy od umycia ogórków. Nie obieramy ich ze skórki, tylko ścieramy na tarce o grubych oczkach, przekładamy na sitko i pozostawić aż puszczą soki, które następnie należy dobrze odcisnąć. • Rzodkiewki myjemy, ścieramy na tarce. W większej misce mieszamy nabiał, dodajemy ogórka, rzodkiewkę i znów mieszamy. • Szczypiorek oraz koperek bardzo drobno siekamy. Czosnek przeciskamy przez praskę, dodajemy sok z połowy cytryny. Wszystko dokładnie mieszamy. Doprawiamy do smaku solą i pieprzem. Wstawiamy do lodówki na ok. 30 minut. Chłodnik grecki jest przyrządzony z jogurtu greckiego i ma w sobie dodatek mięty, która nadaje mu ciekawego smaku i sprawia, że jest bardzo orzeźwiający, wręcz idealny na upalne dni. Do jego wykonania potrzebujemy: • Na oliwie z oliwek szklimy cebulę dymkę i dodajemy do chłodnika. • Odstawiamy do lodówki na godzinę. Gotowy posypujemy koperkiem i miętą. Lato cechuje bogactwem owoców. Maliny, truskawki, arbuzy, jagody, mango, borówki, jeżyny, jabłka, wiśnie, czereśnie sprawiają, że nasze życie nabiera wyjątkowego smaku. Z owoców można przygotować także pożywne chłodniki. Za świeżymi owocami tęsknimy cały rok, warto więc właśnie teraz świętować obfitość darów natury. • Z arbuza trzeba zdjąć skórę, oczyścić go z pestek, pokroić. Następnie blendujemy owoc. Dodajemy sok z cytryny i szczyptę soli. • Mieszamy i wstawiamy do lodówki na dwie godziny. To propozycja dla wielbicieli egzotyki. Tropikalne smaki kojarzą z egzotycznymi wakacjami. Jeżeli nie możemy pojechać na egzotyczne wakacje, to można je przywołać, przygotowując rajskie potrawy. Do przygotowania chłodnika z mango potrzebujemy: Wiśnie to idealne owoce na przetwory. Kompot , dżem, lody z wiśni są powszechnie znane. Chłodnik z wiśni wart jest wypróbowania, bo doskonale chłodzi, a jego intensywny owocowy smak to jedno z najpiękniejszych wspomnień lata. Jest łatwy w przygotowaniu. Do jego wykonania potrzebujemy: • Połowę gotujemy w kilku łyżkach wody z dodatkiem cukru. Następnie dolewamy pół szklanki wody, dodajemy cukier i cynamon do smaku. • Do gorącej wiśni wlewamy mąkę wymieszaną ze śmietaną i jeszcze raz zagotowujemy, stale mieszając. • Pozostałe owoce układamy w głębokich talerzach i zalewamy owocowym wywarem. Kiedy wystygnie, wkładamy na jakiś czas do lodówki i schładzamy. Porzeczki i maliny to smak lata, do którego warto co roku wracać. Do jego przyrządzenia potrzebujemy: Owoce blendujemy, dodajemy miód i jogurt. Ponownie miksujemy. Wylewamy na talerze i dekorujemy czarną porzeczką i miętą. Chłodnik jagodowy to z kolei pełnowartościowa zupa, która znakomicie sprawdzi się w roli letniego obiadu. Pachnie lasem, kusi kubki smakowe niesamowitym fioletowym kolorem. Do jej wykonania wykorzystamy następujące składniki: • Do garnka wlewamy wodę, dodajemy jagody i gotujemy do wrzenia przez 3 minuty. • Do kubka wsypujemy mąkę ziemniaczaną, dolewamy kilka łyżek zimnej wody, rozpuszczamy, wlewamy do gotującej się zupy. • Do kubeczka wlewamy śmietanę, dodajemy po łyżce zupy stopniowo, żeby śmietana się nie zważyła. • Studzimy i chłodzimy w lodówce. Chłodnik podajemy z makaronem. Żółty to kolor słońca i lata. Szczególnie słodkie są żółte owoce: brzoskwinie, morele i mirabelki. Z brzoskwini, miodu i naturalnego jogurtu oraz słodkiej śmietany i cukru waniliowego, można przygotować fantastyczny słodki chłodnik, który będzie doskonałym letnim deserem. Chłodnik brzoskwiniowy jest prosty w przygotowaniu: • 3/4 brzoskwiń kroimy w kosteczkę, a resztę w plasterki, które posłużą do dekoracji. • Do miseczki przekładamy wszystkie składniki na masę jogurtową i mieszamy. Przygotowaną masę wykładamy na talerze, pokrojone w kosteczkę brzoskwinie układamy wokół masy jogurtowej. • Wkładamy do lodówki na pół godziny. Wyjmujemy i przed podaniem dekorujemy plasterkami brzoskwiń. Taki przysmak jest idealny na letnie przyjęcie urodzinowe i dla niespodziewanych gości. Chłodnik francuski to danie wykwintne. Różni się od polskich chłodników. Jest to raczej pożywna zupa podawana na zimno. Przygotowujemy go z: • Por kroimy w cienkie półtalarki. Rozgrzewamy w rondlu masło i dusmy warzywo, lekko solimy. • Ziemniaki obieramy i kroimy w kostkę. Do uduszonych porów wkładamy ziemniaki, podduszamy, podlewamy bulionem. Gotujemy do miękkości. • Wszystko miksujemy, doprawiamy do smaku solą i pieprzem. • Dodajemy śmietanę do zabielenia.Wstawiamy do lodówki i chłodzimy. Gorący, hiszpański klimat sprzyja chłodnikom. Hiszpanie lubią zimne zupy, a najbardziej znanym hiszpańskie jest gazpacho. To chłodnik warzywny, znany z pomidorowego smaku. Większość historycznych źródeł podaje, że początków tej potrawy należy potrawy należy szukać we wczesnym średniowieczu, ale kolejne składniki tej potrawy pojawiały się na przestrzeni wieków. Oprócz klasycznego przepisu na warzywne gazpacho funkcjonuje wiele innych receptur, nieraz odległych od pierwowzoru. Klasyczny przepis na chłodnik gazpacho wymaga użycia następujących produktów: • Pomidory sparzamy i obieramy ze skórki. Kroimy na ćwiartki, usuwamy gniazda nasienne a następnie siekamy na drobną kostkę. Na kostkę kroimy również pozostałe warzywa. • Zostawiamy troszeczkę z każdego warzywa do ozdoby, a resztę miksujemy. • Chleb moczymy w wodzie. Namoczony dokładamy do blendera. Dodajemy oliwę z oliwek, ocet winny i drobno posiekane ząbki czosnku. Miksujemy na gładką konsystencję. Andaluzyjski przysmak podajemy posypany pokrojonymi w kostkę pomidorami, ogórkiem i papryką oraz polany dużą ilością oliwy z oliwek. Dla utrzymania temperatury dania, do całości można wrzucić kostki lodu. Intensywność czerwieni gotowej zupy zależy od dojrzałości pomidorów. Chłodnik z zsiadłego mleka świetnie zastępuje dania mięsne w gorące letnie dni. Nie wymaga gotowania, składa się prostych składników. Jest zimny, a co za tym idzie, doskonale orzeźwia. Do jego przygotowania potrzebujemy kilku składników: • Ogórki obieramy, kroimy w kostkę i dodajemy do nabiałowej mieszanki. • Szczypiorek i natkę pietruszki siekamy i mieszamy z chłodnikiem. Jogurty naturalne zawierają białko, kultury bakterii, mnóstwo witamin i wapń. Są niezbędne dla utrzymania zdrowych kości do późnych lat. Można je także wykorzystać do przygotowania chłodników. Aby zrobić najprostszy chłodnik z jogurtem, potrzebujemy: • Myjemy liście sałaty i rwiemy je mniejsze kawałki. Ogórka ścieramy na tarce o dużych oczkach. • Tak samo ścieramy rzodkiewki i lekko solimy w oddzielnym naczyniu. Gdy puszczą sok, odciskamy. • Wszystko razem mieszamy, dodajemy szczypiorek i doprawiamy do smaku. Schładzamy. Chłodniki to smak lata. Zimne, pachnące warzywami i owocami, mogą zastąpić obiad i deser. Dają to, co najważniejsze w lecie: orzeźwienie i ochłodzenie oraz zaopatrują organizm w niezbędne minerały i witaminy. Nie wymagają wiele pracy. Dzieci nigdy nie marudzą przy jedzeniu, kiedy widzą chłodnik.", "url": "https://arkanasmaku.pl/pl/blog/chlodnik-najlepszy-na-lato-przepisy-na-chlodnik-litewski-z-botwinki-i-inne-letnie-zupy-1657798241", "category": "podlaskie", "sub_category": "Gotowe dania i potrawy", "phrase": "Chołodziec litewski (chłodnik)"}