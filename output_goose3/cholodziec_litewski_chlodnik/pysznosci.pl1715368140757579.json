{"meta_description": "Chłodnik to lekka i pożywna zupa, która idealnie orzeźwia w upalny dzień. Chociaż najpopularniejszy jest litewski przep…", "title": "Dwukolorowy chłodnik - orzeźwiająca, lekka zupa na gorące dni", "content": "Chłodnik to lekka i pożywna zupa, która idealnie orzeźwia w upalny dzień. Chociaż najpopularniejszy jest litewski przepis, to pomysłów na chłodnik nie brakuje. Dziś połączyliśmy ze sobą dwa smaki, dzięki czemu możesz spróbować dwóch obłędnie pysznych zup jednocześnie. Na dodatek tak podane chłodniki prezentują się znakomicie w talerzu. Chłodnikiem określa się zupę serwowaną na zimno. Najczęściej jest to połączenie świeżych warzyw (ogórków, pomidorów czy też rzodkiewek) z mleczną bazą kefirową lub jogurtową. To idealna potrawa na upalne dni- orzeźwia, zaspokaja głód i nie obciąża żołądka. Jednym z najpopularniejszych chłodników jest chłodnik litewski, który przywędrował do Polski razem z dynastią Jagiellonów. Pierwsze wzmianki na temat chłodnika pojawiały się w \"Panu Tadeuszu\". Tadeusz – główny bohater jego dzieła - po powrocie do domu został przywitany właśnie tą potrawą, która często wtedy gościła na szlacheckich stołach Nasz dzisiejszy chłodnik to połączenie tradycji z nowoczesnością. Klasyczny chłodnik litewski połączyliśmy z ogórkowym chłodnikiem. Efekt? Po prostu palce lizać! Na patelni z odrobiną masła przesmaż posiekaną botwinkę i czosnek. Dopraw solą oraz pieprzem i dokładnie wymieszaj. Ogórki gruntowe obierz ze skórki i pokrój na kawałki. Następnie umieść je w blenderze lub robocie kuchennym. Dodaj przesmażoną botwinkę, jogurt naturalny i koncentrat czerwonego barszczu. Całość zblenduj na jednolitą masę. Następnie przejdź do przygotowania chłodnika ogórkowego. Obrane i pokrojone ogórki umieść w robocie kuchennym. Dodaj kefir, jogurt grecki, startą rzodkiewkę i posiekany koperek. Całość zblednuj na jednolitą masę. Oba chłodniki przed podaniem schłódź w lodówce przez 3-4 godziny. Przygotuj miski na chłodnik. Z dwóch stron wlewaj jednocześnie dwa chłodniki. Możesz zrobić to samodzielnie lub poprosić kogoś o pomoc. Do chłodników dodaj ugotowane na twardo jajko i udekoruj całość świeżym koperkiem i liśćmi botwinki. Podawaj na zimno. Smacznego!", "url": "https://pysznosci.pl/dwukolorowy-chlodnik-przepis,6918861522622081a", "category": "podlaskie", "sub_category": "Gotowe dania i potrawy", "phrase": "Chołodziec litewski (chłodnik)"}