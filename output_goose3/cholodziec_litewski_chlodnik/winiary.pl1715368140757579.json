{"meta_description": "Tradycyjny chłodnik litewski jest sprawdzony i nigdy nie zawodzi, zwłaszcza latem. Poznaj przepis na orzeźwiający chłodnik litewski z jajkiem!", "title": "Chłodnik litewski", "content": "Chłodnik litewski, dawniej zwany też chołodźcem litewskim, to jeden z chłodników, który często pojawia się w letnim menu mojej rodziny. Tradycyjny chłodnik litewski przygotowywany był na szyjkach rakowych, można też ugotować go na cielęcinie lub innym mięsie, ale skoro nie udało mi się dostać szyjek, porzuciłam pomysł ugotowania chłodnika ściśle według tradycyjnej receptury i zrobiłam go we współczesnej wersji. Niemniej jednak wyszedł przepyszny i wszyscy domownicy żwawo jedli swoje porcje.Chłodnik litewski zawsze przygotowuję z botwinki (wykorzystuję małe buraczki, a także łodygi i liście), ale można też przygotować go na bazie samych buraczków. Można do niego dodać nie tylko pokrojonego w kostkę ogórka zielonego, ale także rzodkiewkę, która zaostrzy smak zupy. Zwolennicy lekko kwaśnych smaków mogą dodać do chłodnika trochę szczawiu. Ja dodaję zawsze łyżkę soku z cytryny (dzięki któremu zupa ma intensywny kolor).Przed podaniem dobrze jest schłodzić zupę w lodówce, chociaż niekoniecznie musi być bardzo zimna. Dla mnie wystarczy, że jest chłodna :).Smacznego!Zobacz też", "url": "https://www.winiary.pl/przepisy/chlodnik-litewski-zwz/", "category": "podlaskie", "sub_category": "Gotowe dania i potrawy", "phrase": "Chołodziec litewski (chłodnik)"}