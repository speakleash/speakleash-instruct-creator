{"meta_description": "Chłodnik litewski (po litewsku: Šalti boršių) to moja ulubiona wersja chłodnika. I chociaż jest wiele innych przepisów na zimne zupy, bo w końcu Hiszpanie mają swoje Gazpacho, Francuzi Vichyssoise a Bułgarzy Tarator (zobacz przepis). To my jednak najbardziej kochamy chłodnik z botwinki.", "title": "Chłodnik litewski", "content": "Chłodnik litewski (po litewsku: Šalti boršių) to moja ulubiona wersja chłodnika. I chociaż jest wiele innych przepisów na zimne zupy, bo w końcu Hiszpanie mają swoje Gazpacho, Francuzi Vichyssoise a Bułgarzy Tarator (przepis tutaj). To my jednak najbardziej kochamy chłodnik z botwinki. Ponieważ historia tej zupy jest niezwykle ciekawa, nie mogę się powtrzymać od umieszczenia tutaj krótkiego rysu historycznego. Chłodnik lub chołodziec litewski to tradycyjna polska zupa z buraczków, podawana na zimno. Historia chłodnika litewskiego sięga XIV wieku, kiedy w Rzeczpospolitej Obojga Narodów panowała dynastia Jagiellonów. Samo danie pochodzi z terenów Sejneńszczyzny (obecnie województwo podlaskie), a kilka lat temu zupa ta została wpisana na listę produktów tradycyjnych w kategorii „gotowe dania i potrawy” właśnie na Podlasiu. W „Panu Tadeuszu” Adama Mickiewicza o tej zupie wspominano aż 3 razy, co ciekawe za każdym razem w towarzystwie wódki: Podano w kolej wódkę, za czym wszyscy siedli Wychodzi na to, że połączenie zsiadłego mleka, z lodem oraz wódki jakoś udawało się naszym przodkom, chociaż dzisiaj nieliczni by spróbowali tego połączenia. Jest w tym jednak pewna prawidłowość, ponieważ Bułgarzy zupę Tarator (patrz przepis) również popijają rakiją. Nie pozostaje mi nic innego jak spróbować tego połączenia, o czym postaram się napisać, jeśli po tej mieszance nie zamilknę na wieki.", "url": "https://bashu.pl/chlodnik-litewski/", "category": "podlaskie", "sub_category": "Gotowe dania i potrawy", "phrase": "Chołodziec litewski (chłodnik)"}