{"meta_description": "Galareta wieprzowa albo zimne nóżki. U mnie w rodzinnym domu zazwyczaj mówiło się galareta. Smak i wspomnienie mojego dzieciństwa.\r\nKażdy chyba ma swój patent n", "title": "Galareta wieprzowa - zimne nóżki", "content": "Nóżki i golonki opaliłam nad kuchenką z nadmiaru włosków. Opłukałam i ułożyłam ciasno w dużym garnku. Zalałam wodą tak, by przykryła całość.   Gotowałam na bardzo wolnym ogniu bez przykrycia ok. 3- 4 godziny.  Kiedy minęła połowa czasu gotowania dodałam obraną marchew i pietruszkę oraz pozostałe składniki. Posoliłam. Czosnek przecisnęłam przez praskę pod koniec gotowania mięsa i przyprawiłam do smaku solą. Pieprzu dodałam jak już zdjęłam z ognia wywar.  Nie dodawałam ani odrobiny żelatyny. Nóżki mają w sobie tyle kleju, że nie ma potrzeby dodatkowo sklejać galarety. Może wyjść później za twarda.  Jak już nóżki i golonki ugotowały się, ostygły po wyciągnięciu z ugotowanego bulionu, oskubałam je z mięsa i pokroiłam mięso na mniejsze kawałki. Skórę też dodawałam, bardzo ją lubimy w galarecie zresztą.  Mięso układałam w salaterkach i zalewałam ugotowanym bulionem.   Odstawiłam do ostygnięcia i stężenia.", "url": "https://www.przyslijprzepis.pl/przepis/galareta-wieprzowa-zimne-nozki", "category": "wielkopolskie", "sub_category": "Gotowe dania i potrawy", "phrase": "Galart (zimne nóżki, studzienina)"}