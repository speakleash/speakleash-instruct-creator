{"meta_description": "", "title": "Knedle ziemniaczane z białym serem", "content": "Ziemniaki myjemy, obieramy i gotujemy do miękkości. Rozgniatamy widelcem lub przepuszczamy przez praskę. Studzimy.  W dużym garnku wstawiamy wodę, czekając aż zacznie się gotować robimy knedle…  Ostudzone ziemniaki mieszamy z jajkami i mąką. Ciasto będzie z pewnością puszyste i klejące. Odrywamy kawałek, posypujemy sobie dłonie mąką i turlamy kulkę, którą spłaszczamy. Małą łyżeczką nakładamy trochę sera na środek powstałego placuszka i zalepiamy. Kulamy jeszcze raz w dłoniach, by powstała zgrabna kuleczka:) I tak dalej i tak dalej… aż ciasto nam się skończy. Zamiast sera lub z serem możemy dodać śliwki, truskawki, poziomki itp.  Wrzucamy do wrzątku i gotujemy ok. 5 min od momentu wypłynięcia.  Dorosłym polewamy roztopionym masełkiem i posypujemy cukrem.", "url": "https://alaantkoweblw.pl/blog/przepis/knedle-ziemniaczane-z-bialym-serem/", "category": "kujawsko-pomorskie", "sub_category": "Gotowe dania i potrawy", "phrase": "Kluski ziemniaczane z białym serem"}