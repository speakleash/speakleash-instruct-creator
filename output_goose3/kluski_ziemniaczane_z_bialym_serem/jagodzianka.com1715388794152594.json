{"meta_description": "Kluski ziemniaczane z twarogiem i skwarkami znam od dziecka. abcia, z kujawsko - pomorskiego, często robiła te pyszne kluski i podawała je na wiele sposobów.", "title": "Kluski ziemniaczane z twarogiem i skwarkami - My Blueberry Corner", "content": "Kluski ziemniaczane z twarogiem i skwarkami znam od dziecka. Moja babcia, która mieszkała w województwie kujawsko – pomorskim, często robiła te pyszne kluski i podawała je na wiele sposobów. Ziemniaczane kluski, jako potrawa regionalna były na Kujawach od zawsze. Czasem babcia podawała je z zupami – białym barszczem, kartoflanką, zarzucajką, pomidorową, rosołem z kaczki czy czarniną – zupą z kaczą krwią (jest to dość kwaśna zupa o specyficznym smaku). Smak klusek z twarogiem i skwarkami wspominam najlepiej ze wszystkich babcinych dań. Cieszę się, że udało mi się odtworzyć ten cudowny babciny przepis. Ziemniaczane kluski z pysznym, wilgotnym twarogiem, okraszone podsmażoną słoninką pół na pół z wędzonym boczkiem smakują bosko. Czasem robię to przepysze danie, okraszając je jedynie skwarkami z wędzonej słoniny i to wystarcza – kluski w towarzystwie twarogu i wędzonki są także wyjątkowe. • ok. 300 g mąki pszennej (tyle, żeby ciasto było naprawdę zwarte i gęste) Żeby kluski dobrze wyszły, ziemniaki muszą być bardzo drobno starte. W tym celu ziemniaki trzeba zetrzeć ręcznie na tarce do ziemniaków lub zmiksować w malakserze. W dużym garnku zagotować wodę, posolić. Ziemniaczaną papkę przełożyć na drobne sitko i zostawić na 3 minuty, żeby odcedzić nadmiar soków. Zwróćcie uwagę, że pod odcedzonym płynem zbierze się skrobia. Płyn wylać do zlewu, a do miski z pozostawioną skrobią przełożyć ziemniaki z sitka, dodać mąkę, posolić i popieprzyć, dobrze wymieszać. Na patelni podsmażyć słoninę i boczek. Przygotowane ciasto przekładać małymi porcjami na małą deskę i zdejmować mokrą łyżką nieduże porcje prosto do gotującej się wody. Kluski gotować 3 minuty na średnim ogniu, uważając, żeby woda nie wykipiała. Wyjąć łyżką cedzakową na talerz. Kluski ziemniaczane podawać z twarogiem i skwarkami, przyprawić świeżo zmielonym pieprzem.", "url": "https://jagodzianka.com/2014/06/kluski-ziemniaczane-twarogiem-skwarkami/", "category": "kujawsko-pomorskie", "sub_category": "Gotowe dania i potrawy", "phrase": "Kluski ziemniaczane z białym serem"}