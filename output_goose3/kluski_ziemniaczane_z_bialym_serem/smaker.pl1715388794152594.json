{"meta_description": "Przepis nie jest trudny, kluski są przepyszne. Polecam :-)", "title": "Szare kluski ze skwarkami i białym serem", "content": "Ziemniaki obrać, zetrzeć na tarce o małych oczkach i odcedzić z wody przez gazę lub na sitku. Do startych ziemniaków dodać obie mąki , jajko i zagnieść jednolite ciasto. Słoninę pokroić w kostkę i smażyć do momentu aż wytopi się tłuszcz i powstaną przyrumienione skwarki. Usmażone skwarki przełożyć do oddzielnego naczynia a na wytopiony tłuszcz wrzucić pokrojoną w kostkę cebulkę. Smażyć do momentu aż cebulka się zeszkli. Po usmażeniu odcedzić tłuszcz i dodać cebulkę do skwarek. W garnku zagotować wodę, dodać ½ łyżki soli. Ciasto odrywać łyżką i wrzucać na gotującą wodę. Kluski gotować ok 5 minut od chwili wypłynięcia. Po ugotowaniu odcedzić. Na gorące kluski wyłożyć cebulkę ze skwarkami i posypać białym serem. Smacznego :-)", "url": "https://smaker.pl/przepisy-dania-glowne/przepis-szare-kluski-ze-skwarkami-i-bialym-serem,103586,baladynka.html", "category": "kujawsko-pomorskie", "sub_category": "Gotowe dania i potrawy", "phrase": "Kluski ziemniaczane z białym serem"}