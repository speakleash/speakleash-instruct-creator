{"meta_description": "Pyzy są tradycyjnym daniem kuchni śląskiej, zwyczajowo nadziewanym mielonym mięsem. Dziś odejdziemy nieco od klasyki i zaserwujemy pyzy z farszem z białego sera. Stworzymy dzięki temu nieco lżejszą, bezmięsną wersję tych popularnych klusek. Naprawdę warto ich spróbować. Przepis na pyzy jest wyjątkowo prosty i nie powinien sprawić nikomu żadnych problemów. Potrzebujemy dosłownie kilku podstawowych składników, aby wyczarować smaczny obiad. Podany przepis dotyczy wersji bezmięsnej, jednak nic nie stoi na przeszkodzie, aby pyzy z twarogiem podać z okrasą na bazie boczku czy słoniny.", "title": "Tym razem bez mięsa. Doskonałe nadzienie do pyz ziemniaczanych zrobisz w 5 minut", "content": "Pyzy są tradycyjnym daniem kuchni śląskiej, zwyczajowo nadziewanym mielonym mięsem. Dziś odejdziemy nieco od klasyki i zaserwujemy pyzy z farszem z białego sera. Stworzymy dzięki temu nieco lżejszą, bezmięsną wersję tych popularnych klusek. Naprawdę warto ich spróbować. Przepis na pyzy jest wyjątkowo prosty i nie powinien sprawić nikomu żadnych problemów. Potrzebujemy dosłownie kilku podstawowych składników, aby wyczarować smaczny obiad. Podany przepis dotyczy wersji bezmięsnej, jednak nic nie stoi na przeszkodzie, aby pyzy z twarogiem podać z okrasą na bazie boczku czy słoniny. Z ziemniaków na pyzy odłóż 1/4 ich ogólnej masy. Obierz je, a następnie zetrzyj na tarce na drobnych oczkach. Resztę ziemniaków również obierz i ugotuj w osolonej wodzie. Surowe ziemniaki na pyzy dokładnie odciśnij z nadmiaru wody. Ugotowane warzywa przeciśnij przez praskę i przełóż do miski. Wyrównaj powierzchnię, a następnie podziel masę ziemniaczaną na 4 równe części i wyjmij jedną część na bok. Miejsce po wyjętych ziemniakach uzupełnij mąką ziemniaczaną. Odłożone ziemniaki z masy na pyzy włóż z powrotem do miski. Dodaj starte i odciśnięte ziemniaki, jajko i dwie łyżki mąki pszennej. Zagnieć ciasto na pyzy. Przygotuj farsz do pyz. W miseczce połącz ze sobą twaróg i drobno posiekaną cebulę. Dopraw do smaku solą, pieprzem oraz cukrem. Wszystkie składniki dobrze ze sobą wymieszaj. Z ciasta formuj niewielkie placki, następnie nakładaj na nie farsz i zamykaj pyzy. Gotuj w dużym garnku w osolonej wodzie, od czasu do czasu mieszając. Pyzy powinny gotować się ok. 15 minut. Ugotowane kluski podawaj z okrasą z podsmażonej cebulki, z ewentualnym dodatkiem słoniny lub boczku. Przedstawiamy przepis na pyszne mięsne pyzy z kaszanką. Niezwykłe pyzy możesz przygotować w piekarniku. • None Na jakim mięsie gotujesz rosół? Niemal wszyscy zapomnieli o 1 rodzaju. Nie ma lepszego", "url": "https://smakosze.pl/doskonale-pyzy-ziemniaczane-z-bialym-serem-przepis-rm-151022", "category": "kujawsko-pomorskie", "sub_category": "Gotowe dania i potrawy", "phrase": "Kluski ziemniaczane z białym serem"}