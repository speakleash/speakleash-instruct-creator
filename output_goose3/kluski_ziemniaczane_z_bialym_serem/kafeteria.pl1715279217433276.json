{"meta_description": "Składniki:Ziemniaki, mąka, biały ser, słonina.Jak przyrządzić?Wrzucamy ziemniaki po obraniu (tylko nie młode) do malaksera, miksera czy jakkolwiek to nazywacie i miksujemy. Kiedy nie ma już...", "title": "Kluski ziemniaczane z białym serem", "content": "Wrzucamy ziemniaki po obraniu (tylko nie młode) do malaksera, miksera czy jakkolwiek to nazywacie i miksujemy. Kiedy nie ma już grudek w ziemniakach, masa jest gładka, dosypujemy powoli mąkę, miksujemy na najniższych obrotach. W tym czasie nastawiamy posoloną wodę do gotowania klusek na gazie. Masa po skończonym miksowaniu powinna być lekko ciągnąca się, ale nie może być lejąca! Lekko ścisła, taka, aby łatwo dało się formować kluski łyżką, żeby nie lało wam się do garnka. Żeby nie brudzić za dużo naczyń, najłatwiej jest robić kluski prosto z miski malaksera. Gdy woda wrze, przechylamy miskę z masą na kluski i powoli odcinamy lejącą się masę na wodę łyżką. Robimy kluski wielkości kobiecego kciuka. Kluski powinny gotować się około 8 minut, czasem trochę dłużej. Do sprawdzenia wyjmijcie jedną kluskę i spróbujcie. Dobre gotowe kluski smakują jak kluski, a nie jak mąka z ziemniakami, nie czuć też charakterystycznego chrzęstu nieugotowanych ziemniaków. Teraz podsmaążamy skwarki na patelni, kluski wysypujemy na talerz, polewamy skwarkami, posypujemy obficie białym serem i voila! Smacznego! malakser (ewentualnie tarka, ale wtedy dużo bardziej pracochłonne), patelnia, garnek Nie potrafię podać, ile ziemniaków, ponieważ robię to od tak dawna, że zazwyczaj po prostu daję na oko. Na jedną osobę wystarczą w zupełności 4 duże ziemniaki.", "url": "https://kafeteria.pl/t/145497,kluski-ziemniaczane-z-bialym-serem", "category": "kujawsko-pomorskie", "sub_category": "Gotowe dania i potrawy", "phrase": "Kluski ziemniaczane z białym serem"}