{"meta_description": "", "title": "Kluski ziemniaczane z twarogiem i skwarkami", "content": "Słoninę i boczek kroimy w drobną kostkę i smażymy z dodatkiem 2 łyżek smalcu.  Ziemniaki obieramy, myjemy i ścieramy na tarce o bardzo drobnych oczkach. Po starciu wylewamy je na sitko w celu odsączania wody. Gdy woda oddzieli się od skrobi zlewamy ją, a skrobię dodajemy do startych ziemniaków.  Do tak przygotowanych ziemniaków dodajemy sól, jajka oraz obie mąki. Mieszamy- musi powstać dosyć gęste ciasto.  W garnku zagotowujemy wodę z solą. Przygotowane ciasto kładziemy na deskę do krojenia i malutkimi porcjami łyżką kładziemy do gotującej się wody. Czekamy, aż wypłyną i odcedzamy na sitku.  Twaróg rozgniatamy.  Na talerz kładziemy porcje klusek, dodajemy twaróg i skwarki.", "url": "https://www.przyslijprzepis.pl/przepis/kluski-ziemniaczane-z-twarogiem-i-skwarkami-4", "category": "kujawsko-pomorskie", "sub_category": "Gotowe dania i potrawy", "phrase": "Kluski ziemniaczane z białym serem"}