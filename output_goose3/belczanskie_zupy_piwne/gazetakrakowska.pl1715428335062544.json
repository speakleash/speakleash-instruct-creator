{"meta_description": "Dawne kroniki i zapiski sprzed kilku wieków mogą być doskonałą inspiracją i źródłem wiedzy dla wszystkich smakoszy. Najstarszą znaną polską zupą jest polewka piwna, od której w średniowieczu wielu Polaków rozpoczynało swój dzień. Co ciekawe, w tamtych czasach uchodziła za pożywne i zdrowe śniadanie. Jak odtworzyć tą tradycyjną polską potrawę z wykorzystaniem współczesnych składników?", "title": "Caseata, czyli polewka piwna – najstarsza polska zupa [PRZEPIS]", "content": "Caseata, czyli polewka piwna – najstarsza polska zupa. Pierwsze wzmianki na temat zupy piwnej, pochodzą z 1394 roku i zostały zamieszczone w kronikach poruszających temat potraw podawanych rodzinie królewskiej. Caseata, co oznacza po łacinie „zmieszana z serem”, występowała jako jedno z głównych dań w menu na dworze króla Władysława Jagiełły, gdy ten przebywał w Korczynie pod koniec XIV wieku. Zupy piwne stały się popularne za sprawą klasztorów, które były głównymi ośrodkami kultury w średniowieczu. To właśnie tam produkowano piwo, ponieważ tylko te instytucje posiadały swoje własne browary i monopol na produkcję chmielowego napoju. Polewka piwna była przyrządzana z białej kapusty, pora, mleka i sera. Piwo, stanowiące podstawę tej zupy, stosowano zamiast wody, która w tamtych czasach bardzo łatwo się psuła i często bywała skażona. W związku z tym trunek ten był bezpieczniejszy dla zdrowia, ponieważ poddawano go pasteryzacji i oczyszczano z wszelkich zarazków.", "url": "https://gazetakrakowska.pl/caseata-czyli-polewka-piwna-najstarsza-polska-zupa-przepis/ar/c17-13133136", "category": "zachodniopomorskie", "sub_category": "Gotowe dania i potrawy", "phrase": "Bełczańskie zupy piwne"}