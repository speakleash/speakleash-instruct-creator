{"meta_description": "Zawierciańska zupa piwna: bekon pocięty w paski podsmażamy na maśle na złoty kolor i wyjmujemy, zostawiając wytopiony tłuszcz. Do tłuszczu dodajemy pokrojoną w kostk", "title": "Zawierciańska zupa piwna - Śląskie Smaki", "content": "Bekon pocięty w paski podsmażamy na maśle na złoty kolor i wyjmujemy, zostawiając wytopiony tłuszcz. Do tłuszczu dodajemy pokrojoną w kostkę pierś i podsmażamy na złoty kolor na końcu dodając wyciśnięty czosnek. Pierś wyjmujemy. Do garnka z tłuszczem dodajemy pozostałe masło, a gdy się roztopi, dodajemy mąkę, pieprz cayenne i słodką paprykę. Mieszamy razem, dodajemy piwo, bulion oraz śmietanę. Mieszamy razem i doprowadzamy do wrzenia. Na koniec do gotującej zupy dodajemy starty ser ementaler. Mieszam do roztopienia się sera. Dodajemy kurczaka i bekon i całość gotujemy jeszcze około 10-15 minut. Przyprawiamy do smaku solą i pieprzem. Podajemy z grzankami, całość posypaną posiekanym szczypiorkiem i świeżo zmielonym pieprzem. Podstawowym składnikiem zupy jest jurajskie piwo warzone w Browarze na Jurze zlokalizowanym w Zawierciu. Wyjątkowy smak jurajskiego piwa zawdzięczamy krystalicznie czystej wodzie, która pochodzi z podziemnych formacji wapienia muszlowego leżącego na głębokości 125 m p.p.m. oraz wyłącznie naturalnym składnikom. Potrawa została sporządzona przez drużynę „Jurali z Zawiercia” podczas IX Festiwalu Śląskie Smaki, który odbył się w 2014 r. w Zawierciu.", "url": "https://slaskiesmaki.pl/dish/319331/zawiercianska-zupa-piwna", "category": "zachodniopomorskie", "sub_category": "Gotowe dania i potrawy", "phrase": "Bełczańskie zupy piwne"}