{"meta_description": "Karnawałowe faworki zwane chrustem - DoradcaSmaku - ten przepis cieszy się popularnością, sprawdź.", "title": "Karnawałowe faworki zwane chrustem - DoradcaSmaku.pl", "content": "Mąkę przesiewamy do miski, dodajemy do niej sól, cukier, całe jajka, śmietanę, rum i olej. Wyrabiamy szybko dość luźne ciasto. Ja nie dodałam od razu całej mąki, żeby ciasto nie wyszło za twarde i, żeby ładnie się wyrobiło. Żeby wbić Powietrze do ciasta przekładamy je na posypaną mąką stolnicę i uderzamy przez kilka minut w ciasto wałkiem kuchennym. To najprostszy sposób. Następnie ciasto dzielimy na mniejsze porcje i po kolei je rozwałkowujemy, następnie wycinamy z ciasta prostokąty o długości do 10 cm, szerokości 2- 3 cm. Na środku nacinamy każdy z nich i przewijamy. Smażymy je na dobrze rozgrzanym oleju z obu stron. Zdjęcie zrobiłam pod koniec smażenie, więc olej już się lekko \"przypalił\". Po usmażeniu wyjmujemy faworki na talerz wyłożony serwetkami lub kuchennym ręcznikiem papierowym, żeby odsączyć nadmiar tłuszczu.", "url": "https://www.doradcasmaku.pl/przepis-karnawalowe-faworki-zwane-chrustem-207732", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Chruściki zwane też chrustem"}