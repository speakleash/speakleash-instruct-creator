{"meta_description": "Blog pełen słodkich inspiracjii i najlepszych przepisów ze zdjęciami i filmami", "title": "Tradycyjne faworki – Słodki Blog", "content": "Tradycyjne faworki zwane też chrustem, to jeden z obowiązkowych przepisów na Ostatki. Jedyny problem jest taki, że ich zrobienie jest dosyć pracochłonne. W dzisiejszym wpisie przedstawiam Wam moje metody jak sprawić żeby przygotowanie faworków było szybkie, przyjemne i bez konieczności wybijania wałkiem! • Wszystkie składniki umieść w misce i wyrób jednolite ciasto * Jeśli ciasto byłoby zbyt suche dodaj więcej kwaśnej śmietany, wszystkie składniki powinny zlepić się w jedną kulę. • Następnie trzeba sprawić, aby ciasto stało się miękkie i plastyczne, a do tego dobrze napowietrzone. Można to zrobić za pomocą jednej z trzech metod: • Trzykrotne zmielenie ciasta maszynką do mięsa z nakładką o najgrubszych oczkach. • Po wykonaniu jednej z trzech powyższych czynności ciasto powinno stać się wyraźnie bardziej miękkie i plastyczne. • Zawiń ciasto szczelnie w folię spożywczą i odstaw na 30 min. • Po tym czasie ciasto podziel na dwie części i rozwałkuj po kolei na bardzo cienki placek. * Ciasto musi być rozwałkowane maksymalnie cienko, tak aby prześwitywała przez nie stolnica. Im cieniej rozwałkowane ciasto, tym faworki będą potem bardziej kruche. * Jeśli masz wałkownicę do makaronu, to śmiało jej użyj, wałkując ciasto na jak najcieńszy placek. • W międzyczasie rozgrzej olej na patelni lub w garnku na średnim ogniu. • Rozwałkowane ciasto podziel na pasy o szerokości ok. 2-3 cm, a następnie w poprzek, aby uzyskać paski ciasta które zmieszczą się w Twoim garnku lub patelni. • W każdym pasku po środku zrób otwór, a następnie przewiń jeden koniec faworka przez ten otwór wywijając go na drugą stronę. • Smaż faworki na rozgrzanym oleju na złoty kolor z dwóch stron. * Olej powinien być nagrzany do temperatury ok. 175-180°C. Jeśli nie masz termometru najłatwiej sprawdzić temperaturę oleju wrzucając kawałek ciasta i obserwując czy od razu zaczyna się smażyć i wypływa na powierzchnię. Oczywiście olej nie może być przegrzany, jeśli dymi i pryska, a wrzucone faworki momentalnie brązowieją, to zmniejsz płomień, olej jest za gorący.", "url": "https://slodkiblog.pl/tradycyjne-faworki-najlepsze/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Chruściki zwane też chrustem"}