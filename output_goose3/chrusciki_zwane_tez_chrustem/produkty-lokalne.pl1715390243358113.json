{"meta_description": "", "title": "Lista produktów tradycyjnych: \"chruściki zwane też chrustem\".", "content": "W czerwcu 2023 roku na listę produktów tradycyjnych zostały wpisane „chruściki zwane też chrustem”. Chruściki to słodkości znane od lat na Kujawach i robione są od Bożego Narodzenia do końca karnawału. Jest to rodzaj bardzo kruchych ciastek, rozpływających się w ustach, o specyficznym kształcie i delikatnym, słodkawym smaku. Inna zwyczajowa nazwa to chrust lub faworki. Nazwa chrust wiąże się z ich kruchą i chrupiącą konsystencją. Charakterystyczną cechą ciastek jest ich wyjątkowa delikatność i kruchość. Aby uzyskać ten efekt należy dobrze przygotować ciasto. Metoda „zbicia” ciasta wałkiem powoduje, że jest ono odpowiednio napowietrzone i elastyczne. Ważne jest również, aby cienko wałkować ciasto i nie podsypywać zbyt dużą ilością mąki. Wszystko po to, aby uzyskać odpowiednią kruchość i delikatność. Te niezwykłe ciastka kujawskie gospodynie wykonują do dziś, najczęściej na tłusty czwartek oraz ostatki, czyli wtorek przed środa popielcową.", "url": "https://produkty-lokalne.pl/lista-produktow-tradycyjnych-chrusciki-zwane-tez-chrustem,1396", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Chruściki zwane też chrustem"}