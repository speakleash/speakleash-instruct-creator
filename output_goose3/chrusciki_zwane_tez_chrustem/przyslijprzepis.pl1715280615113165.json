{"meta_description": "", "title": "Faworki zwane chrustem", "content": "- Żółtka utrzeć z cukrem na puszystą masę i wymieszać z piwem..  - Mąkę przesiać, zrobić dołek, wlać żółtka i przesiekać nożem.  - Następnie dodać miękkie masło, śmietanę, spirytus, sól i zagnieść dość twarde ciasto.  - Jeśli będzie zbyt twarde to dodać jeszcze 1 łyżkę śmietany.  - Wstawić do lodówki, najlepiej na kilka godzin. Ja zostawiłam na noc.  - Ciasto przed wałkowaniem należy napowietrzyć. Zamiast tłuc wałkiem sto razy, poszłam za radą Smacznej Pyzy i przepuściłam ciasto przez maszynkę. Dość innowacyjny pomysł ale jakże skuteczny!  - Podzieliłam ciasto na 4 części i każdą wałkowałam osobno. Pozostałe w tym czasie czekały w lodówce.  - Należy rozwałkować ciasto bardzo cienko, podsypując mąką aby nie przykleiło się do stolnicy.  - Radełkiem kroić pasy 2-3 cm szerokości i ok. 10 cm długości, w środku każdego nacięcie aby przewinąć faworki.  - Smażyć po kilka sztuk w gorącym smalcu z obu stron.  - Wyjmować na ręcznik papierowy, po wystudzeniu posypać cukrem pudrem.", "url": "https://www.przyslijprzepis.pl/przepis/faworki-zwane-chrustem-3", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Chruściki zwane też chrustem"}