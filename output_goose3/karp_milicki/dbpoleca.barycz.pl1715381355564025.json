{"meta_description": "Dolina Baryczy Poleca", "title": "Karp milicki - Gospodarstwo Rybackie Milicz", "content": "Karp (Cyprinus carpio) ryba należąca do karpiowatych, sprowadzona do Polski w XII wieku. Hodowana w stawach rybnych o dużej powierzchni. Ryba tłusta, świetnie nadająca się do wędzenia. Jednocześnie bardzo zdrowa i podobnie jak inne ryby pochodzące ze stawów położonych w Dolinie Baryczy, o tłuszczu, który jako jeden z nielicznych polecany jest przez dietetyków. Metoda produkcji karpia milickiego opiera się przede wszystkim na trzyletnim procesie produkcyjnym z możliwością uzyskiwania ryb handlowych także w cyklu dwu letnim. Proces produkcji jest uzależniony w szczególności od naturalnych zasobów pokarmowych oraz dodatkowym zadawaniu rybom wyłącznie naturalnych pasz pochodzenia zbożowego. Hodowla odbywa się wyłącznie w stawach o naturalnym podłożu z uwzględnieniem kilkusetletniej tradycji. Ryby pochodzące z hodowli są pod kontrolą weterynaryjną lekarza weterynarii, specjalisty chorób ryb. Ryby pochodzą z hodowli własnej, a karmione są zbożami pochodzącymi od lokalnych rolników. Prowadzone są księgi stawowe dokumentujące produkcję rybacką. Kontrolę sprawuje również Nadzór Weterynaryjny, a także ARiMR.", "url": "http://dbpoleca.barycz.pl/products/view/120", "category": "dolnośląskie", "sub_category": "Produkty rybołówstwa, w tym ryby", "phrase": "Karp milicki"}