{"meta_description": "", "title": "Stawy Milickie - Zakład Rybacki Ruda Sułowska", "content": "Sprzedaż ryb przetworzonych w postaci filetów, filetów nacinanych, płatów, tuszek, dzwonków oraz ryb patroszonych na tackach MAP oraz pakowanych próżniowo. Łowisko wędkarskie – zlokalizowane w Centrum Edukacyjno-Turystycznym NATURUM w bezpośrednim sąsiedztwie Gospody 8 Ryb. Dla wędkarzy przygotowanych jest 50 stanowisk, istnieje możliwość wypożyczenia wędki oraz skorzystania z 16 wiat – 9 dużych mieszczących do 18 osób i 7 małych dla 10 osób znajdujących się na groblach dwóch stawów, na których prowadzone jest łowisko Gospoda 8 Ryb serwuje menu oparte na lokalnych produktach ze szczególnym uwzględnieniem ryb słodkowodnych. W naszej karcie królują ryby prosto ze Stawów Milickich. Daje to gwarancję jakości, świeżości oraz dostępności różnych gatunków ryb przez cały rok: karp, jesiotr, sum, amur, tołpyga, a sezonowo pojawiają się: szczupak, karaś, okoń, lin. Gospoda jest pięknie położona nad dwoma stawami, trzy sale z 147 miejscami i nawodne tarasy przystosowane są zarówno do przyjęcia gości indywidualnych, jak i organizacji imprez okolicznościowych. Dodatkową atrakcją jest 17 wiat na groblach, gdzie można organizować plenerowe imprezy z grillem. Centrum Edukacyjno-Turystyczne w Rudzie Sułowskiej jest doskonałym miejscem na rozpoczęcie wycieczki po Stawach Milickich. Z tradycjami rybackimi zapoznać się można w Muzeum, gdzie prezentowane są dwie wystawy: SKANSEN – wystawa 106 eksponatów, głównie narzędzi i urządzeń związanych z gospodarką stawową, udostępnionych przez Muzeum Narodowe we Wrocławiu Oddział Muzeum Etnograficzne. DOM RYBAKA – wystawa eksponatów własnych Spółki prezentująca historię gospodarstwa rybackiego Stawy Milickie. Ryby słodkowodne zobaczyć można w budynku płuczki, a na specjalnym stawie pokazowym przewodnicy demonstrują techniki odłowowe. O lasach i łąkach Doliny Baryczy opowiada ścieżka zmysłów. W zwierzyńcu znajdują się zwierzęta hodowlane takie jak: owce, kozy, osły, koniki polskie, kucyki, kury, kaczki, gęsi i indyki. W CET NATURUM organizowane jest ROWEROWE FOTOSAFARI czyli wycieczki do rezerwatu „Stawy Milickie”. Uczestnicy wraz z przewodnikiem prowadzą obserwacje ptaków oraz poznają proces hodowli ryb słodkowodnych. Warsztaty filmowe składają się z dwóch części. Pierwszy etap to zajęcia terenowe polegające na: nauce pracy z kamerą, nauce rodzaju ujęć, filmowaniu krajobrazu, filmowaniu ptaków oraz innych zwierząt. W rezerwacie uczniowie zapoznają się także z formami ochrony przyrody i zasadami obserwacji przyrody, a w szczególności ptaków. Każdy z uczestników otrzymuje kamerę do pracy w terenie. Druga część warsztatów odbywa się w sali i polega na nauce obróbki i montażu wideo w programie Adobe Premiere Elements. Prowadzacy zapoznaje uczniów z takimi zagadnieniami jak: korekta, efekty specjalne, rodzaje przejść oraz eksport i publikacja. Zadaniem uczniów będzie przygotowanie krótkiego filmu przyrodnicznego. Uczniowie pracować będą na nakręconym przez siebie filmie oraz na materiałach profesjonalnych filmowców (np. Saturniny i Artura Homana – twórcy filmów przyrodniczych Doliny Baryczy). Zajęcia prowadzone z wykorzystaniem nowoczesnych laptopów Dell. Dodatkowo podczas zajęć terenowych uczniowie zbierają próbki, które następnie wykorzystane zostaną o pracy z mikroskopami. Mikroskop cyfrowy Delta Optical to narzędzie bardzo intuicyjne w użyciu, praktyczne i uniwersalne do wielorakich zastosowań. Dzięki matrycy o dużej rozdzielczości pozwala na podgląd na żywo, zapis statycznych obrazów oraz plików video. Zdjęcia z mikrosopu wykorzystywane będa w montażu filmu.", "url": "https://nasirybacy.pl/gospodarstwo/zaklad-rybacki-ruda-sulowska/", "category": "dolnośląskie", "sub_category": "Produkty rybołówstwa, w tym ryby", "phrase": "Karp milicki"}