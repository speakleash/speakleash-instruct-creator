{"meta_description": "Karp Milicki - Tradycyjny Produkt Regionalny", "title": "Karp Milicki - Tradycyjny Produkt Regionalny", "content": "Hodowla ryb w stawach milickich ma swoją długą historię. Pierwsze stawy budowali mnisi już w okresie średniowiecza, karpie przyrządzane na różne sposoby stanowiły bowiem ulubioną potrawę w okresie licznych postów. Z upływem wieków doskonalono sposoby hodowli, dzięki czemu z czasem na tych terenach rozwinęła się dobrze zorganizowana gospodarka rybacka i do dziś Stawy Milickie są największym w Europie kompleksem zbiorników hodowlanych. Stawy mogły powstać dzięki sprzyjającym warunkom geograficznym – rzeka Barycz z niewielkim spadkiem oraz płaski teren sprawia, że woda w tej okolicy płynie bardzo wolno, a takie warunki sprzyjają budowie zbiorników wodnych. Bardzo często stawy powstawały w zagłębieniach po wydobyciu rudy darniowej. XVII i XVIII wiek to złota era hodowli ryb na tych terenach. W XVIII wieku łączna powierzchnia stawów hodowlanych liczyła ponad trzynaście tysięcy hektarów, czyli około dwukrotnie więcej niż obecnie. W XIX wieku część stawów została zlikwidowana i zamieniona na pola uprawne, wprowadzono nowe metody hodowli karpia oraz urządzenia hydrotechniczne, które umożliwiły wydajniejsze korzystanie z wody. W XX wieku w latach 60-tych stawy przeszły etap renowacji, usypane zostały wyspy ziemne, które dziś są ważnym miejscem lęgowym dla ptaków. Niedługo potem na dużej części stawów powstał Rezerwat „Stawy Milickie”, co pozwoliło chronić ptaki i zwierzęta żyjące na stawach. Hodowla karpia i innych ryb prowadzona obecnie jest hodowlą ekstensywną, tylko przy użyciu naturalnych środków. Dziś Karp milicki, to tradycyjny produkt regionalny wpisany na listę Ministerstwa Rolnictwa Rozwoju Wsi. Nadal hodowany w cyklu trzyletnim i karmiony zbożem. Jego mięso jest delikatne i choć zawiera sporo tłuszczu, to wraz z białkiem jest bardzo łatwo przyswajalne. Zawiera wiele soli mineralnych i witamin. Karp należy do ryb, których spożywanie polecane jest przez lekarzy, jako profilaktyka zmniejszająca ryzyko choroby wieńcowej. • Poddawanie procesowi płukania pozwalającemu na oczyszczenie ryby i usunięcie posmaku charakterystycznego dla niektórych gatunków ryb słodkowodnych. • Hodowla pod nadzorem weterynaryjnym oraz przy spełnieniu", "url": "http://www.ryby.stawymilickie.pl/pl,karp,milicki,,,tradycyjny,produkt,regionalny,130.html", "category": "dolnośląskie", "sub_category": "Produkty rybołówstwa, w tym ryby", "phrase": "Karp milicki"}