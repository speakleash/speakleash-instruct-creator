{"meta_description": "„Truskawkobranie” w gminie Puławy przyciągnęło wielu miłośników truskawek, lokalnych przysmaków i dobrej zabawy. Organizacja święta ma na celu promocję uprawy truskawek, walorów turystycznych i unikalnego dziedzictwa kulturowego tej części powiatu puławskiego.\n | Powiat Puławski", "title": "Truskawkobranie w gminie Puławy", "content": "„Truskawkobranie” w gminie Puławy przyciągnęło wielu miłośników truskawek, lokalnych przysmaków i dobrej zabawy. Organizacja święta ma na celu promocję uprawy truskawek, walorów turystycznych i unikalnego dziedzictwa kulturowego tej części powiatu puławskiego. Podczas wydarzenia odbyły się wybory Miss Truskawki, kulinarny konkurs Przebój Smaku oraz konkurs artystyczny Truskawkowe Inspiracje. Nagroda Starosty Puławskiego Danuty Smagi trafiła do Justyny Bieńkowskiej z Bronowic za tort „Łubianka truskawkowa”. W programie Truskawkobrania znalazły się także występy młodych artystów z Gminy Puławy oraz zespołów i solistów z Gminnego Ośrodka Kultury w Gołębiu, degustacja regionalnych potraw, gry i zabawy dla dzieci, a także koncert zespołu BOBI i dyskoteka z zespołem ToDay. W wydarzeniu udział wzięli m.in. poseł na Sejm RP prof. Krzysztof Szulowski, starosta Danuta Smaga, przewodniczący rady powiatu Janusz Wawerski oraz wójt gminy Puław Kamil Lewandowski.", "url": "https://www.pulawy.powiat.pl/aktualnosci/n,331424,truskawkobranie-w-gminie-pulawy.html", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka z gminy Puławy"}