{"meta_description": "Produkt wpisany na listę produktów tradycyjnych w dniu 2016-02-22\nW kategorii Warzywa i owoce\nW województwie woj. lubelskim", "title": "Truskawka z gminy Puławy - - Portal Gov.pl", "content": "Sadzonki owoców odmian: Honeoye, Darselect, Marmolada (Onebor), Elkat, Florence i Pandora. Większość odmian charakteryzuje zwarty, wzniesiony pokrój. Ulistnienie od jasno do ciemnozielonego, liście błyszczące. Owoce regularne i wyrównane. Skórka błyszcząca lub z lekkim połyskiem. W zależności od odmiany owoców. Największe truskawki odmiany Darselect osiągają wagę do 150 g. W zależności od odmiany owoców od jasnopomarańczowej po intensywną, ciemnoczerwoną. Miąższ w przekroju czerwony lub jasnoczerwony z nieco jaśniejszym środkiem. Owoce bardzo aromatyczne, w zależności od odmiany od bardzo słodkich (Honeoye) po lekko kwaskowate (Elkat). Pierwsze wzmianki dotyczące uprawy truskawek na obszarze Gminy Puławy dotyczą początków XX w. We wspomnieniach mieszkańców gminy można odnaleźć informacje o pierwszych plantacjach zakładanych jeszcze przed I wojną światową, głównie z przeznaczeniem na handel z ludnością żydowską. Wzrost zainteresowania uprawą truskawek na terenie gminy nastąpił w latach 50-tych XX w., na co wpływ miały powstające na Lubelszczyźnie zakłady przetwórcze. Zwiększone zapotrzebowanie na owoce sprawiło, że ich produkcja stała się opłacalna, stając się w wielu przypadkach głównym źródłem utrzymania. Wraz z rozwojem produkcji truskawek usprawniano organizację handlu i dystrybucji. W latach 70-tych Góra Puławska była bazą kontraktacyjną Rejonowej Spółdzielni Ogrodniczej „Ogrodnik” w Nałęczowie, o czym wielokrotnie wzmiankowała ówczesna prasa. Obecnie na terenie Gminy Puławy najwięcej plantacji leży po lewej stronie Wisły na terenie wsi Polesie, Leokadiów, Piskorów, Zarzecze, Janów, Dobrosławów, Kajetanów, Pachnowola i Opatkowice. Także Góra Puławska truskawką stoi, o czym informowały gazety lokalne, np. „Sztandar Młodych”, „Sztandar Ludu”, już w latach 60-tych XX w. Obecnie mały, smakowity owoc ma bardzo duże znaczenie w życiu społeczności lokalnej gminy Puławy, który dostrzegają nie tylko plantatorzy, ale i mieszkańcy oraz samorząd – organizator Święta Truskawki w Gminie Puławy.", "url": "https://www.gov.pl/web/rolnictwo/truskawka-z-gminy-pulawy", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka z gminy Puławy"}