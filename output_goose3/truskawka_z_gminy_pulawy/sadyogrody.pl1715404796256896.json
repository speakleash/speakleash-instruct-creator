{"meta_description": "", "title": "Gmina Puławy: Rekordowo duża truskawka ważyła 183 g", "content": "Jak co roku, w Urzędzie Gminy Puławy ogłaszany jest konkurs na najdorodniejszą truskawkę sezonu. Za każdym razem plantatorzy chętnie w nim uczestniczą, dostarczając zebrane na swoich polach okazy. Tegoroczną rekordzistką jest truskawka, która urosła na polu należącym do pani Małgorzaty Sulima z Kajetanowa. Owoc odmiany Roxana ważył 183 gramy. Główną nagroda w konkursie był tablet o wartości 500 zł. W tym roku nie udało się pobić rekordu. W poprzednich latach największe truskawki osiągały wagę powyżej 200 gramów. W 2017 roku zwycięska truskawka, również odmiany Roxana, ważyła 214 gramów i pobiła nieoficjalny rekord Polski.", "url": "https://www.sadyogrody.pl/z_innej_skrzynki/141/gmina_pulawy_rekordowo_duza_truskawka_wazyla_183_g,22827.html", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka z gminy Puławy"}