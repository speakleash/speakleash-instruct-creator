{"meta_description": "Sezon truskawkowy w pełni. Słynąca z licznych plantacji tych owoców gmina Puławy rozstrzygnęła właśnie konkurs na najdorodniejszą truskawkę sezonu 202", "title": "Najdorodniejsza gminna truskawka wybrana", "content": "Sezon truskawkowy w pełni. Słynąca z licznych plantacji tych owoców gmina Puławy rozstrzygnęła właśnie konkurs na najdorodniejszą truskawkę sezonu 2021. Rekordowy owoc w tym roku ważył 179 gramów, pochodzi on z plantacji Doroty i Mariusza Plewków. Zwycięska truskawka należy do odmiany Roxana. Właściciele tegorocznego najdorodniejszego owocu przyniesionego do Urzędu Gminy przy ul. Dęblińskiej otrzymali nagrodę w postaci tableta o wartości 500 złotych. W tym roku do konkursu zgłoszono 4 owoce od 4 różnych plantatorów, Zwycięska truskawka została przyniesiona 18 czerwca. Do wszystkich uczestników zabawy trafią pamiątkowe dyplomy oraz gminne gadżety. Na rozstrzygnięcie czeka jeszcze konkurs “Truskawkowe inspiracje”, w którym uczestnicy musieli przygotować dowolne dzieło artystyczne, związane z owocem truskawki. Nadesłane prace zostały udostępnione na oficjalnym fanpejdżu gminy Puławy na Facebooku, na propozycje konkursowe można było głosować za pomocą polubień.", "url": "https://lpu24.pl/2021/07/09/najdorodniejsza-gminna-truskawka-wybrana/", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka z gminy Puławy"}