{"meta_description": "Lubelski Ośrodek Doradztwa Rolniczego w Końskowoli", "title": "LODR w Końskowoli - IX Święto Truskawki", "content": "W dniu 07.07.2019r. na terenie Gminy Puławy odbyło się IX Święto Truskawki. Miejscem uroczystości był stadion w Górze Puławskiej, gdzie uroczystą Eucharystią rozpoczęło się coroczne Święto Truskawki. W zdarzeniu uczestniczyli plantatorzy truskawek oraz instytucje towarzyszące rolnictwu, LODR w Końskowoli, Bank Spółdzielczy i inni. Mieszkańcom Gminy oraz gościom zwiedzanie licznych stoisk umilały występy lokalnych zespołów muzycznych, tanecznych oraz kabaretowych. Stoiska sołectw zaprezentowały swoje pomysły kulinarne i kulturalne. Miłośnicy kuchni mogli spróbować różnych rodzajów ciast z truskawkami. Oko można było nacieszyć różnorodnym lokalnym rękodziełem. Odbyły się wybory miss truskawki, truskawkowy turniej sołectw. Podczas imprezy zostały wręczone nagrody laureatom konkursów, które były zorganizowane w ramach święta truskawki. Gwiazdą wieczoru był Paweł Stasiak, który zagrał koncert z zespołem PapaD, a impreza została zakończona widowiskiem laserowym.", "url": "https://www.lodr.konskowola.pl/www_m/index.php/1034-ix-swieto-truskawki", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka z gminy Puławy"}