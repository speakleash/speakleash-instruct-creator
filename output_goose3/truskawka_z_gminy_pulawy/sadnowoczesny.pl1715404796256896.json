{"meta_description": "Z plantacji w gminie Puławy znikają truskawki. Złodzieje skradli już 200 kg. Skala tego działania stała się tak uciążliwa, że lokalny samorząd nagłośn...", "title": "Ktoś kradnie truskawki! W gminie Puławy zginęło ponad 200 kg owoców", "content": "Z plantacji w gminie Puławy znikają truskawki. Złodzieje skradli już 200 kg. Skala tego działania stała się tak uciążliwa, że lokalny samorząd nagłośnił sprawę w mediach społecznościowych prosząc o zwrócenie uwagi na podejrzane sytuacje. Truskawki z pola znikają nocą. Właściciele plantacji nie wiedzą już co mają robić i jak chronić swoje uprawy. Ukradzione owoce najprawdopodobniej trafiają do sprzedaży. Gmina Puławy za pomocą Facebooka ostrzega przed złodziejami i apeluje o czujność - Uwaga na kradzieże truskawek!!! W ostatnim czasie otrzymujemy sygnały, że plantatorom truskawek z pól kradzione są te smaczne owoce. Do jednej z kradzieży doszło w nocy z 30 na 31 maja. Z plantacji w Pachnowoli zostało skradzionych około 200 kg (80 łubianek) owoców. Apelujemy do Państwa o czujność i baczniejsze zwracanie uwagi na nieznajome osoby i pojazdy poruszające się w obrębie pól - ostrzega na swoim profilu FB gmina Puławy.", "url": "https://www.sadnowoczesny.pl/artykuly/aktualnoscisad/ktos-kradnie-truskawki-w-gminie-pulawy-zginelo-ponad-200-kg-owocow-2346171", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka z gminy Puławy"}