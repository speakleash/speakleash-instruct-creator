{"meta_description": "Degustacja lokalnych potraw, występy lokalnych kapel i solistów, a także gry i zabawy dla dzieci - w Górze Puławskiej rozpoczyna się \"Truskawkobranie\".", "title": "Gmina Puławy zaprasza na „Truskawkobranie” pełne atrakcji", "content": "Degustacja lokalnych potraw, występy lokalnych kapel i solistów, a także gry i zabawy dla dzieci – w Górze Puławskiej rozpoczyna się „Truskawkobranie”. W południe zostanie odprawiona msza święta w Kościele pw. św. Wojciecha w Górze Puławskiej. Następnie – około godziny 15.00 – na miejscowym Stadionie Sportowym zaplanowano występy młodych artystów z gminy Puławy. Przed publicznością zaprezentują się też zespoły i soliści z Gminnego Ośrodka Kultury w Gołębiu. Imprezie będą towarzyszyć wybory „Miss Truskawki”, a także konkurs na „Najpiękniejsze Truskawkowe Stoisko”. Gwiazdą wieczoru będzie zespół BOBI.", "url": "https://radio.lublin.pl/2023/07/gmina-pulawy-zaprasza-na-truskawkobranie-pelne-atrakcji/", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka z gminy Puławy"}