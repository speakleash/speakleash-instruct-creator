{"meta_description": "Produkt wpisany na listę produktów tradycyjnych w dniu 2019-06-14 w kategorii produkty mięsne w woj. dolnośląskim", "title": "Kabanosy z cielęciną z Karkonoszy - - Portal Gov.pl", "content": "Kabanosy znane są w Polsce już od lat dwudziestych i trzydziestych ubiegłego wieku.  Historia produkcji kabanosów z cielęciną z Karkonoszy, sięga lat osiemdziesiątych XX wieku, gdzie we wsi Proszówka, położonej na Pogórzu Izerskim ubój bydła i trzody chlewnej był głównym zajęciem rolników. Górzysty krajobraz regionu oraz żyzne pola uprawne, sprzyjały hodowli bydła. Dawniej mięso cielęce, w przemyśle przetwórczym mięsa pojawiało się rzadko. Jednak staranny proces hodowli młodych cielaków i wyjątkowe właściwości ich mięsa, potwierdziły, że ma ono zdecydowanie więcej wartości odżywczych niż wieprzowina czy drób,  co przyczyniło się do coraz częstszego wykorzystywania mięsa cielęcego w przetwórstwie. Kabanosy z cielęciną, to cienkie, długie, wędzone kiełbaski, złożone na  pół z charakterystycznym śladem w miejscu zgięcia. Kabanosy wyróżnia wysoka zwartość mięsa cielęcego o najwyższej jakości oraz wyjątkowy smak, podkreślony mieszanką przypraw takich jak pieprz, gałka muszkatołowa, świeży czosnek oraz odrobina cukru. Proces przygotowania kabanosów polega na napełnieniu farszem, delikatnych jelit baranich o niedużej średnicy. Następnie kiełbaski wieszane są na wózku wędzarniczym. Kolejnym etapem jest pieczenie i wędzenie kabanosów, dzięki czemu nabierają one odpowiedniego aromatu. Ostatnim etapem w procesie produkcji kabanosów jest suszenie,  co w efekcie końcowym nadaje produktowi kruchości.", "url": "https://www.gov.pl/web/rolnictwo/kabanosy-z-cielecina-z-karkonoszy", "category": "dolnośląskie", "sub_category": "Mięso świeże oraz produkty mięsne", "phrase": "kabanosy z cielęciną z Karkonoszy"}