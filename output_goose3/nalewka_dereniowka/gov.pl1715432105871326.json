{"meta_description": "Produkt wpisany na listę produktów tradycyjnych w dniu 2018-03-29 w kategorii Napoje w woj. łódzkim.", "title": "Nalewka dereniówka - - Portal Gov.pl", "content": "Przyjmuje kształt naczynia, w którym się znajduje. W zależności od naczynia, w którym się znajduje. Nalewka to alkohol o mocy 40-45%, zawierający często sok owocowy lub wyciąg z ziół, sporządzony przez zalanie alkoholem owoców świeżych lub suszonych albo ziół i osłodzona syropem. Do sporządzania nalewek potrzebna jest nie tylko znajomość przepisu, ale także doświadczenie, które pozwala na odpowiednie przygotowanie składników oraz odpowiednie przeprowadzenie całego procesu nastawiania nalewki. W okolicach rzeki Mrogi bardzo popularne było przygotowywanie nalewek z owoców derenia, którego krzewy porastały nadmrożańskie tereny od ponad 50 lat. Do sporządzenia nalewki używano przejrzałych owoców derenia, zbieranych spod krzewów w lesie Rogowskim. Owoce musiały być w pełni dojrzałe, świeże, nieuszkodzone. Bardzo ważne było zachowanie odpowiednich proporcji pomiędzy ilością owoców a ilością alkoholu. Początkowo do przygotowania nalewek używano samogonu, a później także gorzelnianego spirytusu, choć znawcy uważają, że nalewka zrobiona na bimbrze lepiej oddaje smak i aromat ziół lub owoców. Nalewka dereniówka potrzebowała dużo czasu, żeby stać się gotowa do picia. Najlepsza była po około rocznym dojrzewaniu, dlatego spożywano ją tylko na święta i większe uroczystości. Z czasem stała się nieodzownym elementem festynów, wystaw i targów organizowanych na terenie województwa łódzkiego.", "url": "https://www.gov.pl/web/rolnictwo/nalewka-dereniowka", "category": "łódzkie", "sub_category": "Napoje (alkoholowe i bezalkoholowe)", "phrase": "Nalewka dereniówka"}