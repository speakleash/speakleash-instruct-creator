{"meta_description": "Kaczka z jabłkami z chojnowskiego dworu, czernickie pierogi oraz sos dyniowo-ziołowy takie specjały mieli ostatnio okazję spróbować mieszkańcy powiatu pr", "title": "Czernice Borowe promują produkty regionalne", "content": "Kaczka z jabłkami z chojnowskiego dworu, czernickie pierogi oraz sos dyniowo-ziołowy takie specjały mieli ostatnio okazję spróbować mieszkańcy powiatu przasnyskiego i ciechanowskiego. Powyższe produkty zostały wpisane na Listę Produktów Tradycyjnych prowadzoną przez Ministra Rolnictwa i Rozwoju Wsi. Przyrządzają je panie z Czernickiego Stowarzyszenia Aktywnych Społecznie. 10 czerwca w Przasnyszu i 31 lipca w Ciechanowie odbyły się konferencje pn. „Mazowieckie, dobre praktyki i tradycje kulinarne – produkt lokalny i tradycyjny” gdzie zostały zaprezentowane te smakołyki. Podejmowane przez Czernickie Stowarzyszenie Aktywnych Społecznie działania skutecznie promują produkty tradycyjne będące wizytówką gminy Czernice Borowe.", "url": "https://eprzasnysz.pl/artykul/czernice-borowe-promuja/732467", "category": "mazowieckie", "sub_category": "Gotowe dania i potrawy", "phrase": "Czernickie pierogi "}