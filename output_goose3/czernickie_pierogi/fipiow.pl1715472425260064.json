{"meta_description": "Opis fundacji", "title": "Archiwum aktualności 2016 - Fundacja Inicjatyw Prorodzinnych i Opiekuńczo-Wychowawczych „Nasze Dzieci”", "content": "\"Jedynie miłość rozumie tajemnicę: innych obdarowywać i samemu przy tym stać się bogatym\"  Clemens van Brentano 22 grudnia 2016 r. to kolejna ważna data dla naszych podopiecznych. Tego dnia odwiedziły nas panie z \"Kuriera Przasnyskiego\": Klaudia Kujawa, Wioleta Klimkowska, Katarzyna Wasiłowska, Klaudia Sito, które przywiozły wspaniałe prezenty dla dzieciaków. Podarunki były ufundowane przez lokalnych przedsiębiorców i pracowników \"Kuriera Przasnyskiego\". Serdecznie dziękujemy za serce i prezenty dla naszych milusińskich - pracownicy i wychowankowie POW \"Nasze Dzieci\" w Czernicach Borowych. 21.12.2016 r. Placówkę Opiekuńczo-Wychowawczą \"Nasze Dzieci\" w Czernicach Borowych odwiedzili przedstawiciele z Koła Łowieckiego \"Jednorożec\" z Przasnysza: p. Jarosław Rutkowski, p. Robert Szempliński, p. Maciej Śmigielski, którzy wraz z przedstawicielami Policji z Chorzel w osobach: post. Agnieszka Wójcik, st. sierż. Robert Suchodolski, podinsp. Dariusz Andrzejewski oraz Keczmerscy sp. j. PPHU ufundowali prezenty dla dzieciaków. Gościom towarzyszyli uczniowie z Liceum Policyjnego w Przasnyszu: Marta Soliwodzka, Aleksandra Jakubowska i Artur Skowroński. W imieniu własnym i dzieci serdecznie dziękujemy za prezenty i odwiedziny - wychowankowie i pracownicy Placówki Opiekuńczo-Wychowawczej \"Nasze Dzieci\" w Czernicach Borowych. \"Boże Narodzenie  to czas miłości,  radości i pojednania.  Siadając przy wigilijnym stole  zapomnijmy o urazach  i niechęciach, spójrzmy na świat  oczyma dziecka.  Życie wyda się  piękniejsze i łatwiejsze.  Spokoju, miłości,  przyjaźni i ciepła  nie tylko na święta  ale i cały przyszły rok\" 17 grudnia 2016r. Placówka Opiekuńczo–Wychowawcza „Nasze Dzieci” w Czernicach Borowych wypełniła sie świąteczną atmosferą. W tym szczególnym dniu odbyła się Wigilia dla wychowanków i pracowników POW oraz zaproszonych gości. Na wstępie wszystkich przybyłych gości tj. Wójta Gminy Czernice Borowe Pana Wojciecha Brzezińskiego, Przewodniczącego Rady Gminy Czernice Borowe Pana Jacka Bartołda wraz z Radnymi, Kierownik Gminnego Ośrodka Pomocy Społecznej w Czernicach Borowych Panią Urszulę Maćkowską, Prezes Stowarzyszenia Rozwoju Ziemi Czernickiej Panią Halinę Krupę oraz skarbnika Zarządu Pana Janusza Ćwiek, zastępcę Prezesa Czernickiego Stowarzyszenia Aktywnych Społecznie Panią Mariannę Sobieraj, Dyrektor Gimnazjum w Czernicach Borowych Panią Małgorzatę Góralczyk, Proboszcza Parafii Czernice Borowe Ks. Michała Gaszczyńskiego oraz wszystkich pracowników FIPIOW „Nasze Dzieci”, wolontariuszy oraz osoby zaprzyjaźnione z POW powitał Prezes Fundacji Inicjatyw Prorodzinnych i Opiekuńczo–Wychowawczych „Nasze Dzieci” Pan Wojciech Tytz wraz z Dyrektor Placówki Opiekuńczo–Wychowawczej „Nasze Dzieci” Panią Dorotą Adamkowską. Po krótkim przemówieniu i powitaniu rozpoczęły się pięknie wystawione Jasełka przez dzieci z POW wraz ze swoimi kolegami i koleżankami. Osobą odpowiedzialną za scenariusz oraz wystrój Jasełek była Pani Aneta Niedziałkowska. Po wzruszającym występie została odmówiona wspólnie modlitwa, po czym wszyscy podzielili się opłatkiem życząc sobie wszystkiego najlepszego. Po wspólnie zjedzonej kolacji Wójt Gminy Czernice Borowe wraz z Przewodniczącym Rady Gminy wcielili się w rolę Mikołaja i przekazali każdemu wychowankowi z osobna prezenty ufundowane przez Radnych Gminy Czernice Borowe. Dzieci w POW również zostały obdarowane słodyczami od Prezes Rozwoju Ziemi Czernickiej oraz od Członków Stowarzyszenia Aktywnych Społecznie. Zarząd i Rada Fundacji Serdecznie dziękują wszystkim darczyńcom oraz sponsorom paczek Bożonarodzeniowych dla naszych dzieci. Celem Programu Operacyjnego Pomoc Żywnościowa 2014–2020 jest dotarcie z pomocą żywnościową do grup osób najbardziej potrzebujących w całej Polsce. Od września 2016 roku rozpoczęła się realizacja Podprogramu 2016, w ramach którego osoby najbardziej potrzebujące w całej Polsce będą mogły skorzystać ze wsparcia w postaci żywności, jak również możliwości uczestniczenia w różnych działaniach wspierających, edukacyjnych i włączających. Program Operacyjny Pomoc Żywnościowa 2014 – 2020 jest współfinansowany z Europejskiego Funduszu Pomocy Najbardziej Potrzebującym. Od września 2016 roku w Fundacji Inicjatyw Prorodzinnych i Opiekuńczo – Wychowawczych „Nasze Dzieci” osoby, które otrzymają skierowanie z Ośrodka Pomocy Społecznej kwalifikują się wg Wytycznych MRPiPS*, będą mogły skorzystać ze wsparcia w postaci żywności, która cyklicznie będzie dystrybuowana w formie paczek żywnościowych. Do końca maja 2017 roku, każda z osób otrzymujących paczki żywnościowe, otrzyma w nich produkty następującego typu: makaron jajeczny, ryż biały, herbatniki, fasolę białą, filet z makreli w oleju, mleko UHT, groszek z marchewką, koncentrat pomidorowy, powidła śliwkowe, szynkę drobiową, gulasz wieprzowy z warzywami, cukier biały i olej rzepakowy. • Wsparcie rzeczowe dla osób znajdujących się w trudnej sytuacji życiowej O szczegółach informować będziemy na bieżąco. Wsparcie działaniami towarzyszącymi, pozwoli na zwiększenie wymiaru pomocy żywnościowej, która realizowana jest w ramach Programu. Pomoc żywnościowa, w postaci paczki żywnościowej może być przekazywana do osób spełniających kryteria kwalifikowalności do statusu osoby najbardziej potrzebującej, tj.: osób i rodzin znajdujących się w trudnej sytuacji życiowej, spełniających kryteria określone w art. 7 ustawy o pomocy społecznej i których dochód nie przekracza 150% kryterium dochodowego uprawniającego do skorzystania z pomocy społecznej (951 zł dla osoby samotnie gospodarującej i 771 zł dla osoby w rodzinie), na podstawie skierowania wystawionego przez właściwy terytorialnie Ośrodek Pomocy Społecznej, lub w przypadku osoby bezdomnej – oświadczenia podpisanego w organizacji. Podprogram 2016 jest kontynuacją Programu Operacyjnego Pomoc Żywnościowa 2014-2020, w ramach którego w 2015 roku Fundacja Inicjatyw Prorodzinnych i Opiekuńczo–Wychowawczych „Nasze Dzieci”, objęła wsparciem żywnościowym 621 osób. Obok dystrybucji paczek, prowadzone były również działania w ramach Fundacji zgodnie ze statutem. Podopieczni z Placówki Opiekuńczo–Wychowawczej „Nasze Dzieci” z Czernic Borowych wyjechali na wycieczkę podczas której zwiedzili rodzinne miasto papieża Jana Pawła II – Wadowice. Rodzinny dom Karola Wojtyły, w którym znajduje się muzeum oraz Bazylikę, gdzie Karol Wojtyła został ochrzczony. W drugim dniu wycieczki dzieci pojechały do Inwałdu, gdzie zwiedziły Ogród Papieski, Krainę Dinozaurów, Park Miniatur, Mini ZOO w którym chętni mogli przejechać się na kucyku. Miały także okazję spędzić niezapomniane chwile w Lunaparku oraz dzieci zobaczyły Warownię. W Hotelu Podhalańskim także miło upływał czas podczas którego każdy mógł się podzielić wrażeniami oraz posilić. W drodze powrotnej zwiedzali Kraków oraz płynęli najstarszym w żegludze krakowskiej statkiem Nimfa. Uwadze podopiecznych nie umknął Wawel, Katedra Wawelska, Baszta Sandomierska, Smocza Jama. Spacer po rynku Starego Miasta przyniósł także wiele wrażeń. Nie zabrakło wizyty w Sukiennicach oraz Kościele Mariackim. Dzieci zobaczyły okno z którego Papież Polak przemawiał do wiernych przy ulicy Franciszkańskiej 3. Podopieczni z Placówki Opiekuńczo – Wychowawczej „Nasze Dzieci” w Czernicach Borowych wzięli udział w I Ogólnopolskim Turnieju piłki nożnej dla Dzieci z Placówek Opiekuńczo – Wychowawczych „FutboLOVE TUMY” Skierowany był dla podopiecznych z roczników 1999 – 2005 r. Rozgrywki odbywały się w hali Balon Arena 20 lutego w Płocku. Dzieci wyjechały wczesnym rankiem i już o godzinie 9 rano rozegrały pierwszy mecz. Emocje były nie zapomniane a dzieci włożyły z siebie dużo wysiłku. W turnieju wzięło udział 16 drużyn z całej Polski. - Cieszymy się, że dzieci nie poddawały się i grały do ostatniej sekundy. W sumie nasi podopieczni rozegrali 5 meczy. W efekcie przywieźli puchar, medale i piłki do gry. Ponadto przyjechali pełni wrażeń i z zapałem do dalszych zmagań sportowych – mówi Wojciech Tytz – Prezes Fundacji. Dzieci wzięły udział także w uroczystościach towarzyszących takich jak pokaz żonglerki w wykonaniu mistrza świata Pawła Skóry, Obejrzały występ zespołu tanecznego Impresja oraz wzięły udział w grach i zabawach. Każde z dzieci miało także okazję wykonać sobie tatuaż zmywalny. Z Czernic Borowych do Zakopanego  Dzięki darczyńcom dzieci z POW „Nasze Dzieci” wyjechały na ferie zimowe Na co dzień przebywają w Domu Dziecka, nie każdy z nich ma także możliwość pojechania do domu rodzinnego. Dzięki ludziom dobrego serca podopieczni Placówki Opiekuńczo Wychowawczej „ Nasze Dzieci” na kilka dni wyjechali na zimowisko do Zakopanego. Podczas sześciodniowego wyjazdu, który trwał od 5.02.2016 do 10.02. 2016 roku, podopieczni zwiedzili Kraków w którym szczególnym zainteresowaniem cieszył się Wawel. Dzieci zwiedziły także Kościół Mariacki, Sukiennice oraz Pałac Biskupów Krakowskich. Do miłych niespodzianek zaliczamy to, że udało nam się natrafić na hejnał, który pobrzmiewał w trakcie naszego zwiedzania – podkreślają opiekunowie. Kolejnym etapem wycieczki był przejazd do Zakopanego i zwiedzanie miasta. Podczas pobytu w górach nie zabrakło zdobywania szczytów – dzieci wspięły się na szczyt Kasprowego Wierchu. Trasa nie była łatwa jednak warto było podjąć ten trud i zobaczyć tak piękne widoki, na tle których można było wykonać pamiątkowe zdjęcia – relacjonuje Marta Lubińska, wychowawca POW „Nasze Dzieci”. Dzieci zwiedziły także Gubałówkę, skocznię narciarską Wielka Krokiew, Kościół Matki Boskiej Fatimskiej na Krzeptówkach. Podopieczni wraz z opiekunami wyprawili się nad Morskie Oko a także do Doliny Kościelisko. Młodzież miała także szansę zakupienia pamiątek na Krupówkach. Wśród atrakcji nie zabrakło kuligu oraz degustacji dań regionalnych. W drodze powrotnej wychowankowie zwiedzili Kopalnię Soli w Wieliczce. Pragniemy podkreślić, że wyjazd ten w dużej mierze zawdzięczamy naszym darczyńcom, którzy wsparli nas finansowo – dziękuje Wojciech Tytz, Prezes FIPIOW „ Nasze Dzieci”. Do wyjazdu przyczynili się również sami podopieczni. W okresie Bożonarodzeniowym dzieci przy współpracy z wychowawcami i innymi zaprzyjaźnionymi osobami przygotowali prace, które sprzedawane były na kiermaszu Bożonarodzeniowym. Cały dochód z kiermaszu został przekazany na wyjazd. Większość dzieci przebywających w POW „ Nasze Dzieci” w górach było po raz pierwszy. Bardzo mi się podobało, nie przeszkadzało mi nawet to, że było zimno bo widoki i atrakcje były warte tak dalekich pieszych wędrówek – mówi Kacper, dziesięcioletni podopieczny POW „Nasze Dzieci” w Czernicach Borowych. Kinga Klimowska podopieczna z Placówki Opiekuńczo – Wychowawczej „Nasze Dzieci” w Czernicach Borowych została wyróżniona w konkursie na kartkę świąteczną dla wojewody mazowieckiego. Była to już ósma edycja konkursu skierowanego do dzieci przebywających w placówkach opiekuńczo-wychowawczych, w tym również rodzinnych domów dziecka. - Jeśli dziecko ma zdolności i chce je rozwijać nie należy mu tego utrudniać. Byliśmy zadowoleni, że Kinga wyraziła chęć udziału w konkursie – mówi Wojciech Tytz, prezes Fundacji Inicjatyw Prorodzinnych i Opiekuńczo – Wychowawczych „Nasze Dzieci”. Prace można było wykonywać dowolną techniką graficzną lub plastyczną, uwzględniającą techniczne możliwości ich zeskanowania. Wyróżnione kartki, zostały wysłane pocztą wraz z życzeniami do najważniejszych osób w państwie - Ja wykleiłam kartkę muliną i włóczką, chciałam aby była oryginalna. Wiem, że teraz jest bardzo popularne origami, ja chciałam jednak przypomnieć jedną ze starszych technik wykonywania prac. Nie lubię zbytniego przepychu dlatego też moja kartka przedstawiała Jezuska z Aniołem – Kinga. - Rozstrzygnięcie konkursu miało być 18 grudnia jednak tego dnia nikt do nas nie zadzwonił, dlatego dużym zaskoczeniem była wiadomość kilka dni później o wyróżnieniu – podkreśla Wojciech Tytz. - Jury konkursu wyróżniło 8 prac, które wraz z życzeniami wojewody będą wysłane do najważniejszych osób w państwie m.in.: prezydenta, premier, marszałków Sejmu i Senatu, fajnie, że wśród nich znajduje się moja kartka – mówi Kinga Nagrody w konkursie zostały zakupione ze środków zaoszczędzonych na wysyłce życzeń świątecznych pocztą tradycyjną. Świąteczne kartki zostały wybrane przez Zdzisława Sipierę, wojewodę mazowieckiego. - To nie tylko sukces Kingi, że jej praca została wyróżniona spośród tak wielu nadesłanych ale także nasz, że nasze dziecko ma talent, który doceniamy nie tylko my – Mówi Beata Grzywińska, dyrektor POW. Dyplom wraz z nagrodą rzeczową został wręczony Kindze przez przedstawiciela Urzędu wojewódzkiego w Warszawie na forum uczniów i kadry pedagogicznej z Gimnazjum im. 21 Pułku Piechoty Dzieci Warszawy w Czernicach Borowych w dniu 25 stycznia. - Dyplom będzie wisiał w honorowym miejscu a zegarek będzie odmierzał mi czas będąc ciekawą częścią mojej biżuterii – dodaje Kinga.", "url": "http://fipiow.pl/index.php?id=39", "category": "mazowieckie", "sub_category": "Gotowe dania i potrawy", "phrase": "Czernickie pierogi "}