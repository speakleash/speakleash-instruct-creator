{"meta_description": "", "title": "PIEKARNIA WACYN", "content": "„Piekarnia WACYN” mieści się w Radomiu-Wacynie. Jej właściciele to rodzeństwo: Ewa Brzezińska i Andrzej Karczewski. Jest to firma, która powstała w 1990 r. z inicjatywy Jerzego Borkiewicza – brata ciotecznego właścicieli. On też był pierwszym kierownikiem piekarni, do 1993 roku. Od chwili powstania, wygląd firmy bardzo się zmienił. Powstał nowoczesny park maszynowy, który pozwala wdrażać nowe technologie oraz ułatwiać pracę pracownikom, aby stawała się lżejsza i bardziej bezpieczna. Przez te lata dopracowano się własnych technologii oraz tajników produkcji, które to sprawiły, że pieczywo z „Wacyna” cieszy się dobrą renomą. Piekarnia stawia na jakość wyrobów i na jakość warunków pracy. Zarówno właściciele, jak i pracownicy, wkładają dużo serca w pracę na rzecz firmy, dlatego piekarniaWACYN zyskuje coraz większy prestiż marki na piekarniczym rynku W Piekarni WACYN do wytwarzania pieczywa nie używa żadnych chemicznych składników przyspieszających fermentację oraz polepszających wygląd pieczywa. Produkcja pieczywa piekarni WACYN opiera się tylko i wyłącznie na naturalnej kilkudziesięciogodzinnej fermentacji rozczynów i zakwasów. W jej ofercie znajdziemy: • Wacyński, żytni bez drożdży oraz żytnie z dodatkami ziaren: z żurawiną, z siemieniem lnianym, z gryką, ze słonecznikiem oraz bardzo smaczny i wartościowy pod względem zawartości witamin i minerałów ENER VIT. Naturalna (długa ) fermentacja ciasta żytniego jest trudna do prowadzenia ale bardzo dobrze wpływa na jakość pieczywa. Jest ono delikatne, dobrze poprowadzone nie jest za kwaśne a przede wszystkim korzystnie wpływa na zdrowie. Nie musimy tu dodawać drożdży ( wytwarzają się spontanicznie). Oprócz tego w czasie takiej fermentacji namnażają się bakterie z grupy mlekowych. Są one probiotykami dla naszego przewodu pokarmowego. To one powodują, że pieczywo jest lekkostrawne, nie daje wzdęć ani odbijania. Mamy bardzo pozytywne relacje od klientów, że korzystne jest dla cukrzyków bo daje stabilny indeks glikemiczny oraz od alergików, którzy nie mają żadnych odczynów po spożyciu naszego chleba. Chleby te produkowane są na naturalnych zakwasach i rozczynach szczepionych bakteriami mlekowymi jak jogurty. Szczepione dlatego że fermentacja mąki pszennej nie powoduje namnażania się bakterii mlekowych. Wytwarza się tu jedynie CO2 i alkohol. Wytwarzanie ciasta z zakwasów i takich rozczynów daje delikatny naturalny smak pieczywa korzystnie wpływającego na nasz przewód pokarmowy. Ostatnim hitem firmy jest ” Chlebek Ewuni” bardzo delikatny w swojej strukturze i smaku. Poddawany jest on 8godzinnej fermentacji co dało niesamowity smak tego produktu. Bułka kajzerka, bułka południowa, śniadaniowa, rogale, paluchy. Produkowane są na naturalnych rozczynach a ciasta poddawane fermentacji niektóre nawet do 6 -8 godzin. Są również delikatne w smaku i nie są puste w środku. Bułki pszenne wyrabiane są również z różnymi nadzieniami np. kapustą, szpinakiem, masłem(roślinne) czosnkowym (pyszne na ciepło) z tego ciasta produkowane są pizzerki, cebularze a także różne bułki z ziarnami. To różnego rodzaju bułki słodkie czyste, z nadzieniem, pączki także ciasta , biszkoptowe, pierniki, babki piaskowe. W śród ciast hitem naszym jest drożdżowiec luksusowy ?poddawany 8 godzinnej fermentacji na świeżych jajach. Delikatny i smaczny. Po prostu super Piekarnia posiada 8 sklepów firmowych na terenie Radomia, oraz 29 sklepów partnerskich w Radomiu i regionie.  Piekarnia WACYN została uhonorowana przez Marszałka Województwa Mazowieckiego medalem Pro Masovia za wybitne zasługi oraz całokształt działalności na rzecz województwa mazowieckiego. Jest laureatem wielu nagród i wyróżnień: jak Lider regionu 2015, Obywatelskiego Grand-Prix za pracę na rzecz rozwoju społeczno-gospodarczego obszaru Lokalnej Grupy Działania „Razem dla Radomki” (2015), oraz Lauru LGD za chleb z papryką (2014), VIP Biznesu (2015), Superlider zdrowa żywność, I miejsce w konkursie Dobry Chleb. Piekarnia WACYN to laureaci Gali Wiktorii – znaku jakości przedsiębiorców, zdobywcy Perły Powiatu w konkursie gospodarczym Starosty Radomskiego. Chleb Piekarni WACYN gościł na Prezydenckich stołach, na Gali Agroligi, na Dożynkach Prezydenckich i Wojewódzkich. Wystawiany był na Targach Smaki Regionów w Poznaniu w 2016 i Natura Food w Łodzi 2017.", "url": "https://razemdlaradomki.pl/piekarnia_wacyn/", "category": "mazowieckie", "sub_category": "Wyroby piekarnicze i cukiernicze", "phrase": "Chleb wacyński"}