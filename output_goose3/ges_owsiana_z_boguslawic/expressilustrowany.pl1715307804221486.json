{"meta_description": "Już po raz kolejny w Łodzi świętować będziemy niepodległość przy stołach. Specjalnie z tej okazji znany i lubiany Festiwal Dobrego Smaku od kilku lat ma swą jesienną odsłonę w postaci dań z kaczką, gęsią i jabłkiem w rolach głównych. Od 9 do 11 listopada będą je serwować łódzkie (i nie tylko) restauracje.", "title": "Dania z kaczki, gęsi i jabłek, czyli Smakujemy Niepodległość - Festiwal Dobrego Smaku zaczyna się już 9 listopada! Oto menu restauracji", "content": "Już po raz kolejny w Łodzi świętować będziemy niepodległość przy stołach. Specjalnie z tej okazji znany i lubiany Festiwal Dobrego Smaku od kilku lat ma swą jesienną odsłonę w postaci dań z kaczką, gęsią i jabłkiem w rolach głównych. Od 9 do 11 listopada będą je serwować łódzkie (i nie tylko) restauracje. Radość z niepodległości będziemy znów dzielić z bliskimi i przyjaciółmi przy stołach w restauracjach, które specjalnie przygotowały dania z gęsi i kaczek oraz jabłek. - Znów będziemy się cieszyć tradycyjnymi polskimi smakami w wyjątkowej atmosferze - zapowiada Barbara Sokołowska-Urbańczyk, organizatorka Festiwalu Dobrego Smaku i jego jesiennej odsłony. - To już dziewiąta edycja tego wydarzenia. Ubiegłoroczna przyciągnęła prawdziwe tłumy gości. To świetna okazja, by spróbować potrwa, jakich na co dzień nie przygotowuje się w domu. Zaprosiliśmy do udziału w festiwalu lokale, które brały udział w poprzednich edycjach, ale mamy też nowych uczestników, jak La Vende z Manufaktury, Kolekty, Ukryte Rzeki czy włoskie bistro Marco. Niektóre restauracje prócz festiwalowych dań przygotowały także desery, a nawet kompletne menu z zupą i przystawkami. Łącznie do spróbowania będzie 17 dań i 10 deserów! Festiwal Smakujemy Niepodległość to też konkurs - na najlepsze dania. Tym razem nie będzie ich jedna oceniać jury. To sami goście restauracji wybiorą zwycięskie propozycje. Swój głos będzie można oddać od 9 listopada od godziny 13, do 12 listopada do godziny 20. Po jednym głosie będzie można oddać na danie, deser i najsympatyczniejszą obsługę. Dla laureatów przewidziano nagrody w postaci wypoczynku w Columna Medica SPA. Głosowanie odbywać się będzie poprzez stronę: https://festiwaldobregosmaku.eu/ BAWEŁNA, MANUFAKTURA, OGRODOWA 19A/ 46 Danie: pierś z gęsi confit, konfitowana pierś z polskiej owsianej gęsi, marynowana w aromatycznych ziołach, serwowana z dressingiem jeżynowo żurawinowym, musem z pieczonej dyni i jabłek, borowikami smażonymi na maśle i kiełkami groszku. Cena 99 zł DELIGHT, VIENNA HOUSE BY WYNDHAM ANDEL’S, UL. OGRODOWA 17 GĘŚ KOPNIE Udo z gęsi konfitowane, panierowany pęczak z wątróbką gęsią, sos śliwkowy, puree ziemniaczane z lubczykiem, karmelizowana szalotka Cena 85 zł KRÓLOWA KACZKA Filet z kaczki, puree jabłkowe, pieczony burak, sos na bazie cydru, chrust pietruszkowy, karmelizowana figa Cena 72 zł DRUKARNIA. SKŁAD WINA I CHLEBA, OFF PIOTRKOWSKA, ROOSEVELTA 10 C Noga z kaczki confit / puree jabłko / sos piernik / żel wiśnia / chips pietruszka / kaszotto borowikowe pęczak / pieróg jabłko – wanilia / oliwa ziołowa / surówka: seler, żurawina, brzoskwinia, liście nasturcji Cena 52 zł FERWOR, PIOTKOWSKA 97 Rosół z gęsi z domowym makaronem Cena 20 zł Danie: Ferworowa Kaczka Confit, czyli konfitowana noga z kaczki, kugel z batatów z sosem gruszkowym Cena 49 zł Deser: jabłko w cieście Cena 24 zł FOUR COLORS, DOUBLE TREE BY HILTON, ŁĄKOWA 29 D Danie : pierś z gęsi/ mille-feuille z ziemniaka/ puree z buraków/ jus z gęsi/ rwane udo/puree z pasternaku i palonego masła/kruszonka panko Cena 59 zł Deser : jabłko/ szałwia/ cytrynowa werbena/ karmel Cena 28 zł IMBER, PIOTRKOWSKA 43 Danie: rolada z gęsiny podana z kluską na parze i warzywami korzeniowymi pieczonymi z miodem i tymiankiem / sos chałwowy / zioła Cena 54 zł LEN I BAWEŁNA, OFF PIOTRKOWSKA, PIOTRKOWSKA 138/140 Polska gęś Marynowana w ziołach pierś z polskiej owsianej gęsi podawana z dyniowym risotto, pieczonymi śliwkami w miodzie, smażonymi rydzami, dressingiem śliwkowym i kiełkami groszku. Cena 99 zł. Staropolska brukwiowa na gęsinie Aromatyczna zupa gotowana na gęsinie, włoszczyźnie i cebuli podawana z brukwią, szarpaną gęsiną, marchewką i natką pietruszki. Cena 29 zł NITKA. PASTA-WINE-CHILI, PIOTRKOWSKA 56 Danie główne: długo duszona gęś owsiana z Bogusławic po włosku, podana ze złocistą polentą z kaszy jęczmiennej, słodko-kwaśnym musem z rokietnika, oraz z chipsem z kapusty kiszonej w całych głowach z łódzkiego gospodarstwa, żelką z jarzębiny oraz scaloppine z wątroby i gęsi gotowanej we własnym tłuszczu, podane z sosem z dzikiej róży Cena 45 zł Deser : fuzja dwóch klasycznych łódzkich deserów z trzech rodzajów jabłek ( szara reneta, antonówka, papierówka) z łódzkiego gospodarstwa. Jabłka podane w łódce z piernika marchwiowego Cena 18 zł OBIECANA CAFE, PIOTRKOWSKA 295 A, OGRODY GEYERA Deser: jabłkowe crumble z lodem, czyli pieczone jabłka z miętą pod kruszonką z lodami waniliowymi Cena18 zł POWIDOK BISTRO BY STACJA ZERO, PLAC WOLNOŚCI 8/ 1U Danie: kaczka na różowo, demi glace z nutą cydru, chutnej gruszkowy, cepelin z konfitowanym mięsem kaczki Cena 52 zł Deser: tartaletka jabłkowo-orzechowa z lodami cynamonowymi Cena 24 zł SPÓŁDZIELNIA , OFF PIOTRKOWSKA, ROOSEVELTA 10 C Danie : pęczotto, smażone gęsie serca, gęsi jus, pieczone jabłko, rozmaryn Cena 39 zł Deser: domowa szarlotka z szarej renety pod kruszonką na maślanym kruchym spodzie Cena 22 zł RYŻOWA BUŁA, PIOTRKOWSKA 79 Amuse Bouche Jhōla Bulion z gesi /galangal/ pierozek z gesina/ cumin/ kurkuma/ kolendra/ czerwona cebula/ biala rzepa/ chilli Cena 25 zł রাজ হাঁস RAJ HASH Piers z gesi/ chutney pomidorowy/ udo z gesi/ ryz basmati/ ziemniaczane frytki w stylu bengalskim alu baji/ kolendra/ kurkuma Cena 60 zł Deser পাটিসাপটা পিঠা PATISHAPTA Naleśnik ryżowy/ prazone jabłko/ cynamon/ kardamon/ goździk/ sos wiśniowy/ ciastko cygaretkowe/ temperowana czekolada/ mango 25 zł WISH SANDWICH, PIOTRKOWSKA 88 Danie: Goosebumps, czyli chałka/ wędzona pierś gęsia/ pate z kaczych wątróbek/ jabłka/marynowane warzywa/ sos Cena 52 zł", "url": "https://expressilustrowany.pl/dania-z-kaczki-gesi-i-jablek-czyli-smakujemy-niepodleglosc-festiwal-dobrego-smaku-zaczyna-sie-juz-9-listopada-oto-menu/ar/c1-18050285", "category": "łódzkie", "sub_category": "Mięso świeże oraz produkty mięsne", "phrase": "Gęś owsiana z Bogusławic"}