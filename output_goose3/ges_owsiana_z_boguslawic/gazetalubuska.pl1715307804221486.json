{"meta_description": "Gęsina na świętego Marcina jest hasłem wielu wydarzeń, które mają - zwłaszcza w listopadzie - promować to mięso w Polsce. Tymczasem przekonywać do niego nie trzeba Europejczyków, którzy chętnie sięgają po gęsi z Polski, co pokazują wyniki eksportu. Krajowy Ośrodek Wsparcia Rolnictwa zaznacza, że duże znaczenie gospodarcze ma też gęsi puch i pierze.", "title": "Polską gęsiną zajadają się za granicą. Gęsi hoduje się nie tylko na mięso. Cenny jest puch!", "content": "W Polsce dominującą rasą gęsi jest Gęś Biała Kołudzka, która stanowi ponad 90% krajowego pogłowia gęsi i jest efektem pracy Instytutu Zootechniki – PIB w Kołudzie Wielkiej. Gęsina na świętego Marcina jest hasłem wielu wydarzeń, które mają - zwłaszcza w listopadzie - promować to mięso w Polsce. Tymczasem przekonywać do niego nie trzeba Europejczyków, którzy chętnie sięgają po gęsi z Polski, co pokazują wyniki eksportu. Krajowy Ośrodek Wsparcia Rolnictwa zaznacza, że duże znaczenie gospodarcze ma też gęsi puch i pierze. W ostatnich latach pogłowie gęsi w Polsce utrzymuje się na poziomie przekraczającym 1 milion sztuk. Za stabilna wielkością hodowli na tym poziomie mamy do czynienia od 2018 roku. Dzięki temu, jak podaje Krajowy Ośrodek Wsparcia Rolnictwa, Polska zaliczana jest do największych producentów gęsi w Unii Europejskiej. Gęsi hodowane w Polsce przeznaczane są przede wszystkim na cele konsumpcyjne, jednak nie tylko. Istotne znaczenie gospodarcze ma też gęsi puch i pierze, które mają zastosowanie, jako wypełniacz o znakomitych właściwościach termicznych. Ponad połowę gęsi w Polsce hoduje się w 4 województwach (54% pogłowia). W 2020 r. w ujęciu regionalnym produkcja gęsi skoncentrowana była przede wszystkim w województwach: \"Zainteresowanie produkcją gęsiny w Polsce wynika z utrzymującego się popytu eksportowego oraz z coraz większej popularności tego mięsa wśród polskich konsumentów, doceniających jego walory smakowe, zdrowotne i dietetyczne\", odnotowuje KOWR. Potrawy z gęsi można znaleźć na „Liście produktów tradycyjnych” prowadzanej przez Ministra Rolnictwa i Rozwoju Wsi. Według danych z 17 września 2021 r. na liście znajdowało się osiemnaście produktów i potraw mięsnych m.in. gęś owsiana z Bogusławic, gęś pomorska pieczona czy smalec z gęsi pomorskiej i wątróbki gęsie po siewiersku. Gęsina, w porównaniu z innymi gatunkami mięsa, charakteryzuje się korzystnymi proporcjami kwasów tłuszczowych, w tym tak istotnych dla naszego zdrowia omega-3 i omega-6. Mięso gęsi zawiera dużo białka, w skład którego wchodzą wszystkie aminokwasy egzogenne, których organizm człowieka nie może syntezować samodzielnie. Mięso to jest źródłem witamin - z grupy B, witaminy A i E oraz wielu składników mineralnych, niezbędnych do prawidłowego funkcjonowania organizmu. W okresie od stycznia do sierpnia 2021 r. krajowi przedsiębiorcy (podobnie jak przed rokiem) sprzedali za granicę 3,2 tys. ton mięsa z gęsi. Biorąc pod uwagę sezonowość eksportu, decydujący wpływ na wyniki sprzedaży zagranicznej gęsiny w 2021 r. będzie miała sytuacja w IV kwartale bieżącego roku. Najwięcej gęsiny Polska eksportuje do krajów Unii Europejskiej. Niezmiennie od wielu lat głównym odbiorcą tego mięsa są Niemcy. W 2020 r. na rynek niemiecki sprzedano 12,8 tys. ton polskiej gęsiny o wartości 39 mln EUR, co stanowiło ponad 77% przychodów eksportu tego asortymentu. Import mięsa z gęsi do Polski jest niewielki. W latach 2012–2020 kształtował się od 22 ton do 513 ton (tylko w 2016, wcześniej i później nie dobijał do 300).", "url": "https://gazetalubuska.pl/polska-gesina-zajadaja-sie-za-granica-gesi-hoduje-sie-nie-tylko-na-mieso-cenny-jest-puch/ar/c8-15896023", "category": "łódzkie", "sub_category": "Mięso świeże oraz produkty mięsne", "phrase": "Gęś owsiana z Bogusławic"}