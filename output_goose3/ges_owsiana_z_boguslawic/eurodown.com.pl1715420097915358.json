{"meta_description": "", "title": "Gęś według mistrzów kuchni: gęś pieczona z miodowymi jabłkami według Magdy Gessler", "content": "Dziś zgodnie z tym co nakazuje nasza tradycja mistrzów kuchni przedstawiamy kolejnego z nich. Magda Gessler gwarantuje nam najlepsze wrażenia podczas pracy i niesamowity produkt finalny jakim będzie gęś pieczona z jabłkami miodowymi. Na początku zaznaczę, że przygotowanie dania nie jest proste. Zacznijmy od zakupu produktów, które będą nam potrzebne do wykonania dania: 4 jabłka (najlepiej szare renety), 1 szklanka miodu pitnego trójniak, 1 gęś owsiana z Bogusławic (od 4 do 5 kilogramów) oraz dla przyprawy sól i majeranek. Przystępujemy do wykonania dania. Na początek zajmiemy się jabłkami. Obieramy je, oczyszczamy gniazda nasienne i kroimy na mniejsze części. Po przygotowaniu wrzucamy do miseczki i zalewamy pitnym miodem – zostawiamy tak na kilka godzin. Następnie umytą i osuszoną gęś nacieramy od środka i na zewnątrz solą i majerankiem. Do środka wkładamy jabłka namoczone w miodzie. W ten sposób przygotowanego ptaka wkładamy do brytfanny . Następnie rozpoczynamy pieczenie, które trwa 3 godziny. Godzinę w temperaturze 250 stopni, a na resztę czasu zmniejszamy temperaturę do 180 stopni. Podczas pieczenia mniej więcej co 15 minut polewamy mięso wytopionym z niego tłuszczem. Jeśli nasza gęś jest tłusta warto ponakłuwać ją widelcem, aby szybciej wytopił się smalec. Po skończeniu pieczenia przetrzymujemy jeszcze mięso przez kilkanaście minut w piekarniku, a potem układamy na półmisku.", "url": "https://www.eurodown.com.pl/index.php/kulinaria/174-ges-wedlug-mistrzow-kuchni-ges-pieczona-z-miodowymi-jablkami-wedlug-magdy-gessler", "category": "łódzkie", "sub_category": "Mięso świeże oraz produkty mięsne", "phrase": "Gęś owsiana z Bogusławic"}