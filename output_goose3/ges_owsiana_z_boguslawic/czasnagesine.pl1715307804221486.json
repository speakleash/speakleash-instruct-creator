{"meta_description": "Promujemy powrót gęsiny na polskie stoły. Akcja „Kujawsko-pomorska gęsina na św. Marcina”  organizowana jest przez Województwo Kujawsko-Pomorskiego.", "title": "Czas na gęsinę -„Kujawsko-pomorska gęsina na św. Marcina”", "content": "W nowej książce Magdy Gessler pt. \"Smaczna Polska\" prócz przepisów kucharskich z różnych regionów Polski znajdują się opisy specjałów, związanych z danym obszarem. Wśród opisów także ten o gęsi owsianej i Kołudzie: \"Gęś owsiana z Bogusławic Kocham gęsinę. Gęsi nie da się utuczyć w klatce, karmić byle czym i źle traktować. Gęś musi mieć dobrze i wtedy jest dobra. Wielkopolska gęś biała kołudzka została wyhodowana w Instytucie Zootechniki, Zootechnicznym Zakładzie Doświadczalnym Kołuda Wielka. Dziś w Bogusławicach hoduje się gęsi tradycyjnie. Ich hodowla trwa 4-5 miesięcy. Gęsi skubią trawę, dostają zboże, a w ostatniej fazie tuczu przez 3 tygodnie żywione są tylko owsem. Zawsze mają nieograniczony dostęp do wody. Dlatego ich mięso jest tak wyjątkowe. Delikatne, aromatyczne, wyróżniające się głębią smaku. Pięknie upieczona w całości gęś to uczta dla oczu i podniebienia. O to od dawna. Pamiętacie tę słynną scenę z Potopu, kiedy to Daniel Olbrychski, o, przepraszam - Kmicic oczywiście - wbijał zęby w gęsie mięso, tłuszcz spływał mu po brodzie, oczy płonęły afektem do gospodyni, a między jednym a drugim kęsem wypowiedział pełne uczucia zdanie: \"Wyborny półgęsek!\". A ona na to: \"W imię Ojca i Syna!\" - zawołała z nieudanym przerażeniem Oleńka, spoglądając jednocześnie z uwielbieniem na tego młodziana\". Wszystkim raczącym się wyborną gęsiną podobnych doznań szczerze życzę.\"", "url": "https://czasnagesine.pl/aktualnosci/34/magda-gessler-pisze-o-gesinie", "category": "łódzkie", "sub_category": "Mięso świeże oraz produkty mięsne", "phrase": "Gęś owsiana z Bogusławic"}