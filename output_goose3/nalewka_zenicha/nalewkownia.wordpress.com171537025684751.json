{"meta_description": "Nalewka ta przygotowywana była w domach, gdzie mieszkały panny, gotowe wyjść za mąż. Przelewało się ją do butelek i wystawiano na widok publiczny we frontowym oknie domu. SKŁADNIKI 1 kg owoców dzikiej róży 3/4 l spirytusu 1/2 l wódki  400 ml miodu 6 goździków 1 łyżeczka suszonego kwiatu rumianku 1 łyżeczka mięty CZAS PRZYGOTOWANIA Faza…", "title": "Żenicha kresowa czyli nalewka na owocach dzikiej róży", "content": "Nalewka ta przygotowywana była w domach, gdzie mieszkały panny, gotowe wyjść za mąż. Przelewało się ją do butelek i wystawiano na widok publiczny we frontowym oknie domu. Owoce zamrażamy na 72 godziny, po czym rozmrażamy, myjemy, obcinamy ogonki i wąsy i osuszamy. Następnie owoce nakłuwamy widelcem, wkładamy do słoja wraz z miętą, rumiankiem i goździkami i zalewamy spirytusem. Słój zakręcamy i odstawiamy w ciepłe miejsce na pięć tygodni. Po pięciu tygodniach nalew zlewamy, a owoce wyciskamy. Uzyskany z owoców sok przecedzamy i łączymy z nalewem. Płynny miód mieszamy z dwoma szklankami przegotowanej wody, studzimy, dodajemy wódkę i też łączymy z nalewem. Tak skomponowaną nalewkę rozlewamy do butelek i zostawiamy do sklarowania, a po sklarowaniu filtrujemy.", "url": "https://nalewkownia.wordpress.com/2012/10/07/zenicha-kresowa-czyli-nalewka-na-owocach-dzikiej-rozy/", "category": "podlaskie", "sub_category": "Napoje (alkoholowe i bezalkoholowe)", "phrase": "Nalewka żenicha"}