{"meta_description": "Ta domowa nalewka jest bardzo bogata w smaku, intensywna i pyszna. Owoce dzikiej róży można zbierać właśnie teraz!", "title": "Żenicha kresowa. Nalewka różano ziołowa", "content": "Było nawet powiedzenie ludowe związane z żenichą: \"Nim dojrzeje ta nalewka, za mąż pójdzie nasza dziewka!\". U mnie panny na wydaniu nie ma więc nalewka nie stoi na widoku, ale może poczęstuję nią kandydatkę na synową? Jak myślicie?Receptury na żenichę różniły się, czasami nawet bardzo, i były przekazywane w rodzinach z pokolenia na pokolenie. Podstawą jednak zawsze była dzika róża i zioła zbierane latem.. Kiedy nalewka dojrzała częstowano nią tylko kawalera, który najbardziej się spodobał i miał szansę ożenić się z daną panną. Takie zwyczaje znane były przede wszystkim na Podlasiu i Białorusi. Ja różę i zioła zebrałam właśnie na Podlasiu więc w rejonie skąd pochodzi ten specjał.czas przygotowania: kilka miesięcyOwoce dzikiej róży powinny być dojrzałe. Zbieram je po pierwszych przymrozkach albo te zebrane wcześniej, oczyszczone, wkładam do zamrażarki na 2 doby.Po zebraniu owoce oczyściłam z resztek szypułek, ostrym nożykiem przycięłam oba końce. Wrzuciłam do słoja. Dosypałam suszone płatki kwiatów, rumianek i miętę oraz roztłuczone w moździerzu goździki. Dolałam alkohol. Słoik zakręciłam i odstawiłam w kąt kuchni na jakieś 1,5-2 miesiące.Po tym czasie miód (ew. cukier) rozpuściłam w letniej wodzie. Dolałam do owoców róży w alkoholu. Słój ponownie zakręciłam i odstawiłam na kolejne 2 miesiące.Następnie nalewkę zlałam, a owoce dobrze wycisnęłam, bo jest w nich mnóstwo smaku i są nasiąknięte alkoholem. Nalewkę rozlałam do butelek filtrując przez waciki umieszczone w lejku. Odstawiłam w ciemne miejsce na jakiś czas żeby dojrzała.Nie jestem zadowolona ze zdjęć, ale dodaję przepis bo może komuś się przyda póki jeszcze jest róża. Z fotkami muszę pokombinować, ale to na spokojnie, jak wena wróci z długich wakacji :D", "url": "https://smacznapyza.blogspot.com/2017/11/zenicha-nalewka-rozano-ziolowa.html", "category": "podlaskie", "sub_category": "Napoje (alkoholowe i bezalkoholowe)", "phrase": "Nalewka żenicha"}