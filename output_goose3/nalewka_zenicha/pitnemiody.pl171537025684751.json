{"meta_description": "", "title": "Nalewki Staropolskie", "content": "Nalewki Staropolskie to firma rodzinna, która w 2004 r. uzyskała jako pierwsza w Polsce, wszystkie zezwolenia na domowy wyrób nalewek w składzie podatkowym. Niezwykłe, naturalne aromaty, barwy i smaki osiągamy trzymając się starych receptur i przepisów oraz korzystając z blisko 40-letniego doświadczenia i wiedzy Karola Majewskiego – mistrza smaku i założyciela firmy. Nalewki Staropolskie to produkty ekskluzywne. Owoce pochodzą z małych wiejskich sadów, ekologicznych upraw i leśnych polan. Preferujemy dzikie odmiany, często zapomniane, jak na przykład Ałycza (śliwa wiśniowa), rajskie jabłuszka, pigwowiec zwyczajny z Borów Tucholskich czy tarnina z Bieszczad i Gorców. Nalewki początkowo dojrzewają na słońcu, które wydobywa z owoców cały bukiet najwspanialszych aromatów i smaków, potem przez wiele lat leżakują w słojach i gąsiorach w chłodnych i ciemnych piwnicach. Dzięki temu osiągają swój niepowtarzalny smak. Minimalny czas oczekiwania to trzy lata. Nie dodajemy żadnych esencji zapachowych, barwników, poprawiaczy. Cały proces produkcyjny wykonywany jest ręcznie, w domowy sposób.", "url": "https://pitnemiody.pl/producent/nalewki-staropolskie", "category": "podlaskie", "sub_category": "Napoje (alkoholowe i bezalkoholowe)", "phrase": "Nalewka żenicha"}