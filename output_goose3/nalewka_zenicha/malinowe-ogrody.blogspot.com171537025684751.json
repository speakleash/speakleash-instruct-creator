{"meta_description": "", "title": "Jesienna żenicha. Nalewka z owoców dzikiej róży", "content": "Dzień zaczął się pięknie, mgliście, słonecznie. Wracałam z pracy skonana po nocnej zmianie. Jesienny złoto - czerwony świt budził się ze snu. Nawet 24 godzinne portale informacyjne zachwycały się dzisiejszym porankiem. Wyjeżdżałam pod górę z zamglonej doliny. Na szczycie czekało olśniewające słońce zalewające blaskiem białą kipiel w dolinie. W takim momencie nie mieć przy sobie aparatu to zbrodnia. Trudno pocieszałam się. Wrócę wcześniej do domu i położę się spać. Automat otwiera ciężką drewnianą bramę. Mój ogród wita mnie równie bajecznym widokiem Słońce zagląda bardzo śmiało poprzez ażurowe gałęzie drzew. Snopy promiennych reflektorów przesuwają się po opadłych liściach. Nocna rosa srebrzy się i połyskuje smagana światłem. Miliony małych diamencików, korale z pajęczyn. Zachwycona feerią jesiennych barw.....łażę po ogrodzie, położę się spać później. Perukowiec podolski, odmiana o czerwonych liściach właśnie teraz jest najpiękniejszy Pięknym popołudniem odwiedzam sklep monopolowy: spirytus, pół litra czystej. Po drodze ogałacam upatrzony krzak dzikiej róży Czyżby dalsze celebrowanie tak pięknie rozpoczętego dnia? To ostatni dzwonek by zrobić nalewkę, póki owoce są jeszcze na krzakach. Dlaczego Żenicha i dlaczego kresowa ? Nalewka ta przygotowywana była na wschodzie w domach gdzie były panny gotowe do zamążpójścia , wystawiano ją w głównym oknie na widok publiczny, umówiony znak dla okolicznych kawalerów. Ostanie śniadanie na trawie: kanapki z ziarnistego chleba z jajecznicą na wiejskiej kiełbasie, szczypiorek, świeżo zerwany listek pokrzywy.", "url": "http://malinowe-ogrody.blogspot.com/2013/10/jesienna-zenicha-nalewka-z-owocow.html", "category": "podlaskie", "sub_category": "Napoje (alkoholowe i bezalkoholowe)", "phrase": "Nalewka żenicha"}