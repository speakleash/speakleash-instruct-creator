{"meta_description": "Zanurz się w bogaty świat miodu. W Leśnym Dworze każdy znajdzie miód dla siebie. Lekko słodki lub soczyście ostry, płynny lub do smarowania, do herbaty, śniadania czy wypieków… mamy je wszystkie. Który wybierzesz?", "title": "Miody", "content": "Szukasz prawdziwego miodu z dobrego źródła? Poznaj miody z Leśnego Dworu. Surowe i naturalne, spełniają wymagania nawet najbardziej wybrednych smakoszy. Nasze miody są takie, jakimi stworzyły je pszczoły. Niefiltrowane, nieprzegrzane, wysokiej jakości. Smakują wybornie. Pochodzą z tradycyjnych pasiek, które są prowadzone w zrównoważony sposób, z troską o pszczoły. Tak naprawdę musimy się przyznać, że nie staramy się o poprawę jakości naszego miodu. Co więcej: nie mamy na nią wpływu. Bo miód z Leśnego Dworu robią pszczoły. Naszym zadaniem jest obchodzenie się z nim z szacunkiem i uwagą. Dzięki temu zachowuje swój naturalny charakter i szczególne właściwości. Nasza rodzina już od czterech pokoleń jest związana z miodem, a nasze Gospodarstwo Pasieczne Leśny Dwór istnieje od ponad 30 lat. Jesteśmy małą, rodzinną firmą. Działamy odpowiedzialnie i uczciwie. Troszczymy się o pszczoły i środowisko. Dbamy o naszych Klientów i cenimy sobie bliskie relacje z Nimi, dlatego serdecznie zapraszamy do odwiedzin. W Leśnym Dworze lubimy gości i chętnie dzielimy się naszą wiedzą o miodzie i pszczołach. Żyjemy na Mazurach, które wypełnione są bzyczeniem pszczół. Ich miód osładza nasze życie, a pszczoły inspirują nas i każdego dnia sprawiają, że chcemy żyć tak, jak one. Chcemy sprawiać, że Ziemia będzie jeszcze bardziej zielona, i marzymy, by nasze życie było wypełnione pracą, która osładza świat. Znajdziesz u nas większość odmian miodów, które występują w Polsce: To dla nas ważne, żeby nasze miody były dostępne przez cały rok, nie tylko sezonowo. Dzięki temu możesz być pewny(a), że zawsze znajdziesz u nas miód, którego szukasz - zarówno powszechnie występujące odmiany, jak i te bardziej rozchwytywane. Dużą popularnością cieszą się miody utarte na zimno z owocami, cynamonem, pyłkiem i pierzgą. Ręcznie ucieramy je, by wydobyć z nich pełnię smaku i zachować ich właściwości. To długotrwały i rzemieślniczy proces, ale ciężka praca popłaca! W zamian otrzymujemy smakołyki, którym ciężko się oprzeć. Miód jest powszechnie uważany za jeden z bardziej wartościowych składników diety człowieka. Czy rzeczywiście miód jest zdrowy? Tak, jest! Miód ma niezwykłe właściwości, więc warto zastępować nim cukier. Musimy jednak wiedzieć, jak go spożywać, by służył naszemu zdrowiu. W miodach stwierdzono zawartość ok. 180 składników. Są to m.in.: aminokwasy i białka, sacharydy, flawonoidy i fenolokwasy, związki lotne (m.in. kwasy, olejki eteryczne) i mineralne oraz witaminy. Ze względu na swoje naturalne pochodzenie, miód już od setek tysięcy lat wykorzystywany jest jako pokarm, który korzystnie wpływa na nasz organizm. Posiada liczne zalety (a dodatkowo jest przepyszny!): • zawiera witaminy z grupy B i witaminę C oraz składniki mineralne (żelazo, wapń, potas), Jak spożywać miód, by był zdrowy? Przede wszystkim jedz miód z pewnego źródła! Upewnij się, że kupujesz prawdziwy miód, który pochodzi z dobrze prowadzonych pasiek. Dzięki temu będziesz mieć pewność, że jesz miód nieprzegrzany, bez sztucznych dodatków, z pasiek, w których nie stosuje się antybiotyków i które ulokowane są w najlepszych, dzikich miejscach. Dodatkowo, by zachować właściwości miodu, nie przegrzewaj go! Maksymalna temperatura, do jakiej można podgrzać miód, to 40 stopni Celsjusza. Pamiętaj, że miód nie jest dobry dla każdego. Zawiera cukier, więc powinni uważać na niego cukrzycy. W jego skład wchodzą też naturalne pyłki kwiatowe i inne alergeny, dlatego przed spożyciem miodu należy sprawdzić, czy nie jest się na niego uczulonym. Powyższy wpis ma charakter informacyjny i nie stanowi porady medycznej. Właściwości i zastosowanie miodu zostało podane na podstawie poniższej literatury: „Analiza właściwości miodu pszczelego i jego zastosowanie w dietetyce i kosmetologii”, J. Marwicka, R. Gałuszka, G. Gałuszka, A. Podolska, Ł. Żurawski, K. Niemyjska, Kosmetologia Estetyczna Rocznik 2014, Tom 03, Nr. 2, s. 107-110, „Miód i inne produkty pszczele dla zdrowia i urody”, Wydawnictwo Jedność, Kielce 2019.", "url": "https://sklep.miod.com.pl/collections/miody", "category": "dolnośląskie", "sub_category": "Miody", "phrase": "Miód lipowy krupiec z Ziemi Ząbkowickiej"}