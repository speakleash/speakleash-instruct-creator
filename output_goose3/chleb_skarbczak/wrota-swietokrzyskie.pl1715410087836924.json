{"meta_description": "W niedzielę 17 czerwca w Parku Etnograficznym w Tokarni odbył się regionalny finał XII edycji konkursu \"Nasze Kulinarne Dziedzictwo – Smaki Regionów\". Na stoiskach...", "title": "Tokarnia kusiła smakoszy - Wybrany artykuł - Wrota Świętokrzyskie – Portal Województwa Świętokrzyskiego", "content": "W niedzielę 17 czerwca w Parku Etnograficznym w Tokarni odbył się regionalny finał XII edycji konkursu \"Nasze Kulinarne Dziedzictwo – Smaki Regionów\". Na stoiskach królowały specjały świętokrzyskiej kuchni: pyszne mięsa, sery, ciasta oraz nalewki. Konkursowi towarzyszyły występy artystyczne oraz pokaz obrzędowy „Wesele wójtowej córki\" w wykonaniu zespołu Leśnianie z prezentacją strojów ludowych charakterystycznych dla Regionu Świętokrzyskiego. Gośćmi imprezy byli Piotr Żoładek, członek Zarządu Województwa i Jacek Kowalczyk, dyrektor Departamentu Promocji, Edukacji, Kultury, Sportu i Turystyki Urzędu Marszałkowskiego. W tegorocznej edycji komisja zakwalifikowała do konkursu aż 50 produktów. Przedsięwzięcie miało na celu identyfikację regionalnych produktów żywnościowych, osadzonych głęboko w naszej narodowej tradycji i od lat wytwarzanych tymi samymi metodami i według niezmienionych receptur oraz ocalenie ich od zapomnienia, zanim zostaną wyparte przez dominującą na rynku przemysłową żywność. Organizatorem imprezy był Urząd Marszałkowski Województwa Świętokrzyskiego we współpracy ze Świętokrzyskim Ośrodkiem Doradztwa Rolniczego w Modliszewicach oraz Muzeum Wsi Kieleckiej.  Produkty i przetwory mięsne:  I miejsce ex aequo: - kiełbasa swojska z Gatnik, Kazimierz Płyta - Zakład Produkcyjno-Handlowo-Usługowy;  - szynka z beczki od Zychowicza; Przetwórstwo Mięsa Zychowicz  Wyróżnienie: - gęś kielecka; Gabriela Król, Gospodarstwo Ekoagroturystycznego „Zagroda Królów\"    Produkty mleczne:  I miejsce: - twaróg z Pierzchnicy; Gminna Mleczarnia w Pierzchnicy Sp. z o. o.  Wyróżnienie: - syr spod Łysicy; Zofia i Adolf Kudlińscy, Gospodarstwo Agroturystyczne „U Zielarza\"    Miody:  I miejsce: - kazimierski miód akacjowy; Waldemar Słupik, Miodowa Spiżarnia  Wyróżnienie: - miód mniszkowy; Mirosław Wiącek    Produkty pochodzenia roślinnego:  Przetwory owocowe:  I miejsce: - dżem rabarbarowy; Agata i Dawid Piechota, Przetwórnia Owoców „Sad Danków\"  Wyróżnienie: - ocet jabłkowy; Halina Zawłocka    Przetwory warzywne:  I miejsce ex aequo: - pasternak pińczowski; Beata Drukała, KGW w Dębianach  - czosnek z Wełcza; Krystyna Kula, KGW w Wełczu  Wyróżnienie: - chrzan świąteczny; Anna Hamera, KGW Modrzewianki    Przetwory zbożowe:  I miejsce: - chleb skarbczak; Zofia Sałek, Gospodarstwo Agroturystyczne „U Zosi\"  Wyróżnienie: - chleb wąchocki; Sławomir Sajecki, Piekarnia Wąchock    Wyroby cukiernicze:  I miejsce: - burocorz bogoryjski, Ryszard Pańczyk  Wyróżnienie: - pączki ziemniaczane; Jadwiga Firmanty, KGW z Szumska    Napoje Regionalne:    Napoje bezalkoholowe:  Wyróżnienie: - napój żniwiarzy; Wanda Toporek    Napoje alkoholowe:  I miejsce: - nalewka grodziskowa „Proboszczówka\", KGW Korytniczanki    Inne produkty regionalne:    I miejsce: - farsz jarski grzybowiak; Gabriel Szewczyk, KGW Grzybowa Góra", "url": "https://www.wrota-swietokrzyskie.pl/pio/zawartosc/-/asset_publisher/6cAE/content/tokarnia-kusila-smakoszy?redirect=https%3A%2F%2Fwww.wrota-swietokrzyskie.pl%2Fpio%2Fgospodarka-i-biznes%2Frolnictwo%2Faktualnosci%3Fp_p_id%3D101_INSTANCE_EPHh%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-2%26p_p_col_count%3D1%26_101_INSTANCE_EPHh_advancedSearch%3Dfalse%26_101_INSTANCE_EPHh_keywords%3D%26_101_INSTANCE_EPHh_delta%3D10%26_101_INSTANCE_EPHh_cur%3D2%26_101_INSTANCE_EPHh_andOperator%3Dtrue", "category": "świętokrzyskie", "sub_category": "Wyroby piekarnicze i cukiernicze", "phrase": "Chleb skarbczak"}