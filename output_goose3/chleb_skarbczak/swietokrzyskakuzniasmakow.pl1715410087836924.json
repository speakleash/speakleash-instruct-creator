{"meta_description": "Szlak kulinarny \"Świętokrzyska Kuźnia Smaków\" tworzą producenci uznanych produktów tradycyjnych", "title": "Świętokrzyska Kuźnia Smaków - powiat ostrowiecki", "content": "Potrawy tradycyjne i lokalne oferowane przez restauracje i gospodarstwa agroturystyczne znajdujące się na szlaku  1. Zajazd Pod Jarem • żurek z jajkiem • inkusiowe byki • kapuśniak z kaszą gryczaną  Dostępność: cały rok Nazwa Zajazd ’’Pod Jarem’’ wywodzi się od znajdującego się w tej okolicy jaru położonego w Rezerwacie Modrzewiowym. Obiekt położony jest w malowniczej miejscowości Bałtów, w dolinie rzeki Kamiennej nieopodal Ostrowca Świętokrzyskiego, 300 m od głównej atrakcji turystycznej regionu – Bałtowskiego Parku Jurajskiego. Będąc w Bałtowie można zwiedzić najciekawsze atrakcje turystyczne powiatu: Krzemionki Opatowskie – Muzeum Archeologiczne i Rezerwat „Krzemionki” (8 km od Bałtowa), Żywe Muzeum Porcelany w Ćmielowie (12 km), Park Linowy \"SKARBKA\" (1 km). W 2015 roku zajazd zajął I miejsce w powiatowym konkursie na „dobre jedzenie i zabawę”. Oferta kulinarna obiektu to potrawy kuchni polskiej wzbogacone potrawami tradycyjnymi, a także produktami regionalnymi i lokalnymi z „Kredensu świętokrzyskie smaki”, jak kasza gryczana palona, kasza jaglana gierczycka, wina z winnic sandomierskich, krówka opatowska. Obiekt posiada bazę noclegową.   Dostępność: cały rok Obiekt położony 1 km od Bałtowa w kierunku Solca nad Wisłą w cichym urokliwym zakątku nad rzeką Kamienną. Gospodyni serwuje domową kuchnię wzbogaconą w przetwory z własnego gospodarstwa oraz chleb na zakwasie z pieca chlebowego. Chleb \"Skarbczak\", bo o nim mowa, został nagrodzony w 2012 roku nagrodą główną w konkursie wojewódzkim „Nasze Kulinarne Dziedzictwo - Smaki Regionów”, oraz w 2014 roku w konkursie na „Najlepszy produkt tradycyjny regionu Gór Świętokrzyskich”. Gospodarstwo należy do ogólnopolskiej sieci gospodarstw edukacyjnych \"Zagroda edukacyjna\". Organizują lekcje pt. „Z czego powstaje chleb” i „Tajemnice leśnego świata”. Atrakcje w okolicy: Park Jurajski w Bałtowie, Muzeum Archeologiczne i Rezerwat „Krzemionki”, Żywe Muzeum Porcelany w Ćmielowie.      3. Gospodarstwo agroturystyczne „Dworek Lachowicze\" • żurek z jajkiem • pierogi babci Jadzi • bułeczki drożdżowe Dworek posiada 18 miejsc noclegowych w pokojach 1, 2 , 3 i 4 osobowych. Pokoje urządzone są w stylu z okresu 20-lecia międzywojenngo oraz shabby chic-retro. Jadalnia i część wspólna to, począwszy od dywanów, stołów, komód, luster, a skończywszy na obrazach i zdjęciach, żywy styl dworku polskiego lat 20-tych i 30-tych, a każdy mebel to jakaś krótsza lub dłuższa historia tego okresu. Jadłospis śniadaniowy i kolacyjny, jak i dotyczący dowolnej imprezy opiera się głownie na półproduktach pochodzących z okolicznych wsi i z zaprzyjaźnionych gospodarstw. Podstawą kuchni jest prawdziwa, naturalna wiejska żywność. Na co dzień oferuje się domowy chleb i ciasto, a w sobotę świętokrzyskie obwarzanki z prawdziwego pieca opalanego drewnem! Kuchnia to oczywiście domena Pani domu, która wraz ze wspierającą ją gospodynią z Koła Gospodyń Wiejskich pilnuje, by dotrzymać „kulinarnych zwyczajów”.     Gościniec „Bałtowski Zapiecek” położony jest przy drodze wojewódzkiej 754 Ostrowiec Świętokrzyski Solec nad Wisłą na terenie Bałtowskiego Kompleksu Turystycznego. Oryginalnie zaprojektowane wnętrze gościńca z dwiema przestronnymi salami, kominkami i kameralną antresolą sprawia, że przyjemnie i miło spędza się tu czas. Właściciele zadbali również o najmłodszych gości, tworząc dla nich wiele udogodnień i atrakcji w tym bajkowy plac zabaw. Gościniec specjalizuje się w potrawach kuchni polskiej i tradycyjnej. Oferuje proste potrawy z udziałem różnorodnych produktów lokalnych, w którym dominują smaki charakterystyczne dla regionu świętokrzyskiego, finezyjnie podane. Dewizą gościńca jest otwartość i dbałość o konsumenta stąd nacisk na jakość, smak, zadowolenie.    Oferta produktów tradycyjnych wytwarzanych przez rolników i przez małe zakłady przetwórcze. Wszystkie produkty ŚKS można nabyć bezpośrednio u producenta w miejscu ich wytwarzania a niektóre także drogą wysyłkową Gospodarstwo rodzinne prowadzone od 1978 roku, położone w gminie Bałtów. Główną uprawą jest gryka, która zajmuje prawie 15 hektarów. Uprawy są wolne od zanieczyszczeń - brak w pobliżu przemysłu i szlaków komunikacyjnych. Gryka przetwarzana jest w przydomowej kaszarni. Poza kaszą gryczaną paloną gospodarze wytwarzają kaszę gryczaną białą, krakowską, ciętą oraz mąkę gryczaną. W 2014 roku za kaszę gryczaną paloną właściciele otrzymali nagrodę główną w konkursie wojewódzkim „Nasze Kulinarne Dziedzictwo - Smaki Regionów” oraz w konkursie na „Najlepszy produkt tradycyjny regionu Gór Świętokrzyskich” w 2014r.  Dostępność: cały rok miejsce sprzedaży: stoisko na Targowisku Miejskim w Ostrowcu Świętokrzyskim – czwartek i sobota Przetwórstwem wyrobów wędliniarskich Pan Jerzy Walczyk zajmuje się od lat 90, najpierw na własne potrzeby a później okazjonalnie na zarobek. Od 2014 roku prowadzi przetwórstwo w ramach działalności MLO ( mała lokalna ograniczona). Przetwórnia „ Walczyk” jest rodzinną firmą, posiadają również 40 hektarowe gospodarstwo rolne specjalizujące się w hodowli trzody chlewnej. Wyroby od „Walczyka” cieszą się dużym uznaniem wśród konsumentów, tradycyjnie wytwarzane z własnego surowca mają swoich stałych nabywców, czego potwierdzeniem są liczne nagrody, w tym pierwsza nagroda w konkursie wojewódzkim „Nasze Kulinarne Dziedzictwo-Smaki Regionów” w 2015 i 2016 roku za kiełbasę swojską i salceson z Okoła. Piekarnia Majka zlokalizowana jest w północno wschodniej części województwa świętokrzyskiego w Kunowie, w powiecie ostrowieckim. Rodzinna piekarnia państwa Dariusza i Jolanty Ożdżyńskich ma 25 letnią tradycję wypiekania pieczywa, w tym chleba na zakwasie znanego jako „Kunowiaczek”. Wypiek pieczywa odbywa się dwa razy dziennie, w piecu ceramicznym. Receptura wypiekania chleba pochodzi z przekazów rodzinnych dziadka właściciela, który wypiekał chleb już w czasie II wojny światowej na potrzeby rodziny oraz okolicznych mieszkańców. Chleb Kunowiaczek wypiekany jest w foremkach, masa chleba po upieczeniu to 400 g. Przy piekarni znajduje się sklep, w którym można kupić pieczywo prosto z pieca oraz wyroby cukiernicze.  Chleb Kunowiaczek został wyróżniony w konkursie wojewódzkim Nasze Kulinarne Dziedzictwo – Smaki Regionów w 2021 roku. „Europejski Fundusz Rolny na rzecz Rozwoju Obszarów Wiejskich: Europa inwestująca w obszary wiejskie” Aktualizacja strony internetowej www.swietokrzyskakuzniasmakow.pl zrealizowana w ramach operacji \"Wsparcie rozwoju szlaku kulinarnego Świętokrzyska Kuźnia Smaków, jako narzędzia budowania marki lokalnych produktów żywnościowych wysokiej jakości\" realizowanej przez Świętokrzyski Ośrodek Doradztwa Rolniczego w Modliszewicach. Operacja współfinansowana ze środków Unii Europejskiej w ramach Schematu II Pomocy Technicznej „Krajowa Sieć Obszarów Wiejskich” Programu Rozwoju Obszarów Wiejskich na lata 2014-2020. Instytucja Zarządzająca Programem Rozwoju Obszarów Wiejskich na lata 2014-2020 - Minister Rolnictwa i Rozwoju Wsi.", "url": "http://www.swietokrzyskakuzniasmakow.pl/index.php/powiat-ostrowiecki", "category": "świętokrzyskie", "sub_category": "Wyroby piekarnicze i cukiernicze", "phrase": "Chleb skarbczak"}