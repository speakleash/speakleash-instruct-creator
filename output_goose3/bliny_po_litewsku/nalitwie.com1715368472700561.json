{"meta_description": "Pierwszy raz gofry w kształcie serca zobaczyłam i jadłam właśnie tutaj, na Litwie. Były naprawdę przepyszne i rozpływały się w ustach. Chociaż do zapustów i walentynek jeszcze daleko to dzisiaj podzielę się z Wami moim przepisem na te małe cudeńka. Gofry w kształcie serca Na Litwie, gofry w kszatłcie serca nazywane są čirviniai blynai, czyli", "title": "Litewskie gofry w kształcie serca czyli čirviniai blynai - Delfina na Litwie", "content": "Pierwszy raz gofry w kształcie serca zobaczyłam i jadłam właśnie tutaj, na Litwie. Były naprawdę przepyszne i rozpływały się w ustach. Chociaż do zapustów i walentynek jeszcze daleko to dzisiaj podzielę się z Wami moim przepisem na te małe cudeńka. Na Litwie, gofry w kszatłcie serca nazywane są čirviniai blynai, czyli serduszkowymi blinami. Chociaż nazwa ta pochodzi z południowej auksztoty, przyjęła się na całej Litwie. Można również spotkać się z nazwą širdiniai blynai, która również oznacza bliny w kształcie serca. Na Litwie najczęściej wypieka się bliny w okresie zapustów. Są one nieodłączną częścią tego wspaniałego i kolorowego ludowego święta. Mąkę w misce mieszamy z cukrem, cukrem wanilinowym, szczyptą soli i proszkiem do pieczenia. W środku robimy wgłębienie i mieszając dodajemy mleko. Na koniec dodajemy jajka i rozpuszczone masło. Do upieczenia będziecie potrzebować specjalnej patelni lub urządzenia do pieczenia gofrów w kształcie serduszek. Na Litwie takie patelnie są bardzo popularne, również gofrownice do pieczenia takich blinów znajdziecie niemal wszędzie. Ceny zaczynają się mniej wiecej od 10 euro. Na allegro również jest dosyć duży wybór gofrownic – serc. Gofry pieczemy w dobrze rozgrzanej patelni lub gofrownicy posmarowanej tłuszczem. Gofry, dopiero co upieczone, będą chrupkie na zewnątrz i miękkie w środku. Gdy trochę postoją staną się całe miękkie. Serduszkowe bliny można jeść bez żadnych dodatków bo są tak smaczne same w sobie. Jeśli jednak lubicie coś więcej na wierzchu warto spróbować ich z domowym dżemem jabłkowym, świeżymi owocami lub po prostu z cukrem pudrem. Gofry w kształcie serc będą idealnym walentynkowym śniadaniem lub świetną alternatywą na weekendowe gotowanie z dziećmi. Można świetnie się bawić dekorując je owocami, jadalnymi koralikami, gwiazdkami albo po prostu bitą śmietaną i sosem czekoladowym.", "url": "https://nalitwie.com/litewskie-gofry-w-ksztalcie-serca/", "category": "podlaskie", "sub_category": "Gotowe dania i potrawy", "phrase": "Bliny po litewsku"}