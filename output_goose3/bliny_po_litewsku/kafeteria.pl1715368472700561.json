{"meta_description": "Składniki:- tradycyjnie usmażone naleśniki, - pomaczka.Jak przyrządzić?* naleśniki: - mąka, jajko, mleko, woda, sól -- wymieszać ciasto naleśnikowe i smażyć najzwyklejsze nalesniki...", "title": "Bliny litewskie - tradycyjne", "content": "* naleśniki:  - mąka, jajko, mleko, woda, sól -- wymieszać ciasto naleśnikowe i smażyć najzwyklejsze nalesniki układając je jeden na drugim na talerzu. * pomaczka:  - schab lub szynka (surowa) ok. 20 dkg  - olej do podsmażenia mięsa w tzw. głębokim tłuszczu  - jajka (po 1szt. na osobę do posiłku)  - śmietana kwańa 18 % - 1/4 litra  - masło 3/4 kostki  - sól Mięso pokroić w drobniutką kostkę i usmażyć w głębokim oleju. Widelcem rozgarnąć kostki mięska na patelni i w te gniazda wbić jajka tak żeby się nie rozpłynęły. Wszystko podsmażyć do momentu aż białko jajka będzie ścięte a żółtko nie. Do tego dodać masło i je rozpuścić, na koniec dodać śmietanę. Wszystko dobrze wymieszać do połączenia składników ale uważać na jajka żeby się nie rozpłynęły bo przecież mają płynne żółtka. Posolić pomaczkę do smaku. Garnek, łyżka , patelnia, widelec, łopatka, podstawka pod gorącą patelnię na stół, własne palce do jedzenia lub widelec. Zwijać naleśniki w rurki, rozrywać na pół, moczyć w pomaczce jak w sosie i wkładać palcami prosto do buzi. Najlepiej jeść prosto z patelni. Ten kto nie umie może posłużyć się widelcem ale to już nie to. Naleśniki i pomaczka muszą być gorące. Jeżeli jajka przylgną do patelni można je delikatnie podważyć widelcem. Zamiast surowego mięsa można zastosować kiełbasę ale to już nie będzie to.", "url": "https://kafeteria.pl/t/135213,bliny-litewskie-tradycyjne", "category": "podlaskie", "sub_category": "Gotowe dania i potrawy", "phrase": "Bliny po litewsku"}