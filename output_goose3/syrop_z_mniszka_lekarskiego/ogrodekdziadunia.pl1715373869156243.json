{"meta_description": "Mniszek lekarski - dary natury z polskiej wsi🌼😍. Sprawdź, dlaczego warto stosować miodek z mniszka i jak przygotować syrop z mniszka lekarskiego.", "title": "Złocisty syrop z mniszka lekarskiego - pobierz sprawdzony przepis.", "content": "Skup zamknięty! Usypana góra mniszka już powoli staje się pysznym syropem, który doskonale znasz jako Złocisty Mniszek.  Co wiesz o mniszku? Wiesz, że można z niego wianek zrobić, że plami dłonie i ubrania i że chyba zdrowy jest. A tak naprawdę to ta pospolita, wszędobylska roślina, wręcz chwast jest prawdziwym zielarskim skarbem. Korzeń, liście, kwiaty – cała roślina ma znakomite właściwości zdrowotne. Mniszek lekarski (Taraxacum officinale) jest surowcem wykazującym właściwości żółcio- i moczopędne, a także przeciwreumatyczne (za: D. Frohne: Leksykon roślin leczniczych. Wrocław: MedPharm Polska, 2010, s. 495-496). Według źródeł Wikipedii: „Preparaty z mniszka pomagają - w niektórych schorzeniach dróg żółciowych i kamicy żółciowej oraz przy problemach wątrobowych i trawiennych, - po zabiegach na drogach żółciowych i kamicy żółciowej, - przy obrzękach i niewydolności nerek, przewlekłym zapaleniu pęcherza moczowego lub przewodów moczowych i w kamicy moczowej (szczawianowej i fosforanowej). - przy niestrawności i braku łaknienia oraz w początkowym stadium cukrzycy. Stosowane są również przy awitaminozach” Syrop z mniszka lekarskiego – czy dla wszystkich? Syrop z mniszka lekarskiego jest zazwyczaj bezpieczny i korzystny dla większości ludzi. Unikaj spożywania syropu z mniszka jeśli masz: - alergię na mniszek lekarski lub jakiekolwiek inne rośliny z rodziny astrowatych, W przeciwnym wypadku niewielki dodatek syropu z mniszka wyjdzie Ci tylko na zdrowie. Jak i kiedy zbierać mniszek lekarski? Jeśli chcesz przygotować samodzielnie syrop, pamiętaj, że zbiory mniszka odbywają się w ściśle określonych warunkach. - Na syrop przeznacz tylko i wyłącznie kwiaty, bez liści i łodyg. - Zrywaj je w słoneczne, wiosenne dni w godzinach od 10 do 16. - Co jest istotne, kwiaty zbieraj z terenów oddalonych od drogi. - A następnie traktuj je z należytą ostrożnością. Nie potrząsaj nimi, ani nie zgniataj. Wszystko po to, aby zachować drogocenne wartości odżywcze i smakowe kwiatów mniszka. Mniszek lekarski – jak odróżnić go od mleczy polnych? Mniszek lekarski to roślina z rodziny astrowatych, często występująca na łąkach i polach. Kwitnie na przełomie kwietnia i maja. Charakteryzuje się podłużnymi, ząbkowanymi liśćmi, a kwiaty mniszka lekarskiego mają żółtą barwę i składają się z płatków ułożonych w koszyczki. Jednak może być on mylony z mleczem polnym, co utrudnia jego identyfikację. Mlecz polny wydaje mleczny sok, gdy zostanie uciśnięty, co jest łatwo zauważalne. Ponadto, jego liście są szeroko rozłożyste i mają bardzo delikatne ząbki, a kwiaty zawierają zarówno białe, jak i żółte płatki. Natomiast mniszek lekarski nie wydziela mlecznego soku, a jego liście są bardziej wąskie i mają ostro zakończone końcówki. W Polsce, a zwłaszcza na Pomorzu i na Śląsku, najbardziej znany jest syrop z mniszka gotowany z kwiatów z dodatkiem cukru. Przygotowuje się go z niepłukanych kwiatów, zebranych w słoneczne dni na przełomie kwietnia i maja. Wyselekcjonowane kwiaty mniszka lekarskiego zalej wodą z dodatkiem soku z cytryny. Następnie dodaj cukier trzcinowy i wszystko wymieszaj. Gotowy syrop przelej do buteleczek, które kryją cały smak i aromat - prawdziwy dar natury. Syrop z mniszka trzymaj w suchym i ciemnym miejscu. Najlepiej spożyć go do 12 miesięcy od przygotowania. W Wąsoszu mlecze już powoli przekwitają, ale w wielu rejonach złote dywany dopiero się rozwijają. Jeśli masz dostęp do czystych łąk, może pokusić się o własnoręczne przygotowanie syropu z mniszka lekarskiego. Nie wymaga to wiele trudu, a satysfakcja naprawdę spora.  Nie masz możliwości, aby zerwać świeże kwiatki mniszka lub nie zdążyłaś tego zrobić nim zmieniły się w puchate kuleczki dmuchawców? Polecamy nasz gotowy syrop Ogródkowy Złocisty Mniszek, bo oprócz wywaru z kwiatów, cukru trzcinowego i soku z cytryny nie ma w nim dodatkowych, sztucznych składników. Syrop z mniszka lekarskiego to pyszny dodatek w Twojej kuchni dla każdego. Kolorem przypomina on naturalny miód, stąd nazywany jest „majowym miodkiem”. Medycyna ludowa przypisuje mu właściwości wzmacniające i oczyszczające organizm oraz lecznicze przy przeziębieniach i bólu gardła. A poza tym wszystkim syrop z mniszka lekarskiego jest najprościej mówiąc PYSZNY. Świetnie smakuje dodany do herbaty czy lemoniady, ale można też dodać go do deserów, naleśników i ciast.", "url": "https://ogrodekdziadunia.pl/zloto-lezy-na-lace-zlocisty-syrop-z-mniszka-lekarskiego-przepis-na-syrop-z-mniszka-lekarskiego/24-87", "category": "pomorskie", "sub_category": "Inne produkty ", "phrase": "Syrop z mniszka lekarskiego"}