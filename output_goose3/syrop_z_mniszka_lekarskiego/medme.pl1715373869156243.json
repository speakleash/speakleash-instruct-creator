{"meta_description": "Jak przygotować syrop z mniszka lekarskiego, popularnie choć błędnie nazywanego mleczem? Sprawdź!", "title": "Sprawdzony przepis na syrop z mniszka lekarskiego. Na co pomaga i jak zrobić go w domu?", "content": "Syrop z mniszka lekarskiej najlepiej przygotować na przełomie kwietnia i maja, ponieważ wtedy przypada jego okres kwitnienia. By sporządzić preparat łagodzący kaszel i ból gardła, należy zebrać jego żółte kwiaty. Jak zrobić go samodzielnie? Poznaj przepis krok po kroku. Mniszek lekarski to roślina szeroko wykorzystywana w ziołolecznictwie, jednak by przygotować z niego syrop, określany także mianem miodu z mniszka lekarskiego, wystarczą jedynie jego kwiaty. Dobrym okresem do ich zbierania jest maj, wtedy są dojrzałe i pozbawione goryczy. Warto znaleźć mniszki lekarskie rosnące na łąkach, daleko od ruchliwych dróg. Co ciekawe, najlepsze będą kwiaty mniszka lekarskiego szeroko otwarte, czyli zerwane w słoneczny dzień, przed godziną 12.00. Jak zrobić syrop z mniszka lekarskiego? Aby go przygotować, potrzeba: Oddzielone kwiaty mniszka lekarskiego od reszty rośliny wkładamy do garnka i zalewamy wodą. Gotujemy je około 10 minut na wolnym ogniu. Następnie odstawiamy naczynie w chłodne miejsce, po upływie doby odcedzamy wywar i dodajemy do niego cukier oraz sok z cytryn. Po wymieszaniu i połączeniu się składników ponownie gotujemy ok. 3 godzin, aż płyn uzyska konsystencję podobną do miodu. Gotowy syrop z mniszka lekarskiego przelewamy do wcześniej przygotowanych słoików. Tak przyrządzony syrop z mniszka lekarskiego będzie ważny przez kilka miesięcy. Sok z mniszka lekarskiego można spożywać nie tylko sam, znakomitym rozwiązaniem jest także dodanie go do herbaty. W okresie letnim dobrze sprawdzi się lemoniada z syropem. Wystarczy dolać do niego wodę, dorzucić cytrynę i listki mięty, a powstanie orzeźwiający i zdrowy napój. Dobrym pomysłem jest serwowanie takiego syropu zamiast miodu, na przykład na kromce chleba. Na co pomaga syrop z mniszka lekarskiego? Choć syrop najczęściej stosuje się w przypadku wystąpienia kaszlu i problemów z gardłem, warto też poznać jego inne zalety. Okazuje się, że napój ten działa także na różnego typu dolegliwości. Warto, mieć syrop z mniszka lekarskiego w domowej apteczce, ponieważ ma on właściwości: Te wszelkie działania są możliwe dzięki cennym składnikom zawartym w mniszku lekarskim. Mniszek lekarski posiada witaminy (A, C, D i z grupy B), minerały (potas, magnez, żelazo i krzem), kwasy (polifenolowe i krzemowy), garbniki, flawonoidy, triterpeny, asparaginę oraz inulinę. Syrop można przyjmować codziennie. Zalecana dawka to 2-3 łyżeczki. Jest on dobry także dla dzieci już od 9 miesiąca życia, zwłaszcza w okresie przeziębienia. Należy jednak zmniejszyć dawkę przynajmniej o połowę. Równie pomocny może okazać się syrop z mniszka lekarskiego w ciąży i u karmiących, jednak wcześniej warto skonsultować się ze swoim lekarzem.", "url": "https://www.medme.pl/artykuly/syrop-z-mniszka-lekarskiego-mleczu-przepis-i-zastosowanie,67275.html", "category": "pomorskie", "sub_category": "Inne produkty ", "phrase": "Syrop z mniszka lekarskiego"}