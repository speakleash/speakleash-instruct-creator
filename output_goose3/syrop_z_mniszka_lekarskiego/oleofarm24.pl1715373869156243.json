{"meta_description": "Mniszek lekarski jest ceniony za właściwości przeciwwirusowe, przeciwzapalne i żółciopędne. Jak stosować syrop z mniszka, by odczuć korzystne efekty?", "title": "Syrop z mniszka lekarskiego – jak go stosować?", "content": "Mniszek lekarski jest jedną z najbardziej cenionych roślin w ziołolecznictwie. Powszechność występowania tej rośliny sprawia, że wiele osób decyduje się na przyrządzenie własnego syropu z kwiatów mniszka lekarskiego. Należy jednak uważać, by podczas zbierania nie pomylić mniszka z mleczem – są to bowiem dwie różne, choć wizualnie bardzo podobne rośliny. Jeśli boisz się pomyłki lub nie masz czasu na samodzielne przygotowywanie syropu, możesz kupić gotowy produkt. Sprawdź, dlaczego warto pić syrop z mniszka i jak go stosować. Mniszek lekarski (Taraxacum officinale) to roślina występująca na terenie całej Polski, która często traktowana jest jak chwast. Mniszek bywa często mylony z mleczem – podczas gdy mniszek po przekwitnięciu zmienia się w dmuchawiec, mlecz staje się zamkniętym pąkiem. Różnice między tymi roślinami widoczne są również w łodygach: mniszek ma wychodzącą z ziemi rozetę, natomiast mlecz jedną łodygę, od której odchodzą boczne pędy. Mniszek, w przeciwieństwie do mlecza, ma też głęboko powycinane liście. Właściwości mniszka od lat są wykorzystywane w medycynie naturalnej i ziołolecznictwie, a najczęściej jest on spożywany w formie syropu – również z dodatkiem miodu i cytryny. Kwiaty mniszka lekarskiego doskonale nadają się do przygotowania syropu o korzystnych właściwościach zdrowotnych. Zawiera on cenne witaminy i minerały, takie jak witaminy A, C i z grupy B, a także żelazo, potas, krzem i magnez. Syrop z mniszka lekarskiego to także źródło asparaginy – aminokwasu, który wspomaga sprawność umysłu i korzystnie wpływa na koncentrację. Oprócz tego znajdziemy w nim polifenole, flawonoidy, inulinę, garbniki i kwas krzemowy, które wspierają funkcjonowanie organizmu. Mniszek lekarski słynie z wielu właściwości zdrowotnych. Przypisuje mu się działanie przeciwwirusowe i przeciwzapalne, dlatego warto stosować syrop w stanach osłabienia organizmu i zwiększonego ryzyka zachorowania na infekcje. Syrop z mniszka lekarskiego wykazuje również działanie żółciopędne i żółciotwórcze, a więc sprawdza się jako wsparcie w zaburzeniach funkcjonowania pęcherzyka żółciowego i dróg żółciowych, które odgrywają istotną rolę w procesach trawiennych (zwłaszcza w trawieniu tłuszczu). Mniszek ma też korzystny wpływ na odporność organizmu, a dzięki zawartości polifenoli wykazuje właściwości antyoksydacyjne. W mniszku znajduje się inulina, która wspiera regulację gospodarki węglowodanowej, obniża indeks glikemiczny potraw i spowalnia wchłanianie cukru. Roślinie tej przypisuje się również działanie moczopędne, dzięki czemu wspiera oczyszczanie organizmu i wspomaga pracę nerek. Syrop z mniszka lekarskiego może być stosowany przez dzieci i dorosłych – zarówno profilaktycznie, jak i w podczas infekcji górnych dróg oddechowych. Sprawdzi się między innymi jako wsparcie leczenia bólu gardła oraz kaszlu suchego i mokrego. Aby odczuć korzyści ze spożywania mniszka lekarskiego, należy przyjmować 2-3 łyżeczki syropu dziennie (dorośli) lub 1 łyżeczkę dziennie (dzieci). Syrop z mniszka świetnie sprawdza się jako zdrowy dodatek do lemoniady, herbaty, naleśników, koktajli i jogurtów. Po otwarciu należy przechowywać syrop w lodówce. Mniszek w formie syropu świetnie smakuje z dodatkami – w ofercie Oleofarm znajdziesz syrop z mniszka na miodzie z cytryną, który zawiera ok. 40% miodu, 60% soku NFC lub wyciągu, a także witaminę C pochodzenia naturalnego. Jeśli wolisz wersję bez miodu, wybierz klasyczny syrop z mniszka z cytryną z 55% wyciągu z kwiatów mniszka lekarskiego. Nasze syropy znajdziesz zawsze w butelkach z ciemnego szkła, które chronią produkt przed negatywnym działaniem światła i pozwalają dłużej zachować świeżość. Czy istnieją przeciwwskazania do spożywania syropu z mniszka? Choć syrop z mniszka jest zdrowy i smaczny, nie każdy powinien go spożywać. Zawiera on dość dużo cukru, dlatego nie jest polecany diabetykom – osoby z cukrzycą, które chcą korzystać z właściwości mniszka, mogą zdecydować się na napar z tej rośliny w postaci herbatki ekspresowej. Do przeciwwskazań możemy też zaliczyć nadkwasotę i wrzody żołądka, gdyż mniszek zwiększa wydzielanie soku żołądkowego. Oczywiście bezwzględnym przeciwwskazaniem do spożywania syropu z mniszka jest też uczulenie na tę roślinę. Na mniszek powinny uważać również osoby z chorobami nerek, chorobami pęcherzyka żółciowego i kamicą dróg żółciowych. Roślina może również wchodzić w interakcje z niektórymi lekami, dlatego spożywanie syropu warto omówić z lekarzem prowadzącym.", "url": "https://www.oleofarm24.pl/Syrop-z-mniszka-lekarskiego-jak-go-stosowac-blog-pol-1695394095.html", "category": "pomorskie", "sub_category": "Inne produkty ", "phrase": "Syrop z mniszka lekarskiego"}