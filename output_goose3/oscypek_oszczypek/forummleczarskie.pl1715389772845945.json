{"meta_description": "Kompletne informacje na temat branży mleczarskiej", "title": "Oscypek (Oszczypek) - Podręcznik serowy", "content": "XV wiek, Podhale. Stary wyrób pasterzy wołoskich. Pierwsze wzmianki o produkcji serów na Podhalu i przyległych terenach spotykamy przy lokacji wsi Ochotnicy w Gorcach w 1416 roku. Nazwa pochodzi od scypania (rozszczepiania) foremek w których jest produkowany: gwarowe uoz-scypek (uproszczone następnie do uoscypek) można przetłumaczyć jako rozszczepek. Twardy, elastyczny. Barwa po przekrojeniu lekko kremowa, przy skórce ciemniejsza; dopuszcza się barwę zbliżoną do białej. Barwa skórki słomkowo-lśniąca (jasnobrązowa z delikatnym połyskiem). Ser zawiera 42-50% wody i 40-60% tłuszczu. Produkt w kształcie osełki, dwustronnego stożka, wrzeciona. Środkowa cześć jest walcowata. Produkowany w postaci niedużych, wrzecionowatych bloków, z typowym dla regionu zdobieniem brzegów w trzech liniach charakterystycznych dla każdego bacy. Zdobienie odciskane jest w rozszczepialnej drewnianej foremce, tzw. „oscypiorce”. Dużo drobnych, małych oczek. Wyraźny zapach wędzenia (dymu), lekko słony. Twarda tekstura, aromat i gama smaków wyróżniają go spośród innych serów. Zbliżonym do Oscypka produktem jest słowacki Ostiepok mający wspólną historię powstania i certyfikację PGI z 2008 roku. Maksymalna zawartość domieszki mleka krów rasy czerwonej wynosi 40%. Określono gminy, w których może być produkowany. Ser może być wyrabiany wyłącznie w okresie od maja do września, zaś sprzedawany do końca października. Powinien ważyć od 60 do 80 dag i mierzyć od 17 do 23 cm.", "url": "https://www.forummleczarskie.pl/podrecznik-serowy/europa/86,oscypek-oszczypek", "category": "śląskie", "sub_category": "Sery i inne produkty mleczne", "phrase": "Oscypek (oszczypek)"}