{"meta_description": "Witryna internetowa Europe Direct Lublin", "title": "Europe Direct - Lublin", "content": "Do produkcji osypka wykorzystuje się głównie mleko pochodzące od owiec rasy Polska Owca Górska . Mleko krowie może stanowić najwyżej 40 proc. mleka użytego do produkcji tego sera.  Wniosek o to, by produkt został uznany za tradycyjny lub regionalny składa sam wytwórca lub grupa producentów. Dotychczas do KE Polska zgłosiła kilka produktów, zaś kilkanaście dostało pozytywną ocenę Rady ds. produktów regionalnych i tradycyjnych, która decyduje, czy dany produkt odpowiada unijnym kryteriom. Wśród nich znalazły się takie produkty jak: kabanosy, karp zatorski, ser redykołka, rogal świętomarciński, kiełbasa myśliwska i jałowcowa, olej rydzowy.  Według Goszczyńskiego kolejnym produktem, który może być uznany przez Unię będzie bryndza podhalańska. Może to nastąpić w marcu tego roku. W drugiej połowie roku do chronionych produktów może dołączyć miód wrzosowy.  Zarejestrowanie danego produktu przez KE, pozwala umieszczać na nim unijne logo, co ma gwarantować jego oryginalność - tj. sposób jego produkcji lub miejsce, z którego pochodzi. Dla producentów oznacza to, że za swoją oryginalną żywność będą otrzymywać wyższe ceny. OscypekPierwszy dokładny opis jak mają być wyrabiane sery w szałasach pochodzi z instruktażu państwa ślemieńskiego na Żywiecczyźnie. Powstał on w 1748 roku, a w 1773 roku został ponownie spisany i zalecony do użytku. Oryginał znajduje się w zbiorach archiwalnych Muzeum Ziemi Żywieckiej w Żywcu (Szczotka 1949). Podaje się w nim zarówno opłatę dla pasterzy jak i sposób wyrobu serów. “Pierwszemu owczarzowi alias bacy” należy się z wyżywienia na rok m.in. “bryndze na omastę faskę jedna siedmgarncową starej miary, a że teraz garniec większy, każdy garniec ma pięć kwart starej miary, więc tylko teraźniejszej miary należy garncy sześć niespełna, ale już sześć garncy brać powinien.” Drugiemu owczarzowi młodszemu tyle samo bryndzy się należy. Podkreślano, że baca, który w kolebie sera pilnuje powinien to robić “przystojnie i ochędożnie”. Baca “pomiarkowawszy zaś, jak duże będą grudki z jednego udoju, to takich na każdy tydzień powinien oddać dwadzieścia jednę. Gdy sklaguje3 mleko baca a po tym grudki zbiera, to powinien dobrze i twardo zbierać, żeby raków w żentycy4 nie było, po góralsku mówiąc, alias żeby sera kawałków w serwatce nie zostawiali. Jeżeliby zaś z tych grudek serki kazano robić, to potrzeba do nich mieć gilatki alias formę a przy widzu powinien robić, siłę każą robić i siłę na to grudek wynidzie. ... Ten zaś ser na każdy tydzień posławszy po niego jak powiozą do dwora po tyle grudek na tydzień, jakem wyżej wyraził, to powinien być administrator, pisarz, owcarz starszy i przysięgły wójt. A ten baca powinien przy tych zwierzchnościach lub przy jednym z tych, którego do dozoru naznaczą, powinien bryndzę robić ...”. W tym instruktażu podano również, że „bryndzę” wyrabiano także z mleka koziego. Źródło to po raz pierwszy wspomina o produkcji oszczypków, nie wymieniając samej nazwy. W 1705 roku sprzedano lub w ramach ordynarii w państwie żywieckim wydano w sumie 111 fasek i 20 kwart bryndzy, a w 1712 r. uzyskano dochód ze sprzedaży 105 fasek bryndzy owczej i 5 fasek bryndzy koziej oraz za zemczycę (żentycę) do pojenia wieprza (Szczotka 1949). Walery Eljasz w swych wielokrotnie wznawianych przewodnikach podaje nam ceny oszczypków i innych serów oraz żentycy. I tak oszczypek sera owczego kosztuje w 1870 r. zależnie od wielkości od 20 do 25 cent., a krąg sera według wagi 1 guldena do 1 ¼ guldena (Eljasz 1870). Za kwartę gęstej żętycy płacono wtedy od 8 do 14 cent. (Eljasz 1886). W 1886 r. Eljasz opisując sery w Zakopanem mówił: “Sery są tu tylko owcze, o krowich mało co wiedzą górale. Sprzedaje się ser owczy w Tatrach w gomółkach, zwanych tu oszczypkami, w cenie po 25 cent. za sztukę. Oprócz oszczypków w dolinie Kościeliskiej na hali Pysznej wyrabiają sery owcze w kręgach, zwanych tu bruskami, na wagę od 1 złr. 30 cent. do 1 złr. 60 cent. jest to najlepszy gatunek sera owczego tatrzańskiego. Kto z gości pije żętycę w Zakopanem, sprowadza ją sobie z hal najbliższych t. j. z Kondratowej, Miętusiej lub z Upłazu. Bywa dwojaka, gęsta i rzadka; płaci się ją za kwarte gęstej 16 cent. rzadkiej 8 cent., ...”.", "url": "http://www.europe-direct.lublin.pl/2007/045.php", "category": "śląskie", "sub_category": "Sery i inne produkty mleczne", "phrase": "Oscypek (oszczypek)"}