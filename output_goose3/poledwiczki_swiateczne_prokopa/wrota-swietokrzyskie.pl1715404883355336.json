{"meta_description": ".  \n]]> \n\t \n\t \n\t\t  \n\t \n\t\tPolędwiczki Prokopa to wyjątkowy specjał z okolic Łosienia, produkowany z najdelikatniejszego mięsa wieprzowego, według sprawdzonej receptury sprzed...", "title": "Polędwiczki świąteczne Prokopa - Świętokrzyskie smaki - Wrota Świętokrzyskie – Portal Województwa Świętokrzyskiego", "content": "Polędwiczki Prokopa to wyjątkowy specjał z okolic Łosienia, produkowany z najdelikatniejszego mięsa wieprzowego, według sprawdzonej receptury sprzed trzydziestu lat. Niegdyś przygotowywano je wyłącznie na święta. Dzięki starannemu uwędzeniu zyskują wspaniały, intensywny aromat i złocisto-brązową skórkę. Po pokrojeniu mięso jest soczyste i różowe, przez co zadowoli nawet najbardziej wybrednego smakosza. Najlepiej podawać je pokrojone w efektowne plastry, nie za cienkie, ale i niezbyt grube, będą wówczas ucztą zarówno dla oka, jak i podniebienia. Wyjątkowe walory polędwiczek świątecznych Prokopa doceniono w październiku 2010 roku, wpisując je na Listę Produktów Tradycyjnych.", "url": "https://www.wrota-swietokrzyskie.pl/454/-/asset_publisher/2Ssb/content/poledwiczki-swiateczne-prokopa?redirect=https%3A%2F%2Fwww.wrota-swietokrzyskie.pl%2F454%3Fp_p_id%3D101_INSTANCE_2Ssb%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-2%26p_p_col_count%3D1", "category": "świętokrzyskie", "sub_category": "Mięso świeże oraz produkty mięsne", "phrase": "Polędwiczki świąteczne Prokopa"}