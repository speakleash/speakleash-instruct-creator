{"meta_description": "Szpajza cytrynowa - przepis na szpajzę cytrynową czyli śląski deser z jajek, bakalii, owoców i bitej śmietany. Najlepsza szpajza z cytryną - jak zrobić.", "title": "Szpajza cytrynowa przepis | Dorota Kamińska", "content": "Szpajza cytrynowa to śląski deser lekki jak chmurka. Niestety szpajza z cytryną jako lekka może być rozpatrywana tylko wtedy, gdy mowa o konsystencji. Za sprawą cukru i jajek oraz bitej śmietany kalorii ma sporo. To jedna z dwóch klasycznych wersji śląskiego deseru. Obok swojej siostry, szpajzy czekoladowej, króluje na imprezach rodzinnych i w Święta na Śląsku. Znany i lubiany śląski maszkiet! Zobaczcie przepis na szpajzę cytrynową – jak zrobić krok po kroku. Skąd taka nazwa deseru? W gwarze śląskiej zapożyczono ją z języka niemieckiego, bo speise, w tłumaczeniu na język polski, oznacza… danie, potrawę, pokarm. Spolszczona pisownia i oto mamy własne, nowe słowo! Można podać ją na wiele sposobów, przekładając w pucharku wersję cytrynową z kakaową lub wybierając tylko jeden, żółty kolor. Bardzo ładnie prezentuje się z bakaliami. Ułóżcie je warstwowo, naprzemiennie z żółtą masą. Migdały, rodzynki, orzechy… Do żółtej masy jajecznej z cytrynową nutką pasuje niemal wszystko. W najprostszy sposób można przelać masę do pucharków, odstawić do stężenia, a potem, jeszcze przed podaniem, udekorować bitą śmietaną, owocami lub bakaliami czy polewą czekoladową. Taki deser sprawdzi się nie tylko na rodzinnym stole, ale także na ważnej uroczystości. Kto z Was był kiedyś na śląskim weselu? Serwowano na nim szpajzę? W wersji świątecznej, na Boże Narodzenie, można przyozdobić szpajzę wiórkami kokosowymi. Świetnie będzie do niej także pasować skórka z pomarańczy, sezonowe owoce świeże lub suszone. Oraz bakalie. Może jeszcze coś zielonego, np. listki mięty. Piękna kolorystyka! Co Wy na to? Znacie ten smak? Ciekawa jestem, czy ten tradycyjny, śląski deser przypadnie Wam do gustu. Czekam na komentarze, jak udała się cytrynowa szpajza według mojej receptury!", "url": "https://www.dorotakaminska.pl/szpajza-cytrynowa/", "category": "śląskie", "sub_category": "Wyroby piekarnicze i cukiernicze", "phrase": "Szpajza cytrynowa (krem cytrynowy)"}