{"meta_description": "Czego nie może zabraknąć w dniu Barbórki na stronie Pyszności? Oczywiście genialnego deseru prosto ze śląskiej kuchni. …", "title": "Genialny śląski deser idealny na Barbórkę. Szpajza cytrynowa to prawdziwe cudo", "content": "Czego nie może zabraknąć w dniu Barbórki na stronie Pyszności? Oczywiście genialnego deseru prosto ze śląskiej kuchni. To będzie prawdziwy sztos! Na pewno zgodzisz się ze mną, że kuchnia śląska pełna jest smacznych i ciekawych przepisów. Wśród nich nie sposób nie wspomnieć o genialnej szpajzie cytrynowej, która nie dość, że świetnie smakuje, to jeszcze genialnie się prezentuje. To oczywiście nie koniec dobrych wiadomości na dziś. Te niesamowite pyszności zrobisz w mgnieniu oka, dosłownie z kilku składników. Dlatego od razu zabieraj się do pracy, w końcu dziś Barbórka, nie będzie więc lepszej okazji do przetestowania śląskiego rarytasu w słodkim wydaniu. Zgadzasz się ze mną? Genialny deser z cytrynową nutką ma konsystencję lekkiej chmurki. Obok takiej kombinacji nie sposób przejść obojętnie Krok 1. Pracę nad śląskim deserem rozpoczynam od zalania żelatyny gorącą wodą. Następnie dokładnie mieszam zawartość miseczki, aby składniki dobrze się połączyły. Krok 2. Czas oddzielić białka od żółtek. Pierwszy składnik przelewam do miski i zaczynam ubijać na sztywną pianę. Gotowy półprodukt odstawiam na bok i przechodzę do pracy nad kolejnym etapem przepisu. Krok 3. Do kolejnej miski przekładam same żółtka. Po chwili dodaję do nich drobny cukier i zaczynam ucierać przy pomocy robota kuchennego. Kiedy mieszanka z żółtek jest już puszysta i ma ładny jasny kolor, zaczynam dodawać do niej wcześniej ubite białka. Robię to bardzo ostrożnie przy pomocy kuchennej łopatki, aby nie uszkodzić struktury ubitych białek. Krok 4. Do miseczki z żelatyną dodaję świeżo wyciśnięty sok z cytryn. Następnie przelewam ją do wcześniej przygotowanej mieszanki na bazie żółtek i białek. Krok 5. Gotowy miks przekładam do pucharków, po czym chłodzę je minimum przez godzinę w lodówce. Przed podaniem deser dekoruję przy pomocy ubitej śmietanki i startej na tarce skórki z cytryny. Smacznego! I to wszystko! Jak sam widzisz, wystarczy naprawdę niewiele, aby w mgnieniu oka przygotować niesamowity deser. Prawdziwe pyszności! Szukasz pomysłu na jesienny deser? Gruszki na cieście francuskim to jest to!", "url": "https://pysznosci.pl/genialny-slaski-deser-idealny-na-barborke-szpajza-cytrynowa-to-prawdziwe-cudo,6970118857509376a", "category": "śląskie", "sub_category": "Wyroby piekarnicze i cukiernicze", "phrase": "Szpajza cytrynowa (krem cytrynowy)"}