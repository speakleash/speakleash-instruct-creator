{"meta_description": "szpajza cytrynowa, deser cytrynowy, mus cytrynowy, cytryny, deser z jajek", "title": "Szpajza cytrynowa, mus cytrynowy / Lemon mousse", "content": "Szpajza cytrynowa, inaczej mus cytrynowy był deserem przygotowywanym na warsztatach kulinarnych dedykowanych kuchni śląskiej. W dzieciństwie wielokrotnie robiłam ten deser, ale nazwa szpajza cytrynowa była mi obca. Deser przedstawiam taki, jak robiliśmy na warsztatach - ja od siebie dodałabym jeszcze świeżo startą skórkę z cytryny - dzięki temu deser będzie miał goryczkę przełamującą smak słodyczy. Konsystencja deseru jest delikatna, niczym puch i jest to jednocześnie lekki deser z uwagi na brak tłuszczu w postaci masła, dodatek bitej śmietany jest tylko dla dekoracji i złagodzenia smaku. Deser jest prosty w przygotowaniu i bardzo smaczny.", "url": "http://tapasdecolores.blogspot.com/2013/03/szpajza-cytrynowa-mus-cytrynowy-lemon.html", "category": "śląskie", "sub_category": "Wyroby piekarnicze i cukiernicze", "phrase": "Szpajza cytrynowa (krem cytrynowy)"}