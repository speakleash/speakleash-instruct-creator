{"meta_description": "W dobie szybkich dań, kupowanych w sieciowych restauracjach, warto wrócić do korzeni i zakosztować tradycyjnych potraw. Przedstawiamy pięć naszym zdaniem najciekawszych produktów spożywczych z Warmii i Mazur.", "title": "Pięć najciekawszych produktów regionalnych z Warmii i Mazur", "content": "W dobie szybkich dań, kupowanych w sieciowych restauracjach, warto wrócić do korzeni i zakosztować tradycyjnych potraw. Przedstawiamy pięć naszym zdaniem najciekawszych produktów spożywczych z Warmii i Mazur. Dziedzictwo to nie tylko wytwory kultury czy historia, ale także tradycyjne przepisy, które przechodzą z pokolenia na pokolenie. Wytwarzanie, ochrona i promocja żywności wysokiej jakości odgrywają w państwach Unii Europejskiej coraz bardziej znaczącą rolę. Jednym z podstawowych sposobów realizacji polityki jakości we wspólnocie (ang. Quality Policy) jest wyróżnianie znakami potwierdzającymi wysoką jakość wyrobów rolno-spożywczych, pochodzących z konkretnych regionów, jak też charakteryzujących się tradycyjną metodą produkcji. Na stronie Minerstwa Rolnictwa Rozwoju Wsi możemy znaleźć listę produktów tradycyjnych, a wśród nich nasze warmińsko-mazurskie przysmaki. To lista pięciu naszym zdaniem najciekawszych produktów, które zostały wpisane na tę listę. Dzięki swoim niepowtarzalnym walorom mleko zsiadłe znakomicie gasi pragnienie, wpływa na poprawę przyswajalności białek i wapnia oraz wpływa regulująco na przemianę materii. Wspomaga leczenie chorób cywilizacyjnych i wpływa na obniżenie poziomu cholesterolu we krwi. Jest zalecane osobom z zaburzeniami układu pokarmowego i rekonwalescentom. Kawior jest od dawna jednym z najbardziej wykwintnych i pożądanych produktów na świecie, atrybutem wyjątkowych przyjęć oraz symbolem luksusu i prestiżu. Gdy mowa o kawiorze, pierwszym skojarzeniem jest Rosja i jesiotr. Kawior z ikry szczupaka przyrządzany był nie tylko na pańskie stoły. Mazurska ludność z racji mnogości i dostępności ryb również go robiła. Tradycje związane z przetwórstwem, w tym sposoby przyrządzania kawioru zostały spisane w publikacji dotyczącej kuchni mazurskiej pn. „Zasmakuj w Mazurach”, gdzie znajduje się szczegółowy opis przyrządzania i podawania kawioru ze szczupaka Syrop buraczany był wytwarzany i używany powszechnie przez gospodynie. Jeszcze niedawno niektórzy wyrabiali syrop buraczany na własny użytek i stosowali go w kuchni. Stosowanie syropu buraczanego – szczególnie wieczorem – zwalcza kaszel i wzmacnia organizm. Produkt może być używany do wyrobu syropów cukierniczych oraz jako baza do nalewek na alkoholu i syropie. Tuż po pozyskaniu miód Mazur Garbatych jest płynny, lepki i gęstnieje w miarę upływu czasu. W zależności od warunków przechowywania po 2-8 tygodniach krystalizując przechodzi w stan stały o konsystencji od kremowej do drobnoziarnistej. Mazury Garbate w okresie od III w. p.n.e. do XIII w. n.e. zamieszkiwane były przez plemiona Sudowian (inaczej Jaćwingów). W polskich źródłach historycznych wspominają o nich dokumenty księcia Konrada Mazowieckiego, Jana Długosza i Wincentego Kadłubka. Po II wojnie światowej i transformacji ustrojowej doszło do upaństwowienia przemysłu, w tym również przemysłu mięsnego. Na terenie Olecka pierwsza tzw. państwowa masarnia funkcjonowała od lat 50. Wędliny peklowano metodą zalewową lub na sucho, w beczkach drewnianych oraz basenach kamionkowych. Do wędzenia używano drewna pochodzącego z drzew liściastych – olszyny, dębu, jesionu.", "url": "https://gazetaolsztynska.pl/gizycko/377076,Piec-najciekawszych-produktow-regionalnych-z-Warmii-i-Mazur.html", "category": "warmińsko-mazurskie", "sub_category": "Mięso świeże oraz produkty mięsne", "phrase": "Baleron wędzony z mazurskiej masarni"}