{"meta_description": "Zobacz, jak przygotować tradycyjny rosół? Jakie mięso wybrać na rosół? Warzywa i Przyprawy do rosołu. Czytaj więcej na KalendarzRolnikow.pl", "title": "Jak ugotować tradycyjny rosół? | KalendarzRolnikow.pl", "content": "Tradycyjny rosół gotuje się oczywiście na mięsie z kury. Poza tym bazę może stanowić też wołowina lub cielęcina, pomieszane z porcjami drobiu. Do rosołu najlepsze będzie świeże mięso, a nie mrożone. Jeśli używamy mrożonego, nie należy go rozmrażać w mikrofalówce. Tak rozmrażane często powoduje mętnienie wywaru. Pamiętajmy również, aby mięso zawsze dokładnie oczyścić. Przemywamy je w ciepłej wodzie (nigdy w gorącej!). Potrzebujemy marchew (około 3 sztuk), pietruszkę oraz kawałek pora i selera. Możemy dodać również niewielki kawałek kapusty włoskiej (ale niekoniecznie). Można dodać również wcześniej opaloną nad płomieniem cebulę. Zupa będzie miała wtedy charakterystyczny smak, bardziej intensywny kolor i aromat. Nie myśl, że tzw. kostka rosołowa wystarczy! Takich sztucznych dodatków nie używamy! Polecamy lubczyk – świeży lub suszony. Do rosołu pasuje też listek laurowy, ziele angielskie i pieprz ziarnisty. Wywar najlepiej delikatnie osolić tuż przed podaniem. Długi i powolny proces gotowania rosołu wydobędzie najlepsze smaki. Zupę należy podawać gorącą. Doskonale smakuje z cienkim makaronem, dodatkiem ugotowanej i pokrojonej w kostkę marchewki oraz świeżą natką pietruszki.", "url": "https://www.kalendarzrolnikow.pl/1774/jak-ugotowac-tradycyjny-rosol-poznaj-triki-dzieki-ktorym-bedzie-idealny", "category": "pomorskie", "sub_category": "Gotowe dania i potrawy", "phrase": "Rosół pomorski"}