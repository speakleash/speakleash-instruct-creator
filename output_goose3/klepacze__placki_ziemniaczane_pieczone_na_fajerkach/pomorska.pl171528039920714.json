{"meta_description": "Fjut, dziady, owijunki, ruchańce – to tylko niektóre tradycyjne wyroby kulinarne województwa kujawsko-pomorskiego. Na ministerialnej liście Produktów Tradycyjnych znajduję się setka kulinariów naszego regionu. To m.in. produkty mleczne, mięsne, miody, wyroby cukiernicze i piekarnicze. Zobacz listę i zdjęcia tych regionalnych produktów tradycyjnych. Mamy też kilka przepisów.", "title": "100 regionalnych wytworów wpisanych na listę Produktów Tradycyjnych Kujaw i Pomorza", "content": "Fjut, dziady, owijunki, ruchańce – to tylko niektóre tradycyjne wyroby kulinarne województwa kujawsko-pomorskiego. Na ministerialnej liście Produktów Tradycyjnych znajduję się setka kulinariów naszego regionu. To m.in. produkty mleczne, mięsne, miody, wyroby cukiernicze i piekarnicze. Zobacz listę i zdjęcia tych regionalnych produktów tradycyjnych. Mamy też kilka przepisów. Wytwarzanie, ochrona i promocja żywności wysokiej jakości odgrywają w państwach Unii Europejskiej coraz bardziej znaczącą rolę. Jednym z podstawowych sposobów realizacji polityki jakości we Wspólnocie (ang. Quality Policy) jest wyróżnianie znakami potwierdzającymi wysoką jakość wyrobów rolno-spożywczych pochodzących z konkretnych regionów, jak też charakteryzujących się tradycyjną metodą produkcji. „Realizowana w Unii Europejskiej polityka jakości daje pewność konsumentom, że kupują oni żywność bardzo wysokiej jakości, która jednocześnie charakteryzuje się wyjątkową, tradycyjną metodą produkcji. Ze względu na dużą różnorodność produktów wprowadzanych na rynek konsumenci oczekują ponadto jasnych i wyczerpujących informacji na temat jakości i pochodzenia produktu rolnego lub artykułu spożywczego. Identyfikację i wybór poszczególnych wyrobów ułatwiają oznaczenia geograficzne, nazwy pochodzenia oraz gwarantowane tradycyjne specjalności.” - czytamy na stronie Ministerstwa Rolnictwa i Rozwoju Wsi. System ochrony i promocji wyrobów regionalnych i tradycyjnych jest jednym z najważniejszych czynników wpływających na zrównoważony rozwój obszarów wiejskich i realizację założeń II filaru Wspólnej Polityki Rolnej. Przyczynia się on do zróżnicowania zatrudnienia na obszarach wiejskich tworząc na wsi pozarolnicze źródła utrzymania oraz zwiększa dochody producentów rolnych. Za sprawą systemu ochrony i promocji produktów regionalnych i tradycyjnych chroni się także dziedzictwo kulturowe wsi, co w dużym stopniu przyczynia się do zwiększenia atrakcyjności terenów wiejskich i rozwoju agroturystyki i turystyki wiejskiej. Lista produktów tradycyjnych Ministerstwa Rolnictwa i Rozwoju Wsi jest przewodnikiem po regionalnej kuchni polskiej, a także źródłem informacji na temat tradycji, sposobów wytwarzania oraz wyjątkowych cech najstarszych polskich przysmaków. Obecność na liście to także promocja produktu oraz pierwszy krok do podjęcia starań o certyfikaty unijne. Jak informuje Urząd Marszałkowski w Toruniu, równe 100 wyrobów kulinarnych znajdują się na kujawsko-pomorskiej liście produktów tradycyjnych. Ta lista jest systematycznie aktualizowana i powiększa się wzbogacając region o wspaniałe wyroby, które pokazują różnorodność oraz siłę tradycji kulinarnych naszego województwa. - Wyjątkowy sposób wytwarzania, dobry smak i doskonała jakość sprawiają, że warto znać i co ważniejsze - próbować produkty z naszego regionu. Receptury wpisane na ministerialną listę Produktów Tradycyjnych reprezentują bogate i wciąż żywe dziedzictwo kulinarne Kujaw i Pomorza. Kuchnia i przepisy są częścią tradycji, którą należy kontynuować– mówi Piotr Całbecki W ostatnich miesiącach na listę produktów tradycyjnych Ministerstwa Rolnictwa i Rozwoju Wsi wpisano z regionu 5 potraw, wyrobów i wypieków. Oto przepisy. • Etap 1 – Maślankę wlać do wysokiego garnka z grubym dnem i wsypać cukier, w pierwszej fazie na początku gotowania maślanka będzie „podnosiła się do góry i może wykipieć”. Wówczas trzeba intensywnie mieszać, a najlepiej na chwilę zestawić z ognia. • Etap 2 – Maślanka gotuje się z cukrem i początkowo wygląda jak by się zważyła/rozwarstwiła, oddzieliło gęste od rzadkiego. Nadal ma jasny kolor. • Etap 3 – W kolejnym etapie kolor powoli zaczyna się zmieniać od takiego przybrudzonego beżowego, do lekko karmelowego, a jednocześnie masa powoli zaczyna łączyć się, a po prążkach na garnku widać, że masy ubywa, czyli płyn odparowuje. • Etap 4 – W ostatnim etapie fjut przybiera odpowiedni kolor i konsystencję. Na tym etapie również trzeba często mieszać drewnianą łyżką, bo gdy zacznie gęstnieć może się przypalić. Fiut jest gotowy kiedy po przemieszaniu zostaje ślad łyżki, konsystencja jego powinna być gęsta, ale taka lejąca się wolnym strumieniem. - Na listę produktów tradycyjnych mogą być wpisane produkty rolne, artykuły spożywcze i napoje spirytusowe, których jakość lub wyjątkowe cechy i właściwości wynikają ze stosowania tradycyjnych, tzn. wykorzystywanych od co najmniej 25 lat, metod produkcji, będące elementem dziedzictwa kulturowego regionu, w którym są wytwarzane, oraz stanowiące element tożsamości społeczności lokalnej – informuje Beata Krzemińska, rzecznik prasowa UM w Toruniu. Wnioski o wpis produktu na listę składa się do Urzędu Marszałkowskiego, który dokonuje ich oceny. Pozytywnie zweryfikowane wnioski przesyłane są do Ministra Rolnictwa i Rozwoju Wsi, który jest odpowiedzialny za jej prowadzenie i uaktualnienie. Lista jest publikowana na bieżąco, na stronie internetowej Ministerstwa Rolnictwa i Rozwoju Wsi.", "url": "https://pomorska.pl/100-regionalnych-wytworow-wpisanych-na-liste-produktow-tradycyjnych-kujaw-i-pomorza/ar/c17-17795723", "category": "kujawsko-pomorskie", "sub_category": "Gotowe dania i potrawy", "phrase": "Klepacze - placki ziemniaczane pieczone na fajerkach"}