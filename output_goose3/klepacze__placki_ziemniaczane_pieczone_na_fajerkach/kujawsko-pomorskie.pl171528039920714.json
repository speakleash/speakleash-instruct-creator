{"meta_description": "", "title": "Smacznie i tradycyjnie na Wielkanoc | Województwo Kujawsko-Pomorskie", "content": "Na wielkanocnym stole nie może zabraknąć żurku, białej kiełbasy, babki czy mazurka. Dlatego zapraszamy do zapoznania się z przepisami na potrawy z naszej regionalnej Listy Produktów Tradycyjnych. Wykonane samodzielnie według tradycyjnych receptur będą świetnie smakować w święta. – Smaki potraw przyrządzanych przez nasze mamy i babcie pamięta się przez całe życie. Wiele z nich możemy przygotować według tradycyjnych przepisów. To bogate i wciąż żywe dziedzictwo kulinarne Kujaw i Pomorza reprezentują produkty z naszego regionu, wpisane na ministerialną Produktów Tradycyjnych – mówi marszałek Piotr Całbecki. Na ogólnopolskiej ministerialnej Liście Produktów Tradycyjnych znajdują się już 92 wyroby i potrawy z naszego regionu. W marcu do spisu dołączyły bania w zalewie i klepacze, zgłoszone przez Annę Patyk (Koło Gospodyń Wiejskich w Bronisławiu, powiat radziejowski), Te tradycyjne potrawy znane były już na Kujawach po koniec XIX wieku, a ich proste receptury zachowały się do dziś. Bania (czyli dynia) w occie wciąż jest popularnym dodatkiem obiadowym do mięs. Klepacze to placki ziemniaczane pieczone na fajerkach. Z uwagi na rzadkość występowania już pieców węglowych z fajerkami, smaży się je na patelni. Wszystkie produkty z Kujawsko-Pomorskiego wpisane na listę tutaj. Z naszej Listy Produktów Tradycyjnych na Wielkanoc warto skorzystać z przepisów na: • białą kiełbasę w słoiku (zgłoszoną przez Przedsiębiorstwo Handlowo Usługowe Produkcyjne Rolmięs sp. jawna z Łabiszyna, powiat żniński), • żur kujawski (zgłoszony przez Stowarzyszenie Partnerstwo Dla Ziemi Kujawskiej z Aleksandrowa Kujawskiego), a także na ciasta: • kujawiok– wielkanocną babę drożdżową (zgłoszoną przez Annę Patyk z Koła Gospodyń Wiejskich w Bronisławiu, powiat radziejowski), • mazurek orzechow y z Kaniewa (zgłoszony przez gospodynię z Kaniewa, powiat aleksandrowski). Wybierając produkty na wielkanocne stoły warto, zwłaszcza w tym trudnym okresie, sięgnąć po wyroby lokalnych przedsiębiorców. Zapraszamy do udziału w akcji „poMOCNY Koszyk Wielkanocny” Kujawsko-Pomorskiej Organizacji Turystycznej. Honorowy patronat nad inicjatywą objął marszałek Piotr Całbecki. Więcej tutaj.", "url": "https://kujawsko-pomorskie.pl/aktualnosci/smacznie-i-tradycyjnie-na-wielkanoc/", "category": "kujawsko-pomorskie", "sub_category": "Gotowe dania i potrawy", "phrase": "Klepacze - placki ziemniaczane pieczone na fajerkach"}