{"meta_description": "Placki ziemniaczane to danie, które dla wielu z nas jest wyjątkowym przysmakiem. Jeśli rezygnujemy z jedzenia go na co dzień, to tylko dlatego, że", "title": "Zdrowsza alternatywa dla placków z patelni. Lekkie, z chrupiącą skórką", "content": "Placki ziemniaczane to danie, które dla wielu z nas jest wyjątkowym przysmakiem. Jeśli rezygnujemy z jedzenia go na co dzień, to tylko dlatego, że potrawy smażone na tłuszczu są – jak wiadomo – dość ciężkostrawne i wysokokaloryczne. Czy wiesz, że istnieje znacznie zdrowsza, a równie smakowita alternatywa dla placków z patelni? Wypróbuj placki ziemniaczane z piekarnika! Co dodawać do pieczonych placków ziemniaczanych? Bazą przepisu na pieczone placki ziemniaczane są oczywiście starte ziemniaki, warto wybierać typu kulinarnego B lub C. Potrzebne będą także dwie łyżki mąki, cebula, jajko, sól i pieprz oraz łyżka oleju z roślinnego, np. rzepakowego. Składniki te bez trudu znajdziesz w swojej lodówce. Z czym podawać placki ziemniaczane z piekarnika? Możesz serwować je tak samo, jak tradycyjne, np. z gulaszem, z konfiturą albo wyśmienitym sosem czosnkowym. Dla kogo poleca się pieczone placki ziemniaczane? Przepis na placki ziemniaczane z piekarnika to dietetyczna opcja, dlatego świetnie sprawdzi się dla osób, które są na diecie odchudzającej. Dodatkowo takie placki będą bardziej lekkostrawne, dlatego mogą być lepszym wyborem dla osób, które mają problemy z żołądkiem, a także dla osób starszych i dzieci.", "url": "https://smaker.pl/przepisy-dania-glowne/przepis-placki-ziemniaczane-z-piekarnika,1928591,smaker.html", "category": "kujawsko-pomorskie", "sub_category": "Gotowe dania i potrawy", "phrase": "Klepacze - placki ziemniaczane pieczone na fajerkach"}