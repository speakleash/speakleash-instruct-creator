{"meta_description": "Pyszna zupa na bazie mleka, na słodko. Idealnie nada się na śniadanie, które chętnie zjedzą nawet najmłodsi domownicy. Poznaj przepisy i inspiracje WINIARY.", "title": "Zupa nic", "content": "Zupa nic to pyszna słodka zupa na bazie mleka. Idealnie nada się na śniadanie, które chętnie zjedzą nawet najmłodsi domownicy. Zupa nic podawana jest z kluseczkami, a jeśli masz pod ręką owoce, dodaj je do zupy. Doskonale dopełnią pyszny smak mlecznej zupy nic.   Jak zrobić zupę nic? Zagotuj litr mleka, dodaj do niego 2 łyżki cukru oraz opakowanie cukru wanilinowego WINIARY. To wystarczy, by przyrządzić samą zupę nic. Warto jednak przygotować do niej kluseczki, a te zrobimy, oddzielając żółtka od białek w dwóch jajkach. Ubij na sztywno białka z dodatkiem łyżki cukru. Nabieraj łyżeczką porcje ubitego białka i wykładaj na gorące mleko. Zagotuj, po czym przewróć kluseczki na drugą stronę. Wyjmij kluseczki z mleka i odłóż na chwilę na bok. Następnie ubij żółtka i wlej je do mleka powoli, cienkim strumieniem.   Rozlej zupę nic do talerzy (z litra mleka wyjdą cztery porcje), na wierzch połóż kluseczki. Jeśli chcesz dodać do zupy świeże owoce – na przykład truskawki – pokrój je i dodaj na sam koniec. Zupa nic ma tę zaletę, że przygotowuje się ją szybko, a składniki do niej wymagane praktycznie zawsze są pod ręką, więc przepis na zupę nic przyda się także w kryzysowych sytuacjach.", "url": "https://www.winiary.pl/przepisy/zupa-nic/", "category": "zachodniopomorskie", "sub_category": "Gotowe dania i potrawy", "phrase": "Zupa \"nic\" "}