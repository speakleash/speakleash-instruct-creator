{"meta_description": "Film: Zupa nic (2021). Zobacz recenzję i opinie naszych czytelników. Sprawdź gdzie i kiedy będzie prezentowany na festiwalu w Gdyni", "title": "Zupa nic - zobacz wybrany repertuar", "content": " • Zupka całkiem smaczna, łagodna, przyjemnie rozgrzewająca, ale zupełnie pozbawiona wyrazistych akcentów. Nie da się nią choćby połowicznie najeść. Porcja w sam raz dla tych, którym smakują filmowe sentymenty i lekkie historie o sile rodziny. Wśród festiwalowych propozycji raczej ciekawostka i chwila wytchnienia, dla szerokiej widowni (szczególnie 40+) niezła opcja na komediowy seans. • Bardzo przyjemny film, zwłaszcza dla tych, którzy mają na liczniku przynajmniej czterdziestkę i pamiętają z dzieciństwa tamte czasy! Świetnie pokazuje PRL i ówczesną rzeczywistość. Scenografia, stroje, okoliczności, sytuacje - wszystko świetnie odzwierciedla tamte realia. I ten skok przez kozła na WF ;-) trauma z dzieciństwa! Akcja niestety żadna, dynamika zero. • Ten film jest jak gra w PRL-owskie bingo, z każdą kolejną sceną znajdujemy kolejny artefakt tamtych czasów. Jest miło i nawet zabawnie, ale to tylko kolaż wspomnień, złożonych w całość trochę na siłę. „Zupa” zawsze będzie zupą - jedynie przedsmakiem głównego dania. • Słodko-gorzki film osadzony w dobrze znanej konwencji i otulony pastelowymi barwami. Mimo obecnej prozy codzienności można z ekranu wyciągnąć więcej radości niż smutku. Dębska zebrała wszystkie złości i zmieniła je w humor, dobro i ciepło. Nie brakuje smutnych realiów PRL-u, ale wszystko to znika bo w końcu \"zupy nic najsłodsza słodycz\" smakuje najlepiej. Na duży plus obecność Ewy Wiśniewskiej, nie rozumiem natomiast epizodu z Bosakiem, trochę doklejone na siłę.", "url": "https://festiwal-filmow.trojmiasto.pl/Zupa-nic-f7132.html", "category": "zachodniopomorskie", "sub_category": "Gotowe dania i potrawy", "phrase": "Zupa \"nic\" "}