{"meta_description": "Czym jest zupa \"Nic\"? :-) Okazuje się, że jest to wyjątkowy deser dla miłośników mlecznych i  waniliowych…", "title": "Zupa Nic", "content": "Czym jest zupa \"Nic\"? :-) Okazuje się, że jest to wyjątkowy deser dla miłośników mlecznych i waniliowych smaków. Mleko gotowane z laską wanilii, doprawiane żółtkami i na koniec przyozdobione lekką, puszystą pianką. W smaku podobne do roztopionych lodów waniliowych, tylko że o niebo lepsze! Ja jeszcze dodałam ze swojej strony maliny i borówki. Jeeej, ale to jest dobre! Ach i jeszcze jedno - podajemy na zimno! :) • None Mleko ustawiam na wolnym gazie, dodaję do niego rozkrojoną laskę wanilii i cukier. • None W momencie kiedy mleko jest już bardzo ciepłe, wykładam łyżeczką białko - nie dbam za bardzo o kształt, formują się podłużne kulki. • None Białko zaczyna się lekko ścinać. Po ok. 3 minutach zdejmuję garnuszek z ognia. Wykładam białka - które są już lekkimi piankami - do talerza, a ciepło mleko zaprawiam rozbitymi 2 żółtkami. Cały czas mieszam. Mleko zacznie gęstnieć. • None Wylewam mleko do białek, czekam aż się wszystko porządnie ostudzi. Dodaję ulubionych owoców i gotowe :) Pół garnca mleka ugotować z kawałkiem wanilii lub cynamonu, albo kilku gorzkiemi migdałami. Ubić tęgą pianę z 6 białek, zmieszać z łyżką bardzo miałkiego cukru i odrazu wrzucić w gorące mleko. Po chwili przeciąć piankę ostrym nożem na krzyż, odwrócić na drugą stronę, a gdy zupełnie stężnieje, kłaść z niej łyżką foremne kluseczki do wazy. Mieć już ubite 6 żółtek z ćwierć funtem cukru i powoli mieszając połączyć z mlekiem, następie wlać do wazy na przygotowaną piankę. Można też ubitą piankę kłaść łyżką na blachę wysmarowaną woskiem i wstawić pod blachę na 10 minut, żeby się zrumieniło. Jestem inicjatorką PrzepisyTradycyjne.pl. Gotowanie jest moją pasją. Będąc jeszcze małą dziewczynką chętnie sięgałam po garnki. Kuchnia jest dla mnie miejscem, w którym czuję się wolna, zdaję się na swoją intuicję ale też i wiedzę. Uwielbiam karmić innych i być karmioną. Nie wyobrażam sobie życia bez dobrego jedzenia.", "url": "https://przepisytradycyjne.pl/zupa-nic", "category": "zachodniopomorskie", "sub_category": "Gotowe dania i potrawy", "phrase": "Zupa \"nic\" "}