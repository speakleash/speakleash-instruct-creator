{"meta_description": "Proste i pyszne ciasteczka jabłka w szlafroczkach obsypane cukrem pudrem błyskawicznie znikają z talerza. Przygotujesz …", "title": "Jabłka w szlafroczkach z drożdżowego ciasta. Gdy się je piecze, cały dom pachnie Świętami", "content": "Jabłka w szlafroczkach z drożdżowego ciasta. Gdy się je piecze, cały dom pachnie Świętami Jabłka w szlafroczkach z drożdżowego ciasta. Gdy się je piecze, cały dom pachnie Świętami Proste i pyszne ciasteczka jabłka w szlafroczkach obsypane cukrem pudrem błyskawicznie znikają z talerza. Przygotujesz je w mgnieniu oka. Nasz dzisiejszy deser to smak pysznej szarlotki zamknięty w jednym, małym ciasteczku. Kawałki słodkich jabłek otulone są przez delikatnie kruche ciasto, które pokrywa warstwa białego puchu w postaci cukru pudru. Te słodkości sprawdzają się w sam raz na szybki deser- nie musisz czekać aż wystygną, tylko od razu zabrać się za chrupanie. Ciastka nie są zbyt słodkie, a ich poziom słodyczy możesz regulować przez dodanie cukru pudru. Świetnym pomysłem jest też wymieszanie go z odrobiną cynamonu. Piękny zapach będzie unosił się w całym Twoim domu. Z podanych proporcji przygotujesz ok. 36 ciasteczek. Na stolnicę lub kuchenny blat wysyp mąkę i zrób w niej wgłębienie. Do środka dodaj miękką margarynę, jajko oraz cukier puder. Drożdże wymieszaj z łyżeczką cukru i łyżką ciepłej wody i dodaj do wgłębienia. Posiekaj całość nożem, a następnie zagnieć ciasto. Owiń je w folię spożywczą i włóż do lodówki. Jabłka obierz ze skórki. Podziel na plasterki, usuwając gniazda nasienne. Przełóż kawałki owoców do miski, dodaj cukier oraz cynamon i wymieszaj. Na podsypanym mąką blacie rozwałkuj ciasto na grubość około 4 milimetrów. Przy pomocy szklanki wykrój kółka i ułóż na jednej połowie plasterek jabłka i złóż ciastko na pół. Tak przygotowane ciasteczka ułóż na blaszce wyłożonej papierem do pieczenia. Wstaw do piekarnika rozgrzanego do 180 stopni Celsjusza i piecz przez około 20-25 minut. Po tym czasie możesz od razu zabrać się za jedzenie jabłek lub chwilę poczekać aż wystygną i udekorować je cukrem pudrem. Smacznego!", "url": "https://pysznosci.pl/jablka-w-szlafroczkach-przepis,6919093740009089a", "category": "zachodniopomorskie", "sub_category": "Wyroby piekarnicze i cukiernicze", "phrase": "Jabłuszka w koszulkach"}