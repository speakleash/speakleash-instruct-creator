{"meta_description": "", "title": "Jabłka w szlafroczkach", "content": "Mąkę przesiewamy na stolnicę, drożdże rozprowadzamy w łyżce ciepłej wody, dodajemy do mąki (jeśli używamy suchych dodajemy je bez rozpuszczania). Wbijamy jajko, dodajemy cukier, masło, smalec i zagniatamy gładkie ciasto. Jeśli się zbytnio klei dodajemy więcej mąki.   Jabłka obieramy, kroimy na 4 części, usuwamy gniazda nasienne. Każdą ćwiartkę dzielimy na 3-4 plasterki. Jeśli jabłka są kwaśne obsypujemy je cukrem, dodajemy również cynamon (ilość wg uznania).  Ciasto rozwałkowujemy na grubość około 3-4mm, wycinamy okrągłe ciasteczka. Na każdym ciastku układamy plasterek jabłka, ciastko składamy na pół i układamy na blaszce wyłożonej papierem do pieczenia. Ciasteczka pieczemy około 20-25 minut (do zrumienienia) w 180 stopniach. Po upieczeniu obsypujemy cukrem pudrem.", "url": "https://www.przyslijprzepis.pl/przepis/jablka-w-szlafroczkach-7", "category": "zachodniopomorskie", "sub_category": "Wyroby piekarnicze i cukiernicze", "phrase": "Jabłuszka w koszulkach"}