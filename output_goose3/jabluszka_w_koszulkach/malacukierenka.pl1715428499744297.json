{"meta_description": "Pyszne całe JABŁKA w cieście z bakaliami i miodem – Zapraszam na pyszny deser z jabłkami. Owoce smakują wspaniale z bakaliami i miodem. Jabłka...", "title": "Pyszne całe JABŁKA w cieście z bakaliami i miodem – Przepis", "content": "Pyszne całe JABŁKA w cieście z bakaliami i miodem – Zapraszam na pyszny deser z jabłkami. Owoce smakują wspaniale z bakaliami i miodem. Jabłka owinięte są w kruche, delikatne ciasto. Deser jest aromatyczny i najlepiej smakuje jeszcze ciepły. Można go posypać cukrem pudrem wymieszanym z odrobiną cynamonu i podać z lodami. Jeden z moich ulubionych jesiennych deserów. Bardzo polecam! Proszę pamiętać o subskrypcji kanału Mała Cukierenka na YouTube!!. Pyszne całe JABŁKA w cieście z bakaliami i miodem  Składniki:  7-8 niedużych, średnich jabłek lub 6 bardzo dużych (dość miękkich)  300g mąki pszennej (użyłam tortowej)  110g cukru  2 łyżeczki cukru wanilinowego  200g schłodzonego masła  1 żółtko  1 łyżeczka wody  1 białko  około 100g ulubionych, posiekanych bakalii (użyłam rodzynek, orzechów włoskich i 1 łyżeczkę skórki pomarańczowej kandyzowanej)  6-8 łyżeczek miodu (użyłam naturalnego)  Dodatkowo:  cukier puder wymieszany z cynamonem do posypania (niekoniecznie) Ciasto:  1. Do miski wyspać mąkę, dodać cukier i cukier wanilinowy. Schłodzone masło zetrzeć na tarce z dużymi oczkami, podsypując mąką, patrz FILM (lub można masło pokroić i posiekać je z mąką nożem). Dodać żółtko, wodę i ciasto wyrobić mikserem lub szybko zagnieść rękoma. Ciasto zawinąć w folię spożywczą i odstawić na około 25-30 minut do lodówki. 3. Jabłka obrać i usunąć gniazda nasienne (nie przepoławiać jabłek), użyłam do tego drylownicy do jabłek, można też użyć podłużnej obieraczki do warzyw lub małej łyżeczki, patrz FILM. 4. Z ciasta odłożyć bardzo mały kawałek na liski (można to pominąć), pozostałe ciasto podzielić na 6-8 równych porcji, patrz FILM. 5. Każdy kawałek ciasta dość cienko rozwałkować, podsypując mąką blat i wałek. Następnie ciastem obkleić jabłka, nie zaklejając z góry wejścia na bakalie, patrz FILM. Do środka jabłek włożyć bakalie, lekko docisnąć, należy zachować miejsce na miód. 6. Do każdego jabłka dodać łyżeczką miodu i jabłka całkowicie obłożyć ciastem, rozciągając je rękoma (patrz FILM), zamykamy jabłka.  Jabłka w cieście układamy na blaszce wyłożonej papierem do pieczenia. 8. Z odłożonego ciasta powycinać listki i poukładać je na wierzchu jabłek. Blaszkę wstawić do nagrzanego piekarnika. Piec w temperaturze 200°C przez około 25 minut. Piekłam na drugiej od dołu półce piekarnika. 9. Jabłka podawać jeszcze ciepłe, można z bitą śmietaną lub lodami. Przed podaniem można posypać cukrem pudrem wymieszanym z odrobiną cynamonu. Przypominam jeszcze o moim pięknym e-booku „Wyjątkowe Torty i Ciasta”! Jest w nim 25 przepisów na pyszne, fantastyczne ciacha, bardzo polecam! Link do sklepu: https://malacukierenka.pl/produkt/malacukierenka-torty-ciasta-ebook.", "url": "https://malacukierenka.pl/pyszne-cale-jablka-w-ciescie-z-bakaliami-i-miodem.html", "category": "zachodniopomorskie", "sub_category": "Wyroby piekarnicze i cukiernicze", "phrase": "Jabłuszka w koszulkach"}