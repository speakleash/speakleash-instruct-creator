{"meta_description": "", "title": "Jabłuszka w koszulkach", "content": "Jabłuszka w koszulkach jest to produkt cukierniczy wytwarzany od ponad 50 lat w Zespole Szkół Nr 6 im. Mikołaja Reja w Szczecinie. Znany szczeciński „Gastronomik”, to szkoła z bardzo bogatą tradycją. Od lat tajemnica tego produktu tkwi w jego cieście, które według niezmienionej receptury powinno być krucho-drożdżowe. Natomiast najlepszy smak tego produktu, według wielu smakoszy, otrzymuje się dzięki odmianie jabłek Ligol i Champion, które charakteryzują się soczystym miąższem, słodkim i delikatnie kwaskowatym smakiem. Należy przy tym zaakcentować, że od wielu już lat „Jabłuszka w koszulkach” są stałym produktem uświetniającym różne szkolne i pozaszkolne uroczystości lokalne.", "url": "https://www.polskasmakuje.pl/produkt/jabluszka-w-koszulkach/", "category": "zachodniopomorskie", "sub_category": "Wyroby piekarnicze i cukiernicze", "phrase": "Jabłuszka w koszulkach"}