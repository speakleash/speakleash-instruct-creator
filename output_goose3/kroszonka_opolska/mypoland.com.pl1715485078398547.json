{"meta_description": "Pisanka opolska, zwana kroszonką, wykonana na wydmuszce jaja kurzego, pomalowanej na czerwono.", "title": "Czerwona kroszonka (na wydmuszce jaja kurzego)", "content": "Pisanki były wielkanocnym podarunkiem, który wyrażał sympatię, a nawet miłość. Zakochani obdarowywali się wzajemnie pisankami w kolorze czerwonym. Ornament na pisankach opolskich musi wypełniać całą powierzchnię tak, by był czytelny przy każdym obrocie jaja. Jajka wkładano pod próg budowanej chałupy i zakopywano w polu, „by się darzyło”. Najstarsze pisanki odnaleziono na terenach sumeryjskiej Mezopotamii. Informacje o zwyczaju malowania jajek odnajdujemy również w źródłach historycznych i twórczości cesarstwa rzymskiego – m.in. u Owidiusza i Piniusza Młodszego. Pisanki w Polsce doczekały się własnego muzeum. Jest ono położone w Ciechanowcu i można w nim podziwiać wiele ciekawych eksponatów. Jajko ma w ludowej kulturze znaczenie symboliczne, wiąże się z życiem i odnawianiem natury. Pisanka opolska, zwana kroszonką, wykonana na wydmuszce jaja kurzego, pomalowanej na czerwono. Jest ręcznie zdobiona metodą rytowniczą (drapaną), polegającą na wyskrobaniu wzoru na uprzednio zabarwionej na jeden kolor wydmuszce. Twórczyni ozdobiła kroszonkę tradycyjnymi ornamentami roślinnymi: kwiatami, liśćmi, palmami, często występującymi w opolskiej twórczości ludowej – m.in. na haftowanych obrusach. Warto zwrócić uwagę na precyzję i gęstość ornamentu. Mistrzowskie wykonanie można poznać po równych wielkościach poszczególnych elementów zdobień. Tak kunsztowne udekorowanie jednej kroszonki wymaga kilku godzin pracy. Obecnie pisanki związane są przede wszystkim z okresem wielkanocnym, jednak dawniej ich symbolika i zastosowanie były szersze. Wręczano je m.in. młodej parze, gospodarzom, „by się darzyło”. Według zwyczaju młode dziewczyny przygotowywały również koszyczek kroszonek swojemu ukochanemu. Czerwona kroszonka była symbolem miłości. Każda z prezentowanych przez nas kroszonek ma inny wzór.   Pisanki opolskie, oferowane przez sklep z rękodziełem My Poland, tworzy Pani Małgorzata - znana i ceniona pisankarka - więcej o autorce", "url": "https://mypoland.com.pl/pisanki/282-czerwona-kroszonka-na-wydmuszce-jaja-kurzego.html", "category": "opolskie", "sub_category": "Inne produkty", "phrase": "Kroszonka opolska"}