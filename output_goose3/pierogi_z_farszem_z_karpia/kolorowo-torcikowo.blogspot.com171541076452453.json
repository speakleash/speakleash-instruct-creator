{"meta_description": "pierogi z karpiem, przepisy na karpia, farsz do pierogów, pierogi z rybą, pierogi na święta, karp inaczej", "title": "Pierogi z karpiem", "content": " • płat z karpia o wadze około 350 g Co powiecie na karpia w niecodziennym wydaniu ? Tym razem karp trafił do pierogów i był głównym składnikiem farszu.Pierogi takie przygotowywałam już ponad rok temu na warsztatach z Fit&Easy, a twórcą przepisu jest Jan Kuroń. Wzmianka o warsztatach pojawiła się wówczas na blogu, poczytać o nich można tutaj. Wówczas zachwyciłam się tymi pierogami i obiecałam sobie, że kiedyś je zrobię. To kiedyś, jest teraz !Myślę, że pierogi takie to ciekawa propozycja na danie świąteczne. Tym razem pierogi nie z kapustą, nie z grzybami, a z karpiem. Farsz z karpia przełamany jest słodyczą żurawiny i aromatem rozmarynu. Propozycja dla prawdziwych smakoszy, a wykona je każdy amator zmagań kulinarnych.To co, robicie ?Płat karpia oczyścić, usunąć skórę i ości. Następnie pokroić w nieduże kawałki i zmielić w maszynce do mięsa lub rozdrobnić w malakserze.Cebulę pokroić w drobną kostkę, czosnek posiekać. zeszklić na odrobinie masła i oleju, na koniec dodać drobno posiekane listki rozmarynu. Przestygniętą cebulkę dodać do rozdrobnionej ryby.Bułkę namoczyć w mleku, po czym odcisnąć i dodać do zmielonej ryby.Żurawinę zalać zimną wodą, na 20 minut przed przygotowywaniem farszu. Namoczoną odsączyć, pokroić i dodać do ryby.Do farszu dodać zmielone orzechy i doprawić całość do smaku solą i pieprzem. Farsz odstawić do lodówki.Połowę mąki wymieszać z solą i ciepłą wodą. Powstałe ciasto wyłożyć na stolnicę/blat, dodawać partiami pozostałą mąkę i zagnieść sprężyste ciasto. Ciasto schować pod miskę i pozostawić tak na 15 minut.Ciasto cienko wałkować, podsypując mąką. Z ciasta wykrawać krążki, na każdy placek kłaść łyżeczkę farszu i sklejać.Pierogi gotować w lekko osolonej wodzie. Od momentu wypłynięcia na wierzch, gotować 2 minuty.Pierogi podawać polane zrumienionym masłem. Doskonale smakują także odgrzewane, z przyrumienioną, chrupiącą skórką.", "url": "http://kolorowo-torcikowo.blogspot.com/2016/12/pierogi-z-karpiem.html", "category": "lubelskie", "sub_category": "Gotowe dania i potrawy", "phrase": "Pierogi z farszem z karpia"}