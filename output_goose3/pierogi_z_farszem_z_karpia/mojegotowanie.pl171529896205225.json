{"meta_description": "Najwięcej karpia i karasia sprzedaje się właśnie w grudniu, przed świętami. Nie wszyscy przepadają za tą rybą. Mamy jednak sposób na jej oswojenie. W tym roku", "title": "Karol Okrasa zrobił pierogi z karpiem. Dodał do farszu pyszny składnik", "content": "Niektórym karp kojarzy się od lat ze smakiem i zapachem mułu, ale to już przeszłość. Karpie śmierdzące mułem to najczęściej te żywe, sprzedawane prosto z basenu. Ryby mają niewiele powietrza w zbiorniku wodnym i są stłoczone. W takich warunkach w mięsie ryb wytwarza się kwas mlekowy, który daje znany mulisty smak i zapach. Prawdopodobnie (jeśli projekt ustawy na ten temat zostanie uchwalony), bieżący rok będzie ostatnim, w którym karp będzie sprzedawany w ten sposób. Większość osób kupuje już wyłącznie gotowe do przygotowania, już wyczyszczone tuszki lub dzwonki. Odpada więc delegowanie „przymusowego ochotnika” do tzw. brudnej roboty związanej z karpiem. Skąd wziął się karp na wigilijnym stole? Wbrew temu, co mówią różne źródła na temat i z okresu PRL, karp zagościł na polskiej Wigilii zdecydowanie wcześniej niż w poprzednim ustroju. W latach 50. jedynie promowano mocno tę rybę. Minister przemysłu w 1947 r. Hilary Minc, reklamował karpia hasłem „Karp na każdym wigilijnym stole w Polsce”. Karpiem obdarowywano w ramach premii pracowników zakładów państwowych. Wg informacji prof. Jarosława Dumanowskiego (Uniwersytet Mikołaja Kopernika w Toruniu), karp na wigilijnej wieczerzy, pojawił się już u Jana III Sobieskiego w 1695 r. (lub jeszcze wcześniej). Karpie w różnych wersjach przygotowywano też jeszcze w latach 10. i 20. XX w., np.: • jako zupę rybną, z tartym chlebem i kluskami Co można zrobić z karpia na święta? Karp po żydowsku, karp w galarecie czy smażony w panierce to absolutne współczesne klasyki. Karp nadaje się również do podania w polskim, szarym sosie (właśnie z dodatkiem pokruszonych pierników) i w nieco lżejszej wersji, z piekarnika (np. zapiekany karp z pieczonymi warzywami korzeniowymi). Zmielone mięso karpia w połączeniu z kilkoma swojskimi dodatkami, będzie też świetnym farszem do pierogów. Pierogi z karpiem Okrasy oprócz karpiego mięsa zawierają też kaszę jęczmienną i suszone grzyby. Takie pierogi możecie podać z sosem grzybowym, koperkowym lub np. korzennym, na bazie migdałów, miodu, przypraw typowych dla piernika i bakalii. • sól oraz biały i czarny pieprz do smaku Posiekajcie drobno cebulę, czosnek i ugotowane wcześniej suszone grzyby. Wodę z ugotowanych grzybów zachowajcie do wywaru na zupę grzybową lub do sosu. Przesmażcie na niewielkiej ilości oleju wszystko razem. Uważajcie, by cebula się nie przypaliła. Ma się tylko zeszklić. Doprawcie białym mielonym pieprzem. Wystudźcie grzyby z cebulą - przełóżcie je do miski. Zróbcie ciasto na pierogi: wymieszajcie 2 rodzaje mąki (pszenną i pszenną pełnoziarnistą). Podgrzejcie w rondelku wodę z mlekiem i masłem, jednocześnie mieszając. Gdy mikstura będzie ciepła, wlejcie ją do mąki. Wyróbcie ciasto ręcznie (ok. 5-6 minut) na gładką, elastyczną i jednolitą masę. Zawińcie ciasto w folię spożywczą i przełóżcie na ok. 15 minut do lodówki. Podsypcie blat mąką. Wróćcie do farszu. Zmielcie mięso karpia (bez skóry). Dodajcie do ryby posiekane grzyby i ugotowaną kaszę jęczmienną. Doprawcie solą, czarnym pieprzem i wymieszajcie. Rozwałkujcie na blacie ciasto wyjęte z lodówki. Wytnijcie szklanką krążki, na każdym umieśćcie po 1 łyżeczce farszu. Posmarujcie brzegi wodą i zlepcie. Wrzucajcie do osolonego wrzątku, po minucie od wypłynięcia wyjmijcie i podawajcie z ulubionym sosem. Możecie też tuż przed podaniem jeszcze dodatkowo je obsmażyć. Takie smakują najlepiej.", "url": "https://www.mojegotowanie.pl/artykul/karol-okrasa-zrobil-pierogi-z-karpiem-dodal-do-farszu-pyszny-skladnik", "category": "lubelskie", "sub_category": "Gotowe dania i potrawy", "phrase": "Pierogi z farszem z karpia"}