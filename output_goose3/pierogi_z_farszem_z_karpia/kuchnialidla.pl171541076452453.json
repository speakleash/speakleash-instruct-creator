{"meta_description": "Pierogi z karpiem i sosem korzenno-pomarańczowym - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Pierogi z karpiem i sosem korzenno-pomarańczowym - przepis", "content": " • pierścień do wykrawania lub dużą szklankę o ostrych krawędziach Z płatów karpia usuwamy skórę oraz ości. Kroimy na mniejsze kawałki i mielemy, używając maszynki do mielenia mięsa z sitem o grubych oczkach. Suszone grzyby gotujemy w niewielkiej ilości wody, aż napęcznieją. Odcedzamy, studzimy, a następnie drobno siekamy. Kaszę jęczmienną gotujemy według przepisu na opakowaniu. Na patelni rozgrzewamy odrobinę oleju. Wrzucamy pokrojoną w drobną kostkę cebulę, posiekany czosnek oraz grzyby. Warzywa lekko rumienimy. Co jakiś czas mieszamy. Doprawiamy solą i białym pieprzem. Smażymy kilka minut, aż woda z grzybów odparuje. Przekładamy do miski i odstawiamy do wystudzenia. Do miski ze zmielonym mięsem karpia dodajemy przestudzone grzyby i kaszę. Doprawiamy solą oraz pieprzem. Dokładnie mieszamy. W dużej misce mieszamy oba rodzaje mąki. Dodajemy wodę podgrzaną z mlekiem i masłem, mieszamy i wstępnie zagniatamy. Ciasto wyjmujemy na oprószony mąką blat. Dokładnie wyrabiamy, aż stanie się jednolite i elastyczne. Blat i ciasto cały czas podsypujemy mąką. Zawijamy w folię spożywczą i wkładamy do lodówki na około 20 minut. Ciasto wyjmujemy z lodówki. Dzielimy na mniejsze porcje i rozwałkowujemy na grubość około 2 mm na oprószonym mąką blacie. Wycinamy kółka. Na każdy kawałek ciasta nakładamy łyżeczkę farszu. Zwilżone wodą brzegi dokładnie sklejamy, formując pierożki. Wrzucamy na osolony wrzątek i gotujemy 1 minutę od wypłynięcia na powierzchnię. Odcedzamy. Na rozgrzaną patelnię wylewamy miód. Dodajemy goździki, połamaną laskę cynamonu, rodzynki oraz pozbawione skórki, lekko podprażone, całe migdały. Chwilę prażymy. Następnie dodajemy skórkę startą z połowy pomarańczy. Wlewamy czerwone wino wytrawne i redukujemy. Dodajemy sok wyciśnięty z połowy pomarańczy oraz kawałki zimnego masła. Gotujemy na wolnym ogniu, aż 2/3 sosu odparuje.", "url": "https://kuchnialidla.pl/pierogi-z-karpiem-i-sosem-korzenno-pomaranczowym", "category": "lubelskie", "sub_category": "Gotowe dania i potrawy", "phrase": "Pierogi z farszem z karpia"}