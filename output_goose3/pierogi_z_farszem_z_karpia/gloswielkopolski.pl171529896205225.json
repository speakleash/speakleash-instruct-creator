{"meta_description": "", "title": "Kulinarne podróże po Wielkopolsce: Pierogi z farszem z karpia (gmina Sieraków)", "content": "Wykonanie ciasta: Do miski przesiewamy mąkę. Dodajemy tłuszcz, sól i wrzątek. Całość dokładnie mieszamy. Po uformowaniu „kuli” ciasto wykładamy na stolnicę i zagniatamy. Na chwilę pozostawiamy ciasto, by „odpoczęło” przykryte miską. Następnie dzielimy je na mniejsze części i wałkujemy na 2-3 mm grubości. W cieście wykrawamy krążki przy pomocy szklanki lub foremki, nakładamy farsz i starannie zlepiamy (zwijając ciasto w połowie z farszem). Pierogi wkładamy do części wrzącego rosołu, gdy wypłyną - gotujemy 2-3 minuty, wyjmujemy łyżką cedzakową na durszlak. Wykonanie farszu: Por kroimy w bardzo cienkie paseczki i siekamy. Następnie pokrojony por smażymy na oleju. Środkowe części karpia gotujemy w rosole z karpia. Ugotowane mięso studzimy, rozdrabniamy i pozbawiamy ości. Rybę i por łączymy, mieszamy i doprawiamy pieprzem i solą. Tym nadzieniem faszerujemy przygotowane wcześniej ciasto. Pierogi gotujemy w części rosołu z karpia.", "url": "https://gloswielkopolski.pl/kulinarne-podroze-po-wielkopolsce-pierogi-z-farszem-z-karpia-gmina-sierakow/ar/13053636", "category": "lubelskie", "sub_category": "Gotowe dania i potrawy", "phrase": "Pierogi z farszem z karpia"}