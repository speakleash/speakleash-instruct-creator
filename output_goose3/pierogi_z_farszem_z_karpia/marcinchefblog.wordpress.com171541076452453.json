{"meta_description": "Święta to nie tylko pierogi z kapustą i grzybami. Za to pierogi z karpiem, to nie tylko święta. Dziś przepis na tradycyjne Polskie danie z nieco innym farszem.  Włoszczyzna Karp Grzyby Cebula Cytryna Masło 250ml. maślanki 500g. mąki do pierogów Jałowiec Koperek Sól Pieprz Mąkę wraz z solą przesiewamy. Dodajemy maślankę i wyrabiamy ciasto, aż…", "title": "Pierogi z karpiem", "content": "Święta to nie tylko pierogi z kapustą i grzybami. Za to pierogi z karpiem, to nie tylko święta. Dziś przepis na tradycyjne Polskie danie z nieco innym farszem. Mąkę wraz z solą przesiewamy. Dodajemy maślankę i wyrabiamy ciasto, aż będzie odchodziło od dłoni. Ciasto przykrywamy, żeby nie wyschło i odkładamy na bok na 20-30 minut. Włoszczyznę zalewamy w garnku zimną wodą, dodajemy również karpia i grzyby. Im więcej grzybów, tym lepszy aromat. Dobrze, gdy we włoszczyźnie jest dużo marchewki. Tak przygotowany wywar gotujemy ok. 30 minut. Po tym czasie studzimy. Marchew, grzyby drobno kroimy, możemy zmiksować, podobnie natkę i część korzenia pietruszki. Drobno posiekaną cebulę podsmażamy na maśle. Mięso ryby oddzielamy od skóry i ości, drobno szarpiemy i łączymy z warzywami. Doprawiamy jałowcem, koperkiem, skórką otartą z cytryny, solą i pieprzem. Pierogi gotowe do lepienia. Smacznego!  Farsz można wzbogacić serem lub przetartymi pieczonymi ziemniakami lub batatami. Ja użyłem maślanki cytrynowej, więc pominąłem dodawanie cytryny do farszu. Dodałem jednak utarty ser halloumi i pieczonego ziemniaka i batata. Wywar po gotowniu karpia jest doskonałą bazą do zupy.", "url": "https://marcinchefblog.wordpress.com/2016/12/19/pierogi-z-karpiem/", "category": "lubelskie", "sub_category": "Gotowe dania i potrawy", "phrase": "Pierogi z farszem z karpia"}