{"meta_description": "", "title": "Pierogi z karpiem na Wigilię", "content": "Pierogi z karpiem na Wigilię. Jest już grudzień, pora na świąteczne przepisy. Pierogi z rybą nadają się idealnie do podania podczas wigilijnej kolacji, wraz z rybnym bulionem warzywnym. Pierogi z rybnym farszem sprawdzą się podczas świąt Bożego Narodzenia. W moim domu wigilijnego karpia przygotowuje się na na wiele sposobów. Pierogi z rybą w bulionie warzywnym doskonale mogą zastąpić barszcz czerwony z uszkami, czy zupę grzybową. Tym razem polecam wykorzystać mój prosty przepis na farsz z karpia, z podsmażoną cebulką i natką pietruszki, oraz na bardzo delikatne, elastyczne i miękkie ciasto na pierogi.    A do przygotowania pysznego pierogowego ciasta polecam Wam dodać do mąki gorące mleko i wodę, oraz odrobinę masła z solą. Dzięki takiemu zabiegowi pierogi staną się bardzo delikatne. Oprócz tego zostawcie ciasto na około 20 minut pod przykryciem, aby gluten się uwolnił, zabieg ten znacznie ułatwia wałkowanie ciasta.  Inne pomysły na pierogi znajdziecie TUTAJ.  Pierogi z rybą, czyli sumem • 4 dzwonka ugotowanego w zupie rybnej karpia bez skóry i ości Farsz , wykorzystujemy ugotowane w bulionie rybnym dzwonka karpia bez skóry i ości. Cebulę obieramy z łupin i drobno siekamy, podobnie robimy z czosnkiem. Natkę pietruszki siekamy. Na patelni rozgrzewamy odrobinę oleju. Następnie na rozgrzany tłuszcz przekładamy cebulę z czosnkiem, całość smażymy na wolnym ogniu. Na koniec składniki doprawiamy solą i pieprzem. Podsmażoną cebulę przekładamy do miski i studzimy. Ugotowane dzwonka karpia mielimy wraz z cebulką i natką np. w maszynce lub blenderze do momentu uzyskania jednolitej konsystencji. Przygotowanie ciasta na pierogi: w rondelku podgrzewamy mleko u wodę, dodajemy masło i sól. Całość zagotowujemy. Do miski lub misy robota z hakiem przesiewamy mąkę, wlewamy płynne składniki, mieszamy i wyrabiamy przez około 5 minut do momentu uzyskania jednolitej konsystencji. Wyrobione ciasto wkładamy do woreczka i studzimy ok. 20 minut, możemy wstawić do lodówki. Po tym czasie partiami rozwałkowujemy ciasto na blacie i wykrawamy krążkiem kółka. Na każdy krążek wykładamy porcję farszu z karpia i zabieramy się za lepienie pierogów ulubionym sposobem. Pierogi gotujemy w osolonej wrzącej wodzie przez około 2 minuty od momentu wpłynięcia ich na powierzchnię. Wyjmujemy łyżką cedzakową. Można je polać podsmażoną cebulką i podać samodzielnie lub tak jak ja podać jako zamiennik tradycyjnych uszek do rybnego bulionu warzywnego.", "url": "http://straga.pl/swietauroczystosci/boze-narodzenie/pierogi-karpiem-wigilie/", "category": "lubelskie", "sub_category": "Gotowe dania i potrawy", "phrase": "Pierogi z farszem z karpia"}