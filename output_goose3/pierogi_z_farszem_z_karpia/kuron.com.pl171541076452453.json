{"meta_description": "Kibiny z karpiem lub łososiem najlepszy sprawdzony i prosty przepis który zawsze się udaje! Kliknij i zobacz cały przepis!", "title": "Kibiny z karpiem lub łososiem", "content": "Znacie kibiny? Jedliście kiedyś? Kibiny to pierogi znane w kuchni litewskiej przyrządzane przede wszystkim z farszem mięsnym. Ciasto różni się od naszych klasycznych pierogów. Jest delikatne, lekko kruche, maślane, bez wątpienia pyszne! Ja dzisiaj mam dla Was wariację na temat kibinów – kibiny z karpiem lub łososiem. Rybę dobierzcie według swoich gustów. Ale jedno jest pewne, musicie ich spróbować! I dajcie znać w komentarzach jak Wam smakowały. Czekam. Mąkę przesiej przez sito oprósz solą i pieprzem, a następnie posiekaj z dodatkiem masła. Następnie dodaj śmietanę i wyrób ciasto rękoma, do czasu aż stanie się jednolite i zacznie odchodzić od ręki. Ciasto włóż do miski i schładzaj przez około 2 godziny. W tym czasie przygotuj farsz. Cebulę pokrój w kostkę, następnie zeszklij na maśle. Kiedy ostygnie wymieszaj ją z drobno posiekaną natką pietruszki. Z karpia zdejmij skórę i zmiel go w maszynce o grubych oczkach. Rybę wymieszaj z mieszanką cebuli i natki pietruszki dopraw sokiem z cytryny oraz solą i pieprzem. Ciasto rozwałkuj na grubość 3 mm i wykrój krążki o średnicy 14 cm. Następnie na każdy krążek ciasta nałóż porcję farszu a następnie zlep brzegi tak aby powstał gruby pieróg. Na koniec wierzch ciasta posmaruj roztrzepanym jajkiem i piecz kibiny 30 minut nagrzanym do 180°C piekarniku. Więcej inspiracji na pyszne przepisy świąteczne znajdziesz >> TUTAJ << Bądź na bieżąco z moimi przepisami, zapraszam na Facebook.", "url": "https://kuron.com.pl/artykuly/przepisy/boze-narodzenie/kibiny-z-karpiem-lub-lososiem/", "category": "lubelskie", "sub_category": "Gotowe dania i potrawy", "phrase": "Pierogi z farszem z karpia"}