{"meta_description": "Nasze eksperymenty na święta przynoszą rezultaty.", "title": "Genialny farsz do pierogów, którym zaskoczycie rodzinę. Zrobicie go ze świątecznego przysmaku", "content": "Płaty karpia dzielimy na mniejsze kawałki, oprószamy solą, przekładamy do naczynia żaroodpornego.  Następnie zalewamy bulionem, dodajemy pokrojoną w ósemki cebule, posypujemy pokruszonymi liśćmi laurowymi, posiekaną natką i grubo mielonym czarnym pieprzem, polewamy oliwą.  Zapiekamy 30 min w temperaturze 170°C.    Orzechy oraz płatki migdałów zmiksowałem razem z chlebem, sokiem, kawałkiem skórki cytryny i szafranem.    Płaty karpia oddzielamy od ości, dodajemy masę orzechowo-migdałową, dodajemy zapiekane cebule.    Wszystko mielimy na jednolitą masę, do smaku doprawiamy solą i pieprzem.    Ciasto:    W misce usypujemy kopczyk z mąki, robimy dołek i wlewamy gorącą wodę. Delikatnie, przy pomocy noża zagniatamy mąkę do środka. Gdy już mąkę z wodą wyrobimy, ponownie robimy w cieście dołek, wsypujemy odrobinę mąki i wbijamy jajko. Ciasto wyrabiamy dłońmi tak aby było lekko „lejące”. Wyrobione ciasto cienko rozwałkowujemy, przy pomocy szklanki wycinamy kółka.    Na środek każdego kółka kładziemy farsz, pierogi zlepiamy, wrzucamy do osolonego wrzątku, gotujemy 3 min od momentu wypłynięcia na powierzchnię wody.", "url": "https://www.przyslijprzepis.pl/przepis/pierogi-z-pieczonym-karpiem", "category": "lubelskie", "sub_category": "Gotowe dania i potrawy", "phrase": "Pierogi z farszem z karpia"}