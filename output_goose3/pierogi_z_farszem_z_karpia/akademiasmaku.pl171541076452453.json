{"meta_description": "Przepis na efektowne pierogi na Święta z rybą.", "title": "Pierogi z karpiem na Święta", "content": "Mąkę przesiej do miski. Dodaj do niej sól. Do gorącej wody włóż masło i poczekaj, aż się rozpuści. Następnie wymieszaj dokładnie i stopniowo dolewaj do mąki, cały czas mieszając mąkę. Ciasto zagniataj do momentu, aż będzie miało jednolitą konsystencję i zrobi się sprężyste. Następnie zawiń je w ścierkę lub folię spożywczą i odstaw w chłodne miejsce. Ziemniaki ugotuj do miękkości i po odcedzeniu odstaw do przestudzenia. Szalotkę i pora drobno pokrój i podsmaż na patelni, aż nabiorą złocistego koloru. Wybierz łyżką cedzakową i dodaj do ziemniaków. Przy pomocy tłuczka do ziemniaków rozgnieć całość na gładką masę. Karpia oczyść ze skóry i ości. Podsmaż rybę na patelni, na której smażyła się cebula z porem. Po usmażeniu dodaj do tłuczonych ziemniaków razem z przyprawami i dokładnie wymieszaj. Farsz nakładaj łyżeczką na wycięte koła z ciasta. Pierogi gotuj 2 minuty od momentu wypłynięcia na powierzchnię wody. Ugotowane pierogi możesz podsmażyć na patelni, aby ładnie się zrumieniły. Jeśli nie jesteś w stanie rozgnieść ziemniaków i ryby tłuczkiem, możesz wykorzystać blender lub maszynkę do mielenia. Drodzy użytkownicy, informujemy, że nie możemy Was zapewnić, że publikowane opinie pochodzą od konsumentów, którzy korzystali z przepisu.", "url": "https://akademiasmaku.pl/przepis/pierogi-z-karpia,2287", "category": "lubelskie", "sub_category": "Gotowe dania i potrawy", "phrase": "Pierogi z farszem z karpia"}