{"meta_description": "Nowe potrawy z Łęga wzbogacą listę produktów tradycyjnych naszego województwa.", "title": "Panie z Łęga promują borowiackie przysmaki!", "content": "Są to prawdziwki suszone z Borów Tucholskich, ser topiony na parze z kminkiem oraz szarpak, inaczej kapuśniak borowiacki. Produkty te wpisała na listę Teresa Kropidłowska. Natomiast peklówkę gotowaną, inaczej szynkę wieprzową gotowaną wpisała Gabriela Babińska. Obie panie należą do KGW \"Łężanki\" w Łęgu. W tej chwili Koło może poszczycić się 14 potrawami regionalnymi wpisanymi na tę prestiżową listę. Koło promuje szczególnie potrawy borowiackie, które są charakterystyczne dla gminy Czersk. Przepisy pochodzą od najstarszych mieszkanek, zostały zebrane i spisane przez członkinie koła. Aby zarejestrować potrawę, trzeba udowodnić, że jest ona przyrządzana w danym regionie od dawna, że jest przygotowana tradycyjnymi metodami - niezmiennymi od lat. Składniki użyte do tej potrawy muszą pochodzić z danego regionu, gdzie ten produkt jest wytwarzany.", "url": "https://pomorska.pl/panie-z-lega-promuja-borowiackie-przysmaki/ar/7236448", "category": "pomorskie", "sub_category": "Gotowe dania i potrawy", "phrase": "Pyzy borowiackie"}