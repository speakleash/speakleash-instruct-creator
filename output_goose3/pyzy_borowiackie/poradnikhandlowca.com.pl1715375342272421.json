{"meta_description": "", "title": "Wyrusz z Gzellą w kulinarną podróż po Smakach Regionu", "content": "Pyzy borowiackie, barszcz kujawski czy zrazy wołowe po warszawsku to tylko niektóre z potraw, jakie znajdziemy w tradycjach rdzennej, polskiej kuchni. Z czego słyną Kujawy, a czym zajadają się mieszkańcy Borów Tucholskich czy Mazowsza? W kulinarną podróż po Polsce zaprasza firma Gzella, która w marcu rozpoczęła kampanię „Smaki Regionu z Gzellą”. Gzella, jako rodzinna firma wyłącznie z polskim kapitałem, pragnie ukazać często zapomniane, rodzime smaki. Tradycyjne potrawy w nowych odsłonach, oddające bogactwo polskiej kuchni pozwolą konsumentom poznać bądź na nowo odkryć smaki charakterystyczne dla danego regionu Polski. Firma Gzella zadbała, by miłośnicy potraw wywodzących się z rozmaitych rejonów naszego kraju mogli zainspirować się i samodzielnie, w domowym zaciszu stworzyć regionalne dania, które zyskując nowe oblicze zaskoczą nawet najbardziej wymagających smakoszy. Pierwszym punktem kulinarnej wędrówki będą Kujawy. Następnie sympatycy ojczystej kuchni przeniosą się na Mazowsze oraz do Borów Tucholskich. Dodatkowo, dzięki stronie internetowej: www.smakiregionu.pl użytkownicy będą mogli dogłębnie zaznajomić się z danych regionem, poznając jego najciekawsze i warte zobaczenia zakątki. Na odwiedzających witrynę czeka także pełna ciekawostek sekcja porady. Firma Gzella zachęca również internautów do czynnego uczestnictwa i wspólnego tworzenia strony poprzez umieszczanie autorskich przepisów.", "url": "https://poradnikhandlowca.com.pl/artykuly/wyrusz-z-gzella-w-kulinarna-podroz-po-smakach-regionu/", "category": "pomorskie", "sub_category": "Gotowe dania i potrawy", "phrase": "Pyzy borowiackie"}