{"meta_description": "Smaczne małe danie – sakiewki ziemniaczane pachnące ziołami, z dodatkiem innych warzyw. To rewelacyjny pomysł na przystawkę, czy też dodatek do obiadu zamiast zwykłych ziemniaków. Smakują wyśmienicie, wyglądają zagadkowo, a po otwarciu roztacza się tak apetyczny zapach, że nie sposób im się oprzeć. :)", "title": "Sakiewki ziemniaczane", "content": "Smaczne małe danie – sakiewki ziemniaczane pachnące ziołami, z dodatkiem innych warzyw. To rewelacyjny pomysł na przystawkę, czy też dodatek do obiadu zamiast zwykłych ziemniaków. Smakują wyśmienicie, wyglądają zagadkowo, a po otwarciu roztacza się tak apetyczny zapach, że nie sposób im się oprzeć. :) Takie ziemniaczane sakiewki możecie położyć, jeszcze zawiązane, gościom na talerzach. Sami zobaczycie, z jaką przyjemnością każdy je odwiąże i spróbuje, „co skrywa środek”. W tej wersji sakiewki są niewielkie, dlatego, jak wspomniałam, świetnie sprawdzają się w roli startera albo jako dodatek do innych dań. Do przygotowania, prócz składników, będzie Wam potrzebny papier do pieczenia i sznurek (uwaga, taki, który się nie stopi w piekarniku). Potem wystarczy już tylko zawiązać sakiewki, wstawić i piec. A w trakcie pieczenia sami poczujecie apetyczne zapachy. Hmmm… goście mogą zjawić się szybciej, czując z daleka ten kuszący aromat zapiekanych warzyw z ziołami. :) Smacznego.", "url": "https://kotlet.tv/sakiewki-ziemniaczane/", "category": "małopolskie", "sub_category": "Gotowe dania i potrawy", "phrase": "Sakiewka ziemniaczana"}