{"meta_description": "", "title": "MAŁOPOLSKIE SAKIEWKI ZIEMNIACZANE", "content": "Uwielbiam dania niecodzienne i widowiskowe. Cieszą zarówno oko i podniebienie. Czasem wymagają większego nakładu pracy, który i tak się opłaca. Można zabłysnąć przed biesiadnikami przy stole. Na pewno taką potrawą jest małopolska sakiewka ziemniaczana. Skąd pochodzi ta niecodzienna i wyjątkowa potrawa? Z Beskidu Niskiego a dokładnie gorlickich wsi. Na co dzień gospodynie robiły gołąbki. Od święta przygotowywały sakiewki. Niby te same składniki, a wygląd odmienny. Ścierano ziemniaki na grubych oczkach, a następnie smażono wraz z cebulą i przyprawami. Następnie taki farsz zawijano w liście parzonej kapusty. Formowano widowiskowe sakiewki, które przewiązywano szczypiorkiem. Kolejnym krokiem, było ich gotowanie. Podawane z aromatycznym sosem grzybowym. Żyć nie umierać – główka kapusty białej  – 4 spore ziemniaki  – 2 spore cebule  – szczypiorek  – 2-3 gałązki lubczyku lub 1 łyżka suszonego  – 2-3 gałązki bazylii lub 1 łyżeczka suszonej  – 1 łyżeczka mielonej kozieradki  – sól i pieprz do smaku – kapustę sparzyć jak do gołąbków. Oddzielić liście i wyciąć gruby nerw. Wystudzić (z pozostałych liści, zróbcie gołąbki)  – cebule drobno pokroić i udusić na oleju  – ziemniaki obrać i zetrzeć na tarce o grubych oczkach. Wymieszać z drobno posiekaną bazylią i lubczykiem oraz czosnkiem. Dodać do cebuli i smażyć kilka minut, ciągle mieszając, by masa się nie przypaliła. Przestudzić. Doprawić do smaku solą i pieprzem  – i tu zaczyna się koronkowa robota   – nakładać farsz na środek liścia kapusty, w ilości pozwalającej stworzyć sakiewkę  – górę przewiązujemy szczypiorkiem lub delikatnie nitką  – sakiewki przekładamy do garnka, wlewamy wodę z gotowania kapusty do wysokości zwężenia sakiewki  – gotujemy na małym ogniu przez 20 minut  – podajemy obowiązkowo z sosem grzybowym", "url": "https://weganon.pl/malopolskie-sakiewki-ziemniaczane/", "category": "małopolskie", "sub_category": "Gotowe dania i potrawy", "phrase": "Sakiewka ziemniaczana"}