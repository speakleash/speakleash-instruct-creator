{"meta_description": "Ciekawych inspiracji na obiad nigdy za wiele. Tym bardziej, kiedy oprócz genialnych smaków masz do zaoferowania jeszcze…", "title": "Brakuje ci pomysłu na oryginalny obiad? Mięsno-ziemniaczane sakiewki załatwią sprawę", "content": "Obiad w takim wydaniu to prawdziwa uczta dla podniebienia Ciekawych inspiracji na obiad nigdy za wiele. Tym bardziej, kiedy oprócz genialnych smaków masz do zaoferowania jeszcze niesamowitą formę podania. I tak będzie właśnie dziś! Na pewno zgodzisz się ze mną, że przygotowanie codziennie oryginalnego, ciekawego i smacznego dania obiadowego to nie lada wyzwanie. Tym bardziej jeśli w domu masz niejadki, które jadłyby najchętniej 5 produktów na zmianę. Trudno w takich warunkach o kulinarną kreatywność. Na szczęście masz Pyszności, gdzie każdego dnia dodajemy do naszej bazy cenne perełki kulinarne. I nie inaczej będzie i tym razem. Już za moment dowiesz się, jak wyczarować w zaciszu własnej kuchni genialne sakiewki z ziemniakami i kurczakiem w roli głównej. Oczywiście nie zabraknie tu smacznych i kolorowych dodatków oraz aromatycznych przypraw. Podsumowując, to będzie czysta poezja smaków. Do tego podana w ciekawy sposób. Ziemniaczane łódeczki wypełnione po brzegi mięsno-serowym farszem. Na jednej porcji na pewno się nie skończy Do podania tego pysznego obiadu nie będziesz potrzebować nawet dodatkowych talerzy. Smaczny posiłek podasz prosto z piekarnika w uroczych sakiewkach Krok 1. Pracę nad przepisem rozpoczynam od przygotowania filetów z kurczaka. Najpierw oczyszczam i osuszam mięso, po czym kroję je na mniejsze kawałki. Do przygotowanego w ten sposób kurczaka dodaję również olej roślinny oraz przyprawy: majeranek, rozmaryn, estragon, czosnek granulowany, sól i pieprz. Krok 2. Na palniku ustawiam patelnię z dodatkiem tłuszczu. Kiedy urządzenie jest już dobrze rozgrzane, wrzucam do środka czerwoną paprykę pokrojoną w drobną kostkę, cebulę podzieloną w piórka oraz obrane marchewki starte na tarce. Krok 3. Na blacie kuchennym układam kawałek papieru do pieczenia. W centralnej części układam obrane i pokrojone w drobną kostkę ziemniaki. Następnie dodaję wcześniej przygotowanego kurczaka, warzywną mieszankę z patelni oraz starty na tarce żółty ser. Krok 4. Każde zawiniątko z zawartością szczelnie zamykam, po czym przekładam do blachy z piekarnika. Danie w takim wydaniu wkładam następnie do rozgrzanego piekarnika na 40 minut. Urządzenie w tym czasie ma pracować w temp. 180 stopni Celsjusza.", "url": "https://pysznosci.pl/brakuje-ci-pomyslu-na-oryginalny-obiad-miesno-ziemniaczane-sakiewki-zalatwia-sprawe,6983877732862496a", "category": "małopolskie", "sub_category": "Gotowe dania i potrawy", "phrase": "Sakiewka ziemniaczana"}