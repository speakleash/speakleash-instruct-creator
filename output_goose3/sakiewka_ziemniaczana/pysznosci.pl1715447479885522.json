{"meta_description": "Jeśli szukasz pomysłu na nietypowe danie z kurczakiem w roli głównej - trafiłeś idealnie. Obiadowa sakiewka z kurczakie…", "title": "Obiadowa sakiewka z kurczakiem i ziemniakami pod serową pierzynką", "content": "Obiadowa sakiewka z kurczakiem i ziemniakami pod serową pierzynką Obiadowa sakiewka z kurczakiem i ziemniakami pod serową pierzynką Jeśli szukasz pomysłu na nietypowe danie z kurczakiem w roli głównej - trafiłeś idealnie. Obiadowa sakiewka z kurczakiem będzie dużo ciekawszą opcją niż klasyczne kotlety. Dzięki prostemu patentowi z folią aluminiową nie musisz martwić się o specjalną formę na nasze sakiewki. Jajka i śmietana tworzą razem pyszną zalewę, która łączy w całość wszystkie składniki i smaki. Zamiast kurczaka możesz sięgnąć również po indyka. Przy pomocy zaledwie kilku składników stworzysz niebanalny obiad, który przełamie rutynę w kuchni. Zacznij od przygotowania mięsa. Fileta z kurczaka oczyść z chrząstek i błonek. Pokrój go na kawałki. Dopraw suszonym czosnkiem, solą oraz pieprzem. Wymieszaj całość, żeby przyprawy równomiernie pokryły kawałki mięsa. Ziemniaki dokładnie umyj i pokrój w niezbyt grube plasterki. Możesz zrobić to zarówno nożem, jak i przy pomocy robota kuchennego. Przy pomocy folii aluminiowej oraz dzbanka (lub miski) stwórz naczynie, w którym zapieczemy kurczaka z ziemniakami. Oczywiście- jeśli masz w swoim domu taką foremkę, to możesz jej użyć. Na dnie foremki ułóż plasterki ziemniaka. Przypraw je solą i pieprzem. Cebulę obierz i pokrój w pióra. Wyłóż na ziemniaki. Następnie wyłóż przygotowanego wcześniej kurczaka. W osobnym naczyniu wymieszaj ze sobą jajka i śmietanę. Taką mieszankę wlej do formy z kurczakiem i ziemniakami. Na samej górze ułóż plastry pomidora. Piecz całość w 180 stopniach Celsjusza przez 40 minut. Następnie wyciągnij formę z piekarnika i posyp na górze startym serem. Może to być zarówno cheddar, mozzarella, jak i gouda. Wstaw do piekarnika na dodatkowe 10 minut, żeby ser ładnie się rozpuścił. Sakiewka z kurczaka z ziemniakami i pomidorami Nasza sakiewka jest już gotowa. Podawaj ją na ciepło i ciesz się prostym i pysznym smakiem.", "url": "https://pysznosci.pl/obiadowa-sakiewka-z-kurczakiem-i-ziemniakami-pod-serowa-pierzynka,6918814521292417a", "category": "małopolskie", "sub_category": "Gotowe dania i potrawy", "phrase": "Sakiewka ziemniaczana"}