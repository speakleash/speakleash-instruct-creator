{"meta_description": "Pierogi z tartymi ziemniakami to idealny pomysł na rodzinny obiad. Sprawdzony przepis i proste składniki. Kliknij i sprawdź!", "title": "Pierogi z tartymi ziemniakami", "content": "Natrafiłem na te pierogi jakiś czas temu. Niedawno przypomniałem sobie o nich na festiwalu potraw z ziemniaka.chodziły za mną i chodziły… i się dochodziły. Podczas szukania odpowiedniego przepisu natrafiłem na informację, że w niektórych rejonach polski potrawa ta nazywana jest Pierogi Bociany.Ziemniaki obierz i zetrzyj na tarce najlepiej o drobnych oczkach.Na patelni podsmaż boczek pokrojony w niewielkie paski. Kiedy się zrumieni dodaj cebulę pokrojoną w kostkę. Smaż jeszcze kilka minut aż cebula zmięknie i nabierze złotego koloru. Następnie dodaj ziemniaki, zasmażaj całość aż odparuje nadmiar wody i ziemniaki zmiękną, około 10 minut. Na koniec farsz dopraw do smaku solą i pieprzem. Odstaw do wystygnięcia.Jeśli wyrabiasz ciasto ręcznie. 3 szklanki mąki wysyp na stolnicę. Dodaj sól. Dodaj 50 g masła i wymieszaj je z mąką. Następnie dodaj dwa jajka i jedno żółtko. Zmieszaj składniki. W kolejnym kroku dodaj stopniowo gorącą wodę i wyrabiaj ciasto na idealnie gładką masę. Gotowe ciasto na pierogi powinno idealnie odklejać się od dłoni i przede wszystkim być gładkie i miękkie. Tak przygotowane ciasto owiń folią i odstaw na 15 minut.Rozwałkuj placek o grubości kilku milimetrów. Za pomocą szklanki wycinaj krążki. nakładaj farsz ziemniaczany i formuj pierogi. Ugotuj w osolonym wrzątku, gdy wypłyną na powierzchnię gotuj jeszcze około 3 minuty.Najlepiej smakują jednak podsmażone z okrasą z cebulki lub z boczku i cebulki.Nie jest to najpopularniejszy rodzaj pierogów. Wiadomo rządzą takie pierogi np. z mięsem, ruskie, z kapustą i grzybami czy na słodko z serem. Przepisy na przeróżne i podobnie smaczne pierogi z naszej strony znajdziecie TU (link) Ale pierogi z tartymi ziemniakami zasługują na wyróżnienie i popularyzację bo smakują wyśmienicie. Mają różne nazwy zależnie od regionu np. „Podlaskie”, „oszukańce” czy „bociany”. Niezależnie od nazwy łączy je nietypowy farsz z tartych surowych ziemniaków, zasmażanych na patelni z boczkiem i cebulą. Najbliżej im pewnie do ruskich ale to jednak zupełnie inna historia.Postanowiliśmy je przygotować w trakcie wizyty u Mamy Bogusi na Mazurach. Ona także znała takie pierogi, pod nazwą „oszukańce”. Wyszły rewelacyjne, dlatego dzielimy się przepisem. O dziwo następnego dnia przeczytałem u znajomej na FB, że w nowo wydanej książce (link) Joanna Jakubiuk podaje przepis na bardzo podobne pierogi z farszem ze smażonych tartych ziemniaków. Co za zbieg okoliczności 😉 Oczywiście książkę polecam z całego serca.Dlatego jeżeli znudziły Wam się tradycyjne pierogi, polecam Pierogi z tartymi ziemniakami. Też tradycyjne ale z powiewem świeżości.", "url": "https://kuron.com.pl/artykuly/przepisy/dania-glowne/pierogi-z-tartymi-ziemniakami/", "category": "lubelskie", "sub_category": "Gotowe dania i potrawy", "phrase": "Pierogi żakowolskie ze smażonymi ziemniakami"}