{"meta_description": "Pierogi zawijane z ziemniakami - DoradcaSmaku - ten przepis cieszy się popularnością, sprawdź.", "title": "Pierogi zawijane z ziemniakami - DoradcaSmaku.pl", "content": "Ziemniaki i cebulę zcieramy ja na placki ziemniaczane. Dodajemy przyprawy (pieprz,sól,ewentualnie rozmaryn, tymianek). Całość należy podsmażyć cały czas mieszając, tak aby ziemniaki straciły smak surowizny i nabrały lekko szarego koloru a masa szklistości, ale nie były całkowicie usmażone. (masa powinna być dość gęsta, kleista) Wystudzić.  Zagniatamy ciasto na pierogi.Rozwałkowujemy na prostokąty, na których powierzchnie nakładamy farsz ziemniaczany. Aby łatwiej było rozprowadzić kleisty farsz po cieście można łyżkę zanurzyć w zimnej wodzie. Tak przygotowane prostokąty z farszem zawijamy jak roladę czy makowiec sklejając brzegi. Rolady pierogowe gotujemy a gdy wypłyną na powierzchnię wyjmujemy i kroimy na krążki ok.1,5 - 2 cm.  Pierogi można robić też w tradycyjnej formie półksiężyca.  Podajemy na gorąco polane zeszkloną cebulą lub skwarkami. Najlepiej smakują podsmażone na patelni.", "url": "https://www.doradcasmaku.pl/przepis-pierogi-zawijane-z-ziemniakami-316112", "category": "lubelskie", "sub_category": "Gotowe dania i potrawy", "phrase": "Pierogi żakowolskie ze smażonymi ziemniakami"}