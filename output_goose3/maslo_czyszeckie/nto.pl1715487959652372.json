{"meta_description": "Dwa kolejne smakołyki znalazły się na ministerialnej liście. Obecnie jest na niej 66 produktów z województwa opolskiego.", "title": "Dwa kolejne smakołyki z Opolszczyzny trafiły na Listę produktów tradycyjnych. To „polewka z maślanki” i „masło czyszeckie”", "content": "Polewka z maślanki (zwana też polywką lub zupą z maślanki) to charakterystyczna śląska potrawa, jedna z podstawowych w tradycyjnej kuchni, w której przed laty królowały właśnie zupy. Masło czyszeckie pochodzi z Ciska, który w w XIII w. nazywał się Chischi, później jako Czisky (XVI w), Czyszki, Czissek. Od lat mieszkańcy mówią, że mieszkają w Czyszkach. Na Listę Produktów Tradycyjnych wpisane mogą zostać te produkty rolne bądź spożywcze, których jakość lub wyjątkowe cechy i właściwości wynikają ze stosowania tradycyjnych metod produkcji od co najmniej 25 lat. Produkt powinien być również ściśle związany z dziedzictwem kulturowym regionu oraz stanowić element tożsamości lokalnej. Pełen wykaz produktów z województwa opolskiego wpisanych na Listę Produktów Tradycyjnych znajduje się na stronie Ministerstwa Rolnictwa i Rozwoju Wsi. Dwa z produktów z województwa opolskiego, wpisanych wcześniej na listę, poszczycić się mogą unijnym logo Chronionego Oznaczenia Geograficznego – to kołacz śląski/kołocz śląski oraz krupnioki śląskie.", "url": "https://nto.pl/dwa-kolejne-smakolyki-z-opolszczyzny-trafily-na-liste-produktow-tradycyjnych-to-polewka-z-maslanki-i-maslo-czyszeckie/ar/c8-14845418", "category": "opolskie", "sub_category": "Oleje i tłuszcze (masło, margaryna itp.)", "phrase": "Masło czyszeckie"}