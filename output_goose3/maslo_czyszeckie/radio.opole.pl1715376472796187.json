{"meta_description": "", "title": "\"Polewka z maślanki\" i \"masło czyszeckie\" dołączyły do Produktów Tradycyjnych Opolszczyzny", "content": "\"Polewka z maślanki\" i \"masło czyszeckie\" - to dwa kolejne produkty z województwa opolskiego wpisane na Listę Produktów Tradycyjnych. Opolszczyzna może się już pochwalić 66 produktami tradycyjnymi, trwają prace nad umieszczeniem na liście kolejnych smakołyków. Ministerialna Lista Produktów Tradycyjnych ma służyć ocaleniu od zapomnienia zwyczajów kulinarnych naszych przodków. \"Polewka z maślanki\" to charakterystyczna śląska potrawa, w przeszłości spożywana głównie na śniadanie. Jej popularność wynikała głównie z powszechnej dostępności głównego składnika, czyli maślanki.\"Masło czyszeckie\" jest wyrabiane w miejscowości Cisek przez miejscową ludność od lat do dziś. Ze względu na wieloletnią i niezmienną tradycję wytwarzania masła w Cisku, cieszy się ono niesłabnącą popularnością. Wyjątkowość tego masła wynika z występowania w Cisku w runi łąkowej wielu gatunków ziół i roślin kwiatowych.Dodajmy, że na Listę Produktów Tradycyjnych są wpisywane produkty rolne bądź spożywcze, których jakość lub wyjątkowe cechy i właściwości wynikają ze stosowania tradycyjnych metod produkcji od co najmniej 25 lat.", "url": "https://radio.opole.pl/100,315202,polewka-z-maslanki-i-maslo-czyszeckie-dolaczyly-", "category": "opolskie", "sub_category": "Oleje i tłuszcze (masło, margaryna itp.)", "phrase": "Masło czyszeckie"}