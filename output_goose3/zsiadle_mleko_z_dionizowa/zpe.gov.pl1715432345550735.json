{"meta_description": "Materiał zawiera starter, w którym znajduje się odwołanie do wcześniejszej wiedzy ucznia związanej z danym tematem, oraz cele sformułowane w języku ucznia.Lekcja składa się z następujących sekcji: tekstu głównego, zawierającego segmenty „Fermentacja alkoholowa”;„Fermentacja mlekowa”;„Fermentacja octowa”; podsumowania;słownika;ćwiczeń.Ponadto materiał obejmuje 20 ilustracji (fotografii, obrazów, rysunków), trzy filmy, siedem poleceń w ramach tekstu głównego, porządkujących na bieżąco informacje, oraz dziewięć ćwiczeń sprawdzających zdobyte wiadomości – w tym osiem interaktywnych.Słownik pojęć posiada wyjaśnienia terminów „drożdże”, „enzymy”, „fermentacja”, „fermentacja alkoholowa”, „fermentacja mlekowa”, „fermentacja octowa”, „laktoza”, „proces biotechnologiczny” oraz „woda wapienna”.", "title": "Fermentacje w procesach przygotowywania żywności - Zintegrowana Platforma Edukacyjna", "content": "FermentacjafermentacjaFermentacja jest znanym od wieków procesem przetwarzania żywności, który polega na praktycznym wykorzystywaniu przemian, które zachodzą pod wpływem enzymówenzymyenzymów wytwarzanych przez drożdżedrożdżedrożdże i bakterie. Jest to jeden z podstawowych procesów biotechnologicznych. W przyrodzie fermentacja jest sposobem oddychania mikroorganizmów w środowisku beztlenowym. Przeprowadzając fermentację, organizmy – takie jak niektóre bakterie i drożdże – uzyskują niezbędną do życia energię. Ta z kolei umożliwia przebieg różnych procesów biochemicznych, nazywanych przemianami metabolicznymi, służących wzrostowi i rozwojowi tych organizmów oraz innym ich czynnościom życiowym, jak np. ruch, reagowanie na bodźce czy rozmnażanie się. Procesy fermentacji mogą zachodzić w warunkach ograniczonego dostępu tlenu – fermentacje beztlenowe, np. fermentacja alkoholowa, fermentacja mlekowa – ale także z udziałem tlenu – fermentacje tlenowe, np. fermentacja octowa. Czy wiesz, co należy zrobić, aby uzyskać puszyste i „wyrośnięte” ciasto? Co jest przyczyną tego, że ono rośnie? Jedną z możliwości uzyskania jego dużej objętości jest użycie drożdży piekarskich, których obecność skutkuje przebiegiem procesu fermentacji alkoholowej. Czy wiesz, dlaczego przed włożeniem ciasta drożdżowego do piekarnika pozostawia się je do wyrośnięcia? Przeanalizuj poniższy materiał i wykonaj polecenia , oraz , a bez trudu odpowiesz na to pytanie. Po wymieszaniu drożdży piekarskich z mąką, cukrem buraczanym (sacharozą) i letnią wodą, można zaobserwować wzrost zaczynu (tzw. „rośnięcie ciasta”), który jest skutkiem wydzielania się gazu, powstającego w wyniku zachodzącego procesu fermentacji alkoholowejfermentacja alkoholowafermentacji alkoholowej. Zachodzi ona z udziałem tzw. zymazy – enzymu wytwarzanego przez drożdże. Enzymy to białka, a te, jak zapewne wiesz, w podwyższonej temperaturze ulegają procesowi denaturacji. Ponadto w wysokiej temperaturze obumierają również drożdże. Dlatego po dodaniu wrzącej wody do przygotowanej mieszaniny drożdży, mąki i cukru buraczanego, nie zaobserwujemy wzrostu zaczynu (martwe drożdże nie wytwarzają wspomnianych enzymów, dzięki którym możliwy byłby przebieg fermentacji alkoholowej). Zwróć uwagę, że ciasto pieczemy zazwyczaj w temperaturach wyższych od temperatury zbliżonej do temperatury wrzenia wody. Reakcja z wodą wapienną jest reakcją charakterystyczną dla tlenku węgla( ). Po wykonaniu doświadczenia nr możemy zatem jednoznacznie stwierdzić, że gaz ten jest jednym z produktów analizowanego procesu fermentacji alkoholowej. Przeprowadzając obydwa doświadczenia (w przypadku doświadczenia nr w zestawie z letnią wodą), można stwierdzić, że w wyniku zachodzącej w układzie reakcji chemicznej powstaje substancja o charakterystycznym zapachu alkoholu. Jest nią etanol – związek organiczny z grupy alkoholi, którego uproszczony wzór chemiczny możemy przedstawić jako lub w postaci wzoru grupowego: . W procesie fermentacji alkoholowej, enzymy (zymazy), wytwarzane przez drożdże, rozkładają cukier i glukozę (pochodzące np. z soku owocowego) na etanol i tlenek węgla(( ). Proces fermentacji alkoholowej przebiega zatem zgodnie z równaniem: W przeprowadzonych doświadczeniach ( i ) użyliśmy cukru buraczanego, a więc sacharozy. W uproszczeniu możemy powiedzieć, że cukier ten (jako tzw. cukier złożony, dwucukier), pod wpływem jednoczesnego działania wody i enzymów, przekształca się w glukozę (cukier prosty), a ta z kolei ulega procesowi fermentacji alkoholowej. Proces fermentacji alkoholowej wykorzystuje się nie tylko podczas pieczenia ciasta drożdżowego czy chleba. Znajduje on również zastosowanie m.in. w procesie produkcji piwa, wina oraz wysokoprocentowych napojów alkoholowych. Produkty spożywcze – takie jak kefir, zsiadłe mleko, kiszone ogórki, kapusta kiszona czy barszcz biały – swój kwaśny smak zawdzięczają m.in. zawartemu w nich kwasowi mlekowemu. Powstaje on w procesie beztlenowej fermentacji mlekowejfermentacja mlekowafermentacji mlekowej cukrów, wywołanej działaniem bakterii mlekowych (łac. Bacillus acidi lactici). W czasie trwania wspomnianego procesu fermentacji, ilość kwasu mlekowego w fermentującym mleku zwiększa się, skutkując obniżeniem jego pH i stopniową zmianą słodkiego smaku mleka na kwaśny. Zmniejszenie wartości pH mleka sprawia, że obecne w nim białko (głównie kazeina) ścina się, a więc ulega procesowi denaturacji (potocznie mówimy o „zsiadaniu się mleka”). Po ogrzaniu zsiadłego mleka, można oddzielić ser (twaróg) i otrzymać tzw. serwatkę, w skład której wchodzą kwas mlekowy oraz niewielkie ilości laktozylaktozalaktozy, białka i tłuszczów. Proces fermentacji mleka zachodzi w dwóch etapach. 1. Etapem pierwszym jest hydroliza wchodzącego w skład mleka dwucukru (laktozy) na cukry proste. Reakcję hydrolizy, która przebiega z udziałem odpowiednich enzymów (laktazy), możemy opisać za pomocą równania reakcji: 2. W drugim etapie, przy udziale bakterii mlekowych z glukozy, powstaje kwas mlekowy, co można zilustrować za pomocą równania reakcji: Napoje mleczne fermentowane (np. jogurt i kefir,które otrzymywane są z mleka poddanego fermentacji. – patrz galeria) cechuje wiele zalet. Charakteryzują się one m.in. wyższą przyswajalnością składników odżywczych, zawierają w porównaniu z mlekiem mniej laktozy (ważne dla osób z nietolerancją laktozy) oraz mają cenione walory smakowe. Bakterie mlekowe wykorzystuje się również poza przemysłem mleczarskim. Zdarza się, że napoje o niewielkiej zawartości alkoholu, takie jak wino i piwo, pozostawione przez dłuższy czas w otwartych naczyniach, kwaśnieją. Jest to spowodowane procesem fermentacji octowejfermentacja octowafermentacji octowej, który polega na przemianie etanolu w kwas octowy (etanowy) i zachodzi pod wpływem zawartego w powietrzu tlenu, z udziałem mikroorganizmów (bakterii lub grzybów). Proces ten można przedstawić w postaci następującego równania reakcji: Fermentacja octowa jest w przemyśle wykorzystywana do produkcji octu. • None Procesy fermentacji zachodzą z udziałem mikroorganizmów (bakterii i drożdży). Są wykorzystywane w produkcji żywności. • None Fermentacja alkoholowa (przebiega z udziałem drożdży) jest podstawą produkcji wina, piwa i innych rodzajów alkoholi. Proces ten wykorzystywany jest także przy pieczeniu ciasta drożdżowego (powstający w wyniku fermentacji tlenek węgla( ) spulchnia ciasto). • None Fermentacja alkoholowa i mlekowa są procesami przebiegającymi w warunkach beztlenowych. • None W procesie fermentacji octowej, w warunkach tlenowych, z udziałem bakterii kwasu octowego, etanol zostaje przekształcony w kwas octowy (etanowy). Hassa R., Mrzigod A., Mrzigod J., To jest chemia. Zakres podstawowy, Warszawa 2012.", "url": "https://zpe.gov.pl/a/fermentacje-w-procesach-przygotowywania-zywnosci/D12AQr8hc", "category": "łódzkie", "sub_category": "Sery i inne produkty mleczne", "phrase": "Zsiadłe mleko z Dionizowa"}