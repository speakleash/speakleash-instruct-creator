{"meta_description": "Produkt wpisany na listę produktów tradycyjnych w dniu 2018-05-30 w kategorii Wyroby piekarnicze i cukiernicze w woj. lubuskim.", "title": "Drożdżowiec - - Portal Gov.pl", "content": "Puszyste ciasto drożdżowe, na nim warstwa sezonowych owoców lub powidła śliwkowe z węgierek, całość posypana kruszonką. Na przekroju porowata struktura ciasta. W zależności od formy, głównie prostokątny, na przekroju także prostokątny. Zewnętrzna złocista, na przekroju uzależniona od użytych owoców lub powideł. W 1945 roku, na tereny poniemieckie na wschód od Odry i Nysy Łużyckiej przybyła ludność napływowa, głównie ze wschodu. Nowi mieszkańcy gminy Niegosławice przygotowywali proste i tanie dania oraz wypieki. Z pieczonych ciast najbardziej popularne było ciasto drożdżowe zwane też drożdżowcem. Pieczono je dosyć często, ze względu na fakt, że było ono łatwe w przyrządzeniu, a także syte, można było się nim najeść – w szczególności popijając świeżym mlekiem. Surowcami podstawowymi do wyrobu tego ciasta była mąka pszenna, drożdże, jaja, mleko, masło, cukier i owocowe sezonowe takie jak: jabłka, czereśnie, śliwki lub powidła śliwkowe. Po przygotowaniu rozczynu z mleka, drożdży i cukru, wyrabiano ciasto, a następnie zostawiano do wyrośnięcia. Po wyrośnięciu ciasta wykładano na wierzch owoce lub powidła. Całość posypywano kruszonką. Tak upieczone ciasto drożdżowe z kruszonką, owocami sezonowymi lub powidłami śliwkowymi z węgierek były uświetnieniem uroczystości, różnych świąt, odpustów w kościołach, a także było wypiekane w niedziele dla rodziny. Gospodynie na terenach gminy w dalszym ciągu przygotowują drożdżowca według tradycyjnej receptury, a swój niepowtarzalny smak zawdzięcza on produktom wysokiej jakości pochodzącym z własnych gospodarstw.", "url": "https://www.gov.pl/web/rolnictwo/drozdzowiec", "category": "lubuskie", "sub_category": "Wyroby piekarnicze i cukiernicze", "phrase": "Drożdżowiec"}