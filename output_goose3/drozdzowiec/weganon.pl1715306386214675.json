{"meta_description": "", "title": "ŁACIATY DROŻDŻOWIEC Z KAROBEM", "content": "Uwielbiam ciasta drożdżowe. Pulchne, słodkie, z owocami lub kruszonką. Do tego szklanka mleka roślinnego lub kakao. Z konfiturą, masłem orzechowym lub innym smarowidłem. To wspomnienie dzieciństwa, wakacji na wsi, domowego ciepła. Może przybierać różne kształty. Płaskiego placka, forma chleba, świderków czy dowolnych drożdżówek. Niektórzy twierdzą, że ciasto drożdżowe bez masła i jajek, jest niesmaczne. Nie wiem czy mają złe doświadczenia z takim wypiekiem, czy nigdy nie próbowali. Może to uprzedzenia z góry. Najważniejsze w cieście drożdżowym, jest długie i dokładne wyrabianie, wyrastanie i pieczenia. Oczywiście, że drożdżowiec z masłem inaczej smakuje i pachnie, ale nie oznacza, że wegańskie jest gorsze. Lubię również eksperyment w kuchni. Dodawać nowe składniki, zmieniać formy i smaki. Takim przykładem jest to ciasto, a raczej rodzaj chałki lub brioszki. Łaciate plamki to karobowe ciasto drożdżowe. Nadaje wypiekowi ciekawego smaku, ale również zapachu. Jest wyjątkowe i na stałe wejdzie do moich wypieków. – 3 szklanki mąki orkiszowej jasne lub pszennej uniwersalnej + 1 łyżka  – 3 łyżki karobu (użyłem TEGO)  – 25 g świeżych drożdży  – 1 szklanka + 3 łyżki dowolnego mleka roślinnego  – 4 łyżki dowolnego nierafinowanego cukru  – 25 g margaryny wegańskiej lub 3 łyżki oleju rzepakowego  – do posmarowania: 4 łyżki mleka roślinnego + 1 łyżeczka cukru – lekko podgrzać 1 szklankę mleka  – wlać ½ szklanki do miski, dodać drożdże, cukier i 1 łyżkę mąki. Dokładnie wymieszać. Przykryć ściereczką i odstawić w ciepłe miejsce na 15 minut  – w ½ szklanki mleka rozpuścić margarynę lub dodać olej  – do zaczynu dodać mleko z margaryną i mąkę. Wyrabiać ręcznie około 10 minut (ciasto powinno być miękkie, elastyczne i odstawać od dłoni), lub maszynowo przez 5 minut  – z ciasta odciąć około 60%. Dodać karob i 3 łyżki mleka. Ponownie wyrabiać przez 2-3 minuty  – ciasta umieścić w dwóch osobnych miskach. Przykryć ściereczką i odstawić w ciepłe miejsce na godzinę. Ponownie chwilę wyrobić  – ciasta podzielić na 8 równych części  – z ciast zrobić wałeczki o długości foremki, w której będziemy piec ciasto  – ciasto jasne rozwałkować na szerokie tasiemki. Układać na nich ciemne wałeczki i zrolować  – foremkę o wymiarach 10 na 30 cm, wyłożyć papierem do pieczenia. Układać wałeczki obok siebie i na sobie (piramidka). Przykryć i odstawić w ciepłe miejsce na godzinę  – mleko wymieszać z cukrem i posmarować wierzch ciasta  – piec około 30 minut w 180°C, góra/dół, dolna półka", "url": "https://weganon.pl/laciaty-drozdzowiec-z-karobem/", "category": "lubuskie", "sub_category": "Wyroby piekarnicze i cukiernicze", "phrase": "Drożdżowiec"}