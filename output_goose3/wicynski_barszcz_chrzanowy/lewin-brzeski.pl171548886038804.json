{"meta_description": "Dnia 8 września 2019 roku miało miejsce wydarzenie, które zapisze się na kartach historii naszego miasta. Dożynki Wojewódzkie 2019 już za nami, jednak czuć jeszcze klimat tego wydarzenia, a kurz organizacyjny powoli opada.", "title": "Dożynki Wojewódzkie 2019 już za nami - Urząd Miejski Lewin Brzeski", "content": "Dożynki Wojewódzkie 2019 już za nami Dnia 8 września 2019 roku miało miejsce wydarzenie, które zapisze się na kartach historii naszego miasta. Dożynki Wojewódzkie 2019 już za nami, jednak czuć jeszcze klimat tego wydarzenia, a kurz organizacyjny powoli opada. Uroczyste obchody rozpoczęła Msza Święta dziękczynna za plony i urodzaj oraz w podziękowaniu rolnikom za ich trud włożony w pracę na polach i gospodarstwach. Mszy przewodniczył biskup pomocniczy Diecezji Opolskiej ks. Paweł Stobrawa wraz z biskupem pomocniczym Archidiecezji Wrocławskiej o. Jackiem Kicińskim. Proboszcz parafii pw. Wniebowzięcia NMP w Lewinie Brzeskim ks. Krzysztof Dudojć zadbał o odpowiednią oprawę liturgii, co wzbogaciło duchowe przeżycie. Oprawę muzyczną zapewnił chór Canto Unitis oraz schola Światłość. Dodatkowym wzbogaceniem wizualnym była dekoracja świątyni. Po zakończonej Mszy ustawił się korowód, który przeszedł ulicami naszego miasta w pięknej dożynkowej oprawie dekoracyjnej oraz akompaniamencie Kapeli podwórkowej „Lewiniacy” Jako pierwsi na pięknej bryczce jechali Starostowie dożynkowi Gabriela Baucz i Leszek Fornal. Wszyscy uczestnicy korowodu mogli podziwiać postaci zwierząt, maszyn rolniczych i pociągów, bajkowych bohaterów wykonanych ze słomianych bali, które ozdabiały ulice Lewina. Urzekały one gości i mieszkańców starannością i kreatywnością. Nie tylko w Lewinie można było podziwiać ozdoby. W sołectwach naszej gminy również słomiane prace cieszyły oko. Wszyscy autorzy tych ozdób włożyli wiele wysiłku, by nasza gmina wyglądała tak pięknie. Po dotarciu na stadion sportowy „Olimpia”, gdzie odbywały się kolejne części programu, zostały zaprezentowane korony, wieńce i prace plastyczne z całego województwa. Pomysłowość i staranność wykonania wzbudziły zachwyt wszystkich. Zaraz po tym odbyła się Gala Dożynkowa, którą rozpoczął Zespół Pieśni i Tańca KOMORNO tradycyjnym tańcem narodowym – polonezem. Następnie wszyscy zebrani w doniosłej atmosferze zaśpiewali Hymn Państwowy. Następnie Burmistrz Lewina Brzeskiego Artur Kotara powitał wszystkich gości i przekazał czynienie honorów gospodarza Dożynek Marszałkowi Województwa Opolskiego, jak przystało włodarzowi regionu. Marszałek Andrzej Buła podziękował za powierzenie tak zaszczytnego obowiązku i powitał zaproszonych gości, rolników i wszystkich przybyłych na dożynki. Bardzo ważnym punktem każdych dożynek jest dzielenie chleba. Przy pieśni „Plon, niesiemy plon” Starostowie dożynkowi wnieśli chleb, upieczony z tegorocznej mąki, z życzeniami, by Marszałek dzielił go sprawiedliwie. Chleb wręczyła również Danuta Bajak – prezes Zarządu Opolskiego Związku Rolników i Organizacji Społecznych. Marszałek Województwa Opolskiego podzielił chleb między Wojewodę, Burmistrza i Prezesa Izby Rolniczej , aby ci mogli podzielić się nim ze wszystkimi gośćmi dożynkowymi. Również młodzież z PSP w Lewinie Brzeskim rozdawała chleb wszystkim uczestnikom imprezy. Następnie przyznano odznaczenia. Między innymi odznakę otrzymali mieszkańcy naszej gminy- Dariusz Zięba „Za zasługi dla Województwa Opolskiego” oraz Alojzy Witoń „Zasłużony dla rolnictwa”. Równie ważnym odznaczeniem jest „Bene Meritus”, które zostało przyznane Stanisławowi Rakoczemu przez Związek Powiatów Polskich. I miejsce  P.H.U.P. Hotel Spałka  Gołąbki z kaszy gryczanej i ziemniaków  Pstrąg Poliwodzki z buchtami i kiszonymi w koprze pomidorami II miejsce  Dom Restauracyjny Hupka  Zupa krem ze szparagów  Ozór wołowy w sosie chrzanowym podawany z puree ziemniaczanym III miejsce  KGW w Chróścinie gm. Lewin Brzeski  Zupa rakowa  Pymchy gryczane z twarogiem i sosem z lebiody Podkategorie:  Produkty i przetwory mięsne  I miejsce - Lejberwurszt w krauzie, Helena i Jerzy Ziaja Gospodarstwo rolne, Staniszcze Wielkie Produkty i przetwory z ryb  Karp „Markowy” wędzony,Gospodarstwo Rybackie \"Markowe\" Elżbieta Bartosik z Brynicy Podkategorie:  Przetwory owocowe:  Imbirowe jabłuszko,Delicious HOME MADE Irena Jasińska z Gogolina  Przetwory warzywne:  Kiszonki, Mateusz Doskocz,Hotel Spałka z Kluczborka  Produkty zbożowe:  Chleb żytnio-pszenny z ziarenkami, Marianna Wróbel z Dalachowa  Wyroby cukiernicze:  Ciasto z suszoną śliwką. Lidia Fronia z Węgier Wyróżnienia:  Zemfty – pikle z ogórka, Teresa i Norbert Kern,Agroturystyka Zacisze Antoszka  Kapusta babci Jańci – Iwona Hajt z Chróściny  Sernik na gorącym maśle, Maria Żmija- Glombik z Walec Inne produkty regionalne:  Marcepan wielkanocny, Sonia Jasik z Biedrzychowic  Olej lniany i rzepakowy 100% oleju w oleju, Anna Osińska- Dzienniak z Ptakowic III miejsce: Skarbiszowice w gminie Tułowice oraz Niezdrowice w gminie Ujazd wyróżnienia: Przewóz w gminie Cisek, Malnia w gminie Gogolin, Ciepielowice w gminie Dąbrowa i Przełęk w gminie Nysa Wygrała korona Gościc z gminy Paczków, które dostała nominację do prezentowanie na Dożynkach Prezydenckich w Spale Wyróżnienia: Krośnica z gminy Izbicko, Grabin z gminy Niemodin, Szczedrzyk z gminy Ozimek, Łukowice Brzeskie z gminy Skarbimierz, Starościn z gminy Świerczów, Skorogoszcz z gminy Lewin Brzeski Ponadto dyplom za udział w konkursie oraz nagrody otrzymały sołectwa: Borkowice. Buszyce, Kantorowice, Łosiów, Mikolin, Ptakowice, Wronów. I miejsce: Sołectwo Przecza za projekt pn. „Wiata integracyjna mieszkańców sołectwa Przecza z mieszkańcami gminy Lewin Brzeski na obiekcie rekreacyjno- sportowym”. Gratulujemy wszystkim i dziękujemy za wzięcie udziału w konkursach! Późnym popołudniem rozpoczęła się część rozrywkowa. Mieszkańcy i goście mogli w radosnym tonie uczestniczyć w zabawie z zespołem „Wesoły Masorz” i gwiazdą wieczoru – zespołem „Skaner”. Do późnych godzin trwała zabawa z Radiem PARK, co zakończyło obchody.", "url": "https://lewin-brzeski.pl/9289/dozynki-wojewodzkie-2019-juz-za-nami.html", "category": "opolskie ", "sub_category": "Gotowe dania i potrawy", "phrase": "Wicyński barszcz chrzanowy"}