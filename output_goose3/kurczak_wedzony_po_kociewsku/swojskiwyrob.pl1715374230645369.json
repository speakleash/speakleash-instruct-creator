{"meta_description": "Kurczak wędzony jest bardzo łatwy w przygotowaniu! Poznajcie nasz sprawdzony przepis na kurczaka wędznoengo! Zapraszamy do wpisu!", "title": "Kurczak wędzony - przepis na kurczaka wędzonego", "content": "Kurczak a w zasadzie jego mięso jest doskonałym pomysłem by nauczyć się wędzić. Wiele osób zapyta dlaczego wędzenie kurczaka jest dobrą formą nauki? Dlaczego nie wędzenie ryb, które także nie są trudne w wędzeniu (w większości) . Istnieje kilka „za” tym by do nauki wędzenia wykorzystać drób. Pierwsze próby wędzenia kurczaka nie muszą zakończyć się murowanym sukcesem. Tak jak bywa to z większością innych rzeczy. Zdarza się, że popełniamy błędy i uwędzone mięso nie jest takie jak powinno. No cóż taka cena nauki. Z tego względu warto na początku uczyć się wędzić na „tanim” materiale a drób w porównaniu do innych mięs jest stosunkowo tani. Nawet jak coś nam nie wyjdzie to można drób ugotować lub sparzyć. Na początek zacznijcie od małych ilości. Zalewę przygotowujemy w takiej ilości aby całkowicie przykryła kurczaka. W związku z tym nie podajemy ilości wody tylko proporcje wody, soli i przypraw. Jeżeli 1 litr to za mało, przygotowujemy kolejny aż mięso zostanie przykryte. • Kurczaka umieszczamy w zalewie i odstawiamy w chłodne miejsce na 24h. • Wyciągamy kurczaka z solanki i opłukujemy z niej. • Kurczaka wkładamy do gorącej wody i delikatnie parzymy tak aby w środku mięsa kurczaka osiągnąć 72 stopnie. Czas parzenia około 1 godziny, kurczaka nie rozgotowujemy, parzymy bardzo powoli. • W tym przypadku idealnie nada się termometr z sondą szpilkową, która wskaże nam temperaturę wewnątrz mięsa. Uwaga, sondę termometru umieszczamy wewnątrz korpusu tak by nie uszkodzić skóry, sonda powinna znaleźć się w najgrubszym miejscu. • Gdy kurczak osiągnie odpowiednią temperaturę wieszamy go w celu obeschnięcia. Do wieszania używamy haków do drobiu lub sznurka wędliniarskiego. Czas schnięcia wynosi około 24 godzin. Kurczak musi być idealnie suchy. • Do wygrzanej wędzarni wkładamy kurczaka. Temperatura w wędzarni powinna wynieść około 40 stopni. • W takich warunkach wędzimy kurczaka na otwartym przepływie powietrza przez 3 godziny. • Następnie, przymykamy częściowo odpływ dymu, podnosimy temperaturę do 60 stopni i wędzimy do momentu jak kurczak będzie złoty lub uzyska pożądany kolor. Przeważnie zajmuje to 2 godziny. • Kurczaka można spożywać na gorąco lub po wystudzeniu!", "url": "https://swojskiwyrob.pl/blog/przepis-na-kurczaka-wedzonego/", "category": "pomorskie", "sub_category": "Mięso świeże oraz produkty mięsne", "phrase": "Kurczak wędzony po kociewsku"}