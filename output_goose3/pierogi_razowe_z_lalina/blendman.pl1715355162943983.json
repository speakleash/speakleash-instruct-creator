{"meta_description": "Jesteś już zmęczony tymi białymi jak śnieg i bezwartościowymi jak... śmieci białymi pierogami? Koniecznie zrób ciasto na pierogi z mąki pełnoziarnistej!", "title": "Ciasto na pierogi z mąki pełnoziarnistej | Przepis | Blendman.pl", "content": "Szukacie zdrowszej alternatywy dla pierogów z oczyszczonej mąki pszennej? Proponuję Wam ciasto na pierogi z mąki pełnoziarnistej! Pomimo że pierogi z mąki pełnoziarnistej z oczywistych względów nie wyjdą jak klasyczne, to nadal będą bardzo dobre i przede wszystkim o wiele zdrowsze. Pełne błonnika i witamin, które znajdują się w okrywie nasiennej pozostałej w mące. Do wykonania ciasta pierogowego możesz użyć mąki orkiszowej chlebowej oraz pełnoziarnistej lub mąki pszennej pełnoziarnistej. Z tych trzech na pewno pierogi wyjdą takie jak być powinny! W przypadku pierogów pełnoziarnistych proponowałbym środek wytrawny i wyrazisty. Ciasto pełnoziarniste ma specyficzny smak, a nie jak np. ciasto na pierogi z mąki ryżowej, które jest neutralne. Ja pierogi zrobiłem z bobem, ale świetnie sprawdzi się również kapusta kiszona, zielona i czerwona soczewica.", "url": "https://www.blendman.pl/przepis/ciasto-na-pierogi-z-maki-pelnoziarnistej/", "category": "podkarpackie", "sub_category": "Gotowe dania i potrawy", "phrase": "Pierogi razowe z Lalina"}