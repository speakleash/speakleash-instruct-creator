{"meta_description": "Strona internetowa Powiatu Niżańskiego", "title": "Film promujący Gminę Krzeszów", "content": "Zwiększona świadomość ekologiczna i rosnąca potrzeba aktywności na świeżym powietrzu spowodowały, że turyści są przyciągani do coraz innych rodzajów ofert. Czyste środowisko, bliskość naturalnych przestrzeni i znaczenie gastronomiczne, to trendy turystyki, która coraz częściej staje się celem podróży. Łączenie turystyki z produktem - to zdecydowanie mowa o Gminie Krzeszów. Krzeszów najpiękniej prezentuje się od strony Sanu, zwłaszcza wiosną, gdy na zboczach wysokich lessowych wzniesień zakwitają ekologiczne sady śliwek węgierek, z których tworzone są produkty tradycyjne, takie jak powidła śliwkowe, czy śliwowica krzeszowska. Oba produkty otrzymały najwyższe wyróżnienie „PERŁĘ” w konkursie „Nasze Kulinarne Dziedzictwo – Smaki Regionów” na najlepszy polski regionalny produkt żywnościowy. Krzeszów od wieków słynie ze śliwkowych powideł, a będąc tutaj nie sposób nie spróbować. Gminie Krzeszów uroku dodają liczne wąwozy rzeźbione setki lat przez spływającą po zboczach wodę deszczową. Malownicze położenie Krzeszowa doceniają artyści, którzy od 1998 r. przyjeżdżają tu na plenery malarskie. Interesującą propozycję dla turystów ma Zakład Gospodarki Komunalnej Sp. z o.o. w Krzeszowie. Szeroka oferta pozwala na bezpieczną przygodę w trzech żywiołach. W powietrzu – podczas przejścia po przeszkodach parku linowego, gdzie wyznaczone są trzy trasy o zróżnicowanym stopniu trudności, w wodzie – w trakcie spływu kajakiem i na ziemi grając w tenisa ziemnego, siatkówkę plażową, boule lub jeżdżąc na rowerze. Będąc tutaj warto zaplanować kilka noclegów, np. na polu namiotowym położonym miedzy rzeką San a zboczem lessowego wzniesienia, w odległości 2 km od głównego szlaku rowerowego Green Velo. Pole wyposażone jest w nowoczesny węzeł sanitarny, dostęp do Internetu, WiFi, gniazda elektryczne 230 V. Kemping to ponadczasowy letni rytuał. Każdego lata tysiące ludzi gromadzi się w lasach, górach i plażach, szukając wytchnienia od codziennego życia, rozbijając namioty na kempingach, parkach, lasach narodowych i nie tylko. Te nocne wycieczki są prawdopodobnie dużym odejściem od nowoczesnych wygód sypialni, ale to nie znaczy, że powinieneś stracić sen. Spanie w namiocie może być tak samo spokojne jak w domu - czasami nawet bardziej, gdzie świeże powietrze zapewnia wiele korzyści dla snu. Mówi się, że natura medytuje. Nawet rozbicie namiotu oferuje korzyści fizyczne, psychiczne i emocjonalne. Jeśli potrzebujesz impulsu, oto cztery korzyści zdrowotne płynące ze spania w namiocie: • mniej czasu ze sztucznym światłem oznacza więcej czasu w naturalnym świetle słonecznym, co powoduje wzrost witaminy D, • spanie w namiocie to przyjazny dla Ziemi sposób podróżowania, • dodatkowe światło słoneczne zwiększa melatoninę, podczas gdy ćwiczenia zwiększają endorfiny, co oznacza, że istnieje naukowy powód, dla którego czujesz się szczęśliwszy na zewnątrz. W Gminie Krzeszów odnajdą się również fani narciarstwa i snowboardu. Znajduje się tutaj wyciąg narciarski „Złoty Stok” usytuowany na północnym zboczu wzgórza. Jej długość wynosi 500 m. Stok jest raczej ładny i jest dobrym miejscem do szlifowania formy. Trasa jest systematycznie ubijana ratrakiem i sztucznie pokrywana śniegiem. Wieczorem na całej długości oświetlona. Przy wyciągu funkcjonuje szkółka narciarska, wypożyczalnia sprzętu, wyciąg teleskopowo-talerzykowy oraz bar z gorącymi przekąskami. Jeśli chcecie podziwiać wspaniałe zabytki budownictwa i architektury, to musicie zobaczyć Kościół Parafialny pw. Narodzenia NMP. Zlokalizowany jest on na północny-wschód od Rynku dawnego miasteczka, na wysokim wzniesieniu. Kościół jest wyjątkowym przykładem monumentalnego kościoła drewnianego z XVIII w., o dużych walorach artystycznych i krajobrazowych, w którym znajduje się wartościowe wyposażenie. O bogactwie wnętrza przemawia 9 barokowych ołtarzy których zasadniczy trzon powstał w II-giej połowie XVIII w. Jest to jeden z największych drewnianych kościołów barokowych w Polsce i największy w woj. podkarpackim. Kościół leży na Szlaku Architektury Drewnianej. Kolejnym punktem wartym zobaczenia jest „Cudowne źródełko” znajdujące się na Komanowej Górze. Jest to źródełko znajdujące się opodal kapliczki. Według przekazów, jest to miejsce objawienia Matki Bożej. Dlatego wodę stamtąd chorzy stosują na różne dolegliwości. Na Komanową Górę od dawna pielgrzymują pątnicy szukający pomocy i opieki Matki Bożej. Wczasy w Gminie Krzeszów to połącznie turystyki aktywnej, która obejmuję aktywność fizyczną i wymianę międzykulturową, aby być blisko natury.", "url": "https://powiatnizanski.pl/aktualnosci/3950-film-promujacy-gmine-krzeszow", "category": "podkarpackie", "sub_category": "Napoje (alkoholowe i bezalkoholowe)", "phrase": "Śliwowica krzeszowska"}