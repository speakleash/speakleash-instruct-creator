{"meta_description": "", "title": "Dlaczego ciemny chleb jest lepszy od jasnego? - Blog Dietly", "content": "Jednym z podstawowych zaleceń dietetycznych jest wprowadzenie do swojej codziennej diety ciemnego, pełnoziarnistego chleba i produktów z pełnego przemiału. Dlaczego właściwie jest to takie istotne? Jakie właściwości ma ciemny chleb i kto powinien szczególnie zadbać o to, żeby mieć go w swojej diecie? Na te wszystkie pytania odpowiadamy w poniższym artykule. • Kto nie powinien jeść ciemnego pieczywa? • Rodzaje chleba ze względu na rodzaj mąki – pszenny, żytni, mieszany i inne • Ile kalorii (kcal) ma chleb i czy pieczywo tuczy? Podstawową mąką, która jest używana do wypieku ciemnego pieczywa jest mąka żytnia, a dobrej jakości ciemne pieczywo jest wytwarzane za pomocą zakwasu, który jest źródłem bakterii kwasu mlekowego, a zatem dodatkowo podnosi wartość odżywczą tego pieczywa. Z tego powodu, ciemne pieczywo na zakwasie będzie lepszym wyborem niż te wypiekane za pomocą drożdży. Jakie mąki mogą być używane do produkcji ciemnego pieczywa? Rodzajem pieczywa ciemnego jest chleb razowy, który może być produkowany z udziałem mąki pszennej, żytniej lub mieszanej mąki razowej czyli wyprodukowanej poprzez jednorazowe, grube zmielenie ziarna zbóż. Właśnie dlatego, taki chleb zawiera otręby bogate w błonnik, a także ma ciemniejszy kolor niż klasyczne ciemne pieczywo. Na rynku możemy spotkać chleb pełnoziarnisty jak i wieloziarnisty. Chleb pełnoziarnisty powstaje z mąki pełnoziarnistej bogatej w błonnik i witaminy z grupy B. Natomiast chleb wieloziarnisty może być wyprodukowany ze zwykłej białej mąki, a mieć tylko niewielki dodatek ziaren (np. na powierzchni chleba). Chleb wieloziarnisty jest mniej wartościowy niż pieczywo razowe i pełnoziarniste. W cateringu dietetycznym znajdziesz najlepszej jakości ciemne pieczywo o niskim indeksie glikemicznym. Sprawdź ofertę na Dietly i wybierz dietę pudełkową dostosowaną do Twoich potrzeb. Ciemne pieczywo obok innych produktów pełnoziarnistych takich jak: grube kasze, ryż basmati/brązowy, makarony z pszenicy durum to najzdrowsze węglowodany złożone, jakie możemy włączyć do codziennej diety. Błonnik pokarmowy to węglowodany pochodzenia roślinnego, które nie są trawione i wchłaniane w jelicie cienkim człowieka. W pełnoziarnistym pieczywie znajdziemy głównie błonnik nierozpuszczalny w wodzie, który m.in. zwiększa masę treści jelitowej usprawniając jej płynne przejście przez przewód pokarmowy. Błonnik nierozpuszczalny chroni przed zachorowaniem na raka jelita grubego, wystąpienia uchyłków, hemoroidów i zaparć. Zwiększa on także uczucie sytości po posiłku. Produkty zbożowe, w tym pieczywo to bogate źródło witamin z grupy B: B1, B2, PP, a także witaminy E. Im wyższy typ mąki użytej do produkcji chleba, tym więcej będzie zawierać tych witamin. W jasnym chlebie znajdziemy jedynie 20-30% witamin w porównaniu do całego ziarna, z którego jest zrobione. Składniki mineralne jakie możemy znaleźć w ciemnym pieczywie to żelazo, miedź, cynk, magnez, a także mangan. W mące pełnoziarnistej, najlepiej razowej znajdziemy 1,8% składników mineralnych w całej masie, a w mące jasnej jedynie 0,5%. Indeks glikemiczny produktu mówi nam o tym, jak szybko po jego spożyciu wzrośnie nam poziom glukozy we krwi. Im niższy indeks glikemiczny, tym wolniejsze tempo wzrostu glukozy we krwi. Ciemne pieczywo zalicza się do produktów o niskim lub średnim indeksie glikemicznym. • lepsza koncentracja (ze względu na mniejsze wahania poziomu cukru we krwi), Chleb żytni jest bardziej wartościowy od białego pieczywa ze względu na zawartość większej ilości składników mineralnych i witamin, błonnika. Posiada on także niższy niż biały chleb indeks glikemiczny. Wybierając chleb żytni powinniśmy się sugerować typem mąki użytej do wypieku takiego chleba. Im wyższy typ mąki, tym zdrowsze pieczywo. Uważajmy na chleby żytnie, które mają tylko niewielki dodatek mąki żytniej, a większość masy pieczywa stanowi oczyszczona mąka pszenna. Warto wybierać chleb żytni na zakwasie, który ma wysoką wartość odżywczą, zawiera witaminy z grupy B, błonnik, a także bakterie kwasu mlekowego. Kaloryczność chleba żytniego to ok. 230 kcal w 100 g. Kto nie powinien jeść ciemnego pieczywa? Są pewne grupy osób, które powinny czasowo lub całkowicie zrezygnować ze spożywania ciemnego pieczywa. Osobami narażonymi na nieprzyjemne dolegliwości wynikające ze spożywania ciemnego pieczywa są osoby wymagające diety lekkostrawnej, np. po zabiegach operacyjnych w obrębie jamy brzusznej, które przez początkowy okres rekonwalescencji powinny zamienić ciemne pieczywo na mieszane lub jasne. Natomiast osoby zmagające się z refluksem lub chorobą wrzodową żołądka prawdopodobnie będą niezbyt dobrze tolerować chleb razowy, ale mogą przetestować pieczywo mieszane lub chleb żytni jasny, ponieważ te schorzenia cechują się bardzo indywidualną tolerancją więc nie warto od razu rezygnować z każdego rodzaju ciemnego pieczywa. Błonnik pokarmowy, którego jest dużo w pełnoziarnistym pieczywie wpływa na wchłanialność witamin i składników mineralnych, dlatego u dzieci nie jest wskazane stosowanie jedynie ciemnego pieczywa, zamiast tego należy je przeplatać z pieczywem mieszanym i jasnym. W celu znalezienia w sklepie lub piekarni pieczywa dobrej jakości trzeba czytać etykiety produktów, to właśnie one dostarczą nam wszystkich informacji o chlebie, który zamierzamy kupić. • Nie daj się nabrać na ciemny kolor chleba. Brązowy kolor pieczywa może wskazywać na to, że chleb był barwiony karmelem, aby przypominał prozdrowotny chleb razowy lub pełnoziarnisty. W rzeczywistości to najczęściej produkt ze zwykłej, białej mąki. • Najlepszy jest chleb robiony na zakwasie, który oprócz tego ma w składzie mąkę, wodę i sól. Im prostszy skład pieczywa, tym lepiej. • Puszysty, miękki chleb może wskazywać na dodatek spulchniaczy i innych dodatków do chleba stosowanych na skalę przemysłową. Najzdrowszy chleb ma zbitą strukturę i jest dosyć ciężki. • Im wyższy typ mąki, tym bardziej prozdrowotne właściwości pieczywa. Pamiętaj jednak, że nie musisz jeść jedynie ciężkiego razowca. Mieszaj chleby z mąk wyższego typu, z tymi o niskim typie, a unikniesz monotonii i zniechęcenia do ciemnego pieczywa. Rodzaje chleba ze względu na rodzaj mąki – pszenny, żytni, mieszany i inny Wartość odżywcza chleba jest zdeterminowana przez rodzaj ziaren, które wykorzystano do produkcji mąki oraz stopień jej oczyszczenia. Najbardziej popularnym rodzaje pieczywa jest chleb z mąki pszenne, żytniej lub pszenno-żytniej. Wartości pokazane obok nazw mówią o ilości składników mineralnych w g na 100 kg mąki. Im większa wartość, tym więcej jest w mące otrąb. Największą wartość ma mąka razowa (raz odsiewana) o ciemnym zabarwieniu. Wielokrotne odsiewanie oczyszcza z otrąb, mąka staje się jaśniejsza i przeznacza się ją do wypieku jasnego pieczywa i pieczywa cukierniczego. Ile kalorii (kcal) ma chleb i czy pieczywo tuczy? Często osoby, które chcą schudnąć przestają jeść pieczywo, ponieważ uważają, że to ono jest winowajcą nadprogramowych kilogramów. Tak naprawdę winowajcą nadprogramowych kilogramów jest nadwyżka kaloryczna, czyli sytuacja, w której jemy za dużo w stosunku do naszego zapotrzebowania. Oczywiście taką nadwyżkę możemy wypracować jeśli jemy za dużo pieczywa, ale to na pewno nie jedyny składnik naszej diety, któremu należałoby się przyjrzeć. Jeśli chcemy zmniejszyć swoją masę ciała, trzeba przeanalizować całokształt dotychczasowej diety, a nie eliminować z niej pieczywo, ponieważ to rozwiązanie na chwilę. Całkowite odstawienie pieczywa wiąże się z tym, że po jakimś czasie ochoczo do niego wracamy, najczęściej do większej ilości niż przedtem. Możesz w jeszcze prostszy sposób obliczyć swoje zapotrzebowanie i od razu dobrać odpowiednią dietępudełkową. Skorzystaj z naszego konfiguratora diety. Chleb pszenny ze względu na zawartość oczyszczonej mąki pszennej ma sporą kaloryczność. Chleb pszenny i inne rodzaje białego pieczywa są lekkie, co sprawia, że chętnie zjadamy ich więcej. Niestety w 100 g, chleb pszenny dostarcza aż 257 kcal, a bułka kajzerka to aż 293 kcal w 100 g. Na podstawie powyższej tabeli można wysnuć wniosek, że ciemne pieczywo jest mniej kaloryczne niż zwykłe jasne, aczkolwiek nie świadczy to tym, że można jeść go więcej, ponieważ każda nadwyżka kaloryczna, nawet ze zdrowych produktów będzie powodowała tycie. Zamienniki cukru okiem dietetyka  Stres przy cukrzycy – jak z nim wygrać? Wskazówki dla diabetyków  5 rzeczy, które warto wiedzieć rozpoczynając treningi  Jak ułożyć prosty program treningowy? 9 kroków do stworzenia indywidualnego planu  12 ćwiczeń, których trzeba się nauczyć i dlaczego warto  Rozgrzewające śniadanie na ciepło – przepisy 450 kcal  Catering dietetyczny – jaka opcja będzie dla Ciebie najlepsza?  Postanowienia noworoczne – jak je robić, by utrzymać motywację?  Mity treningu siłowego – Czy kolana mogą wychodzić poza palce w przysiadzie?  Mity treningu siłowego. Czy martwy ciąg to niebezpieczne ćwiczenie?  Przepis na brownie z fasoli i bananów – dieta sirtfood – Kuchnia Dietly  Przekąski na Sylwestra – 5 zdrowych przepisów  Rozgrzewająca zupa na jesień przepisy – 5 zdrowych propozycji  Jak urozmaicić trening siłowy? 5 sposobów od trenera  Jak uczynić dietę bardziej urozmaiconą? – Kilka słów węglowodanach złożonych i obiadowych dodatkach skrobiowych.", "url": "https://dietly.pl/blog/dlaczego-ciemny-chleb-jest-lepszy-od-jasnego", "category": "łódzkie", "sub_category": "Wyroby piekarnicze i cukiernicze", "phrase": "Chleb żytni razowy pełnoziarnisty z Białej"}