{"meta_description": "", "title": "Pieczywo na diecie odchudzającej – czy można jeść chleb na diecie? - Putka", "content": "Pieczywo na diecie odchudzającej – czy można jeść chleb na diecie? Czy da się żyć bez chleba? Da się – tylko co to za życie? Świeże, chrupiące pieczywo jest nie tylko przepyszne, ale również stanowi ważne źródło błonnika. Dlatego nawet osoby, które do przyszłego sezonu letniego obiecały sobie pozbyć się oponki wokół brzucha, nie powinny odstawiać kanapek. Tajemnicą sukcesu jest stosowanie się do kilku zasad pozwalających schudnąć, w tym wybór odpowiedniego rodzaju pieczywa. Jaki chleb na diecie wybrać? Jakie pieczywo jest najzdrowsze? Węglowodany w diecie – co i jak jeść, żeby schudnąć? Węglowodany nazywane są też cukrami, a te dzielimy na proste i złożone. Te pierwsze to przede wszystkim glukoza, (biały cukier) i fruktoza (zawarta w owocach), najważniejsze węglowodany złożone zaś to skrobia, glikogen i celuloza. Czy powinniśmy ich bezwzględnie unikać w codziennym menu? W żadnym wypadku – są one ważnym źródłem energii, przede wszystkim dla naszego mózgu. Dlatego, chcąc schudnąć, nie powinniśmy wyrzucać ich z naszej diety. Wystarczy wybierać je rozsądnie, spośród produktów mających wysoką wartość spożywczą. Czego najlepiej unikać? Przede wszystkim słodyczy zawierających w dużej ilości cukry proste. Źródłem węglowodanów złożonych, które są zdrowe i potrzebne w naszej diecie, mogą być warzywa strączkowe (groch, fasola, soczewica), surowe warzywa i niewielkie ilości owoców, ale też pełnoziarniste produkty zbożowe, takie jak grube kasze czy pieczywo razowe. Dodatkowo są one źródłem błonnika pokarmowego, który wprawdzie nie ulega trawieniu, ale reguluje procesy wypróżniania i zwiększa uczucie sytości, dzięki czemu jemy mniej. Na diecie odchudzającej absolutnie nie powinno się unikać pieczywa. Produkty zbożowe w piramidzie zdrowego żywienia są ważnym elementem prawidłowego jadłospisu. Chleb poprawia trawienie, wpływa też na polepszenie pamięci i koncentracji oraz zawiera wiele witamin i składników mineralnych. Może też zapobiegać nowotworom i zwiększać naszą odporność. Nie oznacza to jednak, że możemy bez obaw spożywać dowolne ilości bułek, a i tak uda nam się schudnąć. Utracie masy ciała sprzyja przede wszystkim wybór pieczywa wysokiej jakości, a także jego ilości. Pamiętajmy – to nie chleb tuczy, ale nasze niewłaściwe nawyki żywieniowe i zbyt wysoki bilans kaloryczny. Chociaż wielu z nas chętnie sięga po pieczywo jasne, które jest smaczne, elastyczne i pachnące, nie jest to najlepszy wybór w przypadku osób na diecie (wyjątek stanowi pieczywo funkcjonalne). Pieczywo pszenne białe jest bowiem wytwarzane z białej mąki pszennej, czyli z mąki oczyszczonej, zawiera więc dużo cukrów prostych. Z tego względu chleb pszenny ma wysoki indeks glikemiczny, a po jego zjedzeniu szybko czujemy się głodni. W efekcie, aby poczuć sytość, zjemy znacznie więcej kromek chleba pszennego, co może być przyczyną tycia. Jest też niebezpieczne dla osób chorujących na cukrzycę, gdyż gwałtownie podnosi poziom cukru we krwi. Zobacz artykuł: Chleb dla diabetyków – jakie pieczywo na diecie cukrzycowej? Osoby w trakcie diety, chcące zrzucić kilka zbędnych kilogramów, powinny ograniczyć spożycie pszennego chleba. Ale to oczywiście nie oznacza konieczności całkowitej rezygnacji z pieczywa! Spośród wielu rodzajów chleba dostępnych na rynku najmniej kaloryczne, a przy tym bogate w składniki odżywcze, są: Z kolei dla osób cierpiących na nietolerancję glutenu, czyli celiakię, lub nadwrażliwość na gluten, polecamy pieczywo bezglutenowe z innych mąk niż pszenna lub żytnia, czyli takich, które są pozbawione glutenu (np. z mąki ryżowej, kukurydzianej, gryczanej). Są to na przykład: Bezglutenowy Chleb Owsiany, Bezglutenowy Chleb Witalny, Bezglutenowy Chleb Rustykalny oraz Bezglutenowy Chleb ze Słonecznikiem. Warto wiedzieć, że wypiek w 100% bezglutenowy posiada oznaczenie europejskim znakiem Przekreślonego Kłosa. Właśnie takie oznaczenie posiadają wszystkie produkty bezglutenowe w Piekarnia Cukiernia Putka, które są dostępne stacjonarnie, jak i w ofercie online. Zamiast chleba z białej mąki lepiej wybrać pieczywo razowe. Jest ono wytwarzane z mąki, z której nie usuwa się zewnętrznych części ziaren, czyli mąki razowej. To właśnie w nich ukrytych jest mnóstwo cennych wartości odżywczych, witaminy z grupy B, cynk, magnez, żelazo, potas, polifenole, lignany czy kwas fitynowy. Zdrowy chleb razowy to najlepszy wybór na diecie! Pieczywo razowe dobrze jest jednak spożywać wymiennie z innym jego rodzajem – w dużych ilościach zawarte w razowcu fityniany mogą utrudniać trawienie. I uwaga – ciemny kolor chleba nie zawsze oznacza, że jest on zdrowszy. Zawsze warto spojrzeć na skład pieczywa, aby nie okazało się, że kupujemy chleb z białej mąki, jedynie zabarwiony na ciemno – wtedy w jego składzie znajdziemy barwnik karmel. Dobrej jakości chleb nie zawiera żadnych dodatkowych substancji barwiących. Zamiast pszennych bułek czy chleba wybierzmy żytnie, owsiane, orkiszowe albo mieszane. Mają one wiele cennych właściwości i ze względu na większą zawartość błonnika sycą na dłużej, dzięki czemu spożywasz mniej. Odznaczają się niższym indeksem glikemicznym, dlatego są też odpowiednie dla osób z chorobami dietozależnymi, głównie cukrzycą typu 2 oraz insulinoopornością. Takie wypieki wręcz pomagają utrzymać prawidłową masę ciała. Chleb razowy na zakwasie przygotowuje się z mieszanki wody i mąki poddanej wcześniej fermentacji. Pieczywo na zakwasie jest bardziej treściwe od tego wypiekanego z dodatkiem drożdży. Chociaż to drugie kusi nas miękką fakturą i przyjemnym aromatem, chleb żytni na zakwasie (chociaż można go przyrządzić również z innego rodzaju mąki) jest ważnym elementem zdrowej i zbilansowanej diety odchudzającej. Jest lekkostrawny, dlatego wspomaga on trawienie i zapobiega zaparciom. Zobacz artykuł: Chleb na zakwasie czy wypiekane na drożdżach – jakie pieczywo jest najzdrowsze? Aby schudnąć, musimy zacząć dostarczać organizmowi mniej energii niż spalamy. To dlatego odchudzanie bywa tak trudne, jeśli oprócz zawartości talerza nie zmienimy również codziennych nawyków. Spacer z domu do samochodu to za mało, by móc pochwalić się regularną aktywnością fizyczną. Z drugiej jednak strony, nawet najcięższe i najbardziej regularne ćwiczenia nie będą miały sensu, gdy nasza dieta będzie się składała z ogromnych ilości niezdrowego, tuczącego jedzenia. • jedzeniu posiłków bogatych w witaminy i składniki mineralne, a nie w tzw. „puste kalorie”. Aby obliczyć optymalną dla Ciebie dzienną liczbę kalorii pozwalającą Ci schudnąć w wyznaczonym czasie, możesz skorzystać z jednego z internetowych kalkulatorów kalorii lub mobilnych aplikacji wspomagających odchudzanie. Nic jednak nie zastąpi wizyty u doświadczonego dietetyka, który weźmie pod uwagę wszystkie możliwe czynniki wpływające na Twój proces odchudzania i dopasuje specjalnie dla Ciebie indywidualny plan. Jak obliczyć kalorie przy wyborze odpowiedniego rodzaju pieczywa? Wybierz w piekarni Putka chleby i bułki o składzie skomponowanym z myślą o potrzebach osób odchudzających się: Bułka BETA (IG 49), oprócz tego, że jest smaczna i chrupiąca, jest również funkcjonalna oraz prozdrowotna. Jest to bułka biała, pszenno-owsiana, o łącznej zawartości błonnika powyżej 6%, czyli wyższej od większości pieczyw ciemnych. Szczególnie cenną substancją jest beta-glukan, błonnik rozpuszczalny ulokowany w zewnętrznej warstwie ziarniaka owsa. Beta-glukan powleka i wnika w śluzówkę jelit, zachowuje się jak płynny opatrunek, a jednocześnie spowalnia i blokuje procesy wchłaniania. Nieulegające trawieniu beta-glukany tworzą w żołądku i świetle jelita cienkiego śluzowatą warstwę ochronną opóźniającą rozkład skrobi, a tym samym wchłanianie glukozy. Dzięki tej właściwości przyczyniają się do zachowania przez dłuższy czas uczucia sytości oraz chronią błonę śluzową jelita przed podrażnieniami i mogą zmniejszać ilość infekcji bakteryjnych. Beta-glukan utrudnia też syntezę i przyswajanie cholesterolu i nasyconych kwasów tłuszczowych, zmniejsza również ilość przyswojonej glukozy. Obniża energetyczność oraz indeks glikemiczny posiłku.", "url": "https://www.putka.pl/ksiega-inspiracji/jaki-chleb-na-diecie-pieczywo-na-odchudzanie/", "category": "łódzkie", "sub_category": "Wyroby piekarnicze i cukiernicze", "phrase": "Chleb żytni razowy pełnoziarnisty z Białej"}