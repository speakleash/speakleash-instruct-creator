{"meta_description": "Chleb żytni jest coraz częściej wybieranym rodzajem pieczywa. Wśród pozostałych wyrobów mącznych charakteryzuje się szczególnymi wartościami zdrowotnymi, intensywnym smakiem oraz wysoką trwałością. Dlaczego warto sięgać po chleb żytni? Czym różnią się poszczególne jego odmiany?", "title": "Chleb żytni - wartości odżywcze, właściwości zdrowotne, kaloryczność", "content": " • Chleb żytni — zakwas i jego wpływ na organizm Powszechnie uważa się, że im pieczywo jest ciemniejsze, tym spożywanie go niesie za sobą więcej korzyści. Wartości odżywcze chleba zależą przede wszystkim od rodzaju mąki przeznaczonej do wypieku oraz, w mniejszym stopniu, użytych dodatków. Żytnie pieczywo powstaje z mąki oczyszczonej lub razowej. Mąka oczyszczona zawiera wyłącznie zmielone ziarno, natomiast razowa bogata jest też w rozdrobnione pokrywy nasienne. Mąka razowa, ponieważ zawiera więcej fragmentów rośliny, jest znacznie bogatsza w błonnik pokarmowy, minerały oraz witaminy niż mąka przesiana. Wypieczony z niej chleb jest znacznie bardziej pożywny oraz wartościowy. Ponadto charakteryzuje się ciemniejszą barwą, bardziej wilgotnym środkiem, niższą kalorycznością i możliwością dłuższego przechowywania niż inne pieczywa. Dzięki obecności kwasu fitynowego w mące razowej, składniki odżywcze z niej pochodzące nie są w pełni przyswajane, jednak wykorzystanie w produkcji chleba zakwasu zwiększa jego biodostępność. Mąka oczyszczona pozbawiona jest części wartości odżywczych płynących z ziaren żyta – pieczywo z niej jest bardziej miękkie, pulchne i jaśniejsze. Poza tym warto wspomnieć nieco więcej o głównym składniku, jakim jest żyto. Żyto jest mrozoodporną trawą zbożową uprawianą ze względu na swoje ziarno. Jego stosowanie przez ludzi sięga ponad 2000 lat. Żyto, niegdyś podstawowe pożywienie w Skandynawii i Europie Wschodniej, straciło na popularności, ponieważ pszenica stała się bardziej dostępna w handlu światowym. Pod względem odżywczym i wartościowym jest to ziarno porównywalne do pszenicy. Warto zauważyć, że zawartość lizyny (aminokwasu) jest nawet biologicznie lepsza. Brązowe ziarno jest oczyszczane, hartowane i mielone podobnie do ziarna pszenicy. Jedyną różnicą jest to, że bielmo żyta jest miękkie i rozkłada się na mąkę znacznie szybciej niż pszenica. Otręby są oddzielane od mąki za pomocą walca do rozdrabniania, a mąka jest dalej zwijana i przesiewana podczas sortowania na: siekaną, mączkę, mąkę jasną, średnią i ciemną. Mączka składa się w 100 proc. z ekstrakcji uzyskanej przez zmielenie całego ziarna żyta. Mąka jasna żytnia jest uzyskiwana ze środka jądra żyta; ma ona niską zawartość białka oraz wysoki poziom skrobi. Można ją porównać do białej mąki chlebowej, która służy głównie do wypieku lekkiego pieczywa żytniego. Średnia (inaczej prosta), składająca się ze wszystkich ziaren po usunięciu otrębów i szortów, jest koloru jasnoszarego i zawiera aż 1 proc. popiołu. Mąka ta jest używana do wyrabiania różnego rodzaju pieczywa na zakwasie. Ciemna mąka żytnia jest porównywalna do czystej mąki pszennej. Jej zawartość popiołu waha się w granicach około 2 proc., a zawartość białka w granicach 16 proc. Stosowana jest przede wszystkim do wyrobu cięższych rodzajów chleba żytniego. Gdy mąka żytnia jest świeżo zmielona, ​​skrobia szybko wiąże się (żeluje) w temperaturze, w której amylazy są nadal bardzo aktywne. W efekcie pieczywo wypiekane ze świeżej mąki może być lepkie i bardzo wilgotne. Z drugiej strony, im skrobia jest starsza, tym wolniej żeluje, enzymy nie mogą wykonać swojej pracy, a bochenek może pękać. Chleb żytni — zakwas i jego wpływ na organizm Pieczywo żytnie na zakwasie uchodzi za bardzo zdrowe. Dzięki zachodzącym w procesie fermentacji zakwasu zmianom biochemicznym, składniki odżywcze pochodzące z mąki razowej są dobrze przyswajane w organizmie. Również za sprawą antybiotyków wytwarzanych przez obecne w zakwasie bakterie fermentacji mlekowej, pieczywo to można przechowywać do 7 dni po upieczeniu. Obecność kwasu mlekowego korzystnie wpływa na trawienie i wspomaga perystaltykę jelit – również korzystnie działa na mikrobiotę organizmu. Fermentacja przebiega z wytwarzaniem witamin z grupy B oraz witaminy E i aminokwasów. W zakwasie giną też mykotoksyny oraz związki azotu szkodliwe dla zdrowia. Mnogość składników odżywczych i wysoki poziom błonnika chleb żytni zawdzięcza właśnie obecności zakwasu. Ogólna wartość odżywcza jest jednak zależna od ilości mąki żytniej wykorzystanej do procesu pieczenia. Warto zaznaczyć, że w pieczywie jasnym takiej mąki znajduje się jej o wiele mniej niż we wszystkich ciemniejszych wypiekach. Jakie są więc potencjalne korzyści zdrowotne? W składzie bogatego w błonnik oraz witaminy z grupy B 1, 2 i 3 chleba żytniego można znaleźć określone dozy cynku, wapnia, magnezu czy fosforu. Dodatkowo jego spożycie, w przeciwieństwie do pieczywa pszennego lub białego, w mniejszym stopniu sprzyja wzrostowi poziomu cukru we krwi. Poza dostarczeniem konkretnych mikroelementów chleb żytni jest w stanie stosunkowo szybko wywołać poczucie sytości. Jedzenie chleba żytniego wpływa korzystnie na zdrowie, i to na kilka sposobów. Z ostatnich badań wynika, że może ono znacząco poprawić pracę serca, ponieważ jego spożycie wiąże się z niższym poziomem generowania czynników wywołujących schorzenia kardiologiczne. Na przykład w 8-tygodniowym badaniu z udziałem 40 osób porównano wpływ spożywania 20 proc. ich dziennych kalorii z chleba żytniego lub pszennego na poziom cholesterolu we krwi. Według przeprowadzonych przez naukowców badań chleb żytni, w przeciwieństwie do pszennego, ma sukcesywnie obniżać poziom cholesterolu u mężczyzn; dotyczy to zarówno złego cholesterolu LDL (obniżenie o 12 proc.), jak i całkowitego (14 proc.). Ten efekt jest prawdopodobnie spowodowany wysoką zawartością rozpuszczalnego błonnika (niestrawnego), który tworzy żelową substancję w przewodzie pokarmowym i pomaga w usuwaniu bogatej w cholesterol żółci z krwi i organizmu. Jego regularne przyjmowanie wiąże się z 5-10 proc. redukcją zarówno całkowitego, jak i złego cholesterolu w ciągu zaledwie 4 tygodni. Pieczywo wypiekane na drożdżach jest niewątpliwie łatwiejsze i szybsze do wykonania. Kontrowersyjną kwestią w chlebie zawierającym drożdże jest fakt, że produkują one szkodliwy i drażniący kwas octowy. Jednak warto wiedzieć, że substancja ta szybko jest utleniania, więc spożywanie wystudzonego pieczywa nie stanowi zagrożenia dla ludzkiego zdrowia. Istnieje wiele rodzajów żytniego pieczywa – składają się one z różnych produktów, co z kolei wpływa na ich kaloryczność. Przyjmuje się, że najmniej kalorycznym żytnim chlebem jest chleb razowy (1 kromka ważąca 32 g zawiera około 83 kcal), natomiast im większy jest udział mąki żytniej oczyszczonej, tym zawiera on więcej kalorii. Dodatkowo, pieczywo żytnie na zakwasie ma niski indeks glikemiczny, zatem jest odpowiednie dla cukrzyków, szybko zaspokajając łaknienie i sycąc na długo. Chleb żytni posiada kilka zalet, które mogą pomóc w kontroli poziomu cukru we krwi. Po pierwsze jest bogaty w błonnik rozpuszczalny, który pomaga spowolnić trawienie, wchłanianie węglowodanów i cukru przez przewód pokarmowy, prowadząc do jego bardziej stopniowego wzrostu we krwi. Jest to proces niezwykle istotny i działający na korzyść osób zmagających się z dolegliwościami chorobowymi właśnie ze spektrum cukrzyc. • Dieta diabetyka. Jak się odżywiać przy cukrzycy? Chleb żytni zawiera również związki fenolowe, takie jak kwas ferulowy i kwas kawowy, które mogą spowolnić uwalnianie cukru i insuliny do krwiobiegu, dodatkowo wspomagając kontrolę poziomu cukru we krwi. Na przykład badanie z udziałem 21 dorosłych zdrowych osób wykazało, że spożywanie wieczornego posiłku na bazie żyta z dodatkiem skrobi opornej pomogło spowolnić uwalnianie cukru i insuliny do krwiobiegu. Dodatkowo podniósł poziom hormonów sytości, dzięki czemu badani znacznie dłużej nie czuli głodu. Obecnie natrafić można na wiele założeń postulujących korzystny wpływ spożywania chleba żytniego na ludzkie zdrowie, jednak większość z nich wciąż oczekuje na dodatkowe dowody i badania naukowe potwierdzające ich prawdziwość. • Brzuch cukrzycowy - prowadzi do cukrzycy i innych niebezpiecznych chorób. Jak się go pozbyć? Do najczęściej wspominanych pozytywów zalicza się potencjalne ograniczenia ryzyka zapadania na nowotwory piersi czy prostaty, a także łagodzenie powstających stanów zapalnych (między innymi z zakresu takich markerów jak IL-1B czy IL-6). Klasyczny chleb żytni pieczony na zakwasie ma bardzo krótki skład, w którym znajdziemy jedynie zakwas (złożony z mąki i wody), mąkę żytnią, wodę oraz sól, plus ewentualne dodatki w postaci pestek i ziaren. Do niektórych wypieków dodawana jest maślanka lub kefir, czasami też inne niż żytnia rodzaje mąki i drożdże, gdy nie wykorzystuje się zakwasu. Chleb żytni, zwłaszcza wypieczony na zakwasie, to prawdziwy synonim zdrowia. Stanowi bogactwo mikroelementów oraz błonnika, zbawiennie wpływa na pracę przewodu pokarmowego i syci na wiele godzin. Jest odpowiedni dla osób z cukrzycą oraz zmagających się z nadmiarem kilogramów, dzięki swej niskiej kaloryczności i indeksowi glikemicznemu. Zachęcamy do posłuchania najnowszego odcinka podcastu RESET. Tym razem poświęcamy go jednemu ze sposobów na radzenie sobie ze stresem - metodzie TRE. Na czym polega? W jaki sposób uwalnia nas od stresu i traumy? Dla kogo jest przeznaczona, a kto na pewno nie powinien z niej korzystać? O tym w najnowszym odcinku naszego podcastu. Dziękujemy, że przeczytałaś/eś nasz artykuł do końca. Bądź na bieżąco! Obserwuj nas w Wiadomościach Google.", "url": "https://zywienie.medonet.pl/produkty-spozywcze/produkty-zbozowe/chleb-zytni-wartosci-odzywcze-wlasciwosci-zdrowotne-kalorycznosc/4pgjc9k", "category": "łódzkie", "sub_category": "Wyroby piekarnicze i cukiernicze", "phrase": "Chleb żytni razowy pełnoziarnisty z Białej"}