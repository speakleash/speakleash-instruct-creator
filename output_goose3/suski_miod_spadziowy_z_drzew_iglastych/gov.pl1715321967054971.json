{"meta_description": "Produkt wpisany na listę produktów tradycyjnych w dniu 2011-11-24\nW kategorii Miody\nW województwie woj. małopolskim", "title": "Suski miód spadziowy z drzew iglastych - - Portal Gov.pl", "content": "W postaci płynnej od brązowej do prawie czarnej w zależności od rodzaju pożytku. W postaci skrystalizowanej od szarej do ciemnoszarej. Mało słodki o posmaku lekko gorzkawym. Aromat żywiczny i korzenny. Sucha Beskidzka położona jest w okolicy Babiogórskiego Parku Narodowego i jego otuliny, gdzie brak jest przemysłu ciężkiego oraz uczęszczanych dróg przelotowych. Większość terenów Suchej Beskidzkiej pokrywają lasy iglaste. Dzięki takiemu położeniu miód spadziowy na tym terenie pozyskiwany był od dawnych czasów, a pierwsze Powiatowe Koło Pszczelarzy powstało na początku lat 50. Miód spadziowy charakteryzuje się prawie czarną barwą z zielonkawym odcieniem, za którą odpowiedzialny jest grzyb sadzak występujący na igłach jodły. Ponadto, wyróżnia się wysoką aktywnością antybiotyczną i bakteriobójczą, działa antyseptycznie, przeciwzapalnie oraz posiada zdolność przeciwdziałania promieniowaniu jonizującemu.", "url": "https://www.gov.pl/web/rolnictwo/suski-miod-spadziowy-z-drzew-iglastych", "category": "małopolskie", "sub_category": "Miody", "phrase": "Suski miód spadziowy z drzew iglastych"}