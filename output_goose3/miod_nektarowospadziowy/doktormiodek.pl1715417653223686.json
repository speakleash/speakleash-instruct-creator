{"meta_description": "Miód nektarowo spadziowy powstaje z soku wydzielonego przez mszyce z drzew takich jak lipa, modrzew czy dąb oraz nektaru leśnych krzewów czy kwiatów takich jak malina, kruszyna czy dziko rosnące jagody. Miód nektarowo spadziowy ma barwę ciemną, w smaku miody spadziowe mają bogaty bukiet smakowy, bardzo wyraziste, a zarazem delikatne. Miód nektarowo spadziowy działa odtruwająco, moczopędnie, na górne drogi oddechowe i działa bakteriobójczo.", "title": "Miody nektarowo spadziowe - Miód nektarowy spadziowy Doktor Miodek", "content": "Miody nektarowo spadziowe stanowią połączenie tradycyjnych miodów nektarowych ze spadzią liściastą. Miody pochodzą z terenów leśnych, jest to nektar dzikorosnących krzewów malin, borówki, leśnych jagód, kruszyny ze spadzią liściastą, czyli słodką wydzieliną mszyc zbieraną przez pszczoły z liści drzew lipy, modrzewia, brzozy oraz dębu. Mieszanie obu rodzajów miodu zachodzi naturalnie w ulu. Barwa miodu nektarowo spadziowego może być zarówno jasnobrązowa, jak i ciemnobrązowa. Nasza pasieka pozostaje w ciągłym ruchu, ule wędrują za danym pożytkiem, co oznacza podążanie za zakwitającymi roślinami. W przypadku pozyskiwania miodu nektarowo spadziowego nasze pasieki rozstawiamy w okolicach puszczy oraz na obrzeżach lasów liściastych. Nektar zbierany jest przez pszczoły z dzikorosnących krzewów owocowych, a spadź jest to wydzielina mszyc zbierana z liści brzozy, dębu, lipy oraz wierzby. Miody nektarowo spadziowe mają wyjątkowe właściwości, które wspomagają ludzki organizm. Miód nektarowo spadziowy wpływa na: • None Doskonale nadaje się jako dodatek do dań. Sposobów na użycie miodu nektarowo spadziowego jest nieskończenie wiele. Najbardziej powszechnym zastosowaniem miodu jest używanie go jako zdrowy zamiennik cukru i słodzików. Przez wielu stosowany jest w przypadku osłabienia odporności jako świetny produkt na podniesienie odporności organizmu ze względu na dużą zawartość mikro i makroelementów oraz witamin. Może być także stosowany przy dużym wysiłku intelektualnym lub fizycznym, jako źródło energii. Miód nektarowo spadziowy charakteryzuje się ciemną, brązową barwą oraz specyficznym lekko kwaśnym smakiem. Po otworzeniu słoika od razu można wyczuć intensywny aromat leśny oraz żywiczą woń. Krystalizacja jest naturalną cechą miodu, lecz w przypadku miodów nektarowo spadziowych może zachodzić nieco dłużej niż w miodach nektarowych. Zalecane dzienne spożycie miodu nektarowo spadziowego wynosi od 40g do 100g, w zależności od masy ciała- przyjmuje się, że 1g miodu nektarowo spadziowego powinno się spożywać na 1 kg masy ciała człowieka. Miody nektarowo spadziowe różnią się od miodów nektarowych wyższą ceną, a z drugiej strony w porównaniu z miodami spadziowymi ich cena jest bardziej przystępna. Obecność spadzi w miodzie nie tylko wzbogaca jego smak ale przede wszystkim zapewnia mu zawartość łatwo przyswajalnych dla człowieka biopierwiastków, takich jak sód, wapń potas, spadź jako jedyna ma w swoim składzie srebro i cynę.", "url": "https://doktormiodek.pl/53-miody-nektarowo-spadziowe", "category": "lubuskie", "sub_category": "Miody", "phrase": "Miód nektarowo-spadziowy"}