{"meta_description": "Miód zdrojowy, nektarowo-spadziowy pochodzący z pasieki „Staropolanka”, która mieści się przy rozlewni wód mineralnych w Polanicy-Zdroju. Miód ze spadzi oraz…", "title": "Miód zdrojowy naturalny, nektarowo spadziowy 400 g", "content": "Polska Grupa Uzdrowisk sp. z o.o. oraz KGHM Polska Miedź S.A., przy wsparciu Terenowego Koła Pszczelarzy w Kłodzku od roku 2021 realizują projekt „Miedziowe Pszczoły”. Działania kierujemy na zakładanie łąk kwietnych, domków dla dzikich zapylaczy oraz pasiek. Dwie pasieki powstały już przy obiektach należących do Polskiej Grupy Uzdrowisk: jedna przy rozlewni wody mineralnej w Uzdrowisku Polanica-Zdrój, a druga przy kopalni borowiny w Uzdrowisku Połczyn-Zdrój. Natomiast miedziowa spółka, ule ustawiła na terenie szybu LVI w Zakładach Górniczych Lubin. Projekt cały czas jest rozwijany. Niebawem nowe rodziny pszczele zamieszkają w „miedziowych” pasiekach przy oddziałach KGHM. Wspólnie z pszczelarzami z Terenowego Kola Pszczelarzy w Kłodzku, wybraliśmy na pasiekę w Polanicy-Zdroju, teren rozlewni wód mineralnych: Staropolanki oraz polecanej przez dr. Matuszewskiego Wielkiej Pieniawy – wody, którą raczą się kuracjusze polanickich pijalni. Miejsce to znajduje się nieopodal zalesionych wzgórz, polanickich parków i najsłynniejszego z nich, pobliskiego Parku Zdrojowego. W miejscach, w których ukojenie znajdują nasi kuracjusze, doskonale odnajdują się pszczoły zbierające pożytek, korzystając z dobrodziejstwa wspaniałej przyrody. Pszczoły nie stanowią zagrożenia dla kuracjuszy i pracowników rozlewni wody. Teren jest zamknięty, oddalony od drogi i ogrodzony płotem oraz bujną roślinnością. Loty pszczół odbywają się na dużej wysokości. Rasy pszczół zostały dobrane pod kątem łagodności. Oferowany przez nas miód pochodzi z naszej uzdrowiskowej Pasieki „Staropolanka”. To przede wszystkim miód wielokwiatowy. Oprócz miodu wielokwiatowego pozyskiwane są też miody odmianowe: akacjowy, lipowy, gryczany oraz spadziowy.", "url": "https://kosmetyki-terra.pl/produkt/miod-zdrojowy-nektarowo-spadziowy-400-g/", "category": "lubuskie", "sub_category": "Miody", "phrase": "Miód nektarowo-spadziowy"}