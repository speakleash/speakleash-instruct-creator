{"meta_description": "Miód nektarowo-spadziowy jest wyjątkowym rodzajem miodu, gdyż pszczoły zbierają go zarówno z kwiatów (nektar) jak i z liści (spadź). Dzięki temu jest bardzo bogaty w różnorodne składniki zdrowotne i odżywcze, takie jak witaminy, minerały i enzymy.\r\nNasz miód został zebrany przez pszczoły w unikalnym miejscu - Rezerwacie Przyrody Jezioro Siedmiu Wysp koło Węgorzewa na Mazurach, dzięki czemu znakomicie nadaje się dla wszystkich osób, którym zależy na ekologicznym miodzie z terenu będącego ostoją dziewiczej przyrody.", "title": "Miód nektarowo-spadziowy 950g", "content": "Miód nektarowo-spadziowy jest wyjątkowym rodzajem miodu, gdyż pszczoły zbierają go zarówno z kwiatów (nektar) jak i z liści (spadź). Dzięki temu jest bardzo bogaty w różnorodne składniki zdrowotne i odżywcze, takie jak witaminy, minerały i enzymy. Nasz miód został zebrany przez pszczoły w unikalnym miejscu - Rezerwacie Przyrody Jezioro Siedmiu Wysp koło Węgorzewa na Mazurach, dzięki czemu znakomicie nadaje się dla wszystkich osób, którym zależy na ekologicznym miodzie z terenu będącego ostoją dziewiczej przyrody. • None Zapach i smak: delikatny smak i zapach wiosennego miodu nektarowego (wielokwiatowego) wzmocniony nutką pikanterii spadzi; z pewnością przypadnie do gustu każdemu, kto lubi miód o umiarkowanej intensywności zapachu i smaku • None Konsystencja: oferujemy miód skrystalizowany (\"gęsty\") lub rozpuszczony do płynnej postaci (niemniej po pewnym czasie ponownie skrystalizuje) Krystalizacja miodu jest naturalnym zjawiskiem i każdy dobry miód ulega krystalizacji. Jej przebieg zależy od gatunku miodu, np. miód rzepakowy staje się “gęsty” już po kilku dniach od wybrania z ula, a miód akacjowy pozostaje w postaci płynnej nawet przez rok. Różna jest także konsystencja skrystalizowanego miodu, np. miód klonowy jest bardzo “aksamitny”, podczas, gdy miody spadziowe mają wyraźnie wyczuwalne kryształki i potrafią rozdzielić się na warstwę skrystalizowaną i płynną. Nie należy wyciągać pochopnych wniosków o jakości miodu patrząc tylko na sposób w jaki skrystalizował, gdyż można łatwo się pomylić. Każdy miód można przywrócić do płynnej postaci poprzez podgrzewanie, np. wstawiając słoik do garnka z ciepłą wodą, ale należy zwrócić, aby nie przegrzać go powyżej 42 stopni Celsjusza, gdyż wtedy traci swoje zdrowotne właściwości. Miód przechowywany w dobrych warunkach - w zacienionym i suchym miejscu w odpowiedniej temperaturze - bez problemu może być przechowywany latami. Optymalnym i praktycznym rozwiązaniem jest przechowywanie go w szczelnie zakręconym słoiku (dostęp wilgoci powoduje fermentację) w temperaturze około 8-18 stopni Celsjusza, czyli np. w piwnicy lub spiżarni. Miód przeznaczony do codziennej konsumpcji może stać w kuchennej szafce i nie ma potrzeby trzymać go w lodówce.", "url": "https://pszczeleswiece.pl/pl/p/Miod-nektarowo-spadziowy-950g/334", "category": "lubuskie", "sub_category": "Miody", "phrase": "Miód nektarowo-spadziowy"}