{"meta_description": "Miód nektarowo-spadziowy zwalcza bakterie i wirusy. Używaj go w czasie chorób infekcyjnych. Łagodzi kaszel i działa przeciwzapalnie. Uzupełnia mikroelementy", "title": "Miód Nektarowo-Spadziowy", "content": "Miód nektarowo-spadziowy to jedna z najmniej docenianych odmian miodu. To jednak jedna z najzdrowszych opcji, jakie można wybrać, gdy chodzi o regularne stosowanie miodu w celu wzmocnienia odporności organizmu. Miód nektarowo-spadziowy właściwości swoje zawdzięcza zawartości wielu cennych składników odżywczych nadających mu właściwości lecznicze. Miód nektarowo-spadziowy powstaje dzięki połączeniu przez pszczoły dwóch naturalnych pożytków - nektaru wytwarzanego przez kwiaty i spadzi wydzielanej przez mszyce. Pochodzenie tych surowców (różne rodzaje spadzi - spadź iglasta lub liściasta oraz nektar z wielu różnych gatunków roślin) jak również ich procentowy udział w miodzie odmianowym mogą być bardzo różne. Wpływa to zarówno na zróżnicowaną barwę, konsystencję jak również aromat i tempo krystalizacji miodu nektarowo-spadziowego. Miód nektarowo-spadziowy w postaci płynnej jest zazwyczaj gęsty o barwie od ciemnoherbacianej przez brunatno-zielonkawej, czerwonawo-brunatnej po ciemnobrązową. Krystalizując przybiera formę drobno- lub średnioziarnistą o wyczuwalnych kryształach. Po skrystalizowaniu przybiera najczęściej barwę jasno lub ciemnobrunatną - zawsze jaśniejszą od barwy płynnego miodu. Miód nektarowo-spadziowy posiada słaby i lekko korzenny zapach oraz łagodny i lekko słodki smak. Szczególnie ciekawy smak i aromat posiadają miody nektarowo-spadziowe z dużą domieszką nektaru lipy lub gryki (1, 2, 3, 4). Zawartość związków odżywczo-leczniczych miodu nektarowo-spadziowego zależy od wzajemnego stosunku nektaru i spadzi zawartych w tej odmianie miodu. W porównaniu z miodami nektarowymi posiada on o wiele więcej biopierwiastków i mikroelementów (5). Może być ich do 4 razy więcej niż w miodach nektarowych (6). Dzięki temu miód ten posiada wyższą przewodność elektryczną wynoszącą powyżej 6 milisimensów. Badając w laboratorium właśnie ten parametr określa się miód jako nektarowo-spadziowy (7). Miody nektarowo-spadziowe zawierają niezbędne dla organizmu i bardzo łatwo przyswajalne związki cynku, miedzi, żelaza i boru. Zawierają również niezbędne dla człowieka makro- i mikroelementy jak: magnez, potas, wapń, siarka, fosfor, mangan i kobalt. Pierwiastkami występującymi w tych miodach a nieobecnymi w miodach nektarowych są molibden, wanad, cyna i srebro (6). Te mikroelementy są niezbędne człowiekowi do budowy enzymów biorących udział w wielu szlakach metabolicznych. Miód nektarowo-spadziowy właściwości odżywcze posiada dzięki dużej jak na miód zawartości aminokwasów. Oprócz aminokwasów jest również bardzo cennym źródłem, białek i enzymów, i witamin ponieważ zawiera ich nawet do dwóch razy więcej niż miody nektarowe. Stwierdzono w nim prawie wszystkie niezbędne człowiekowi aminokwasy (8, 9). Specjaliści zajmujący się apiterapią, wiedzą jak wszechstronne działanie ma miód nektarowo-spadziowy. Jednak osoby mniej zaznajomione z leczniczym zastosowaniem miodu często zadają pytanie: miód nektarowo-spadziowy na co właściwie pomaga? Warto go stosować w takich jednostkach chorobowych jak: Miód nektarowo-spadziowy dzięki zasobności w łatwo przyswajalne witaminy i mikroelementy oraz w substancje biologicznie czynne takie jak enzymy pszczele i flawonoidy roślinne, stanowi doskonałą odżywkę dla organizmu, wzmacniającą siły fizyczne i umysłowe. Gdy czujesz zmęczenie i chcesz zastosować miód nektarowo-spadziowy jak spożywać go aby przyniósł dobre efekty? Łyżkę miodu nektarowo-spadziowego dodaj do szklanki letniej wody. Do napoju możesz wycisnąć sok z cytryny lub dodać sok z czarnej porzeczki bogaty w witaminę C. Tak przygotowany napój wypity przed śniadaniem przywróci Ci siły i doda energii na nadchodzący dzień.", "url": "https://miodymorawskich.pl/miod_nektarowo-spadziowy", "category": "lubuskie", "sub_category": "Miody", "phrase": "Miód nektarowo-spadziowy"}