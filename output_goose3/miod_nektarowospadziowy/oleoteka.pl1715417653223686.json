{"meta_description": "Miód Nektarowo-Spadziowy Oleoteka Miód nektarowo-spadziowy to miód wytworzony przez pszczoły z nektaru kwiatów oraz spadzi liściastej. Ma piękną ciemno-brunatną barwę z zielonkawym odcieniem. Jest wyjątkowo smacznym i oryginalnym miodem o nietuzinkowym smaku i właściwościach. Swój unikalny smak zawd...", "title": "MIÓD NEKTAROWO-SPADZIOWY 430G", "content": "Miód Nektarowo-Spadziowy Oleoteka Miód nektarowo-spadziowy to miód wytworzony przez pszczoły z nektaru kwiatów oraz spadzi liściastej. Ma piękną ciemno-brunatną barwę z zielonkawym odcieniem. Jest wyjątkowo smacznym i oryginalnym miodem o nietuzinkowym smaku i właściwościach. Swój unikalny smak zawdzięcza bogactwu kwiatów łąk nadnoteckich oraz spadzi liściastej. Nektar pochodzi głównie z kwiatów łąkowych, mniszka, koniczyny oraz klonu, czeremchy i innych. Charakteryzuje go wysoka zawartość enzymów, odpowiedzialnych za właściwości przeciwzapalne miodów. Uważany jest za miód uniwersalny. Łączy w sobie właściwości lecznicze miodów wielokwiatowych z aktywnością antybiotyczną miodów spadziowych. Ma zastosowanie m.in. w leczeniu infekcji i zapobieganiu chorób serca. Nasz miód nektarowo-spadziowy jest niepodgrzewany i jest w 100% naturalnym miodem pszczelim. Skąd pochodzi miód nektarowo-spadziowy Oleoteka. Nasz miód nektarowo-spadziowy jest polskim miodem, pochodzi z lokalnej pasieki położonej na obszarze Natura 2000 wśród naturalnych, kwiecistych łąk w Dolinie Noteci. Północna część Wielkopolski należy do bardzo czystych ekologicznie terenów w Polsce a okolice naszej pasieki, położonej w pobliżu rzeki Noteć, bogate są w miododajną roślinność. Oferując Państwu ten miód wspieramy pszczelarza w jego wysiłkach rozwoju i utrzymania pasieki. W naszym lokalnym ekosystemie pszczoły odgrywają niezwykle ważną i pożyteczną rolę - zapylają kwiaty roślin i zapewniają plony rolnikom, ogrodnikom, sadownikom i działkowcom. Dla nas istotne jest, że zapylają kwiaty roślin oleistych z których powstają nasze oleje. Pszczoły i pszczelarze to jest nasz polski skarb narodowy, który wspólnie możemy wspierać i chronić. Większość roślin dzikorosnących (90%) i ¾ upraw potrzebuje pszczół lub innych zapylaczy do produkcji nasion. Miód to produkt doskonały, wytworzony w całości samodzielnie przez pszczoły - wystarczy im w tym nie przeszkadzać, ewentualnie czasami tylko pomagać.    Czy wiesz jak cenny jest miód? Pszczoły robotnice żyją od 4 do 24 tygodni w okresie wiosenno-letnim, zaś w okresie jesienno-zimowym do 6 miesięcy. W trakcie swojego życia pszczoła robotnica może wyprodukować miód w ilości 1/12 łyżeczki. Zaciekawiło Cię to? Inne barwne informacje z życia pszczoły znajdziesz przy kolejnych miodach Oleoteka.     Co możesz zrobić aby pomóc pszczołom? • - nie używaj pestycydów do ochrony roślin, zwłaszcza w czasie ich kwitnienia, stosuj nawozy naturalne • - dbaj o łąki kwietne, uprawiaj kwiaty na działce, na balkonie, tam gdzie mieszkasz     Miód nektarowo-spadziowy – jakie ma właściwości zdrowotne i zalety? Miód nektarowo-spadziowy ma bardzo urozmaicony smak i dużą wartość odżywczą • - jest dobrą odżywką w stanach zmęczenia i wyczerpania organizmu • - w tradycyjnej medycynie polecany jest w zapobieganiu schorzeniom serca i układy krążenia • - stosuje się go także w leczeniu dróg oddechowych i stanów zapalnych • - uważa się, że ma właściwości dezynfekujące i przeciwzapalne • - ze względu na unikalny smak jest przysmakiem dzieci nawet tych wybrednych     Miód nektarowo-spadziowy dla dzieci Miód nektarowo-spadziowy jest naturalnym źródłem minerałów, słodyczy oraz energii i sił witalnych dla naszych maluchów. Miód zaleca się podawać dzieciom powyżej 1 roku życia.     Miód nektarowo-spadziowy - gdzie kupić? Miód nektarowo-spadziowy dostępny w naszym sklepie internetowym pochodzi od lokalnego, zaufanego pszczelarza. Został wytworzony w niewielkiej pasiece prowadzonej z pasją przez kilka pokoleń pszczelarzy. Miód jest całkowicie naturalny, bez żadnych substancji wzbogacających i nie był podgrzewany. Jest produktem nie standaryzowanym – mogą wystąpić różnice w kolorze i smaku w zależności od miejsca jego zbioru. • - jako słodzik do napojów, pamiętajmy, że aby miód nie stracił swoich walorów, napój powinien mieć temperaturę poniżej 40 °C • - jako „wygładzacz smaku” oleju z czarnuszki – posłodzony miodem olej z czarnuszki dzieci piją bez mrugnięcia okiem • - jako składnik napoju izotonicznego własnej roboty – świetny dla biegaczy i sportowców – osoby cierpiące na alergię winny zachować ostrożność ponieważ miód może zawierać pyłki kwiatów. Miód należy przechowywać w ciemnym i chłodnym pomieszczeniu w szczelnie zamkniętym słoiku (miód chłonie inne zapachy i wilgoć). Należy go spożyć w ciągu 2 lat od jego wytworzenia. Data jego przydatności podana jest na etykiecie na słoiku z miodem.", "url": "https://oleoteka.pl/sklep/44,miod-nektarowo-spadziowy-430g", "category": "lubuskie", "sub_category": "Miody", "phrase": "Miód nektarowo-spadziowy"}