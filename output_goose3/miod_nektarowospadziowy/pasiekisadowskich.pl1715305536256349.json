{"meta_description": "Wszystko, co chcesz wiedzieć na temat miodu spadziowego - od prawdziwych pszczelarzy na Twój stół! Poznaj miód spadziowy", "title": "Miód spadziowy - właściwości, jak powstaje, gdzie kupić?", "content": "Miód spadziowy, czyli miód ze spadzi. Aby zrozumieć trochę więcej, jaki to rodzaj miodu, czego spodziewać się w smaku, kolorze, konsystencji, a przede wszystkim: jakie są właściwości miodu spadziowego, należy dowiedzieć się, skąd miód spadziowy się bierze. Miód spadziowy iglasty, miód spadziowy , miód nektarowo-spadziowy… Za chwilę dowiesz się, jakie są między nimi różnice i podobieństwa. Bogaty skład, ciemny kolor i wyjątkowe właściwości prozdrowotne - to cechy charakterystyczne miodu spadziowego. Miód nektarowy (np. lipowy, faceliowy, wielokwiatowy) powstaje z nektaru kwiatowego. Natomiast miód spadziowy powstaje ze spadzi z drzew, która jest sokiem drzewnym przetworzonym przez pszczoły. Miód spadziowy powstaje ze spadzi zarówno drzew liściastych, jak i iglastych. Miód, który jest połączeniem miodu wytworzonego przez pszczoły z nektaru kwiatowego z miodem spadziowym, który powstał dzięki spadzi drzewnej, nazywamy oczywiście miodem nektarowo-spadziowym. Łączy on właściwości miodu spadziowego z właściwościami miodu nektarowego. Niektórzy spożywają miód ze względu na jego smak, inni stawiają na właściwości prozdrowotne. Tutaj miód spadziowy plasuje się bardzo wysoko. Spadź, jak i miód spadziowy, jest bogata w wartości odżywcze. Szczególną uwagę zwraca bardzo wysoka jak na miód ilość biopierwiastków. Miód spadziowy zawiera magnez, potas, wapń, sód, fosfor, srebro, cynę i molibden. Miód spadziowy ma właściwości przeciwbakteryjne i armoaterapeutyczne. Substancje odżywcze i biopierwiastki z miodu spadziowego są świetnie wchłanialne przez organizm. Miód spadziowy wykazuje właściwości oczyszczające, niwelując szkodliwy wpływ toksyn na organizm człowieka (tytoń, alkohol). Pomaga w przemianie materii, poprawia pracę serca i nerek, zmniejsza niepokój i napięcie nerwowe. Przy włączaniu do diety, ze względu na pozytywny wpływ na układ nerwowy, doskonale sprawdzi się w duecie z olejem konopnym. Doskonale zda egzamin również przy osłabionej odporności oraz w kuracjach profilaktycznych, kiedy łatwiej o zachorowania (okresy jesienno-zimowe). Miód spadziowy wyróżnia się pięknym, głębokim kolorem (jego finalny kolor zależy od koloru spadzi, miejsca pobrania lub od stosunku miodu spadziowego do nektarowego, jeśli myślimy o miodzie nektarowo-spadziowym). Miód ten również wyjątkowo pachnie - można w nim z łatwością wyczuć nuty leśne i żywiczne. Miód spadziowy, tak jak każdy prawdziwy miód, należy kupować w sprawdzonych miejscach. Najlepiej zrezygnować z kupowania miodu w sklepach, gdzie produkty są długo przechowywane lub nie mamy pewności, czy podczas transportu nie są narażone np. na wysoką temperaturę. Miód spadziowy, tak samo jak miód nektarowo-spadziowy, najlepiej więc kupić bezpośrednio w pasiece. W ten sposób masz pewność, że miód zachowuje wszystkie prozdrowotne właściwości. Dodatkowo wspierasz polskie pszczoły i sprawiasz, że bioróżnorodność, którą pszczoły wspierają, ma się odrobinę lepiej z każdym słoikiem! Pssst... W Pasiekach Rodziny Sadowskich znajdziesz aż dwa rodzaje miodu spadziowego. Nasz klasyczny, dobrze Wam już znany miód nektarowo-spadziowy oraz nasza nowość, z której jesteśmy niezwykle dumni. Miód ze spadzi iglastej zbieranej przez greckie pszczoły. To miód gatunkowy, który jest owocem naszego projektu Miody Świata Rodziny Sadowskich - świetnych jakościowo miodów, które zachwyciły nas podczas podróży po świecie, w Polsce pozostając niedostępnymi. Rozsmakujcie się z nami w miodowych, słodkich i zdrowych podróżach! :)", "url": "https://pasiekisadowskich.pl/blog/blog-pasieki-rodziny-sadowskich/miod-spadziowy-wlasciwosci", "category": "lubuskie", "sub_category": "Miody", "phrase": "Miód nektarowo-spadziowy"}