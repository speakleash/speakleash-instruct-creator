{"meta_description": "Kup teraz: Miód augustowski łąkowo-bagienny za 33,00 zł i odbierz w mieście Augustów. Szybko i bezpiecznie w najlepszym miejscu dla lokalnych Allegrowiczów.", "title": "Miód augustowski łąkowo-bagienny | Augustów | Kup teraz na Allegro Lokalnie", "content": "Miód augustowski odmiany łąkowo - bagiennej pozyskiwany jest z lasów i roślinności bagiennej Biebrzańskiego Parku Narodowego oraz jego okolic, leżących na terenie powiatu augustowskiego, a dokładniej - gminy Sztabin. Jest to obszar o specyficznym mikroklimacie, który charakteryzuje się najniższym w tej części Europy stopniem zanieczyszczeniapowietrza i wód. Miód posiada niezwykle bogaty zestaw składników mineralnych, a wchodząca w jego skład domieszka spadzi, niewielka ilość wosku i pyłek z kwiatów dziko rosnących powoduje to, że wyróżnia się wśród innych miodów. Dzięki wyjątkowym właściwościom i walorom smakowym, zyskuje coraz większą popularność wśród konsumentów z całego kraju. Podczas pozyskiwania miodu augustowskiegołąkowo- bagiennego stosujemy tradycyjne metody produkcji, czyli drewniane ule i ramki oraz węzę z wosku naturalnego pochodzącego z własnej pasieki. Miód pozyskiwany jest na zimno, krystalizuje się w sposób naturalny, bez filtracji, pasteryzacji i podgrzewania. Nie podlega żadnym zabiegom zmieniającym jego skład.", "url": "https://allegrolokalnie.pl/oferta/miod-augustowski-lakowobagienny", "category": "podlaskie", "sub_category": "Miody", "phrase": "Miód augustowski"}