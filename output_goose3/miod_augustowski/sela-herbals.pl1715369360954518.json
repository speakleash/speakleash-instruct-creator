{"meta_description": "", "title": "Miód odmiany łąkowo – bagiennej – s e l a", "content": "Miód Augustowski odmiany łąkowo-bagiennej pozyskiwany jest z lasów i roślinności bagiennej Biebrzańskiego Parku Narodowego oraz jego okolic na terenie powiatu augustowskiego, a dokładniej gminy Sztabin. Jest to obszar o specyficznym mikroklimacie który charakteryzuje się najniższym w tej części Europy stopniem zanieczyszczenia powietrza i wód. Miód posiada niezwykle bogaty zestaw składników mineralnych, a wchodząca w jego skład domieszka spadzi, niewielka ilość wosku i pyłek kwiatów dziko rosnących powoduje, że wyróżnia się wśród innych miodów. Miód augustowski łąkowo-bagienny pozyskiwany jest tradycyjnymi metodami produkcji – w drewnianych ulach i ramkach, z woskiem naturalnym pochodzącym z tejże pasieki. Miód pozyskiwany jest na zimno, krystalizuje się w sposób naturalny, bez filtracji, pasteryzacji i podgrzewania. Nie podlega żadnym zabiegom zmieniającym jego skład. Odmiana łąkowo-bagienna charakteryzuje się lekko korzennym i mało słodkim smakiem, który może być gorzkawy, a nawet piekący w zależności od substancji aromatycznych zawartych w nektarze i spadzi. Słoik nie posiada przyklejonej etykiety. Motyw kwiatowy na słoiku został wykonany metodą tampodruku, nie zmywa się. Ideą było, aby słoik wyglądał atrakcyjnie, tak by po zużyciu miodu mógł dostać nowe życie zamiast trafić do śmieci. Autorką opakowania jest Tosia Kiliś z Fenek Studio.", "url": "https://sela-herbals.pl/produkt/miod-odmiany-lakowo-bagiennej/", "category": "podlaskie", "sub_category": "Miody", "phrase": "Miód augustowski"}