{"meta_description": "... kluski na parze. Na mojej stronie znajdziesz łatwy, podstawowy przepis na pampuchy drożdżowe z Thermomixa, lub Monsieur Cuisine", "title": "PAMPUCHY, czyli tak zwana parzaki, buchty czy też ...", "content": "PAMPUCHY, BUCHTY, PARZAKI. Parowce, parowańce. Kluski, pączki na parze (parowe). Kluski, pyzy drożdżowe. Albo po prostu (!) kluchy z łacha. Cały czas mówimy o tym samym U mnie w domu zawsze się mówiło “pyzy”, niemniej jednak to w Wielkopolsce można usłyszeć śmieszne wyrażenie “kluchy z łacha”. Najczęściej używana nazwa w Polsce to Pampuchy. Wszystkie te wymienione wyżej nazwy to również ten sam produkt końcowy, który jest typowo Polską tradycją. Z Kujaw! Uwielbiam kluski na parze! Niekiedy potrafię zjeść ich sama ze 4 sztuki! Dodaję jakiegoś sosiku i wszystko zjadam! A jaki sosik? Jakiś mocno słony, dość gęsty, ale też nie za bardzo. Pampuchy są same w sobie suche, trzeba trochę je “utąkać” 😉 Wiesz co mam na myśli? 😉 Sos do pieczeni, albo też sos grzybowy. Do tego mięsko wołowe. Jakiś czas temu wrzuciłam tu przepis Dany, z Francji, na wołowinę duszoną z szybkowaru. Moim zdaniem idealnie. Moja mama robi najlepsze “confit de canard”, idealnie też się komponuje z pyzami. Do tego oczywiście jakaś dobra surówka, a tutaj na pewno znajdziesz coś dla siebie. Pampuchy można jeść na słodko. Ale nie podam Ci tu jakiś tipsów w tej kwestii, bo … nie lubię tego dania w słodkiej wersji. Jeśli ciasto na parze rozwałkujesz na płasko, zamiast robić z niego kulki, mogą moim zdaniem świetnie zastąpić azjatyckie bao. I potraktować dodatkami jak w tej tradycji. Jeśli (ale powtarzam – JEŚLI) zostanie Ci kilka klusek drożdżowych, to możesz je ze spokojem przechowywać w hermetycznym pojemniku kilka dni. Po prostu, ustaw je jeszcze raz nad parą! Pogotuj tak kilka minut. Ale możesz też je zamrozić. Zamrażaj je po ugotowaniu na parze. Ostudź je i przełóż do zamrażarki na papierze do pieczenia lub Silpat każdą kluskę osobno. Po godzinie mrożenia, możesz je wrzucić do jednego woreczka, opisać i mrozić maksymalnie do 3 miesięcy. Ja zazwyczaj wyciągam parzaki jakieś 30 minut przed ponownym gotowaniem na parze. PRZEPIS ABSOLUTNIE NIE JEST AUTORSKI, to jest melanż znalezionych przepisów w sieci Thermomixowej", "url": "https://luksusowakuradomowa.com/pampuchy/", "category": "kujawsko-pomorskie", "sub_category": "Gotowe dania i potrawy", "phrase": "Bułki na parze/Pampuchy z Kujaw"}