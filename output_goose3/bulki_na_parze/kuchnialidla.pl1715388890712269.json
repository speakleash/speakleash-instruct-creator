{"meta_description": "Pampuchy z masłem makowym i sosem waniliowym - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Pampuchy z masłem makowym i sosem waniliowym - przepis", "content": "Mleko do przygotowania pampuchów wyjmij z lodówki, aby w momencie użycia miało temperaturę pokojową. Mleko do przygotowania sosu waniliowego przechowuj w lodówce, aby w momencie użycia było zimne. Masło do przygotowania masła makowego wyjmij z lodówki, aby w momencie użycia było miękkie. Do pojemnika miksującego wlać mleko o temperaturze pokojowej i wsypać cukier. Wkruszyć drożdże i podgrzewać (z zatkniętą miarką) 3 minuty/prędkość 1/37°C. Dodać pokrojone na kawałki masło, jajko i mąkę. Wyrabiać składniki (z zatkniętą miarką), ustawiwszy program ugniatanie/2 minuty, aż powstanie gładkie ciasto. Przełożyć ciasto drożdżowe do miski, odstawić pod przykryciem w ciepłe miejsce na co najmniej 30 minut, żeby wyrosło i podwoiło swoją objętość. Dokładnie umyć pojemnik miksujący. Kule z ciasta lekko spłaszczyć ręką i na każdej położyć po 1 łyżce powideł śliwkowych. Placki ostrożnie skleić, ponownie uformować z nich kule i włożyć do głębokiego wkładu do gotowania na parze. Do pojemnika miksującego wlać 1 litr wody o temperaturze pokojowej, zamknąć wkład do gotowania na parze i umieścić go na pojemniku miksującym. Gotować pampuchy, ustawiwszy program gotowanie na parze. Włożyć nasadkę mieszającą do pojemnika miksującego. Rozciąć wzdłuż laskę wanilii i wyskrobać z niej miąższ. Skrobię ziemniaczaną wymieszać z 3 łyżkami zimnego mleka. Do pojemnika miksującego włożyć miąższ z wanilii, wlać pozostałe mleko, dodać cukier, jajko i rozrobioną skrobię ziemniaczaną. Mieszać wszystko (z zatkniętą miarką) 8 sekund/prędkość 4, potem gotować (z zatkniętą miarką) 15 minut/prędkość 1/100°C. Włożyć do pojemnika miksującego mak, cukier i miękkie masło w kawałkach, podgrzewać (z zatkniętą miarką) 4 minuty/prędkość 3/70°C, następnie przelać masło do innego naczynia. Umyć pojemnik miksujący. Sos waniliowy jeszcze trochę zgęstnieje. Jeżeli wolisz rzadszy sos, dodaj do niego trochę mleka (świeże, 3,2% tłuszczu) i przed podaniem energicznie wymieszaj trzepaczką rózgową.", "url": "https://kuchnialidla.pl/pampuchy-z-maslem-makowym-i-sosem-waniliowym", "category": "kujawsko-pomorskie", "sub_category": "Gotowe dania i potrawy", "phrase": "Bułki na parze/Pampuchy z Kujaw"}