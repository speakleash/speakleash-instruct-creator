{"meta_description": "KLUCHY NA ŁACHU, BUCHTY, PYZY POZNAŃSKIE, PARZAKI...", "title": "KLUCHY NA ŁACHU, BUCHTY, PYZY POZNAŃSKIE, PARZAKI...", "content": "Kluchy na łachu, buchty, parzaki, pampuchy, knedliczki, parowańce, pyzy poznańskie... co region to nazwa. A prawda jest taka, że każdy to poczciwie wyglądające danie nazywa zupełnie inaczej. Dużo z tym zamieszania, ale pomimo słownego zakłopotania, każdy wie jedno; kluski na parze są po prostu przepyszne! Z kluchami na łachu i mną wiążę się dość zabawna historia. Po raz pierwszy kluski na parze jadłam u rodziny mieszkającej w poznaniu, gdzie pampuchy zwie się po prostu pyzami. Tak już zostało, że przy każdych naszych lub ich odwiedzinach pyzy lądowały na stole. Stąd też od małej zakodowałam sobie w głowię tę, a nie inną nazwę; pyzy. W Małopolsce z kolei nazwa pyzy kojarzy się wszystkim głównie z daniem mięsnym, kluskami z farszem. To też można sobie wyobrazić zdziwienie i miny mojej rodziny, kiedy po ostatnim przyjeździe do rodzinnego miasta w drzwiach oznajmiłam, że będziemy z babcią gotować pyzy. Rozpoczęła się po tym dość intensywna dyskusja na temat zawiłego i szerokiego nazewnictwa tego jakże prostego dania. Kluski na parze bo tę nazwę można używać wszędzie, ze 100% pewnością zrozumienia można je nadziewać, podawać z słodkimi owocowymi polewami bądź słonymi sosami. Na początku przygotowałam tę podstawową wersję puszystych klusek bez farszu. Sos to prosta kombinacja świeżych pomidorów koktajlowych podsmażanych z bazylia i octem balsamicznym. Czasami nie warto kombinować.", "url": "https://www.wegannerd.com/2013/08/kluchy-na-achu-buchty-pyzy-poznanskie.html", "category": "kujawsko-pomorskie", "sub_category": "Gotowe dania i potrawy", "phrase": "Bułki na parze/Pampuchy z Kujaw"}