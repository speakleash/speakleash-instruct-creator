{"meta_description": "Pampuchy (parowańce lub buchty), to puszyste kulki z ciasta drożdżowego przyrządzone na parze. Podajcie je z kremowym jogurtem i przetworami z owoców.", "title": "Miękkie i puszyste kluski na parze. Trzeba tylko przypilnować 1 rzeczy przy dodawaniu drożdży", "content": "Podanie: przekładamy kluski na talerz. Polewamy jogurtem naturalnym lub śmietaną. Serwujemy pampuchy z sosem owocowym lub z dodatkiem dżemu. Świetnie sprawdzą się na przykład jagody lub wiśnie w syropie . Gotowanie: ustawiamy na gazie garnek z wodą. Nakrywamy go ściereczką tetrową (lub gazą). Zabezpieczamy ją sznurkiem, żeby się nie zsuwała. Zagotowujemy wodę. Układamy kilka bułeczek na materiale. Przykrywamy je metalową miską. Gotujemy przez 10 minut. W ten sam sposób przyrządzamy pozostałe kluski parowe. Możemy też wykorzystać specjalny garnek z sitkiem lub elektryczny parowar. Formowanie: kiedy ciasto podwoi swoją objętość, wykładamy je na blat podsypany mąką. Wyrabiamy przez chwilę, po czym lekko rozwałkowujemy. Powinien powstać placek o grubości około 2 cm. Wycinamy z niego pulchne krążki za pomocą szklanki lub wykrawacza do ciastek. Możemy też przygotować pampuszki, po prostu formując kule w dłoniach. Odkładamy je na deskę oprószoną mąką. Przykrywamy ściereczką i odstawiamy na 15 minut, żeby jeszcze nieco urosły. Ciasto: rozpuszczamy masło i lekko je studzimy. Przesiewamy pozostałą mąkę do miski (dzięki temu pampuchy drożdżowe będą lekkie i puszyste). Dodajemy szczyptę soli, jajka, rozczyn i resztę mleka. Wlewamy roztopione masło. Mieszamy składniki drewnianą łyżką. Wyrabiamy je przez co najmniej 5 minut. Możemy to zrobić rękami lub z pomocą robota kuchennego z hakiem do ciasta drożdżowego. Przykrywamy miskę i odstawiamy ją w ciepłe miejsce na godzinę. Zaczyn: lekko podgrzewamy mleko w rondelku. Powinno mieć około 37°C. Odlewamy 125 ml i łączymy je z rozkruszonymi drożdżami. Dodajemy łyżkę mąki (ujmujemy ją z wcześniej odmierzonych 500 g) i cukier. Mieszamy do połączenia składników. Odstawiamy rozczyn w ciepłe miejsce na 15 minut, żeby drożdże zaczęły pracować. Pampuchy, parowańce, buchty na parze i kluski – czym się różnią? Zarówno pampuchy, jak i buchty czy parowańce to regionalne określenia tej samej potrawy. Są to „pączki” wykonane z ciasta drożdżowego. Charakteryzują się kulistym kształtem oraz niezwykle puszystą i sprężystą konsystencją. Co ciekawe, bułki na parze z Kujaw znajdują się na liście produktów tradycyjnych Ministerstwa Rolnictwa i Rozwoju Wsi. Parowańce znane są też m.in. na Lubelszczyźnie, gdzie spożywa się je głównie na słono, m.in. z kaszą jaglaną, z kapustą z grzybami, twarogiem i zmieloną soczewicą. Prosty przepis na kluski na parze znajdziemy również w Wielkopolsce. Serwuje się na obiad, wraz z modrą kapustą, pieczoną kaczką i jabłkami. Potrawa występuje także na Górnym Śląsku, zwykle pod nazwą buchty. Tam podawana jest najczęściej na słodko, z domowymi powidłami. Można też spotkać pampuchy w wersji wytrawnej – z kapustą kiszoną i wieprzowiną. Parowańce można serwować na wiele różnych sposobów. W naszym przepisie skupiamy się na wersji na słodko, dlatego proponujemy podanie ich z jogurtem i przetworami owocowymi. Pampuchy świetnie smakują także: • z cukrem i roztopionym masłem – niewiele potrzeba pączkom na parze, żeby cieszyły zmysły. Wystarczy podać je podobnie jak tradycyjne kopytka z serem, czyli z prostą zasmażką na maśle. Można dodać do niej bułkę tartą. Kluski warto posypać brązowym cukrem. • ze świeżymi owocami – zwłaszcza w sezonie wiosenno-letnim. Truskawki lub jagody można rozgnieść z cukrem lub wymieszać ze słodką śmietanką. • cynamonem – przyprawę korzenną wystarczy wymieszać z cukrem lub dodać jej szczyptę do roztopionego masła. • sosem malinowym – taka jednolita, aksamitna polewa pasuje nie tylko do sernika lub panna cotty. Świetnie zaprezentuje się także na kluskach na parze. Gładki sos, mus lub przecier owocowy można też zrobić na bazie innych produktów, na przykład truskawek lub wiśni.", "url": "https://www.mojegotowanie.pl/przepis/kluski-na-parze-buchty-pampuchy-parowce", "category": "kujawsko-pomorskie", "sub_category": "Gotowe dania i potrawy", "phrase": "Bułki na parze/Pampuchy z Kujaw"}