{"meta_description": "Kluski na parze to danie regionalne z Kujaw, które w poszczególnych regionach Polski nosi różne nazwy i jest podawane na wiele sposobów. Pampuchy, buchty…", "title": "Kluski na parze w wersji wytrawnej, z czym zjeść pampuchy na słono?", "content": "Kluski na parze to danie regionalne z Kujaw, które w poszczególnych regionach Polski nosi różne nazwy i jest podawane na wiele sposobów. Pampuchy, buchty, parowańce czy też pyzy dobrze smakują zarówno na słodko, jak i podane z wytrawnymi dodatkami. Zastanawiasz się, z czym jeść puszyste bułeczki na parze na słono? Poznaj nasze inspiracje. • Kluski na parze w wersji wytrawnej z gulaszem Jak zrobić kluski na parze w wersji wytrawnej? Jedną z możliwości podania parowańców w wersji na słono jest polanie klusek sosem pieczarkowym. Ciasto na pampuchy przygotuj w tradycyjny sposób z mąki pszennej, mleka, masła, drożdży, jajka i mleka. Następnie umieść je nad kąpielą wodną na 10-15 minut, aby wyrosły. Teraz przygotuj sos pieczarkowy. Cebulę i pieczarki pokrój w drobną kostkę. Cebulę przyrumień na patelni wysmarowanej masłem i oliwą, a następnie dodaj pieczarki. Duś potrawę na małym ogniu, a następnie przypraw ją tymiankiem, solą i pierzem. Przez kilka minut gotuj sos pod przykryciem. Dodaj musztardę, bulion warzywny lub grzybowy oraz śmietanę. Dokładnie wymieszaj potrawę, pozostaw sos na palniku przez kilka minut, by częściowego odparował i zgęstniał. Teraz możesz cieszyć się smakiem pysznych klusek na parze polanych sosem pieczarkowym. Inny pomysł na podanie klusek na parze w wersji wytrawnej to przygotowanie z nich zapiekanek. Ten przepis na parowańce na słono będzie niezwykle przydatny zwłaszcza, wtedy gdy część papuchów nie została skonsumowana podczas obiadu. Takie zapiekanki z parowańców możesz przygotować na kolacje lub na śniadanie następnego dnia. Przekrój bułeczki na parze na pół i posmaruj je masłem. Pieczarki pokrój na plasterki, poszatkuj drobno cebulę, a ser zetrzyj na tarce na największych oczkach. Teraz nałóż na przekrojone kluski pieczarki i odrobinę cebuli. Dopraw do smaku solą oraz pieprzem, a następnie posyp startym serem. Ułóż na każdej połówce plasterek szynki. Rozgrzej piekarnik do temperatury 200 st. Celsjusza i włóż przygotowane zapiekanki. Pozostaw bułeczki w piekarniku przez około 3-4 minuty do roztopienia się sera. Zapiekanki z klusek na parze możesz jeszcze dodatkowo polać keczupem. Kluski na parze w wersji wytrawnej z gulaszem Kolejną propozycją przygotowania parowańców w wersji wytrawnej jest podanie ich z gulaszem. Uformuj kluski na parze zgodnie z przepisem. Następnie ugotuj gulasz z mięsa wołowego lub wieprzowego według ulubionej receptury. Polej pampuchy gulaszem i ciesz się wyśmienitą wytrawną wersją klusek na parze. Taki obiad możesz podawać z tradycyjną sałatką z modrej kapusty, ogórkami kiszonymi lub konserwowymi albo buraczkami. Kluski na parze podawane na słono stanowią ciekawy zamiennik popularnych dodatków tradycyjnie serwowanych podczas obiadów — takich jak ziemniaki, ryż czy też makaron. Świetnie sprawdzą się również jako bułeczki do przygotowania zapiekanek na kolacje lub śniadanie. Zatem warto spróbować kilku potraw z wykorzystaniem parowańców w wersji wytrawnej.", "url": "https://stoliczku.pl/kluski-na-parze-w-wersji-wytrawnej-z-czym-zjesc-pampuchy-na-slono/", "category": "kujawsko-pomorskie", "sub_category": "Gotowe dania i potrawy", "phrase": "Bułki na parze/Pampuchy z Kujaw"}