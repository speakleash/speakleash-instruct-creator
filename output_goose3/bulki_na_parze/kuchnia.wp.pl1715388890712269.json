{"meta_description": "Bułki na parze, kluski, pyzy, parowańce, buchty, pampuchy – określeń na tą tajemniczą potrawę jest sporo. Postanowiliśmy więc wziąć pod lupę drożdżowe bułeczki gotowane na parze i sprawdzić, za co je kochamy", "title": "Sentymentalny wtorek: pampuchy. Bułki na parze z Kujaw", "content": "Bułki na parze, kluski, pyzy, parowańce, buchty, pampuchy – określeń na tą tajemniczą potrawę jest sporo. Postanowiliśmy więc wziąć pod lupę drożdżowe bułeczki gotowane na parze i sprawdzić, za co je kochamy aż kilku polskich regionach. Pampuchy to okrągłe bułki gotowane na parze, przygotowywane z mąki pszennej i drożdży. Ich nazwy różnią się w zależności od regionu, podobnie jak sposób podania. Znane są m.in. w Wielkopolsce, na Pomorzu i Kujawach oraz w województwie lubuskim. Mogą być podawane jako słodkie danie obiadowe z sosami przygotowanymi z sezonowych owoców np. malin, jagód czy truskawek. Jeżdżąc po Polsce możemy też spotkać je z dodatkiem kwaśnej śmietany lub mięsnymi sosami i zasmażaną kapustą. Od roku pampuchy figurują na Liście Produktów Tradycyjnych prowadzonej przez Ministerstwo Rolnictwa i Rozwoju Wsi jako danie pochodzące z Kujaw. Jak dowiadujemy się z oficjalnego opisu potrawy, pampuchy były podawane w tym regionie jako przekąska lub danie obiadowe, a sposób ich przyrządzenia przekazywany był z pokolenia na pokolenie. Nic więc dziwnego, że wiele osób kojarzy te delikatne bułki ze smakiem rodzinnego domu. Przygotowanie: drożdże rozkruszamy w misce i zalewamy je ciepłym mlekiem z dodatkiem cukru. Odstawiamy na kilka minut, aby zaczęły \"pracować\". Następnie mieszamy je razem z mąką, roztopionym masłem, jajkiem i szczyptą soli. Ciasto wyrabiamy i odstawiamy w ciepłe miejsce na kilkanaście minut pod przykryciem, aby wyrosło. Formujemy z niego okrągłe bułeczki o średnicy ok. 5 centymentrów. Wodę wlewamy do połowy garnka, po czym przykrywamy go gazą lub lnianą ściereczką. Gdy woda zacznie się gotować, na materiale kładziemy bułki. Przykrywamy je i gotujemy na parze ok. 7 minut.", "url": "https://kuchnia.wp.pl/sentymentalny-wtorek-pampuchy-bulki-na-parze-z-kujaw-6289203655420033a", "category": "kujawsko-pomorskie", "sub_category": "Gotowe dania i potrawy", "phrase": "Bułki na parze/Pampuchy z Kujaw"}