{"meta_description": "tekst opublikowany na Blogpublika.com 03.07.2014  \n  koszulki z rysunkami znajdziecie na  http://cezarykrysztopa.cupsell.pl/  \n  Unia Europejska...", "title": "Co można będzie wędzić i dlaczego w zachodniopomorskim nic?", "content": "Unia Europejska nie widzi niczego złego w karmieniu nas wyrobami mięsnymi mającymi przypominać mięso a w istocie powstającymi w przemysłowych laboratoriach. „Mięso” jest różowe od barwników, „wędzone” poprzez smarowanie specjalną bejcą, nastrzykiwane różnymi substancjami mającymi „podnieść jego wydajność z kilograma”, z doklejonym cienkim tłuszczykiem, z dziwnymi bąbelkami i galaretkami. Jednym słowem ma nie przypominać mięsa. Tak jest zdrowo europejsko i ogólnie OK. To co NIE JEST OK, to wszystko to co jest przygotowywane w sposób tradycyjny i naturalny. Tym razem macosze Unii nie podoba się związek zwany benzopirenem, który zawiera mięso poddane procesowi wędzenia. Ustaliła rygorystyczne normy mające ograniczyć jego zawartość w żywności. Niestety proces tradycyjnego wędzenia się w nich nie mieści. Bejcowanie „wędlin” wysokowydajnych jak najbardziej. Na nic zdrowy rozsądek i wnioski wyciągnięte z oczywistych faktów, że każdy (choć oczywiście nie unijny) jełop wie, że wędlina tradycyjnie uwędzona (swoją drogą już powstało nowe określenie „wędliny wędzone” w odróżnieniu od tych niewędzonych, tylko smarowanych bejcą) jest zdrowsza od tego syfu z bąbelkami nasiąkniętego wodą i ropą naftową. Unia Europejska ma nowe mzimu – benzopiren. Niestety oprócz jełopów z Unii mamy na głowie też jełopy rządowe, które w porę nie postarały się o wyłączenie nas z tego idiotycznego prawa, co podobno było możliwe. Gazeta.pl, już oczywiście zdążyła ogłosić kolejny sukces rządu, a jakże „Polski wniosek poparty przez KE. Wędliny tradycyjne będą mogły być wędzone jak dotychczas”. Jest to kolejna gazetowa bujda z chrzanem, no powiedzmy manipulacja. Nie jest to bowiem ŻADEN SUKCES. Chodzi bowiem tylko o wędliny znajdujące się na unijnej Liście Produktów Regionalnych i Tradycyjnych. Policzyłem dla Was ile ich naprawdę jest. Otóż mięsnych produktów regionalnych i tradycyjnych jest ok. 350. W tym wędzonych 116: woj. kujawsko-pomorskie: Półgęsek, znany też jako półgąsek albo pierśnik woj. lubelskie: Szynka nadwieprzańska, Polędwica nadwieprzańska, Boczek nadwieprzański, Baleron nadwieprzański, Kiełbasa nadwieprzańska, Kiełbasa wieprzowa z Krzczonowa, Szynka wieprzowa z Krzczonowa, Kiełbasa wiejska z Dobrosławowa woj. łódzkie: Wędzone kiełbasy jordanowskie, Nadolski boczek tradycyjnie wędzony, Jordanowska kiełbasa jałowcowa, Kiełbasa nadolska tradycyjnie wędzona, Wędzonki szadkowskie (ziemia szadkowska), Szynka wieluńska (Felinów)z lagi, Szynka cygańska zwana niedźwiedzią z Zaborowa, Kiełbasa chłopska (Kotulin), Kiełbasa bilska (Bilska wola), Kiełbasa swojska z Białej Góry z woj. łódzkiego woj. mazowieckie: Polędwica kurpiowska, Polędwiczki wędzone podsuszane (Puszcza Biała), Kiełbasa ojcowa z Sobień Jezior. Kiełbasa nadbużańska jałowcowa sucha, Kiełbasa szydłowiecka pieczona z oczkiem, Kiełbasa staropolska szydłowiecka, Skołatowska słoninka – przysmak myśliwego, Kiełbasa ze Starych Litewnik, Maciek mazowiecki, Salceson wizytowy (Zdziechów), Szynka Zdziechowska, Szynka dębowa z tynki (Żulin) woj. opolskie: Leberwurst drobno mielony z Górek /wątrobianka z Górek, Salceson biały z Górek /presswurst biały z Górek, Salceson ozorkowy z Górek /presswurst ozorkowy z Górek, Leberwurst grubo mielony z Górek /pasztetowa z Górek woj. podkarpackie: Boczek wędzony radomyski (Radomyśl Wielki), Schab tradycyjny z Górna (Kotlina Sandomierska), Kiełbasa wiejska dulcza (Radomyśl Wielki), Szynka tradycyjna z Górna, Kiełbasa swojska pilzneńska, Szynka swojska pilzneńska, Szynka biesiadna pilzneńska, Kiełbasa głogowska (Płaskowyż Kolbuszowski), Szynka wiejska markowska (Markowa), Kiełbasa swojska krajana (Dukielszczyzna), Kiełbasa markowska (Markowa), Kiełbasa swojska brzezińska, Polędwica swojska pilzneńska, Boczek swojski pilzneński, Kiełbasa dębowiecka (Dębowiec), Chwałowskie żeberka wędzone w wekach (Chwałowice), Kiełbasa wiejska jodłowska (Jodłowa), Szynka swojska wędzona z Hermanowej, Kiełbasa swojska z Hermanowej, Kiełbasa smalcówka (Ubieszyn), Boczek z Wetliny, Salceson dębowiecki (Dębowiec) z woj. podkarpackiego woj. pomorskie: Boczek wieprzowy wędzony, Szynka wieprzowa wędzona, Kurczak wędzony po kociewsku, Kiełbasa – wòrszta, Pierśnik dębogórski, Kiełbasa z Piekła z czarną gorczycą woj. świętokrzyskie: Kiełbasa swojska wąchocka hycowana, Polędwica tradycyjna z Wąchocka, Szynka sznurowana wąchocka, Kiełbasa łosieńska (Łosień), Polędwiczki świąteczne Prokopa (Łosień), Kiełbasa radoszycka (Radoszyce), Kiełbasa swojska z Kunowa, Kiełbasa z Pacanowa woj. warmińsko-mazurskie: Polędwica wędzona z mazurskiej masarni (Olecko), Baleron wędzony z mazurskiej masarni (Olecko), Boczek wędzony z mazurskiej masarni (Olecko), Kiełbasa jałowcowa wędzona z mazurskiej masarni (Olecko), Szynka wędzona z mazurskiej masarni (Olecko), Mazurska karkówka wędzona, Mazurska kiełbasa wędzona, Mazurska polędwica wędzona, Mazurska szynka wędzona, Mazurska słonina wędzona, Mazurski boczek wędzony Ktoś powie, przecież to dużo. Otóż nie, to mało. Produkty znajdujące się na unijnej liście produktów tradycyjnych mają być wytwarzane w ściśle określony sposób, w ściśle określonych „licencją” miejscach ze ściśle określonych produktów. Jak wynika z analizy list, w nawet najlepiej „wyposażonych” województwach wyroby tradycyjne powstają najczęściej w kilku lub nawet w jednym miejscu, najczęściej małej wioseczce. Na pewno nie są to miejsca masowej produkcji. Więc jeśli mieszkacie w mieście to raczej ich w najbliższym sklepie nie kupicie. Z powyższej listy wynika również, że WIĘKSZOŚĆ KRAJU POZBAWIONA BĘDZIE MOŻLIWOŚCI TRADYCYJNEGO WĘDZENIA, a najbardziej pod tym względem pokrzywdzonym województwem jest województwo zachodniopomorskie. Podziękujmy za ten stan rzeczy jełopom europejskim, jełopom rządowym oraz jełopom medialnym, które z niewiedzy lub świadomie manipulując dezinformują nas w tej kwestii. p.s. Nie jestem specjalistą od unijnej terminologii, niewykluczone więc, że w tym wyliczeniu popełniłem jakiś błąd, od tego jednak macie link:)", "url": "https://www.salon24.pl/u/bozeuchowaj/594584%2Cco-mozna-bedzie-wedzic-i-dlaczego-w-zachodniopomorskim-nic", "category": "warmińsko-mazurskie", "sub_category": "Mięso świeże oraz produkty mięsne", "phrase": "Szynka z mazurskiej masarni"}