{"meta_description": "Podczas XV Euroforum Polskiego Mleczarstwa zaprezentowano wyniki Krajowej Oceny Serów i Twarogów. W grupie \"Masło i mleczne produkty wysokotłuszczowe\" laury przyznano dla Okręgowej Spółdzielni Mleczarskiej w Końskich za masło szlachetne. -  Efekt tradycyjnej receptury i bardzo dobrego surowca - mówi prezes Wiesław Stępień.", "title": "Masło z koneckiej mleczarni laureatem krajowego konkursu Produkt Mleczny Roku 2022", "content": "W dniach 16-19 maja w hotelu Windsor w Jachrance odbyło się XV Euroforum Polskiego Mleczarstwa, którego organizatorami są Krajowe Stowarzyszenie Mleczarzy, Krajowy Związek Spółdzielni Mleczarskich oraz Polski Komitet Międzynarodowej Federacji Mleczarskiej FIL/IDF. Podczas wydarzenia poznano nagrody laureatom Krajowej Oceny Serów i Twarogów. Oceniane były produkty z wielu spółdzielni mleczarskich z kraju. Smakowało ich jury super arbitrów złożone z profesorów i doktorów z trzech szkół wyższych - Uniwersytetu Warmińsko - Mazurskiego w Olsztynie, Szkoły Głównej Gospodarstwa Wiejskiego w Warszawie oraz Uniwersytetu Rzeszowskiego. Jury przewodził profesor Arnold Reps, wybitny specjalista i guru serowarstwa, więc ocena jest bardzo obiektywna i prestiżowa. Decyzją arbitrów, laureatem w grupie \"Masło i mleczne produkty wysokotłuszczowe\" została Okręgowa Spółdzielnia Mleczarska w Końskich za masło szlachetne. - To \"Masło szlachetne jedyne takie\". Ten smak się nie powtórzy nigdzie indziej. Powstaje z najlepszego mleka, które odbieramy przede wszystkim od naszych świętokrzyskich producentów, wytworzone wedle tradycyjnej receptury. Cieszę się, że ta wyjątkowość jest doceniana na tle kraju. Taka nagroda poświadcza o ich bardzo wysokiej jakości -mówi prezes Wiesław Stępień. - Masło, jak i wiele innych produktów z koneckiej spółdzielni, od lat zdobywają uznanie wśród klientów i jurorów konkursów.", "url": "https://echodnia.eu/swietokrzyskie/maslo-z-koneckiej-mleczarni-laureatem-krajowego-konkursu-produkt-mleczny-roku-2022/ar/c3-16361287", "category": "zachodniopomorskie", "sub_category": "Oleje i tłuszcze (masło, margaryna itp.) ", "phrase": "Masło ostrowieckie"}