{"meta_description": "Pieczona kaczka to klasyk niedzielnego obiadu. Chrupiąc skórka, aromatyczne i soczyste mięso – to wymaga trochę starań, ale warto dać kaczce czas 😁", "title": "KACZKA PIECZONA » najprostsza i pyszna ❗", "content": "Kaczka pieczona w całości to klasyk eleganckiego niedzielnego obiadu. Zwykle kojarzy się z pieczonymi jabłkami lb dodatkiem miodu, bo kaczka lubi delikatną słodycz. Mięso kaczki jest ciemne i zwarte, jak mięso wołowe. Dlatego potrzebuje trochę czasu, żeby skruszeć w marynacie, a później żeby się dobrze upiec. Nie ma sensu przyspieszać tego procesu, bo twardawe mięso nie będzie smaczne 😉 Miała być pieczona kaczka siewierska, w ramach projektu SMAKUJ POLSKĘ. Jednak okazało się, że sekret wyjątkowości tej potrawy tradycyjnej tkwi w tym, że należy kaczkę piec w piecu chlebowym, opalanym drewnem ☹ Ma to wpływ na „niezapomnianą kruchość, zapach i smak” 😁 Przyprawiana jest majerankiem, może – ale nie musi – być nafaszerowana jabłkami – czyli w kwestii przypraw standard. Ale skoro nie mam szans upiec jej w piecu chlebowym, tym razem mogę zrobić kaczkę równie pyszną i szybką w przygotowaniu – natartą solą i skropioną sosem sojowym zmieszanym z miodem. Bez jabłek ❗", "url": "https://besttaste.pl/recipes/kaczka-pieczona/", "category": "śląskie", "sub_category": "Mięso świeże oraz produkty mięsne", "phrase": "Siewierska kaczka pieczona"}