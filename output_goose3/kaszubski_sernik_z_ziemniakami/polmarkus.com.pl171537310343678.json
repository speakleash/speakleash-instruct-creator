{"meta_description": "", "title": "Nieformalny Dzień Sernika 30 lipca!", "content": "Już wkrótce, 30 lipca – nieformalny Dzień Sernika. Warto się do niego w odpowiedni sposób przygotować np. wykorzystując nowe receptury na serniki np. ze spodem ciasteczkowym, z kremem brulee i malinami czy z kremem cytrynowym. Zobacz receptury… Historia sernika sięga starożytności. Proporcje oraz przepis na sernik doskonały podał już 200 lat p.n.e. rzymianin Katon Starszy. Później w wyniku odmiennych gustów w każdym kraju powstała inna receptura na to ciasto. Sernik wiedeński, który przywędrował do Polski za sprawą Jana III Sobieskiego, sporządza się z pulchnej i delikatnej masy serowej z dużą zawartością żółtek i piany białkowej. Od innych serników odróżnia go brak spodu i duża ilość najlepszej jakości rodzynek (królewskich lub sułtańskich). Często oblany jest polewą czekoladową lub kakaową. Polska odmiana to sernik krakowski, pieczony na cieście kruchym lub krucho-drożdżowym. Naszym „wynalazkiem” jest obficie lukrowana, charakterystyczna „kratka” ułożona na wierzchu z wałeczków ciasta. Jest też kaszubski sernik z ziemniakami, wpisany na Listę Produktów Tradycyjnych. Do listy sernikowej możemy dołączyć: seromakowiec (sernik przekładany makową masą), ciasto drożdżowe z serem i kruszonką, serowy strudel, sernik na zimno. W latach 80. XX. wieku popularnością cieszył się dwukolorowy sernik Isaura, nazwany tak na cześć głównej bohaterki brazylijskiego serialu. Sernik nowojorski pieczony jest na bazie kremowego twarożku, znanego jako „serek Philadelphia”. Jest on lżejszy, bardziej kremowy i delikatniejszy niż serniki kontynentalne z białego sera. Często przy jego pieczeniu stosuje się metodę tzw. kąpieli wodnej, która pozwala zachować wysoką wilgotność w piekarniku i zapobiega pękaniu. Śląskim„sernikowym” wkładem jest tradycyjny kołocz z nadzieniem serowym. O jego jakości świadczy lekko wilgotny ser przyprawiony kruchą posypką oraz właściwa grubość ciasta. Tak skomponowany kołocz musi być posypany cienką warstwą cukru pudru i maślaną, kruchą posypką. Na upalne, letnie popołudnia proponujemy sernik na zimno, z najróżniejszymi dodatkami. Link lub spis naszych propozycji serników wraz z recepturami. W 2009 roku w Księdze Rekordów Guiness’a zapisano nowy rekord – na największy i sernik świata. Powstał w Meksyku, a do produkcji zużyto tonę serka philadaelphia, drugie tyle jogurtu, 350 kilo ciasta, 250 kilo cukru i 150 kilo masła. Porcji wystarczyło na 20 000 osób. I najdroższy sernik, jaki można dostać to „Festive Two-Stack Cheesecake” oferowany przez Saks Fifth Avenue w Nowym Yorku. Jego czekoladowa skorupka zawiera potrójnie kawowe nadzienie serowe na kruchym spodzie i ciasto czekoladowe z maślanym kremem. Kosztuje ……….300 dolarów.", "url": "https://polmarkus.com.pl/events/nieformalny-dzien-sernika-30-lipca/", "category": "pomorskie", "sub_category": "Wyroby piekarnicze i cukiernicze", "phrase": "Kaszubski sernik z ziemniakami"}