{"meta_description": "Na Kaszubach ziemniaki odgrywają bardzo ważną rolę. Stanowią podstawowy dodatek do dań, smaży się z nich plińce (placki…", "title": "Najczęściej serwuje się je na obiad, ale Kaszubki dodają do sernika. Tak jadano na wsiach", "content": "Przepis Sernik Najczęściej serwuje się je na obiad, ale Kaszubki dodają do sernika. Tak jadano na wsiach Najczęściej serwuje się je na obiad, ale Kaszubki dodają do sernika. Tak jadano na wsiach Na Kaszubach ziemniaki odgrywają bardzo ważną rolę. Stanowią podstawowy dodatek do dań, smaży się z nich plińce (placki ziemniaczane), podaje ze śledziem a nawet... przygotowuje z nich sernik. Obowiązkowy na święta, król wszystkich imprez - sernik od lat dzierży tytuł najpopularniejszego polskiego ciasta. Znają go doskonale również Kaszubi. Od 2006 roku sernik z ziemniakami widnieje na liście produktów tradycyjnych. Przepis jest tak prosty, że z łatwością upieczesz go w domu. Kaszubski sernik ziemniaczany to wyjątkowy deser, którego historia sięga XIX wieku. Wywodzi się on z Pojezierza Kaszubskiego, środkowej części Kaszub, która słynie z pięknych jezior, urozmaiconego terenu i piaszczystych gleb sprzyjających uprawie ziemniaków. To właśnie ziemniaki stanowią jeden z kluczowych składników tego tradycyjnego ciasta. Ziemniaki nadają sernikowi charakterystyczną, lekko wilgotną konsystencję i delikatny smak. Sernik ziemniaczany to nie tylko pyszne ciasto, ale również smak dzieciństwa wielu mieszkańców Kaszub i symbol lokalnej tożsamości. To idealne ciasto dla miłośników tradycyjnych smaków i regionalnych specjałów. • Ziemniaki obierz, pokrój na mniejsze kawałki i ugotuj do miękkości. Odcedź i przeciśnij przez praskę. Ostudź. • Masło utrzyj z cukrem, dodaj ciepłe ziemniaki i dalej ucieraj. Dodaj ser i ekstrakt waniliowy (opcjonalnie). Następnie dodaj żółtka i dalej ucieraj. • Na koniec dodaj porcjami pianę z białek i delikatnie całość wymieszaj. • Wyłóż formę papierem do pieczenia, tak aby wystawał on ponad rant ok. 3-4 cm. Wlej masę do formy. • Po upieczeniu wyłącz piekarnik i wystudź sernik w środku, aby nie opadł.", "url": "https://pysznosci.pl/najczesciej-serwuje-sie-je-na-obiad-ale-kaszubki-dodaja-do-sernika-tak-jadano-na-wsiach,7000927076441056a", "category": "pomorskie", "sub_category": "Wyroby piekarnicze i cukiernicze", "phrase": "Kaszubski sernik z ziemniakami"}