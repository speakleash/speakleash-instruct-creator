{"meta_description": "", "title": "Pieremiacze - tatarskie pierożki", "content": "Składniki:Ciasto:* 330 ml kefiru* 2 jajka* 1/4 kostki masła (rozpuszczonego)* 1/4 łyżki sody oczyszczonej* 1 łyżka octu (ja użyłam jabłkowego)* mąkaFarsz:* około 300g mięsa mielonego (wołowina, jagnięcina, cielęcina lub mieszane)* 1 cebula* sól, pieprz* olej do smażeniaSos:* śmietana* ketchupPrzygotowanie dania można podzielić na 3 etapy. Po pierwsze ciasto. Do miski wlewamy kefir, dodajemy jajka, roztopione masło i szczyptę soli. Mieszamy na jednolita masę. Na łyżkę nakładamy odrobinę sody, zalewamy ją połową łyżki octu, gdy się spieni wlewamy do miski i wlewamy na łyżkę kolejną porcję octu tak aby opłukać łyżkę z sody. Octu ma być nie więcej niż łyżka. Dosypujemy do miski mąkę i zagniatamy ciasto. Ilość mąki ma być taka by powstało nam ciasto niezbyt twarde ale elastyczne, takie jak na pierogi. Zagniecione ciasto odstawiamy pod przykryciem na czas przygotowania farszu.Etap drugi to farsz. Do mięsa mielonego dodajemy bardzo drobno posiekaną cebulkę. Doprawiamy solą i pieprzem według uznania. Ja do mięsa zawsze dodaję wodę (około pół szklanki) aby mógł się wytworzyć sok. W przypadku pieremiaczy jest to dosyć ważne, a przekona się o tym każdy, kto je spróbuje. Dokładnie mieszamy i możemy zająć się przygotowaniem dania.Etap trzeci - najprzyjemniejszy. Z ciasta robimy kulki, które trzeba rozwałkować na koła o średnicy około 10 cm. Oczywiście nikt nie będzie mierzył ich z linijką :) Ważne jest żeby nasz placek nie był zbyt gruby (około 3-4 mm) a przede wszystkim jego końce były cienkie. Na każdy nakładamy farsz. Rozkładamy go na grubość około 5 mm i zamykamy je ciastem w środku naszego placka zaciskając zawinięte ciasto na górze \"pod palcem\". UWAGA na czubku musi zostać dziurka. Trudno jest wyjaśnić sposób przygotowania więc następnym razem zrobię foto-przepis, czyli wszystko pokażę na zdjęciach. Póki co zapraszam do wytężenia wyobraźni.Gdy uporamy się już z formowaniem kulek z dziurką w wysokiej patelni rozgrzewamy olej. Ma być go tyle by pokrył mniej więcej do połowy nasze pieremiacze. Układamy je najpierw dziurką do dołu, gdy się zarumienią przewracamy je na drugą stronę. UWAGA podczas smażenia wytwarza się sok więc trzeba przewracać sprawnie ale delikatnie by nie wydostał się do oleju. Smażymy z obu stron na złoty kolor. UWAGA po wyjęciu z patelni są bardzo gorące. W środku pojawi się sok więc proszę się nie poparzyć.Ja uwielbiam pieremiacze z sosem, do przygotowania którego wystarczy wymieszać ketchup ze śmietaną. Proste a jakie smaczne :)", "url": "http://kuchniaizy.blogspot.com/2015/01/pieremiacze-tatarskie-pierozki.html", "category": "lubelskie", "sub_category": "Gotowe dania i potrawy", "phrase": "Pieremiacze"}