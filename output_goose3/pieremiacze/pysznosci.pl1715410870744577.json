{"meta_description": "Złocista skórka, miękki farsz i cała gama aromatycznych przypraw charakteryzują czebureki, dawniej nazwane \"złotymi pie…", "title": "Zapomniana potrawa tatarska. Dawniej nazywano je \"złotymi pierogami\"", "content": "Złocista skórka, miękki farsz i cała gama aromatycznych przypraw charakteryzują czebureki, dawniej nazwane \"złotymi pierogami\". Na świecie przysmak ten jest popularną uliczną przekąską. W Polsce zaś mało kto słyszał o czeburekach, mimo że związane są również z naszą tradycją kulinarną. O czeburekach w Polsce mówi się rzadko - jedynie w kilku miejscach kraju kultywuje się tradycje ich przyrządzania, głównie na Lubelszczyźnie. W innych częściach świata - na całym Kaukazie, w Azji Zachodniej i Środkowej, na Litwie, Łotwie, w Estonii, Ukrainie, Rosji, Europie Wschodniej, a także w Turcji, Grecji i Rumunii czebureki są popularnym daniem ulicznym. Ich przygotowanie nie jest trudne, a smak powala na kolana. Czebureki to smażone pierogi z niekwaszonego ciasta, nadziewane mielonym lub drobno krojonym mięsem. Czasami jako nadzienia używa się sera, ziemniaków, grzybów, kapusty, jajek ze szczypiorkiem i ryżem. Korzeni tej potrawy upatruje się w kuchni tatarskiej, której wiele elementów obecnych jest w tradycyjnej kuchni Lubelszczyzny. To właśnie tam, zwłaszcza w gminie Terespol, kultywuje się przyrządzanie czebureków. Ciasto na czebureki sporządza się z mąki, wody, soli i oleju. Powinno być miękkie i elastyczne, ale nie lepkie. Następnie dzieli się je na mniejsze części, z których formuje się kule, a z nich - cienke placuszki. Następnie na placuszki te nakłada się nadzienie i zamyka je w cieście, tworząc kształt półksiężyca. Na koniec całość smaży się w głębokim tłuszczu do uzyskania złotej, chrupiącej skórki. Do ciasta opcjonalnie dodać można spirytus - wtedy nie wchłonie dużej ilości tłuszczu. Łączę kilka składników i wkładam do piekarnika. Po chwili mam soczyste kotleciki", "url": "https://pysznosci.pl/zapomniana-potrawa-tatarska-dawniej-nazywano-je-zlotymi-pierogami,6951732417170336a", "category": "lubelskie", "sub_category": "Gotowe dania i potrawy", "phrase": "Pieremiacze"}