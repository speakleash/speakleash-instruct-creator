{"meta_description": "", "title": "Bosman Browar Szczecin – Wikipedia, wolna encyklopedia", "content": "Po przejęciu budynków i wyposażenia browaru Bohrisch Brauerei AG przez władze polskie 24 października 1945, straty oszacowano na 35% a sam browar znalazł się pod zarządem Centralnego Zarządu Przemysłu Fermentacyjnego w Bydgoszczy pod nazwą Państwowe Browary w Szczecinie[1]. W skład przedsiębiorstwa wchodziły dawny browar Bohrisch, prawie całkowicie zniszczony browar Bergschloß i browar Elysium. Produkcję wznowiono 12 stycznia 1946, kiedy uwarzono pierwszą po wojnie warkę lekkiego piwa o zawartości ekstraktu 8,3%. Do końca miesiąca w browarze uwarzono łącznie 20 hl piwa. Produkcja do końca roku wyniosła 20 tys. hl. W lipcu 1951 browar znalazł się w nowo utworzonych Szczecińskich Zakładach Piwowarsko-Słodowniczych, a kilka lat później warzono na Pomorzanach już 200 tys. hl piwa rocznie. Pomiędzy rokiem 1960 a 1969 szczecińskie piwo było eksportowane do krajów bloku wschodniego. Produkowane tutaj Piwo Bałtyckie zostało nagrodzone w 1964 na targach w Poznaniu oraz wystawie piwnej w Paryżu. Dzięki umowie z Baltoną piwo to trafiało również na polskie statki. Pod koniec lat 80. roczna produkcja browaru przekroczyła poziom 300 tys. hl. W 1974 roku rozpoczęto budowę Wytwórni Pepsi-Coli, którą uruchomiono 7 lipca 1975 roku[2]. Był to jeden z dwóch zakładów w kraju (obok Polmosu Kraków), który rozpoczął franczyzową produkcję tego napoju. W 1992 przedsiębiorstwo państwowe zostało przekształcone w jednoosobową spółkę skarbu państwa Bosman Browar Szczecin SA W spółkę zainwestowała niemiecka grupa producentów piwa Bitburger Brauerei. Od 2001 browar stał się częścią grupy Carlsberg Okocim S.A. (przemianowana w 2004 na Carlsberg Polska). 29 grudnia 2005 browar ustanowił rekord rocznej produkcji piwa na poziomie 1 mln hl[3]. • Volt – marka piwa produkowana przez Bosman Browar Szczecin S.A. należący do grupy piwowarskiej Carlsberg Polska, dystrybuowane na terenie całego kraju. Pierwszym piwem tej marki było Volt Original. Zostało wprowadzone na rynek Polski w 1999 roku. Jego wygląd przypominał baterię. W 2000 roku sprzedaż piwa sięgnęła 325 tys. hl co stanowiło 1,5% rynku piwa w Polsce. W 2002 roku firma wypuściła na rynek nowa markę Volt Strong – piwo mocne o lekko słodkawym smaku przypominającym Warkę Strong[4]. Głównym regionem sprzedaży tej marki jest północna część Polski. Marcin Kosiorowski za stworzenie oryginalnego wyglądu opakowania piwa otrzymał w latach 1999-2000 nagrody Złotego Orła, EPICA, EDA i Creativity 29[5]. Innym produktem szczecińskiego browaru o podobnej nazwie jest Bosman Volt. • drużyna Bosman Morze Szczecin w 1998 zajęła 2. miejsce w Mistrzostwach Polski w Siatkówce Mężczyzn • 2003: Bosman był jednym z głównych sponsorów regat wielkich żaglowców w Gdyni – Cutty Sark Tall Ships' Races oraz w 2007 w Szczecinie finału The Tall Ships' Races • MM Moje Miasto - szczecińska gazeta bezpłatna, nr 001/06, s. 8: Jaszczyński, Marek - \"Jak na Pomorzanach piwo warzyli\", ISSN 1896-6578. • Od Bohrischa do Bosmana: 160 lat szczecińskiego browaru. Wyd. Walkowska, Szczecin 2008, ISBN • None zbiór fotografii pamiątek z browaru Bohrisch Brauerei AG. sedina.px.pl. [zarchiwizowane z tego adresu (2007-09-30)].", "url": "https://pl.wikipedia.org/wiki/Bosman_Browar_Szczecin", "category": "zachodniopomorskie", "sub_category": "Napoje (alkoholowe i bezalkoholowe)", "phrase": "Piwo szczecińskie"}