{"meta_description": "W Polsce w tłusty czwartek do dystrybucji trafia około 100 milionów pączków, to około 700 tys. ton słodkiej i dość tłustej przyjemności. Jeden pączek waży od 60 do 80 g i w zależności od receptury, jego spożycie dostarczy od 200 do 400 kcal.", "title": "Prawie wszystko o pączkach", "content": "W Polsce w tłusty czwartek do dystrybucji trafia około 100 milionów pączków, to około 700 tys. ton słodkiej i dość tłustej przyjemności. Jeden pączek waży od 60 do 80 g i w zależności od receptury, jego spożycie dostarczy od 200 do 400 kcal. Obecnie jest wiele receptur na otrzymanie idealnych pączków tradycyjnych czy wegańskich, które np. zamiast jajek i masła mają dodatek napoju roślinnego i tłuszczu, zazwyczaj kokosowego. Jednym z sekretów uzyskania wspaniałych tradycyjnych pączków jest cierpliwość podczas ich przygotowywania. To szczególnie ważne podczas długiego wyrabiania i wyrastania ciasta. Eksperci twierdzą, że podwójne wyrastanie ciasta (czyli pierwsze, dość długie po wyrobieniu, kolejne po uformowaniu pączków) jest niezbędne do uzyskania delikatności i sprężystości. A precyzja czasowa stosowana podczas wysmażania z jednej i drugiej strony pączków to niezbędna część do uzyskania wyjątkowego i powtarzalnego smaku, a także złotego koloru. Ważna podczas smażenia jest temperatura tłuszczu dobierana w zależności od jego rodzaju. Aby pączek był smaczny i nie nasiąkał podczas smażenia tłuszczem (i nie zwiększał niepotrzebnie swojej kaloryczności) dodaje się spirytus lub ocet podczas wyrabiania ciasta. W niektórych cukierniach nadal nadziewa się pączki zaraz po wysmażeniu ręcznie, w innych z wykorzystaniem nadziewarek automatycznych.", "url": "https://blog.p.lodz.pl/en/node/165", "category": "lubuskie", "sub_category": "Wyroby piekarnicze i cukiernicze", "phrase": "Pączki lubuskie"}