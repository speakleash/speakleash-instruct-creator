{"meta_description": "W dużym mieście nieraz brakuje nam przyjemnego gwaru targowiska i regionalnych produktów", "title": "Śniadanie to podstawa - regionalne tym bardziej!", "content": "W dużym mieście nieraz brakuje nam przyjemnego gwaru targowiska i regionalnych produktów. Mercure Kraków Stare Miasto zaprasza do celebrowania lokalnych przysmaków podczas śniadania inspirowanego atmosferą Starego Kleparza. Jest to kultowe miejsce - najstarsze działające targowisko w Krakowie. Znajduje się tuż za hotelem. W ramach programu marki Mercure - Discover Local, goście Mercure Kraków Stare Miasto mają możliwość spróbowania lokalnych dań i napoi, odkrywać regionalne dziedzictwo oraz tradycje, jak również poznać miasto jako miejsce tętniące życiem. Nowa odsłona hotelowego bufetu śniadaniowego nawiązuje swoim designem do sąsiadującego z hotelem targowiska, gdzie potrawy podawane są w garneczkach i słojach. Dania na ciepło serwowane są w żeliwnych kociołkach, zaś napoje w różnorodnych butelkach. Durszlaki, deski, patelnie i stolnice używane są do podawania warzyw czy wielu innych produktów śniadaniowych. - Wśród ciekawych elementów wystroju bufetu znajdziemy także puszki z przetworami czy drewniane wałki z logotypem hotelu w formie grawerów. Przy jednym z bufetów dostrzeżemy także podwieszone kosze wiklinowe z wyborem bagietek i chlebów różnego rodzaju a świeżo wypiekane bułki umieszczone są w przeźroczystych szufladach. Centralnym elementem bufetu jest z kolei majestatyczna, stara waga, specjalnie zamówiona na potrzeby hotelu - mówi Tomasz Schweda, dyrektor generalny Mercure Kraków Stare Miasto. Sezon letni oznacza jedno - asortyment bufetu powiększył się o szeroki wybór świeżych polskich owoców, prezentowanych na straganie targowym. Został on specjalnie zaprojektowany dla Mercure Kraków Stare Miasto - ma charakter przenośnego stoiska targowego, dopełnia design lokalnego targowiska, a także skupia wokół siebie gości. Wśród ponad stu produktów śniadaniowych można znaleźć te charakterystyczne dla regionu Małopolski pochodzące od miejscowych dostawców, jak m. in. kaszanka proszowicka, charsznicka kiszona kapusta i ogórki, smalec jurajski, kiełbasa krakowska sucha, jabłka łąckie, fasola Piękny Jaś z Doliny Dunajca, pasztet proszowicki, bryndza, i wiele innych. Oczywiście w ofercie śniadań jest szeroki wybór produktów zdrowej żywności, bezglutenowych czy też wegańskich. W weekendy goście mogą spróbować lokalnego cydru. - Wyjątkowe produkty śniadaniowe zasługują także na niecodzienną porcelanę, stąd też talerze śniadaniowe dla gości w kolorze brązu zostały ręcznie wykonane i pomalowane, przypominając dawne talerze z kredensu naszych babć... pobudzając i przywołując autentyczne emocje osadzone w lokalności - stwierdza Tomasz Schweda, dyrektor generalny Mercure Kraków Stare Miasto.", "url": "https://msoid.szef-kuchni.com.pl/aktualnosci/%C5%9Bniadanie-to-podstawa-regionalne-tym-bardziej", "category": "małopolskie", "sub_category": "Mięso świeże oraz produkty mięsne", "phrase": "Kaszanka proszowicka"}