{"meta_description": "", "title": "III Piknik Ekologiczny", "content": "W minioną niedzielę 15.10.2017 r. na Rynku w Proszowicach odbył się III Piknik Ekologiczny. Jeszcze przed oficjalnym otwarciem w Sali kinowej CKiW w Proszowicach najmłodsi mogli obejrzeć spektakl „Baron Smog”. Widzowie z wielkim zainteresowaniem oglądali jak zły i cuchnący Baron Smog dzięki wspólnemu wysiłkowi sprzątania, segregacji odpadów i dzięki dużej dawce miłości przemienił się w lekką i zwiewną mgiełkę. O 13.30 Zastępca Burmistrza Gminy i Miasta Proszowice Pani Iwona Latowska, Wiceprezes Zarządu MPGO w Krakowie Pan Rafał Kruszyński oraz przedstawiciel firmy EKOM Pan Wojciech Kula dokonali uroczystego otwarcia pikniku. I wkrótce potem do specjalistycznych samochodów i przygotowanych pojemników zaczęły trafiać przyniesione przez uczestników surowce wtórne. Ta zbiórka to symboliczny ale praktyczny udział w ochronie środowiska- przeznaczenie odpadów do recyklingu zmniejsza zużycie surowców, energii i chroni powierzchnię ziemi. Podczas przeprowadzonej akcji zebrano ponad 2,5 tys. opakowań szklanych, 1400 kg makulatury, 268 sztuk drobnego zużytego sprzętu elektryczny i elektroniczny, około 7,5 tys.baterii, 8, 6 tys. puszek aluminiowych i ponad 1000 szt. opakowań plastikowych PET. W zamian za zebrane surowcowe wtórne wydano 1215 sadzonek drzew i krzewów. Drzewka zostały zakupione przez Gminę Proszowice dzięki dofinansowaniu z Regionalnych programów Operacyjnych oraz przez Firmę EKOM. W trakcie pikniku przez specjalistów z MPGO przeprowadzony był konkurs plastyczny dla dzieci „Segreguję bo umiem”, dzieci mogły zmierzyć z tematycznymi rebusami i krzyżówkami – a za włożony trud otrzymać nagrodę ufundowana przez MPGO w Krakowie. Każdy uczestników pikniku mógł skosztować potraw przygotowanych przez panie z Koła Gospodyń Wiejskich z Jakubowic. Wszystkie potrawy były smakowite a do wyboru były: leczo, pieczony kurczak, kaszanka, sałatki, zapiekanki, kiszone ogórki, swojski smalec oraz ciasta. Nie zabrakło również lokalnych produktów – swoje stoisko mieli lokalni pszczelarze. Strzałem w dziesiątkę były warsztaty ekologiczne profesjonalnie prowadzona przez Panią Martę Pietrusiak – pieczątki z warzyw i osobiste znakowania wielorazowych toreb na zakupy, własnoręcznie zrobione z szyszek i ciasta solnego sowy, zabawa i wspólne ozdabianie domku, ścieżka dary lasu to całkowicie pochłaniały najmłodszych. Dla mieszkańca Gminy Proszowice, który na co dzień segreguje odpady, terminowo uiszcza opłaty oraz wrzucił do skrzyneczki swój „los”. Dokładnie o godz. 16.40 wylosowano główną nagrodę – rower ufundowany przez EKOM. Spośród kilkudziesięciu losów ten wygrany pozwolił odjechać rowerem Panu Mariuszowi Duraj z Klimontowa. Piknik zorganizowany został przez Burmistrza Gminy i Miasta Proszowice Grzegorza Cichego oraz Konsorcjum firm Małopolskie Przedsiębiorstwo Gospodarki Odpadami Spółka z o.o. z siedzibą w Krakowie i EKOM MACIEJCZYK Spółka Jawna z siedzibą w Nowinach. Głównym celem Pikniku było uświadomienie mieszkańców, że środowisko to nasza wspólne otoczenie i każdy powinien podjąć wyzwanie dla jego dobra – a przyczynić się do tego może codzienna postawa, segregacja odpadów, niespalanie odpadów, dbałość o stan powietrza, sadzenie drzew wymiana kotłów korzystanie z odnawialnych źródeł energii oraz …. jazda na rowerze.", "url": "https://arch.proszowice.pl/localhost/spi/proszowice.pl/pl_startb07c.html?typ=13&menu=1&dzialy=1&akcja=artykul&artykul=2831", "category": "małopolskie", "sub_category": "Mięso świeże oraz produkty mięsne", "phrase": "Kaszanka proszowicka"}