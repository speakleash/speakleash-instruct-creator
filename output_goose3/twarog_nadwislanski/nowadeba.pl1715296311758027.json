{"meta_description": "", "title": "Aktualności / Mieszkaniec / Oficjalna strona miasta i gminy Nowa Dęba", "content": "Julia Król, zawodniczka \"Diamentu\" Chmielów. została mistrzynią świata mażoretek. Reprezentujące Polskę mażoretki z Chmielowa rozpoczęły z przytupem udział w rozgrywanych w chorwackiej Opatiji mistrzostwach globu. Złoty medal Julii Król (w kategorii solo baton kadetek) to nie jedyny sukces wywalczony pierwszego dnia mistrzostw przez mażoretki z Chmielowa. Brązowy medal i tytuł II wicemistrza świata wywalczył duet Julia Król/Oliwia Zych (duo baton kadetki). Dodatkowo tuż za podium, na 4 miejscach, uplasowały się: Łucja Surma, Milena Twaróg i miniformacja drużyny (baton juniorki), zaś 5 miejsce zajęła Zofia Cudo.    - Powiemy tak: „gdy na scenę wchodzi Diament to się zaraz zrobi zamęt” – skomentowały żartobliwie dziewczyny z drużyny na profilu zespołu w mediach społecznościowych.    Jak zapowiadają mażoretki z Chmielowa i ich trenerka, Małgorzata Katarzyna Gronek, będę mocno walczyć o kolejne tytułu dla Polski i Chmielowa. źródło: Tygodnik Nadwiślański  (Mamy mistrzynię świata mażoretek! Wielki sukces \"Diamentów\" z Chmielowa, które na Chorwacji reprezentują Polskę [FOTO])    MR/PG", "url": "http://www.nowadeba.pl/mieszkaniec/aktualnosci/art,10925,mamy-mistrzynie-swiata-mazoretek-wielki-sukces-diamentow-z-chmielowa-ktore-na-chorwacji-reprezentuja-polske.html", "category": "lubelskie", "sub_category": "Sery i inne produkty mleczne", "phrase": "Twaróg nadwiślański"}