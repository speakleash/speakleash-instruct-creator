{"meta_description": "Comfort food to potrawy, które sprawiają nam przyjemność, często łączą się z miłymi wspomnieniami, poprawiają nam nastrój i humor. Generalnie twaróg to mój…", "title": "Mariola Tarnowska na LinkedIn: Comfort food to potrawy, które sprawiają nam przyjemność, często łączą się…", "content": "SERdecznie zapraszam na IV edycję Święta Lubelskiego Serowarstwa i Mleczarstwa pod hasłem \"Na początku był Twaróg...\". Spotykamy się 12. maja 2024 w niedzielę od 11:00 do 15:00 na Lubartowskiej 77 w Lublinie. Twarogi należą do produktów żywnościowych wytwarzanych od pokoleń. Ich charakterystyczny smak towarzyszy konsumentom nierzadko od najmłodszych lat pozostając niezbędnym i niezastąpionym przez całe życie. Polski twaróg ma niepowtarzalny smak. nigdzie na świecie nie spotkamy twarogu o takim smaku i aromacie. Lubelszczyzna to region szczególnie ściśle związany z tym produktem, bogaty w mleczarnie i wytwórców twarogu. Od lat oferujemy najlepsze sery i twarogi od znanych na całą Polskę lubelskich mleczarni jak i od małych, lokalnych producentów. Różnorodność serów z naszego regionu sprawia, że mogą być składnikiem tradycyjnych potraw jak i samodzielnym daniem, potraw często serwowanych w najlepszych lubelskich restauracjach. Smak lubelskiego twarogu to w wielu przypadkach smak dzieciństwa, smak babcinego twarogu wyrabianego i spożywanego codziennie w czasie wakacji spędzanych na wsi. Wspaniale smakował z miodem z pasieki dziadka, z ogórkiem zerwanym prosto z grządki. Wiele potraw tradycyjnych znajdujących się w książce wydanej przez Urząd Marszałkowski Województwa Lubelskiego „W krainie lubelskich produktów tradycyjnych” zawiera w swoim składzie właśnie twaróg, np. pierogi nowodworskie, perkowickie, skromowskie, golasy izbickie, piróg biłgorajski, piróg z cebulą i serem i inne. Twaróg także znajduje się na wymienionej liście: twarożki z Michowa, twaróg nadwiślański oraz twaróg z Bychawy.", "url": "https://pl.linkedin.com/posts/mariola-tarnowska-48293975_comfort-food-to-potrawy-kt%C3%B3re-sprawiaj%C4%85-activity-7166490986141925376-kiYy", "category": "lubelskie", "sub_category": "Sery i inne produkty mleczne", "phrase": "Twaróg nadwiślański"}