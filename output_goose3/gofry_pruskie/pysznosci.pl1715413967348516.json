{"meta_description": "Jaki jest jeden z najpopularniejszych ulicznych deserów? Obok lodów, z pewnością będą to gofry z rozmaitymi dodatkami. …", "title": "Nie musisz przepłacać w budce nad morzem. Tańsze i smaczniejsze gofry zrobisz w domu", "content": "Nie musisz przepłacać w budce nad morzem. Tańsze i smaczniejsze gofry zrobisz w domu Nie musisz przepłacać w budce nad morzem. Tańsze i smaczniejsze gofry zrobisz w domu Jaki jest jeden z najpopularniejszych ulicznych deserów? Obok lodów, z pewnością będą to gofry z rozmaitymi dodatkami. Największą popularnością cieszą się one przede wszystkim nad morzem. Najpopularniejsze połączenie to bita śmietana i świeże owoce. Idealne gofry to takie, które mają chrupiącą skórkę i wilgotne, delikatne wnętrze. Jak uzyskać taki efekt w swoim domu? Sezon wiosenno-letni rozkręca się z każdym dniem. Osoby, które wypoczywały podczas długiego weekendu nad morzem, mogły być w szoku, gdy zobaczyły ceny gofrów. Za dwa gofry z bitą śmietaną i owocami w Gdańsku trzeba było zapłacić nawet 36 złotych. Jeśli nie zamierzasz przepłacać, możesz przygotować ten przysmak w swoim domu. Przepis na gofry nie jest zbyt skomplikowany. Jeśli masz pod ręką gofrownicę, to nic nie stoi na przeszkodzie, by wyczarować ten deser w parę chwil. Jak go zrobić? Skąd wzięły się gofry w naszym kraju. Do Polski przybyły z Europy Zachodniej. Już w średniowieczu były przysmakiem w Belgii czy Francji. Wypiekano je w żeliwnych formach, ogrzewanych w gorącym popiele palenisk. Jednakże ten specjał, który dobrze znasz, narodził się dopiero w XVIII wieku, w belgijskim mieście Liege. Autorem był osobisty kucharz miejscowego biskupa. Gofry z tej okolicy charakteryzują się ciężką konsystencją i zaokrąglonym kształtem, a ich nieodzownym składnikiem są granulki cukru perłowego, które podczas pieczenia topią się, nadając wafelkom karmelowego smaku i aromatu. Natomiast gofry brukselskie, choć nazwane od stolicy Belgii, pochodzą z Gandawy i są lżejsze oraz bardziej delikatne, ale również posiadają chrupiącą skórkę. Na całym świecie zyskały na popularności w połowie XX wieku, szczególnie po wystawie EXPO w Nowym Jorku, gdzie udekorowane bitą śmietaną i truskawkami wafle cieszyły się dużym zainteresowaniem. A jak wygląda historia gofrów w Polsce? W Polsce gofry stały się popularne w minionym stuleciu, a w niektórych regionach, takich jak Warmia i Mazury, szczególnie upowszechniły się gofry pruskie, które obecnie znajdują się na liście produktów tradycyjnych ministerstwa rolnictwa. Wiele gospodarstw w Polsce posiadało żeliwne gofrownice, zwane żelazkami, składające się z dwóch płaskich, okrągłych form złączonych zawiasami, z wypustkami w fajerce, a czas wypieku mierzono poprzez modlitwę \"Zdrowaś Mario\", po której formę przewracano na drugą stronę. Jak zrobić najlepsze i chrupiące gofry? To pytanie często pojawia się w twojej głowie, gdy masz ochotę na ten popularny uliczny deser. Aby uzyskać satysfakcjonujący efekt, dobrze jest wziąć pod uwagę kilka istotnych kwestii, dzięki którym końcowy sukces będzie możliwy. Kluczowe są tu składniki ciasta, odpowiednia mąka, temperatura pieczenia i rzecz jasna — gofrownica, w której przygotowanie tego deseru będzie możliwe. Chrupiące i idealne gofry - jak je zrobić? Jeśli chcesz przygotować gofry dużo lepsze niż nad morzem, sięgnij po nasz sprawdzony przepis. Deser będzie chrupiący i idealnie połączy się z popularnymi dodatkami.", "url": "https://pysznosci.pl/jak-zrobic-najlepsze-gofry-przepis,6919228270258305a", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Gofry pruskie"}