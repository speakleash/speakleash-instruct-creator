{"meta_description": "gofry", "title": "gofry | Blog | Deptana.pl", "content": "Przed majówką proponujemy przygotować się do wędzenia. Tym razem ryb. Oczywiście, ponieważ weekend majowy jest bardzo długi w tym roku nic nie stoi na przeszkodzie, abyśmy przy okazji uwędzili również sery, boczek czy kiełbaski. Ryby można wędzić razem z mięsem, nie doprowadzi to do przejścia obu potraw obcymi zapachami. Najlepiej rozmieścić różne rodzaje produktów w innych częściach wędzarni. Wędzenie to nie tylko sposób na dodanie mięsu ciekawych aromatów. Jest to również naturalny sposób na jego konserwację. Wędzone ryby dłużej zachowają trwałość i przydatność do spożycia. Do wędzenia nadaje się każda dostępna w sprzedaży ryba: chuda, tłusta, słodko czy słonowodna. Uwędzić możemy łososia, (którego już wcześniej polecaliśmy Łosoś wędzony na zimno), makrelę, węgorza, dorsza, doradę, pstrąga czy karpia. Najważniejsze jest to, aby ryby były świeże i dobrze wypatroszone. Bez łusek, oczu i skrzeli. Podstawą do każdego wędzenia jest sól. Z niej wykonuje się odpowiednią solankę, w której ryby marynują się przez kilka godzin przed wędzeniem. Oprócz soli do przyprawienia ryb można użyć również ziół takich jak tymianek, rozmaryn czy oregano. Przyprawy pozwalają wydobyć z wędzonych ryb wspaniałe smaki i aromaty. Do doprawienia sprawdza się również czosnek i jałowiec. Należy pamiętać, że ryba to mięso niezwykle delikatne i nie należy używać nadmiernej ilości przypraw. Do wędzenia ryb z pewnością przydadzą nam się haki. Haki do wędzenia to niezbędne wyposażenie wielu wędzarni. Stanowią uniwersalny produkt wykonany z wysokiej jakości materiału — stali nierdzewnej, dzięki czemu jest trwały i łatwy w czyszczeniu. Jednocześnie stal jest bezpieczna i nie reaguje z żywnością, dzięki czemu z ich wykorzystaniem można przygotować smaczne i zdrowe wyroby. Na haku można powiesić rybę, ser w siatce, a nawet duży kawałek mięsa. Haki pozwalają zaoszczędzić sporo miejsca w wędzarni, dzięki czemu można w pełni wykorzystać dostępną w niej przestrzeń w trakcie jednego wędzenia. W przypadku ryb wędzonych w całości, z głowami, należy je zawieszać na metalowych hakach na wysokości oczodołów. Mogą być również nawleczone na pręty wędzarnicze. Te pozbawione głów mocujemy na jednej trzeciej długości ryby. Do wędzenia ryb najlepiej wykorzystać drewno liściaste: buk, olchę, jesion, dąb. Aby uzyskać iglasty zapach można dodać niewielkie ilości jałowca. Zrębki z drewna bukowego wytwarzają dym nadający wyrobom zabarwienie złocistożółte. Zrębki z drewna olchowego wytwarzają delikatny dym nadający wyrobom zabarwienie ciemnożółty kolor, przechodzący w brąz. Zaopatrujmy się zatem w rybki i zaczynajmy wielkie wędzenie!", "url": "https://www.deptana.pl/pl/n/tag/gofry", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Gofry pruskie"}