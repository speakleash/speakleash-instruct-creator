{"meta_description": "Miód akacjowy to świetny dodatek do nabiału, napojów i chleba z masłem. Miody akacjowe doceniane są na całym świecie. Bardzo długo zachowują płynną konsystencję, dzięki czemu lubią je dzieci i dorośli", "title": "Miód akacjowy – miody akacjowe – sklep Świat Miodów.pl", "content": "Płynny, jasny i nieziemsko słodki. Ulubieniec dzieci. Towarzysz niedzielnych podwieczorków przy herbacie i cieście. Odżywczy składnik maseczek do twarzy domowej roboty. O kim mowa? Oczywiście o miodzie akacjowym , który (wbrew temu, co mówi jego nazwa) wcale nie jest pozyskiwany z akacji. Poznaj bliżej jeden z najpopularniejszych miodów w Polsce i dowiedz się, co sprawia, że jest tak łatwo dostępny i tak bardzo uwielbiany. Domyślne Nazwa produktu od A do Z Nazwa produktu od Z do A Od najniższej ceny Od najwyższej ceny Od najnowszego produktu Czy miód akacjowy jest z akacji? Na przełomie maja i czerwca zakwita akacja, zachwycając swoim intensywnym zapachem. Nic dziwnego, że drzewo to nosi tak piękną nazwę – w końcu akacja jest zwiastunem nadchodzących wakacji! Jednak mało kto wie, że miód akacjowy pozyskuje się nie z akacji, lecz z robinii akacjowej, nazywanej też fałszywą akacją, białą akacją lub białą lipą. Obie rośliny należą do rodziny bobowatych, lecz pochodzą z dwóch różnych krańców świata – Afryki i Ameryki Północnej. Wywodząca się ze Stanów Zjednoczonych robinia charakteryzuje się intensywnie pachnącymi kwiatami, obok których żadna pszczoła nie przeleci obojętnie. Miód akacjowy zaliczamy do miodów jasnych i słodkich. W formie płynnej miody te mają kolor jasnosłomkowy lub żółtosłomkowy z zielonkawymi akcentami. Nie będzie przesadą, jeśli powiemy, że to najjaśniejszy ze wszystkich miodów, który niekiedy jest tak jasny, że aż bezbarwny. Skrystalizowany miód akacjowy staje się biały lub żółtawokremowy. W przeciwieństwie do innych miodów akacjowy krystalizuje bardzo wolno, za co odpowiedzialna jest wysoka zawartość fruktozy. W zapachu wyczuwalne są delikatne nuty akacjowe, a smak miodu jest słodki i lekko kwaskowy. Miód ten zdobywa pierwszą nagrodę nie tylko w kategorii Najjaśniejszy, lecz również Najsłodszy, dzięki czemu jest uwielbiany przez wszystkie misie, które uwielbiają osładzać sobie życie :-) Dzięki swojej naturalnej słodyczy miód akacjowy idealnie sprawdza się jako zamiennik cukru w kuchni. Łyżeczka słodkiego miodu dodana do ciepłej herbaty od razu przegoni wszystkie jesienne smutki, a odrobina płynnego szczęścia w koktajlu mlecznym podkręci smak owoców i zniweluje ich kwaskowość. Możesz go również dodawać do wypieków, grzańców, marynat do mięs, sosów musztardowo-miodowych czy deserów. Ze względu na swoją słodycz miód akacjowy jest ulubionym miodem dzieci, dlatego warto wprowadzić go do dziecięcej diety zamiast klasycznego cukru. Chcesz wprowadzić do swojej diety pyszny, a zarazem pożywny składnik? Postaw na miód akacjowy! Właściwości tego miodu wynikają z jego składu, gdyż miód z akacji jest bogaty w fosfor, potas, wapń, magnez, żelazo, mangan i witaminy z grupy B, które wspierają pracę organizmu i wzmacniają odporność. Ważną substancją obecną w miodzie akacjowym jest także nadtlenek wodoru o właściwościach antyseptycznych, który niszczy chorobotwórcze drobnoustroje. Miód akacjowy wykazuje właściwości lecznicze również dzięki zawartym w nim flawonoidom o działaniu antyoksydacyjnym. Za sprawą swoich niezwykłych właściwości miód akacjowy od lat znajduje się w czołówce najpopularniejszych polskich miodów. Ten wyjątkowy produkt pszczeli działa osłonowo na żołądek, dlatego sprawdza się przy problemach trawiennych, takich jak nadkwasota, skurcze czy niestrawność. Miód akacjowy wspiera także pracę wątroby i jest polecany w przypadku osłabienia organizmu, na przykład podczas przesilenia wiosennego lub okresu wytężonej pracy umysłowej. Świetnie sprawdza się także w łagodzeniu chorób skóry i przyspiesza gojenie ran. Robinia akacjowa tak dobrze czuje się w Polsce, że stanowi zagrożenie dla wielu roślin. W związku z tym, że bardzo szybko się rozrasta, zasłużyła sobie na niezbyt zaszczytne miano rośliny inwazyjnej. Tak mówią o niej ekolodzy, lecz zupełnie inaczej do robinii odnoszą się pszczelarze i miłośnicy słodkiego miodku. Robinia nic sobie bowiem nie robi z tego, że nazywają ją „fałszywą” czy „inwazyjną” i rośnie w najlepsze, nie zważając na zanieczyszczenia, mrozy czy rodzaj gleby. Dzięki swoim niezwykłym umiejętnościom adaptacyjnym i wysokiej miododajności pojedyncze drzewo robinii akacjowej zapewnia nektar, który może posłużyć do produkcji nawet 0,5 kg miodu! Przyjemny smak sprawia, że kuchnia jest miejscem, w którym doskonale sprawdza się miód akacjowy. Możesz dodawać go do dowolnych napojów i potraw, zastępując nim cukier. Na bazie miodu akacjowego powstają także pyszne syropy, dressingi i nalewki. Miód z akacji ma jednak do zaoferowania coś więcej niż niesamowity smak, który harmonijnie dopełnia potrawy i napoje. To także produkt wzmacniający organizm, który można stosować jako naturalną suplementację. Wystarczy każdego wieczora rozpuścić łyżeczkę miodu akacjowego w szklance letniej wody i taki roztwór spożywać na czczo po przebudzeniu. Ten codzienny rytuał korzystnie wpłynie na funkcjonowanie układu trawiennego i odpornościowego. A poza tym… poranne słodkości to przecież coś, co wszystkie misie lubią najbardziej! :-) Miód akacjowy nie tylko w kuchni Uwielbiasz miód akacjowy, a czy wiesz, jak stosować go poza kuchnią? Dzięki swoim właściwościom nawilżającym i odżywiającym oraz długo utrzymującej się płynnej konsystencji miód z akacji doskonale sprawdza się w codziennej pielęgnacji. Na bazie tego wyjątkowego miodu możesz przygotowywać domowe kosmetyki – do twarzy, ciała, ust i włosów. Moda na domowej roboty preparaty trwa w najlepsze, a kosmetyki DIY bez miodu są jak pszczoła bez skrzydeł. Gotów na kulinarne i pielęgnacyjne eksperymenty z miodem akacjowym?", "url": "https://www.swiatmiodow.pl/miod-akacjowy", "category": "świętokrzyskie", "sub_category": "Miody", "phrase": "Miód akacjowy z Łążka"}