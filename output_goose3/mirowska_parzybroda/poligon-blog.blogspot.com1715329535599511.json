{"meta_description": "Blog z relacjami z rodzinnych wycieczek, recenzjami książek dla dzieci oraz przepisami kuchni regionalnej.", "title": "POLIGON", "content": "Upieczcie ciasto! Koniecznie drożdżowe, ale nie takie pierwsze lepsze, byle jakie. Upieczcie buchtę bolęcińską! Buchta, drożdżówka, ciasto drożdżowe to ciasto znane nam wszystkim. Pod nazwą buchta kryją się różne przepisy (znalazłam nawet buchtę w kuchni bałkańskiej), ale buchta bolęcińska jest produktem regionalnym z powiatu chrzanowskiego (woj. małopolskie). Od 2015 roku . Warto przypomnieć, że na owej liście znajdują się również Czym jest buchta? To drożdżowe ciasto z kruchą i słodką posypką (kruszonką), które pieczono z tego, co każda porządna gospodyni miała w domu, czyli z mleka, mąki, jajek i cukru. Ważne jest to, aby temperatura wszystkich produktów była taka sama. Moja babcia z Płazy piekła buchtę na niedzielę. W niedzielny ranek jadło się ją popijając kawą zbożową z mlekiem i smakowała wybornie! Przepis przekazywany z pokolenia na pokolenie nie uległ zmianom. Podstawą buchty jest zaczyn z mleka, cukru, drożdży i mąki. Po wyrośnięciu dodawano pozostałe składniki i wszystko mieszano. Na końcu dodawano tłuszcz. Ciasto było wyrabiane do czasu, aż odchodziło od rąk. Na chwilę jeszcze odstawiano je do wyrośnięcia, aby na sam koniec posypać kruszonką i włożyć do pieca. Proste, prawda? Upieczcie je! Nie będziecie żałować. Cmokanie z zachwytu po konsumpcji każdej kolejnej kromki ciasta murowane, a zachwyt współbiesiadników - gwarantowany. 1. ZACZYN: drożdże skruszyć, dodać cukier, mąkę i ciepłe mleko. Dokładnie wymieszać i zostawić do wyrośnięcia. 2. CIASTO: żółtka utrzeć z cukrem i dodać do przesianej mąki. Dodać wyrośnięty zaczyn i tyle ciepłego mleka, aby ciasto miało elastyczną konsystencję. Powoli mieszać składniki. Wyrabiać ciasto przez ok. 15 minut, aż będzie gładkie i nie będzie się kleiło do dłoni. Dodać stopione masło. Przykryć ściereczką i odstawić do wyrośnięcia (na około 1,5 godziny). Gdy ciasto podwoi objętość, włożyć je do foremki wysmarowanej tłuszczem. Powierzchnię ciasta posmarować roztrzepanym białkiem. KRUSZONKA: drobno posiekane masło rozetrzeć dokładnie z mąką i cukrem, aż powstaną drobne grudki, następnie zwilżoną dłonią połączyć je w gładkie ciasto, rozdrobnić w dłoniach sypiąc na wierzch placka. Ciasto odstawić do wyrośnięcia na około 20 minut, następnie wstawić je do rozgrzanego do 180 stopni C piekarnika i piec przez około 35 minut.", "url": "http://poligon-blog.blogspot.com/2020/05/", "category": "małopolskie", "sub_category": "Gotowe dania i potrawy", "phrase": "Mirowska parzybroda"}