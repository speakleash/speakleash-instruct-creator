{"meta_description": "Małopolska to wyjątkowy historycznie, ale również kulinarnie region naszego kraju. Poznaj kuchnię małopolską i dowiedz się, co oferują winnice w Małopolsce.", "title": "Kuchnia małopolska i winnice regionu – przewodnik", "content": "Już sama stolica Małopolski to wyjątkowe miejsce dla miłośników dobrej kuchni. W 2019 roku Kraków został wybrany na Europejską Stolicę Kultury Gastronomicznej, a obecnie nie brakuje w nim miejsc polecanych przez ceniony kulinarny przewodnik Michelin. Co warto zatem zjeść w Krakowie? Gdzie pójść, aby skosztować wyjątkowych produktów regionalnych? Otóż Kraków, jak w soczewce skupia, to co najlepsze i charakterystyczne dla kuchni małopolskiej. Tu spróbujesz popularne obwarzanki, czyli okrągłe pieczywo z otworem w środku przypominające formą i kształtem krakowski wianek. Dostępne są w wersji z solą, makiem lub sezamem i bardzo chętnie kupują je zarówno mieszkańcy, jak i turyści. Tych ostatnich pewnie zainteresuje Żywe Muzeum Obwarzanka, gdzie sprawdzą, jak powstaje ten regionalny przysmak. Każdy wielbiciel kulinariów nie omieszka zajrzeć na krakowski Kazimierz. To w tej dzielnicy można spróbować wyjątkowych propozycji łączących potrawy tradycyjne ze współczesnymi. Nie brakuje tu także miejsc, gdzie skosztujesz dań kuchni żydowskiej, słynnych zapiekanek oraz popularnych bajgli z Kazimierza, które wraz z pochodzącymi stąd emigrantami, zawędrowały do Nowego Jorku, aby stać się symbolem tej światowej metropolii. Wyjątkowych świętem kulinarnym odbywającym się każdego roku w Krakowie jest Małopolski Festiwal Smaku. Tu producenci żywności z terenu Małopolski prezentują i sprzedają swoje produkty oraz potrawy. Pokazy gotowania, konkursy, koncerty i animacje dla dzieci – towarzyszą temu świętu kuchni małopolskiej. W samym Krakowie organizowane są w ciągu całego roku różne wydarzenia, których mottem przewodnim jest smaczne, tradycyjne, ale nie tylko regionalne jedzenie. Sprawdź, gdzie warto się wybrać, aby skosztować pyszności:", "url": "https://www.c-and-a.com/pl/pl/shop/kuchnia-malopolska-przewodnik", "category": "małopolskie", "sub_category": "Gotowe dania i potrawy", "phrase": "Mirowska parzybroda"}