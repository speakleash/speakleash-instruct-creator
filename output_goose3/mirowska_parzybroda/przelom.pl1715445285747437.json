{"meta_description": "", "title": "Mamy coraz więcej produktów tradycyjnych • Chrzanów, Powiat chrzanowski • Chrzanów › - portal ziemi chrzanowskiej", "content": "Do ziemniaków po cabańsku na listę z naszego regionu trafiły także hulajdy z Dulowej, buchta bolęcińska i mirowska parzybroda. Nie każdy je zna. Przedstawiciele Lokalnej Grupy Działania Partnerstwo na Jurze przekonywali w środę, że wszystkie mają udokumentowaną historię co najmniej od ćwierćwiecza. Podczas środowej prezentacji tradycyjnych potraw. Na zdjęciu od lewej: Jerzy Kasprzyk, prezes LGD Partnerstwo na Jurze, Grzegorz Lipiec, członek zarządu województwa małopolskiego, poseł Marek Sowa, starosta Janusz Szczęśniak oraz etnograf Agnieszka Oczkowska z Nadwiślańskiego Parku Etnograficznego i Zamku Lipowiec w Wygiełzowie Wiesz coś więcej na ten temat? Napisz do nas Okazją do prezentacji była konferencja podsumowująca 10 lat działań LGD. - Ziemniak nie będzie już osamotniony! To nie tylko satysfakcja, ale także dowód na to, że mamy się czym pochwalić. Niech będą wabikiem dla turystów, lubiących skosztować lokalnych przysmaków - mówi Jerzy Kasprzyk prezes LGD. Zarówno buchta (ciasto), parzybroda (zupa z kapustą), jak i hulajdy (kluski z ziemniaków)zostały niedawno wpisane na listę ministra rolnictwa. - U nas znana jest tylko buchta - przyznaje Helena Marchewka z KGW w Libiążu. Chętni mogli spróbować, jak smakują trzy nowe, tradycyjne dania np. podczas plenerowych imprez kulinarnych a także w restauracji hotelu Platan. Jerzy Kasprzyk zaznacza, że będzie przekonywał także innych restauratorów, aby je serwowali. - Obecnie na liście produktów tradycyjnych w Polsce jest ok. 1500 różnych potraw. W Małopolsce natomiast 160 - mówi Grzegorz Lipiec członek zarządu województwa małopolskiego. Oficjalna rejestracja produktu tradycyjnego nie jest łatwa. Trzeba udowodnić nie tylko co najmniej 25-letnią historię jego wytwarzania. Także tradycyjne metody produkcji oraz przynależność do konkretnego regionu. Robi się to na podstawie badań i dokumentów źródłowych.", "url": "https://przelom.pl/chrzanow/18235-mamy-coraz-wiecej-produktow-tradycyjnych.html", "category": "małopolskie", "sub_category": "Gotowe dania i potrawy", "phrase": "Mirowska parzybroda"}