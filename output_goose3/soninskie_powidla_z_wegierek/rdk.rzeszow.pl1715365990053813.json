{"meta_description": "Już w niedzielę 17 marca 2024 roku na Rzeszowskim Rynku zorganizowany zostanie największy na Podkarpaciu Jarmark Wielkanocny, na który zaprasza Prezydent Miasta Rzeszowa Konrad Fijołek. Na wszystkich mieszkańców czekać będzie tego dnia mnóstwo różnorodnych atrakcji wiosenno – wielkanocnych dla wszystkich grup wiekowych. Udział w wydarzeniu jest bezpłatny. Jarmark Wielkanocny to…", "title": "17 MARCA 2024 - JARMARK WIELKANOCNY NA RZESZOWSKIM RYNKU", "content": "Już w niedzielę 17 marca 2024 roku na Rzeszowskim Rynku zorganizowany zostanie największy na Podkarpaciu Jarmark Wielkanocny, na który zaprasza Prezydent Miasta Rzeszowa Konrad Fijołek. Na wszystkich mieszkańców czekać będzie tego dnia mnóstwo różnorodnych atrakcji wiosenno – wielkanocnych dla wszystkich grup wiekowych. Udział w wydarzeniu jest bezpłatny. Jarmark Wielkanocny to nowa propozycja dla mieszkańców, która po raz pierwszy zagościła na Rzeszowskim Rynku w 2023 roku. Tegoroczna, druga edycja wydarzenia będzie ponowną okazją, by zasiąść przy wspólnym stole, posmakować tradycyjnych potraw, lepiej poznać lokalne obrzędy wielkanocne i skorzystać z bogatej oferty wystawców kiermaszu rękodzieła. Podczas Jarmarku Wielkanocnego płytę Rzeszowskiego Rynku wypełnią klimatyczne stoiska lokalnych przedsiębiorców oraz organizacji. Wśród wielu oferowanych na sprzedaż produktów znajdą się między innymi wiklinowe koszyczki, palmy wielkanocne, świąteczne stroiki i ręcznie zdobione pisanki, jak również przysmaki w postaci ciast i potraw przygotowanych przez koła gospodyń. Na wszystkich uczestników czekać będzie także wiele dodatkowych atrakcji dla dzieci i dorosłych, takich jak pokaz kulinarny, występy artystyczne, pokaz sztuki baristycznej czy warsztaty świąteczne. Nie zabraknie także bogatej oferty gastronomicznej, w tym darmowego poczęstunku w postaci klasycznego żurku i własnoręcznie przygotowanych proziaków według lokalnego przepisu. Tegoroczny Jarmark Wielkanocny odbędzie się w niedzielę 17 marca 2024 roku w godzinach 11:00-17:00 na Rzeszowskim Rynku. Udział w wydarzeniu jest bezpłatny. Dodatkowo na pierwsze sto dzieci, które pojawią się w godzinach 12:00-13:00 na Rynku w stroju kurczaka czekać będzie nagroda niespodzianka. • występ taneczny w wielkanocnej aranżacji w wykonaniu zespołu tanecznego „Atomówki”  z Rzeszowskiego Domu Kultury filia Biała UWAGA – NAGRODA NIESPODZIANKA! Dla pierwszych 100 dzieci, które pojawią się na Rzeszowskim Rynku w stroju kurczaczka w godzinach 12:00-13:00.", "url": "https://rdk.rzeszow.pl/17-marca-2024-jarmark-wielkanocny-na-rzeszowskim-rynku/", "category": "podkarpackie", "sub_category": "Inne produkty", "phrase": "Sonińskie powidła z węgierek"}