{"meta_description": "Przepis na ten świąteczny przysmak jest niezwykle prosty, a efekt z miejsca zachwyci podniebienia wszystkich wigilijnych gości.", "title": "Kompot z suszu z dodatkiem aromatycznej herbaty", "content": "Kompot z suszu z dodatkiem herbaty Grzaniec Galicyjski. Przepis na ten świąteczny przysmak jest niezwykle prosty, a efekt z miejsca zachwyci podniebienia wszystkich wigilijnych gości.  Czas przygotowania:60 minut Jak sama nazwa wskazuje, to napój przyrządzony na bazie suszonych owoców. Beskid Niski obfitował niegdyś w sady pełne jabłoni, grusz i śliw, dlatego tradycyjny łemkowski przepis na kompot z suszu zawiera przede wszystkim owoce tych właśnie drzew. Dziś bardzo często sięga się również po morele, figi czy rodzynki. Tak czy inaczej podstawą napoju powinien być doskonałej jakości susz wigilijny. Warto postawić na owoce z ekologicznych upraw, suszone na słońcu i wietrze, bez dodatków substancji konserwujących, takich jak chociażby siarczyny. Obowiązkowym składnikiem kompotu z suszu są również skórka z cytryny lub pomarańczy oraz wszelkiego rodzaju przyprawy korzenne: imbir, goździki, kora cynamonowa czy gałka muszkatołowa. To im napój zawdzięcza swój głęboki smak, a także piękny zapach, który skutecznie wprowadza do domu atmosferę świąt. Jakie wartości odżywcze ma kompot z suszu? Dawniej Łemkowie uważali, że juha, czyli kompot z suszu, zapewnia długie, pełne miłości, zdrowia i pokoju życie. Sporo w tym prawdy, bo gotowany susz wigilijny to faktycznie skarbnica niezwykle korzystnych dla zdrowia składników. Zawiera między innymi witaminy A, C i K, a także peptydy oraz minerały takie, jak magnez, potas czy żelazo. Suszone śliwki sprawiają, że napój ten jest również wyjątkowo bogaty w błonnik, dzięki czemu spożywanie go przynosi uczucie sytości i wspomaga perystaltykę jelit. Kompot wigilijny z suszu stanowi świetną pożywkę dla dobroczynnych szczepów bakterii jelitowych. Ochrania również ścianki żołądka, przynosząc sporą ulgę po obfitych posiłkach, na przykład takich jak polska kolacja wigilijna. • co najmniej 3 rodzaje suszonych owoców – w sumie 0,5 kg na każde 2 l wody (do wyboru: jabłka, gruszki, śliwki, rodzynki, figi, morele i inne) • przyprawy korzenne (do wyboru: imbir, goździki, kora cynamonowa, gałka muszkatołowa, kardamon i inne) • cukier lub miód – ilość w zależności od preferencji, ale nie więcej niż 1 szklanka • Susz wigilijny zalewamy wodą i odstawiamy w chłodne miejsce. Najlepiej zrobić to dwa dni przed świętami, wówczas smak kompotu będzie głębszy. Jeśli nie mamy czasu, wystarczy, że całość odstoi ok. 0,5 godziny. • Dodajemy cukier lub miód, po czym garnek z miksturą (nie wyławiamy owoców) stawiamy na kuchence i podgrzewamy na średnim ogniu – aż do zagotowania, a potem jeszcze kolejne 10 minut. • Kilka minut przed zdjęciem garnka z ognia dodajemy do kompotu przyprawy i skórkę z cytryny lub/i pomarańczy, dodajemy kompozycję Grzaniec Galicyjski • Gotowy kompot studzimy i odstawiamy w chłodne miejsce, by dodatkowo nabrał smaku. • Kompot z suszu na wigilię podajemy na zimno lub na gorąco. Możemy dodać plasterek świeżej pomarańczy. Uwaga: jeśli kompot okaże się zbyt intensywny w smaku lub zbyt słodki, możemy go spokojnie rozcieńczyć wodą. Przy słodzeniu napoju warto pamiętać, że suszone owoce same w sobie są naturalnie słodkie. Należy więc uważać z cukrem lub miodem. Wszystko zależy od naszych możliwości czasowych. Najgłębszy smak uzyskamy, gdy owoce zalejemy wodą kilka dni przed gotowaniem kompotu. Jeśli jednak nie mamy czasu, na całość powinno wystarczyć nam ok. 60 minut. Warto zwracać uwagę na miejsce uprawy owoców, a przede wszystkim sposób ich suszenia. Najzdrowsze są owoce suszone na słońcu i wietrze, bez dodatku środków konserwujących. Kompot można podawać na zimno lub ciepło, najlepiej wraz z owocami i przyprawami dodanymi wcześniej do gotowania. Aby wyostrzyć smak, do szklanki lub kubka można dorzucić również plasterek świeżej pomarańczy. Jakie są niezbędna składniki kompotu z suszu? Podstawowy przepis zawiera suszone jabłka, śliwki i gruszki, a także skórkę ze świeżo obranej cytryny, cukier, goździki i cynamon. Czy kompot z suszu można spożywać tylko w wigilię? Nie! Można – a nawet warto – pić go na co dzień. Tradycyjnie napój ten spożywany był podczas każdego obiadu. Kompot z suszu wigilijnego poprawia trawienie i perystaltykę jelit. Jego picie zalecane jest więc niezależnie od aktualnej daty w kalendarzu.", "url": "https://czasnaherbate.net/blog/inspiracje/kompot-z-suszu/", "category": "dolnośląskie", "sub_category": "Napoje (alkoholowe i bezalkoholowe)", "phrase": "Juha – kompot z suszonych owoców"}