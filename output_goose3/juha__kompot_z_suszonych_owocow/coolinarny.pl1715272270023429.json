{"meta_description": "Kompot z suszek jest aromatyczny, zdrowy i nadaje świątecznego klimatu. Zanim go przygotujesz koniecznie zrób jedną rzecz z owocami", "title": "Chcesz ugotować kompot z suszek? Zanim to zrobisz odpowiednio przygotuj suszone owoce", "content": "Kompot z suszek stał się tradycją na Wigilii dzięki kuchni łemkowskiej. Juha- czyli kompot z suszek, tradycyjnie przygotowywany był z śliwek, jabłek i gruszek. W 2007 roku kompot z suszek trafił na listę produktów tradycyjnych Ministerstwa Rolnictwa i Rozwoju Wsi. Współczesna wersja tego napoju jest jednak o wiele bardziej fantazyjna. Dziś podpowiadamy jak przygotować kompot, który zachwyci gości przy wigilijnym stole. Suszone owoce mają równie dużo witamin i minerałów co ich świeże odpowiedniki. Niestety w Polscy rzadko przygotowuje się z nich napój. A szkoda! Najczęściej kompot z suszek pojawia się na polskich stołach w Wigilię. Ten świąteczny zdrowy przysmak, jest często traktowany jako jedno z 'dań’ wigilijnych. Jako że juhę przygotowuje się tak rzadko, tuż przed świętami Bożego Narodzenia chcemy przypomnieć jak i z jakich suszonych owoców najlepiej ugotować kompot. Wiele osób korzysta z gotowych mieszanek do przygotowania kompotu z suszek. My zdecydowanie polecamy już latem i jesienią pomyśleć o Wigilii i samemu ususzyć owoce. Jeśli nie mamy takiej możliwości warto kupować suszki na wagę od sprawdzonych sprzedawców, bez konserwantów, barwników i cukru. Do kompotu z suszek idealnie nadadzą się: jabłka, śliwki, gruszki, morele, rodzynki, żurawina, maliny czy wiśnie. Ważne, żeby korzystać z polskich owoców, które pasują do klimatu polskich świąt. Przed przygotowaniem kompotu suszone owoce należy moczyć w wodzie nawet przez całą noc. Wody w której moczyliśmy owoce oczywiście nie wylewamy, tylko na jej bazie przygotowujemy kompot. Kompot powinien się gotować około 7 minut, licząc czas od momentu zagotowania. Warto dodać do kompotu przyprawy korzenne, które jeszcze mocniej wzbogacą jego smak. Świetnie nadadzą się do tego: goździki, kora cynamonu, laska wanilii. Kiedy kompot przestygnie można dosłodzić go miodem. Jednak zanim zdecydujesz się dodać miód koniecznie skosztuj, czy nie jest już wystarczająco słodki. Suszone owoce mają w sobie dużo cukru, więc jego dodatkowa ilość nie koniecznie jest potrzebna. Jeśli kompot okaże się za słodki dorzuć do niego kilka plasterków cytryny. Pamiętaj, aby kompot podawać w wysokich szklankach z dodatkiem suszonych owoców.", "url": "https://coolinarny.pl/poradnik/chcesz-ugotowac-kompot-z-suszek-zanim-to-zrobisz-odpowiednio-przygotuj-suszone-owoce/", "category": "dolnośląskie", "sub_category": "Napoje (alkoholowe i bezalkoholowe)", "phrase": "Juha – kompot z suszonych owoców"}