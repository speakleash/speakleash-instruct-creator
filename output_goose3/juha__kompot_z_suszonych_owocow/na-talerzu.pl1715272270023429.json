{"meta_description": "Kompot z suszu to tradycyjny napój, który obowiązkowo musi pojawić się stole w wigilię Bożego Narodzenia. Jest idealny na zimowe dni.", "title": "Kompot z suszu. Tradycyjny kompot wigilijny", "content": "Kompot z suszu to tradycyjny napój, który musi pojawić się na wigilijnym stole. Suszone owoce w towarzystwie cynamonu i otartej skórki z pomarańczy sprawiają, że ten kompot to idealny napój nie tylko na Wigilię, ale też na każdy zimowy dzień. Zgodnie z tradycją na wigilijnym stole powinno znaleźć się 12 potraw. Jedną z nich jest gęsty, pełen owoców kompot z suszu. Chyba możemy się zgodzić, że to jedna z najbardziej kontrowersyjnych świątecznych potraw. Opinię na jej temat ma chyba każdy. Część kompot wypija (a właściwie bardziej pasuje tu – zjada) z radością i prosi o dokładkę, a drugą część gardzi i nie weźmie nawet jednego łyczka. Fakt, że od lat w polskich rodzinach następują kompotowe rozłamy, zawdzięczamy Łemkom. To właśnie oni przyrządzali napój o nazwie juha. Ten tradycyjny dla łemkowskiej społeczności kompot z suszu, z wyraźnym aromatem suszonej śliwki, od 2007 roku znajduje się na liście produktów tradycyjnych Ministerstwo Rolnictwa i Rozwoju Wsi. Żeby zrobić kompot z suszu wystarczy tylko namoczyć suszone owoce, następnie gotować je z ulubionymi przyprawami i gotowe! To zdecydowanie najprostszy przepis świąteczny ze wszystkich przygotowywanych tradycyjnie potraw. Sprawa może się wydłużyć, jeśli sami suszycie owoce. Jeśli natomiast korzystacie z kupnego suszu, to przygotowanie tego napoju jest naprawdę ekspresowe. Jakie owoce na kompot z suszu? Do przygotowania kompotu z suszonych owoców najlepiej sprawdzą się: Wszystkie owoce są suszone, nie wędzone. Wiem, że w niektórych domach dodaje się wędzone śliwki i wędzone jabłka, ale u mnie brak zwolenników takiej wersji. Wędzone owoce mają bowiem charakterystyczny, intensywny smak i aromat, który często przytłacza pozostałe składniki. Oprócz wymienionych przeze mnie wyżej owoców możecie dodać też garść rodzynek, żurawiny, wiśni czy aronii. Czy kompot z suszu jest zdrowy? Zdecydowanie tak! Wigilijny kompot z suszonych owoców to dobry pomocnik przy świątecznym obżarstwie. Wspomaga procesy trawienne i uspokaja brzuch po wszystkich tych pierogach, kapustach i grzybach, które jemy w trakcie wieczerzy wigilijnej. Ten świąteczny napój to też prawdziwy koktajl witaminowy. Znajdziemy tu witaminę A, C, E i witaminy z grupy B, a także żelazo potas i magnez. By kompot z suszu był jak najzdrowszy, warto odpuścić dodatkowe dosładzanie go. Same suszone owoce mają w sobie wystarczająco dużo cukru, więc jego dodatek w przepisie jest niepotrzebny. Sprawdź też inne przepisy na świąteczne potrawy: Podziel się efektem! Zostaw komentarz poniżej. Nie zapomnij też oznaczyć @przepisynatalerzu i dodać hashtag #przepisynatalerzu na Instagramie i na Facebooku!", "url": "https://na-talerzu.pl/8238/kompot-z-suszu-tradycyjny-kompot-wigilijny/", "category": "dolnośląskie", "sub_category": "Napoje (alkoholowe i bezalkoholowe)", "phrase": "Juha – kompot z suszonych owoców"}