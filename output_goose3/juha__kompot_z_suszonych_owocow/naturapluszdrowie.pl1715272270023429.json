{"meta_description": "Ten niezwykły, tradycyjny napój smakuje wybornie, gasi pragnienie i doskonale wpływa na nasze zdrowie. Od wieków wiadomo iż suszone owoce to bogactwo", "title": "Pijmy nie tylko od święta- Kompot z suszu", "content": "Ten niezwykły, tradycyjny napój smakuje wybornie, gasi pragnienie i doskonale wpływa na nasze zdrowie. Od wieków wiadomo iż suszone owoce to bogactwo dobroczynnych związków, które chronią nas przed różnymi dolegliwościami i regulują trawienie. Szklaneczka tego napoju to zatem obowiązkowy dodatek do ciężkostrawnych potraw. Kompot z suszu nigdy nie smakuje tak dobrze, jak w Boże Narodzenie, chociaż ze względu na swoje prozdrowotne właściwości, powinien być pity znacznie częściej. W zasadzie nie wiadomo, w którym dokładnie momencie stał się wigilijną potrawą. Owoce użyte do tego napoju mają bogatą symbolikę. Śliwki zapewniają długowieczność i odpędzają złe moce, gruszki gwarantują pieniądze i dostatek, natomiast jabłka to symbol zdrowia, pokoju i miłości. W dawnej Polsce kompot z suszu podawano zimą do obiadu, z czasem jednak na stałe wpisał się w tradycję jako jedna z dwunastu wigilijnych potraw. Wywodzi się z kuchni łemkowskiej, gdzie zyskał nazwę juha. Podstawowy skład kompotu z suszu od wieków jest niezmienny, chociaż czasem wzbogacamy jego smak innymi owocami, miodem lub cynamonem. Kompot przygotowujemy na bazie trzech dostępnych przez cały rok owoców: pokrojonych w plastry jabłek (najczęściej jest to antonówka), z podzielonej na ćwiartki gruszki (głównie odmiany klapsa) oraz z ususzonej w całości śliwki węgierki. Z czasem zmieniła się technologia suszenia owoców. Pity w święta łagodzi skutki obżarstwa. Jego największą zaletą jest bogactwo błonnika pokarmowego, który przyspiesza perystaltykę jelit, zapewnia szybsze uczucie sytości oraz poprawia trawienie. Znajdujące się w tej potrawie kwasy owocowe sprzyjają rozwojowi dobrych bakterii w jelitach.Suszone owoce znane są z wielu prozdrowotnych właściwości. Zawierają bardzo dużo błonnika, który reguluje perystaltykę jelit, zapobiegając zaparciom i regulując rytm wypróżnień. Przykładowo: suszone śliwki mają aż siedmiokrotnie więcej błonnika niż świeże. Bardzo dobrze na trawienie wpływają zwłaszcza suszone jabłka, które wymiatają niestrawione resztki pokarmu i łagodzą podrażnienia żołądka. Popijanie kompotu to zatem świetne rozwiązanie po obfitym posiłku. Poza tym napój ten doskonale gasi pragnienie. Susz, z którego przygotowujemy wigilijny kompot, to źródło witamin, przede wszystkim wzmacniającej wzrok witaminy A, dobrych dla naszego systemu nerwowego witamin z grupy B, wzmacniającej odporność i leczącej trądzik witaminy C, nazywanej witaminą młodości – witaminy E oraz witaminy K, która wspomaga proces krzepnięcia i poprawia pracę wątroby. Pamiętajmy jednak, że proces suszenia obniża zawartość niektórych składników odżywczych w owocach. Najlepiej, abyśmy owoce na susz przygotowali sami. Wymaga to od nas niewiele pracy, a mamy pewność, że potrawa będzie ekologiczna. Kompot z suszu to ogromne bogactwo potasu, który dotlenia mózg, wpływając na naszą koncentrację i procesy myślowe. Ponadto suszone owoce to źródło magnezu, składnika mineralnego, który chroni nasz układ nerwowy oraz wzmacnia serce. W suszu odnajdziemy również pokłady miedzi, regulującej aktywność enzymów, a także podstawowy składnik hemoglobiny – żelazo, które transportuje krew w erytrocytach. Niezwykle wartościowym produktem, z którego przygotowujemy wigilijny susz, są śliwki. To przede wszystkim źródło pektyn, które na długi czas zapewniają uczucie sytości, pęczniejąc w przewodzie pokarmowym oraz wypełniając żołądek. Mogą je z powodzeniem jeść ci, którzy mają problemy z nadciśnieniem czy też tacy, którzy zażywają leki odwadniające. O ile jednak osoby otyłe mogą pozwolić sobie na zjedzenie od czasu do czasu suszonych śliwek węgierek, zwróćmy uwagę na to, że suszone owoce mają znacznie mniej wody (zaledwie 15-30 proc.) niż świeże (90 proc.). Stąd też sam kompot jest już dość kaloryczny – w 100 gramach suszonych owoców znajduje się około 300 kcal. Ale obróbka hamuje rozwój drobnoustrojów w owocach. Zaletą suszonej gruszki jest fakt, że odkwasza układ pokarmowy. W medycynie ludowej od lat wykorzystuje się napar z tego owocu przy męczącym kaszlu, gorączce i przeziębieniach. Mocny napar z suszonych gruszek wykorzystywano nawet do przygotowania okładów na głowę, które łagodziły migreny. Poza tym gruszki zawierają rzadko spotykany w owocach jod, przez co polecane są tym, którzy mają problemy z niedoczynnością tarczycy, tym bardziej, że przy chorobach tarczycy pojawiają się często zaparcia, na które kompozycja gruszki, śliwki i jabłka pomaga jak mało która potrawa. Suszone jabłka polecane są szczególnie tym, którzy mają problem z chorobami układu krążenia oraz cierpią na wysoki poziom cholesterolu, ponieważ owoce te zmniejszają jego wchłanianie, dzięki czemu przeciwdziałają miażdżycy i chronią serce przed zawałem. Suszone jabłka poprawiają kondycję skóry, włosów i paznokci. Ponadto wspierają układ odpornościowy i neutralizują wolne rodniki, dzięki czemu hamują proces starzenia się komórek w naszym organizmie.Zawarty w gruszce jod wspomaga pracę tarczycy. Z kolei suszone jabłka polecane są osobom z chorobami układu krążenia, wysokim poziomem złego cholesterolu. Ich spożycie poprawia wygląd skóry, włosów i paznokci. Wspierają także układ odpornościowy i neutralizują wolne rodniki, co przekłada się na spowolnienie procesu starzenia się komórek w naszym organizmie. Do kompotu warto dorzucić suszone figi, ponieważ są znakomitym źródłem błonnika, wapnia, potasu oraz witamin z grupy B. z kolei morele to bogactwo witaminy A, potasu i żelaza. Ich spożywanie chroni nas przed zaparciami, chorobą wieńcową, nadciśnieniem, wzmacnia wzrok i dobrze wpływa na cerę. Natomiast rodzynki mają w składzie resweratrol, bardzo silny przeciwutleniacz o działaniu przeciwnowotworowym (to jemu swoje dobroczynne działanie zawdzięcza czerwone wino) i liczne związki odżywcze. Spożywanie rodzynek korzystnie wpływa na uzębienie, pracę serca, odporność i stan skóry. Na co wpływa kompot z suszu? – wzmacnia wzrok  – poprawia pracę układu nerwowego  – wzmacnia odporność  – pomaga na problemy skórne  – wspomaga proces krzepnięcia krwi  – poprawia pracę wątroby i jelit  – poprawia koncentrację  – wzmacnia serce  – powoduje uczucie sytości  – odkwasza układ pokarmowy  – pomaga na zaparcia", "url": "https://naturapluszdrowie.pl/pijmy-nie-tylko-od-swieta-kompot-z-suszu/", "category": "dolnośląskie", "sub_category": "Napoje (alkoholowe i bezalkoholowe)", "phrase": "Juha – kompot z suszonych owoców"}