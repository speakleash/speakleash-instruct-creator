{"meta_description": "", "title": "Gościniec „Gryszczeniówka” - tradycyjna, regionalna kuchnia wielkopolska", "content": "Gościniec „Gryszczeniówka” to gospodarstwo agroturystyczne wraz z małą restauracyjką, umiejscowione 15 km od Poznania, gdzie nie dochodzi już zgiełk i pęd wielkiej metropolii. W ciszy i spokoju Gościniec oferuje pyszną, tradycyjną, regionalną kuchnią wielkopolską. Do wyboru gości „Gryszczeniówka” przygotowuje takie dania, jak: pyry z gzikiem, szare kluchy z kapustą zasmażaną, placki ziemniaczane, kaszanka oraz kiełbasa swojska i wiele innych. Specjalnością Gościńca są Pierogi z Wargowa, które w 2006 roku zostały wpisane na Listę Produktów Tradycyjnych prowadzoną przez Ministra Rolnictwa i Rozwoju Wsi. Noszą one w sobie wieloletnią tradycję. – W naszej rodzinie przyrządzamy je już od wielu pokoleń według niezmiennej i ścisłej receptury. Mamy ich 4 rodzaje: z mięsem, z kapustą i grzybami, ruskie oraz z serem białym na słodko. Sezonowo także robimy ze świeżymi owocami – podkreślają właściciele „Gościńca”. Ponadto szczególnie godne polecenia są domowe przetwory takie jak: powidła z węgierek, naturalne domowe soki i dżemy, mus jabłkowy z antonówek, konfitura wiśniowa, sok pomidorowy, ogórki kiszone i wiele innych. W „Gryszczeniówce” można także spróbować wyrobów ze świniobicia takich, jak: szynka, kiełbasa, salceson, smalec, leberka, kaszanka, pasztety itp. - Ogromną zaletą naszej kuchni jest fakt, że do przyrządzania posiłków oraz wszystkich naszych przetworów korzystamy wyłącznie z produktów pochodzących z naszego gospodarstwa lub od innych gospodarzy z okolicy. Trzymamy się zasady „od pola do stołu” – dodają właściciele. „Gryszczeniówka” organizuje także różnego rodzaju imprezy np. przy pieczonym prosiaku lub giczy wieprzowej. Latem do dyspozycji gości udostępniony jest taras w starym sadzie owocowym, natomiast zimą ciepła i przytulna sala z otwartym kominkiem. Więcej o Gościńcu „Gryszczeniówka” dowiecie się na: http://gryszczeniowka.pl/", "url": "https://produkty-lokalne.pl/gosciniec-gryszczeniowka-tradycyjna-regionalna-kuchnia-wielkopolska,31", "category": "wielkopolskie", "sub_category": "Gotowe dania i potrawy", "phrase": "Pierogi z Wargowa"}