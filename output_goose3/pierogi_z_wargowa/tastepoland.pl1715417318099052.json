{"meta_description": "", "title": "[:pl]Gościniec GRYSZCZENIÓWKA - Smaczne odkrycie przy S11 / Wielkopolska[:]", "content": "Gościniec „Gryszczeniówka” namierzyliśmy dzięki wspaniałemu sokowi pomidorowemu (o nim też napiszemy), który kupiliśmy jakiś czas temu w Warszawie. Był na tyle dobry, że od razu zachciało się nam więcej. Jak sprawdziliśmy, kto produkuje takie cudo, okazało się, że to nie tylko producent, ale również regionalna restauracja pod Poznaniem należąca do sieci „Dziedzictwa Kulinarnego” WIELKOPOLSKA. Pojawienie się tam, było więc tylko kwestią czasu. Gryszczeniówka znajduje się przy trasie S11 pomiędzy Poznaniem i Obornikami i specjalizuje się w daniach kuchni wielkopolskiej. Trzeba trochę zjechać z trasy w kierunku Wargowa, ale zjazd jest bardzo dobrze oznaczony. Trafiliśmy tam na początku maja, kwitły właśnie jabłonie w ogrodzie przez co samo miejsce ju zewnątrz prezentowało się wyjątkowego urokliwie. W karcie jak się okazało jednym z hitów kuchni są wpisane na Listę Produktów Tradycyjnych ręcznie robione według starej rodzinnej receptury „Pierogi z Wargowa”. Są dokładnie takie jak lubię – z dużą ilością farszu i cieniutkim ciastem. W menu każdy może znaleźć coś miłego. Od wielkopolskich pyrów z gzikiem, poprzez różne mięsa aż po ogromny wybór wspomnianych już pierogów. Do tego dochodzą jeszcze dania dnia spoza karty – w naszym przypadku była to zupa szparagowa i pierogi z jagnięciną. 2. Porcje są konkretne, więc każdy się naje do syta za przyzwoite pieniądze. My jak zwykle zamówiliśmy za dużo 😉 Na początek dostaliśmy talerzyk z domowymi mięsnymu przekąskami i smalec. Do tego Kasia wzięła wspomnianą szparagową i pierogi z jagnięciną. Pola wybrała placki, a ja żurek i pół porcji pierogów z mięsem. Jak się okazało – pół porcji było zbawieniem, gdyż w serwują nie tylko smacznie ale i porcje są spore 😉 Na zdjęciu z góry – możecie zobaczyć co znaczy – pół, a co cała porcja. Tak czy owak – pierogi z jagnięciną pojechały z nami dalej, gdyż nie dało się zjeść wszystkiego 🙂 Dawno nie widziałem takich dużych porcji. Wyprawa do Gryszczeniówki to była również wyprawa po sok pomidorowy. Od razu kupiliśmy dwie zgrzewki i kilka innych produktów: jak dżemy, konfitury czy owoce w syropie. Dodatkowo można dostać tłoczone soki jabłkowe „Z Domu Rembowskich” oraz miody. Smaczna opcja na pewno dla wszystkich, którzy przejeżdzają drogą S11. Warto zaplanować podróż tak by móc się tam zatrzymać. Również dla mieszkańców okolic, którzy cenią sobie dobry domowy smak i od czasu do czasu lubią zjeść „swojskie” jedzenie. Dojazd do Gościńca Gryszczeniówka jest prosty i wygodny, gdyż znajduje się w pobliżu drogi krajowej nr 11, wiodącej z Poznania do Obornik. Skręt w kierunku Wargowa oznaczony jest dużą tablicą z logiem GRYSZCZENIÓWKA.", "url": "https://tastepoland.pl/pl/2016/05/24/gryszczeniowka/", "category": "wielkopolskie", "sub_category": "Gotowe dania i potrawy", "phrase": "Pierogi z Wargowa"}