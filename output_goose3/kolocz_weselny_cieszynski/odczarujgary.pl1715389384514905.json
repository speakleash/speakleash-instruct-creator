{"meta_description": "", "title": "Kołacz ze śliwkami i kruszonką – Odczaruj Gary!", "content": "Stare, sprawdzone, tradycyjne i regionalne przepisy są magiczne. Przekazywane z pokolenia na pokolenie zyskują na mocy. I takie przepisy kocham najbardziej. Może to dzięki miłości do starych książek, których zapach i treść chłonę. Przepis na kołacz ze śliwkami dostałam od Pauliny, która mieszka w Zbytkowie na Śląsku Cieszyńskim. Najpierw dotarł do mnie wraz filmem z kuchni, później jako wiadomość wraz z cennym podsumowaniem… Kołacz ze śliwkami i kruszonką to tradycyjne, śląskie ciasto. Kołacz piecze się przy okazji różnych, ważnych świąt i uroczystości, jak. np. ślub. Podobno Młoda Para wręczając zaproszenia na ślub, zostawia gościom kawałek kołacza. Tradycyjnie kołacz robi się z sera i maku. Ten jest ze śliwkami i solidną porcją kruszonki. Bardzo dziękuję Paulinie i Jej Mamuni za pyszny przepis :*", "url": "https://odczarujgary.pl/kolacz-ze-sliwkami-i-kruszonka/", "category": "śląskie", "sub_category": "Wyroby piekarnicze i cukiernicze", "phrase": "Kołocz weselny cieszyński"}