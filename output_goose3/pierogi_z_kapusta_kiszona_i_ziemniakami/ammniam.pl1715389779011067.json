{"meta_description": "Pyszne, wegańskie pierogi z kiszoną kapustą i ziemniakami z ciasta pszennego z dodatkiem mąki razowej. Takie jak robiła moja babcia.", "title": "Pierogi z kiszoną kapustą i ziemniakami - takie jak u babci", "content": "Dzisiaj mam dla Was kolejny świąteczny przepis prosto z mojego rodzinnego menu. Takie oto pierogi z kapustą kiszoną i ziemniakami zawsze goszczą na wigilijnym stole u mojej mamy. I właśnie takie pierogi pamiętam z dzieciństwa. Z łezką w oku wspominam chwile, gdy lepiłam je wspólnie z moją babcią. To właśnie ona była pierogową specjalistką. Robiła farsz i ciasto, a my z mamą już tylko napełniałyśmy krążki i zlepiałyśmy je w niezgrabne pierogi. Pierogowy farsz na to świąteczne danie składa się z kiszonej kapusty, cebuli i ziemniaków. Żeby wszystko wyszło jak należy, ważne aby zaopatrzyć się w dobrą kapustę i ziemniaki z dużą ilością skrobi (po ugotowaniu nie mogą być sypkie). No i koniecznie trzeba dodać mielony kminek.", "url": "https://ammniam.pl/pierogi-z-kapusta-kiszona/", "category": "kujawsko-pomorskie", "sub_category": "Gotowe dania i potrawy", "phrase": "Pierogi z kapustą kiszoną i ziemniakami "}