{"meta_description": "", "title": "Pierogi z kapustą kiszoną i ziemniakami", "content": "Te pierogi są po prostu pyyyyszne. Powiem wam szczerze, że nie mogłam się ich najeść. Koniecznie zróbcie taką wersję na świąteczny stół, naprawdę warto. Ciasto też jest szybkie i dziecinnie proste, nie musimy męczyć się z wałkowaniem ciasta i jest ono po ugotowaniu mięciutkie. No i ten farsz, dosłownie bajka. Ja dzisiaj mam dzień wolny, mam parę spraw do załatwienia, ale przynajmniej sobie odrobinę dłużej pospałam. Kochani życzę wam cudownego dnia no i zaczynamy weekend, jakie macie plany ? ja spędzę czas rodzinnie i będziemy z mamą robić paszteciki na święta. Ziemniaki gotujemy i jeszcze ciepłe tłuczemy tłuczkiem, studzimy. Następnie do ziemniaków dodajemy rozbełtane jajka i mąkę, wyrabiamy ciasto najlepiej rękami, tak długo, aż składniki się dobrze połączą. Na stolnicy podsypanej mąką rozwałkowujemy porcjami ciasto i wykrawamy szklanką koła, robimy tak, aż całe ciasto nam się skończy. Farsz - ziemniaki tłuczemy tłuczkiem jeszcze jak są ciepłe. Kapustę szatkujemy i przesmażamy chwilkę na patelni z dodatkiem wody, aby kapusta lekko zmiękła. Dodajemy do ziemniaków, przyprawiamy solą i pieprzem. Na każdy krążek nakładamy łyżeczką porcję ciasta, smarujemy jeden bok ciasta delikatnie wodą   i zlepiamy pierogi. Jak już mamy wszystkie krążki zlepione zagotowujemy w dużym garnku wodę   z łyżką soli i łyżką oleju. Gotujemy porcjami pierogi, od wypłynięcia około 5 minut. Wyławiamy pierożki na talerze. Ja podałam pierogi podsmażone z dodatkiem duszonej czerwonej cebuli.", "url": "https://www.kulinarnamaniusia.pl/2017/12/pierogi-z-kapusta-kiszona-i-ziemniakami.html", "category": "kujawsko-pomorskie", "sub_category": "Gotowe dania i potrawy", "phrase": "Pierogi z kapustą kiszoną i ziemniakami "}