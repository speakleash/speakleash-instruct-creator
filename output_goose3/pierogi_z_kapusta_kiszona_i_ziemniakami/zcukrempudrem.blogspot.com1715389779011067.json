{"meta_description": "", "title": "pierogi z kiszoną kapustą i ziemniakami", "content": "Kapustę jeśli jest bardzo kwaśna przepłukać pod bieżącą wodą, ja nie płukałam, bo była po prostu taka akurat, a do tego farszu musi być kwaśna. Ilość ziemniaków, jaką do niej dołożycie, zależy właśnie od tego. W farszu na pierwszym miejscu ma się wybijać kapustka, więc z ziemniakami nie przesadzajcie. Kapustę pokroić, wrzucić do garnka razem z grzybkami (nie musicie ich wcześniej moczyć), zalać wodą, ugotować do miękkości, wystudzić, odcisnąć porządnie z soku i znów drobno pokroić. Ziemniaki przepuścić przez praskę lub maszynkę do mięsa. Pokrojoną i posiekaną kapustę połączyć z ziemniakami, cebulą (nie dodawać tłuszczu z patelni), drobno posiekanymi grzybkami (opcjonalnie, jeśli ktoś nie przepada, można nie dodawać do farszu), przyprawami, wymieszać dokładnie. Z mąki, wody, oleju i soli zagnieść elastyczne ciasto. Podzielić na dwie części, jedną zawinąć w ściereczkę, drugą rozwałkować cienko, wykrawać kółeczka, nakładać porcje farszu, zlepiać, wrzucać do osolonego wrzątku, gotować do miękkości. Odcedzić, podawać ze złotą cebulką, skwarkami lub kwaśną śmietaną z czarnym pieprzem.", "url": "http://zcukrempudrem.blogspot.com/2014/01/pierogi-z-kiszona-kapusta-i-ziemniakami.html", "category": "kujawsko-pomorskie", "sub_category": "Gotowe dania i potrawy", "phrase": "Pierogi z kapustą kiszoną i ziemniakami "}