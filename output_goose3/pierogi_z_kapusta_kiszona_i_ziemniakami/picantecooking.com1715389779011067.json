{"meta_description": "Przepis na pierogi (wareniki) z ziemniakami i kiszoną kapustą. Klasyczne danie kuchni ukraińskiej, które można zaliczyć do dań postnych.", "title": "Pierogi z ziemniakami i kiszoną kapustą", "content": "Mimo że przyrządzam różne potrawy z różnych regionów świata, z przeróżnymi składnikami, od najprostszych do bardzo egzotycznych, to muszę przyznać, że dobre ukraińskie pierogi (wareniki) to danie, z którego nie jestem w stanie zrezygnować, nawet wtedy, gdy nie jestem głodna. Te pierogi (wareniki) z ziemniakami i kiszoną kapustą można zaliczyć do dań postnych według polskich reguł, czyli po prostu bezmięsnych. Tak jak wspominałam już wcześniej, ja nigdy nie przestrzegam reguł ścisłego postu. Z wyjątkiem kolacji wigilijnej, ale jest to raczej ukłon w kierunku tradycji niż kościelne zasady. Jest to moje osobiste przekonanie, ponieważ uważam, że głód i myślenie o jedzeniu nie sprzyja duchowemu oczyszczeniu, a bez białka zwierzęcego szybko odczuwam głód i czuję niedosyt. Ponadto, nie wierzę w świętość żadnych reguł wymyślonych przez ludzi, którzy zasłaniają się religią. Ale oczywiście nie osądzam tych, którzy przestrzegają zasady postu. Dla osiągnięcia delikatności nadzienia, do ziemniaków dodałam masło, które bez problemu można zastąpić olejem roślinnym. Jeśli ktoś wybierze wariant postny tych pierogów, wtedy należy zrezygnować z przygotowania skwarek i usmażyć jedynie cebulę na oleju roślinnym. O tych szczegółach piszę również w przepisie. Bardzo ważne, żeby dla tych pierogów, kiszona kapusta była dobrze ukiszona i bardzo kwaśna. Jest to ważne, ponieważ podczas wcześniejszego duszenia dla zmiękczenia konsystencji kapusty traci się część kwaskowatości. W związku z tym, jeśli kapusta nie będzie do końca ukiszona, wtedy będzie nijaka w pierogach (warenikach). Jeśli ktoś sobie życzy i lubi, to do nadzienia można usmażyć trochę skwarek na bazie wędzonego boczku i słoniny. Ponadto, można dodać 4-5 sztuk suszonych grzybów, wcześniej namoczonych we wrzątku, a następnie drobno posiekać. Grzyby można również usmażyć z cebulą, a potem z kapustą.", "url": "https://picantecooking.com/pl/recipes/przepisy-budzetowe/pierogi-z-ziemniakami-i-kiszona-kapusta", "category": "kujawsko-pomorskie", "sub_category": "Gotowe dania i potrawy", "phrase": "Pierogi z kapustą kiszoną i ziemniakami "}