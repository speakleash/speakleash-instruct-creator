{"meta_description": "", "title": "Pierogi z kiszoną kapustą i ziemniakami. Przepis z 1913 roku – Kuchennymi drzwiami", "content": "Dzisiaj sięgnęłam do starej receptury na pyszne pierogi z kiszoną kapustą i ziemniakami. Przepis pochodzi z książki Marii Monatowej, wydanej w 1913 roku. Pierogi są doskonałe i chce się je jeść bez umiaru…Należy wybrać mączyste ziemniaki i dobrą kiszoną kapustę. To połączenie jest warte wszystkiego. Bierzcie i lepcie. Zagnieć ciasto z mąki, jajka, szczypty soli, dolewając po trochu letniej wody, aby otrzymać ciasto miękkie, nieklejące się do rąk. Odstaw pod przykryciem.  Kartofle obierz, ugotuj, zrób puree.  Kapustę pokrój, gotuj pół godziny. Po tym czasie odcedź.  Cebulę posiekaj, podsmaż na maśle. Następnie dodaj kapustę i lekko podsmaż.  Ziemniaki połącz z kapustą, dopraw solą i pieprzem.  Ciasto rozwałkuj, wycinaj szklanką koła, nakładaj farsz i sklejaj. Pierogi gotuj w osolonej wodzie. Podawaj ze smażoną na maśle cebulą.", "url": "https://www.kuchennymidrzwiami.pl/pierogi-z-kiszona-kapusta-i-ziemniakami-przepis-z-1913-roku/", "category": "kujawsko-pomorskie", "sub_category": "Gotowe dania i potrawy", "phrase": "Pierogi z kapustą kiszoną i ziemniakami "}