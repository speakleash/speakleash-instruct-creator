{"meta_description": "Produkt wpisany na listę produktów tradycyjnych w dniu 2008-02-18\nW kategorii Produkty mięsne\nW województwie woj. lubelskim", "title": "Polędwica nadwieprzańska - - Portal Gov.pl", "content": "Wędzonka bez osłonki; barwa powierzchni jasnobrązowa do brązowej z odcieniem złocistym; niedopuszczalne jasne plamy niedowędzenia. Barwa jasnoróżowa do różowej; dopuszczalny odcień różowy opalizujący; na połowie obwodu górnej części polędwicy widoczna cienka warstwa tkanki łącznej oraz tłuszczu; dopuszczalne przetłuszczenie śródtkankowe; konsystencja mięśnia dość ścisła; plastry grubości 3 mm nie powinny się rozpadać. Wędzonka otrzymana z peklowanej polędwicy wieprzowej, wędzona, pieczona, półtrwała; polędwica wykrojona ze schabu bez tłuszczu lub z pozostawioną warstwą tłuszczu zewnętrznego średnio do około 2 mm oraz mizdrą; dopuszcza się miejscowe odkrycie mięśni na niewielkiej powierzchni; kształt spłaszczonego walca; w jednym końcu pętelka do zawieszania. Baranów dzięki bardzo korzystnemu położeniu geograficznemu przy szlaku podlaskim nad rzeką Wieprz umożliwiał przeprawę wpław, co stwarzało bardzo korzystne perspektywy rozwoju gospodarczego. Początkowo był małym miasteczkiem prywatnym, jednak dość ruchliwym.", "url": "https://www.gov.pl/web/rolnictwo/poledwica-nadwieprzanska", "category": "lubelskie", "sub_category": "Mięso świeże oraz produkty mięsne", "phrase": "Polędwica nadwieprzańska"}