{"meta_description": "", "title": "Zaproszenie na Bajgla.", "content": "Restauracja Bajgiel w Kazimierzu Dolnym to miejsce wyjątkowe. Położona w przejściu na Mały Rynek tuż przy Synagodze w samym centrum dawnej dzielnicy żydowskiej Kazimierza Dolnego. Z balkonu Bajgla widok na kazimierskie Jatki, Kościół klasztorny OO. Reformatów a od strony ul.Lubelskiej Góra III Krzyży. Wnętrze Restauracji ozdobione fotografiami przedwojennego Kazimierza wciąga w klimat dawnego miasteczka. Restauracja poleca dania kuchni polskiej i żydowskiej z przepisów rodziny Grasińskich przedwojennego Kazimierza Dolnego. Posiłki przygotowywane są z świeżych lokalnych i regionalnych produktów. Bajgiel kazimierski Jeremiego wypiekany w Restauracji Bajgiel to drożdżowy obwarzanek z otworem w środku, przygotowany według rodzinnego przepisu, z charakterystycznym wzorem przypominającym kwiat, obsypany sezamem, makiem, czarnuszką. Podawany na ciepło z łososiem, mięsem, z serem i konfiturą. Dodatkiem jest sałatka. Bajgiel kazimierski Jeremiego otrzymał certyfikat produktu lokalnego. Bajgle, zalewajka kazimierska, czulent, kreplachy, kawior żydowski, śledziki cackies, farfelki, pascha, hamantasze, tort Pavlova to przysmaki, które mają już liczne grono fanów.", "url": "https://kazimierzdolny24.pl/aktualnosci/zaproszenie-na-bajgla/", "category": "małopolskie", "sub_category": "Wyroby piekarnicze i cukiernicze", "phrase": "Bajgiel z Kazimierza"}