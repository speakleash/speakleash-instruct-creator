{"meta_description": "Restauracja Bajgiel w Kazimierzu Dolnym to miejsce wyjątkowe. Jej położenie w najstarszej części Kazimierza Dolnego w tzw. dzielnicy żydowskiej przy ul.Lubelskiej, sąsiadujące z Synagogą oraz przejściem do Jatek doskonale oddaje klimat ...", "title": "Restauracja Bajgiel Kazimierz Dolny", "content": "Restauracja Bajgiel w Kazimierzu Dolnym to miejsce wyjątkowe. Jej położenie w najstarszej części Kazimierza Dolnego w tzw. dzielnicy żydowskiej przy ul.Lubelskiej, sąsiadujące z Synagogą oraz przejściem do Jatek doskonale oddaje klimat przedwojennego kazimierskiego Sztetl. Ten klimat znany już tylko ze starych fotografii otwiera się wraz z wejściem przez próg Bajgla. Na ścianach rodzinne zdjęcia właścicieli Restauracji w miasteczku zaczarowanym księżycem, poezją i miłością.Obrazy olejne te stare i najnowsze autorstwa właścicielki Bajgla przytulają się do starych rodzinnych firan, obrusów, krzeseł, stołów. Ta Restauracja to kontynuacja długoletnich tradycji rodziny Grasińskich jednej z kilku najbardziej znanych przed wojną w Kazimierzu Dolnym. Tradycje rodzinne to prowadzona przez prababcię Juliannę Karczma, to Pensjonat Nadwiślanka w Spichlerzu Grasińskich przy obecnej ulicy Tyszkiewicza. To wreszcie pasje artystyczne rodziny. Babcia Izabella tworzyła piękne gliniane postacie o tysiącach twarzy, by przekazać wnuczce Joannie miłość do sztuki w pasji malarskiej. Joanna Kozłowska maluje piękne kwiaty, łąki, odrywając się od kolejnych przepisów na ciasta i dania w Bajglu. Dzisiaj jak przed wojną do Karczmy prababci Julianny przychodzi się do Bajgla na wyjątkowego smaku śledzie goździkowe, kawior żydowski, jesiotra, kaczkę i gęsinę. Bajgiel kazimierski Jeremiego w rodzinie Grasińskich wypiekany był od zawsze. Uwielbiany przez dzieci i dorosłych był przysmakiem rywalizującym z makowym makagigi. Ten drożdżowy przysmak przybierał różne kształty i smaki. Przekazywany przepis rodzinny w dzisiejszym wydaniu to małe dzieło sztuki Pani Joanny. Obsypany makiem, sezamem, czarnuszką, przełożony domową konfiturą, wędzonym łososiem lub gęsiną nie pozwala o Bajglu zapomnieć. Miejsce pełne Bajgli to urok Kazimierza jaki już nieliczni pamiętają. Dlatego zapraszamy serdecznie do odwiedzin tego magicznego miejsca w magicznym Miasteczku. Zasmakujecie Państwo w bajglach, kreplachach, karpiu, zalewajce, złotym jojchu, czulencie, kaczce w wiśniach, gęsinie, ciastach wyjątkowych i nalewkach Joanny.", "url": "https://www.nocowanie.pl/restauracje/kazimierz_dolny/161411/", "category": "małopolskie", "sub_category": "Wyroby piekarnicze i cukiernicze", "phrase": "Bajgiel z Kazimierza"}