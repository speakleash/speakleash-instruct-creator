{"meta_description": "", "title": "Siedliskie wędliny na Liście Produktów Tradycyjnych", "content": "Gmina Fajsławice może poszczycić się kolejnymi sukcesami w promocji naszych lokalnych kulinariów. 5 stycznia 2022r. na Listę Produktów Tradycyjnych prowadzoną przez Ministerstwo Rolnictwa i Rozwoju Wsi, wpisane zostały cztery kolejne produkty tradycyjne pochodzące z terenu gminy Fajsławice. Są to produkty mięsne wyrabiane w miejscowości Siedliska Drugie, których zapewne każdy mieszkańcy naszej gminy miał okazję skosztować: schab wiejski siedliski, szynka wiejska siedliska, kiełbasa wiejska siedliska, boczek wiejski siedliski. Procedura zgłoszenia tych produktów do rejestracji rozpoczęła się już dawno, a proces rejestracji trwał ok. roku. Ale było warto!. Na ministerialnej Liście Produktów Tradycyjnych znajduje się już kilka produktów z naszych rodzimych stron m.in.: Zupa chłopska fajsławicka, Jabłczanka z Fajsławic, Pierogi z czerwoną fasolą czy Tymianek z Fajsławic.", "url": "https://www.gminafajslawice.pl/artykul/427,siedliskie-wedliny-na-liscie-produktow-tradycyjnych", "category": "lubelskie", "sub_category": "Mięso świeże oraz produkty mięsne", "phrase": "Kiełbasa wiejska siedliska"}