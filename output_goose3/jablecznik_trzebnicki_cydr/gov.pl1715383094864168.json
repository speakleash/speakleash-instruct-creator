{"meta_description": "Produkt wpisany na listę produktów tradycyjnych w dniu 2012-09-21 w kategorii Napoje w woj. dolnośląskim.", "title": "Jabłecznik trzebnicki (cydr) - - Portal Gov.pl", "content": "Płyn o wyglądzie od lekko mętnego po klarowny. W zależności od naczynia, w którym się znajduje. W zależności od naczynia, w którym się znajduje. Od słomkowego po złocisty, w zależności od użytych jabłek. Historia cydru sięga czasów starożytnych, kiedy podobno sam Juliusz Cezar przedkładał picie lokalnego cydru nad picie wina. W literaturze można znaleźć wiele wzmianek i informacji o cydrze. Wspomina o nim m.in. Jan Andrzej Morsztyn, podkreślając smak tego napoju, a o jego wytwarzaniu w wielu domach szlacheckich pisał Zygmunt Gloger w swej Staropolskiej Encyklopedii. Jabłecznik trzebnicki (cydr) to lekki napój alkoholowy, który powstaje w wyniku procesu fermentacji naturalnego soku jabłkowego. Przepis na jabłecznik trzebnicki został przywieziony na tereny Dolnego Śląska z Wileńszczyzny, zaś proces i metoda wytwarzania na tych terenach nie uległy zmianie na przestrzeni co najmniej 80 lat. Tradycyjny jabłecznik trzebnicki sporządzany jest z dojrzałych, winnych jabłek, pochodzących z sadów położonych na Wzgórzach Trzebnickich. Kraina Wzgórz Trzebnickich to obszar od wieków znany z produkcji wyśmienitych owoców. Warunki klimatyczne, odpowiednie stosunki wodne i nasłonecznienie dają w rezultacie wysoko gatunkowy produkt. Do produkcji jabłecznika trzebnickiego wykorzystywane są jabłka takich odmian jak: idared, lobo, mekintosz, champion, reneta, cortland, jonatan. Jabłka słodkie są bogate w cukier, dzięki czemu napój nabiera alkoholowej mocy, jabłka kwaśnie nadają jabłecznikowi kwaskowatą nutkę, a jabłka słodko-gorzkie pozostawiają w jabłeczniku charakterystyczną goryczkę. Jabłecznik trzebnicki jest mieszaniną trzech rodzajów jabłek, a wszystkie elementy aromatyczne są zestawione tak, aby tworzyły harmonijną całość. Do produkcji jabłecznika trzebnickiego używana jest między innymi prasa do wyciskania soków z około 1947 roku. Jabłecznik trzebnicki (cydr) prezentowany jest na licznych targach i jarmarkach. Zdobył I miejsce w konkursie Nasze Kulinarne Dziedzictwo Smaki Regionów w kategorii napoje.", "url": "https://www.gov.pl/web/rolnictwo/jablecznik-trzebnicki-cydr", "category": "dolnośląskie", "sub_category": "Napoje (alkoholowe i bezalkoholowe)", "phrase": "Jabłecznik trzebnicki (cydr)"}