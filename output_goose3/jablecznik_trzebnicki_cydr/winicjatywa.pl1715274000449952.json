{"meta_description": "", "title": "#Panel: polskie cydry 2015", "content": "To był fantastyczny panel. W trzecim sezonie swojego istnienia na szerszą skalę polski cydr wskoczył na światowy poziom. Piszę to z pełną odpowiedzialnością po spróbowaniu (niemal – staraliśmy się o kompletność, ale na pewno coś nam umknęło) wszystkich polskich cydrów dostępnych w handlu. Skok jakości wykonały przede wszystkim cydry rzemieślnicze od małych producentów. Panel im poświęcony w ramach Zlotu Cydrowników Autorskich był arcyciekawy i reprezentował naprawdę wysoki poziom. Prawie nie było kwasiorów, bełtów i kitów. Za to była seria świetnych produktów o wyrazistym smaku i własnym stylu. Cydr rzemieślniczy to przede wszystkim cydr prawdziwy, czyli powstający ze świeżo tłoczonego soku jabłkowego i w zasadzie niczego więcej. Żadnego cukru, żadnych dodanych aromatów, najczęściej gaz naturalny – z fermentacji, no i w dużej większości są to cydry wytrawne. „Do jedzenia” – ten motyw powtarzał się często w czasie degustacji, choć niektóre z nich są mocno owocowe i przyjemnie popija się je również solo. – coraz więcej cydrów bez bąbelków, idziemy w stronę wina jabłkowego – pojawiają się cydry z jednej odmiany jabłek, chociaż większość to wciąż miksy – coraz więcej eksperymentów – drewniane beczki, cydry z dodatkiem innych owoców, cydry lodowe. Czekam na cydry szampańskie i poproszę o więcej gruszkowych! – arcyciekawe cydry z dzikich jabłek, starych sadów, imponująca praca etnograficzna cydrowników, którzy chodzą po wsiach i szukają ciekawego materiału do przerobu – coraz więcej ładnych etykiet, przemyślanego dizajnu – cydrownicy uświadomili sobie, że ten wiejski produkt trzeba sprzedać w miastach Na drugim biegunie mamy w Polsce cydry przemysłowe. Produkowane przez duże rozlewnie win krajowych albo browary. Tutaj wielkich ruchów w tym sezonie nie ma – liczą się ci sami gracze co w roku zeszłym, doszło parę etykiet, ale nie ma głośnych medialnych debiutów. Nie zmieniła się także natura produktu – jest to nadal słodka alternatywa dla piwa, produkowana z koncentratu soku jabłkowego z dodatkiem cukru, syropu glukozowo-fruktozowego, konserwantów i aromatów. Rekordzista miał na etykiecie 12 składników. Polskie przepisy i tak ambitnie określają minimalną zawartość jabłka w cydrze na 70% (w wielu krajach w ogóle nie ma takiego wymogu), co nie zmienia faktu, że z punktu widzenia smakowego koncentrat, woda, cukier i gaz dają nie żaden prawdziwy cydr, tylko soft drink z alkoholem. Cena większości tych produktów oscyluje wokół 10 zł za litr. Jeżeli czytasz Winicjatywę, drogi Czytelniku, to te produkty raczej nie są dla Ciebie. Pozostawmy je tym, którym jest wszystko jedno. Aczkolwiek muszę wspomnieć, że niektóre marki cydrów masowych też wykonały wyraźny jakościowy postęp. Na przykład Cydr Lubelski, który w pierwszym roku produkcji (2013) był niepijalny, w 2014 był pijalny, a w 2015 jest autentycznie smaczny – mocno oranżadkowy, ale czysty (po brudnej ścierce z debiutu naprawdę nie ma już śladu) i bardzo pijalny. Wygrał w cuglach degustację w ciemno cydrów wielkonakładowych. Ale konkurencja nie śpi, zaskoczył mnie na plus Cydr Dobroński, w którym dawniej dominowało sztuczne zielone jabłuszko z mydełka Fa, a teraz jest bardziej naturalny i po prostu smaczny. Panorama polskiego cydru w 2015 roku jest więc następująca: – cydrownicy autorscy robią cydry prawdziwe na dobrym europejskim poziomie, a za 5 lat zawojują świat – większość cydrów dostępnych w marketach to chemiczne cukiereczki do taniego ubzdryngolenia się. Najlepszy cydr tego sezonu. Po prostu fantastyczny produkt i w dodatku zaskoczenie, bo to pierwsza próba „cydru lodowego” (z wymrożonych jabłek) w Chyliczkach. W zapachu nuty tokajowe, grzybowe, w smaku mega słodki, ale jaką ma kwasowość! Czysty jak łza, zero utlenienia. Genialna równowaga. Można podać w ciemno do porównania z dobrymi tokajami. Klasa światowa.  dostępny wkrótce To był z kolei najlepszy cydr sezonu poprzedniego. I nadal jest doskonały! Ale styl zupełnie inny niż Lodowego z Chyliczek. Barwa bursztynowa, zapach słodki, rodzynkowo-dżemowy. W smaku słodko-gorzki, lekko utleniony. Bardzo intensywny, dobrze w sumie zrównoważony, ale dzikszy, mniej czysty niż Chyliczki, to bardziej taki naturszczyk. Warto spróbować!  dostępny u producenta, cena: 30 zł (but. 0,33 L – 91 zł / litr) Alternatywny produkt z Chyliczek, 100% odmiany Ananas Berżenicki (my też nie wiedzieliśmy, że jest taka ;-). Więcej owocu i słodyczy, w smaku słodko-kwaśnawe jabłuszko, perfekcyjny balans, cydr świetnie zrobiony. Smaczny!  niedostępny w sprzedaży Kolejny cydr z Chyliczek z wysoką oceną. Ogromna zmiana od zeszłego roku, teraz jest to produkt najwyższej jakości, czysty, wyrazisty, ostry. Mocny gaz, lekka słodycz, dobry kwas. Nie ma śladu po leniwym utlenieniu z poprzedniego sezonu, teraz jest czyste jabłko, ostry makijaż i jesteśmy gotowi do podboju Londynu i Nowego Jorku!  dostępny w sklepach alkoholowych i u producenta, cena: 20 zł (but. 0,75 L – 26,67 zł / litr) Niedostępne w sprzedaży, „garażowe” dzieło guru polskiej sceny cydrowej – Tomasza Piotrowskiego „Cydrolota”. W bukiecie soczyste jabłko i kwiaty. Czysty smak złotych jabłek z lekką słodyczą, ale przykrytą kwasem. Smakuje Polską i smakuje doskonale.  niedostępny w sprzedaży Półwytrawny cydr z jabłek zbieranych w opuszczanych sadach. Intensywny, jabłeczny, z ciekawym balansem słodyczy, goryczki i kwaskowatości. Wino jabłkowe wysokiej klasy. Indywidualizm i jakość.  niedostępny w sprzedaży Nowa etykieta Cydru Ignaców. Wobec klasycznej („białej”) bardziej perfumowany, wyrazisty, słodki w zapachu cydr z nutami wręcz wody kolońskiej. W smaku mniej wytrawny od innych czołowych cydrów w naszym panelu, ale prezentuje też lekką cierpkość z jabłkowych pestek. Przy tym kwasowość raczej niska. Szarlotka bez cukru, i to z naprawdę dobrej cukierni.  dostępny u producenta, cena: 25 zł (but. 0,75 L – 33,33 zł / litr) Ciemny, mętny, lekko musujący. W zapachu mocno jabłkowy, surowy, przyjemny! W smaku znów tarte jabłko, dużo nut świeżych owoców. Trochę dziwny i kontrowersyjny, jury wytykało mu brak głębi smaku, no i to leżakowanie na wiórach dębowych! Ale bardzo ciekawy.  dostępny wkrótce Mocne musowanie i stosunkowo słodki jabłkowy zapach. W smaku dojrzałe jabłka, gruszki. Wytrawny, ale mało kwaśny cydr na bardzo dobrym poziomie. Na podkreślenie zasługuje atrakcyjna cena.  dostępny u producenta, cena: 7 zł (but. 0,33 L – 21,21 zł / litr) Pomarańczowo-bursztynowy kolor. W zapachu słodkie jabłko, w smaku wytrawny, ale dojrzały. W posmaku pojawiają się skórki od jabłek, aspirynowa goryczka. Ciekawy, inny od pozostałych w tym panelu – wino jabłkowe raczej niż cydrowe orzeźwienie.  niedostępny w sprzedaży Ciemnozłoty kolor. Samiec alfa wśród cydrów – wyrazisty, mocno kwaśny, ale wyważony – są też nuty złotego jablka, cytyrnowej skórki. Dla znawców i poszukiwaczy przygód.  dostępny u producenta, cena: 40 zł (but. 0,75 L – 53,33 zł / litr) Średnio musujący, nieklarowny. Bardzo wytrawny, gastronomiczny. Dobra pełnia smaku, dobrze zrównoważony cydr wytrawny, co jest pewną sztuką. Pilibyśmy! To kolejny dobry produkt z Winnicy Gajus po chwalonym już przez nas winie musującym.  niedostępny w sprzedaży Nowa edycja Dartha Vadera polskiej sceny cydrowej. W zapachu rozwodnione jabłka, trochę pieczarek – ale jesteśmy daleko od mokrej ścierki straszącej w roczniku 2013. W smaku jabłko papierówka na sporym cukrze, ale jest też kwasek (dodany?). Czysty, smaczny, długi. Nieco przypomina oranżadę o smaku jabłkowym, ale jak na cydr marketowy i to w tej cenie, broni się.  szeroko dostępny w Biedronce i marketach, cena: od 2,69 zł (but. 0,33 L – 8,15 zł / litr) Jeden z pionierów polskiego cydru wraca w nowym roczniku i z sensacyjną wieścią – dostępny jest w Biedronce w ramach Festiwalu Polskich Alkoholi. Szlachetny, wytrawny, czysty, przejrzysty, winny (6% alkoholu! Jedyny taki przypadek w polskich marketach). Intensywny, długi smak, może aż za wytrawny dla niektórych. Ale trochę brakuje mu zdecydowania, głębi najlepszych cydrów.  dostępny w Biedronce w ramach letniego „Festiwalu Polskich Alkoholi” oraz w sklepach alkoholowych, cena: 7–9 zł (but. 0,275 L – 30 zł / litr) Cydr w stylu bardziej piwnym. Złote jabłka z lekką goryczką. Kwaśny, niesłodki. Trochę agresywny, wymaga odpowiedniej potrawy.  niedostępny w sprzedaży Zapach lekko zredukowany, ale smak świeży, z dobrym gazem, miłe naturalne musowanie. Szlachetna półwytrawność. Przyjemna goryczka z jabłkowych obierek. Smaczny. Dobra cena.  dostępny w marketach i sklepach, cena: ok. 12,99 zł (but. 1 L – 12,99 zł / litr) Przyzwoity cydr. Trochę się tu plącze nut grzybowych, intensywność jabłkowego smaku jest przeciętna (czytaj: rozwodniony). Na szczęście nie za dużo cukru. Środek stawki. (Degustowaliśmy z butelki 0,75L – ponoć Meli Melum w małych butelkach jest nieco słodsze).  dostępny w sklepach alkoholowych, cena: ok. 13,99 zł (but. 0,75 L – 18,65 zł / litr) Zapach nieco przykurzony, nuty jajeczne, siarkowe. Gazu brak, owocu też nie za dużo, smak kwaskowaty, rozwodniony. Prostolinijny, szczery cydr, któremu trochę brakuje do najlepszych.  niedostępny w sprzedaży Prosty, niezbyt intensywny smak, który niezbyt długo utrzymuje się w ustach. Średnia słodycz. Brakuje zalet do wyższej oceny.  niedostępny w sprzedaży Ciemny kolor. Cydr zbudowany na goryczce, której dla wielu osób będzie tu za dużo.Trochę brak intensywności smaku i owocu, ale jest to niezły cydr.  niedostępny w sprzedaży Kontrowersyjny, wiejski, organiczny, lekko smrodliwy. Zaś w smaku słodkawy i kwaśny zarazem, z lekkim utlenieniem. Ma natomiast smak świeżych jabłek i pewną szczerość, pije się nienajgorzej, więc można mu wiele wybaczyć.  niedostępny w sprzedaży Zapach lekko grzybowy, w smaku gorzkawe, obtłuczone jabłko. Posmak goryczkowy. Trochę jednowymiarowy, szkoda. Piliśmy już lepsze wersje tego cydru.  dostępny u producenta, cena: 10 zł (but. 0,5 L – 20 zł / litr) Całkiem smaczny, półsłodki łamany przez półwytrawny, świeży. Mamy wrażenie, że dojmująco słodkie nuty syropowe z poprzedniego sezonu nieco zelżały. Dobrze zrobiony produkt masowy. Autentycznie smaczny i pijalny.  dostępny w marketach, cena: ok. 10,49 zł (but. 0,75 L – 13,99 zł / litr) To samo co Cydr Dobroński i Cydr Carrefour. Bardzo przyzwoity masowy produkt.  dostępny w Biedronce, cena: 6,99 zł (but. 0,75 L – 9,32 zł / litr) Mamy podejrzenie, że jest to dokładnie to samo co Cydr Dobroński (tyle że dwa razy taniej).  dostępny w Carrefour, cena: 5,99 zł (but. 0,75 L – 7,99 zł / litr) Mieliśmy rzadką okazję spróbować cydru od weteranki polskiej sceny cydrowej – Anity Chachulskiej. Z dwóch wersji zdecydowanie bardziej nam podeszła wytrawna. Szklane jabłko z lekkim cukrem, w smaku lekko goryczkowe, obierkowe. Odrobina utlenienia. Dobry cydr w stylu zagrodowo-autorskim, na długie jesienne wieczory raczej niż na plażę. Cydru Półsłodkiego 2014 nie oceniamy – wadliwa butelka.  Wytrawny – niedostępny w sprzedaży, Półsłodki dostępny u producenta Mocno gorzko-cierpki, co skutecznie przykrywa jego dyskretną półwytrawność. Obierkowo-pestkowo-ogryzkowy. Przerost goryczy, poza tym niezły cydr, świeży i smaczny.  dostępny w sklepach alkoholowych i u producenta, cena: ok. 5,50 zł (but. 0,33 L – 16,67 zł / litr) Lekki, smaczny i bardzo pijalny cydr z zalotną nutką kwiatowo-różaną. „Łatwo wchodzi”, mało wymagający smakowo, wyraźnie półsłodki, ale czysty i fajny. Zaznaczamy, że trafiło nam się kilka znacznie mniej smacznych butelek z nutami utlenienia.  dostępny w marketach i sklepach, cena: ok. 12,99 zł (but. 0,75 L – 17,32 zł / litr) Kwaśny, zacierowy zapach. Kwaśno-gorzki w smaku, naturalistyczny, z nutą słoną niemal jak w wodzie Borżomi. Wymagający, dla znawców, ale ciekawy.  niedostępny w sprzedaży Zapach lekko smrodliwy, ale w sumie mamy przyjemne półsłodkie odświeżenie. Landrynkowa komercja, ale smaczna.  dostępny w sklepach alkoholowych, cena: ok. 8–9 zł (but. 1L) Lepszy niż swój półwytrawny brat (to złota zasada w cydrach przemysłowych). Rozwodniony, lekko syropowy, niezbyt wszak słodki. W sumie jednak przyjemnie się pije. Lekkie, orzeźwiające piwo jabłkowe. W okolicznościach wakacyjnych będzie w sam raz. Mocno chłodzić, gdy się ogrzeje, wychodzą niezbyt przyjemne nuty utlenione, moczowe.  szeroko dostępny w sklepach i marketach, cena: ok. 4,69 zł (but. 0,5 L – 9,38 zł / litr) Goryczkowo-musujący z nutami zielonymi, szypułkowymi. Delikatny, ale mało wyrazisty, opisywano go wręcz jako „sterylny”. Wrażenie niedojrzałych jabłek.  niedostępny w sprzedaży W zapachu i smaku kwas i grzyby. Lekko kwaskowaty. W zasadzie półwytrawny, bo intensywność słodkiego owocu jest co najwyżej średnia. Problemy te same co w CiderInn wytrawnym (patrz nizej), tyle że tutaj cukier przykrywa wady. W sumie rozczarowanie.  dostępny w sklepach alkoholowych, cena: ok. 16 zł (but. 0,75 L – 21,33 zł / litr) Rzeczywiście wytrawny. Lekka goryczka, kwasu raczej mało. Rozwodniony i nie jest do końca czysty – nuty piwniczne, pleśniowe, brakuje owocu. Gazowany, to widać i czuć – musowanie jest krótkotrwałe i zgrubne. Niezły – to nie jest poziom najlepszych cydrów autorskich, ale lepszy od dołu tabeli przemysłowych.  dostępny w sklepach alkoholowych, cena: ok. 16 zł (but. 0,75 L – 21,33 zł / litr) Już drugi rok z rzędu mamy problem z tym cydrem. Zapach zacierowy, lekko octowy, niezbyt czysty. Również w smaku „plusy ujemne” przeważają nad dodatnimi – dominuje goryczka, brakuje świeżości i frajdy.  dostępny u producenta, cena: 9 zł (but. 0,5 L – 18 zł / litr) Mocno słodki, ale w miarę jabłkowy. Przyjemny, ale trochę płaski i przesadzony. Więcej odwagi i świeżości i będzie lepiej.  dostępny w sklepach alkoholowych, cena: 8 zł (but. 0,33 L – 24,24 zł / litr) Strasznie słodki, ale za to mocno jabłuszkowy. Smakuje jak jabłkowa guma donald z bąbelkami. Na tle innych przemysłówek prezentuje się nienajgorzej, ale jest to produkt „popowy”.  dostępny w marketach i sklepach, cena: ok. 8,99 zł (but. 0,75 L – 11,99 zł / litr) W zapachu miód pitny (czwórniak w najlepszym razie), w smaku stare skarpetki. Zamulony dodanym bodaj cukrem. Nieczysty, goryczkowy, mało świeży, mało naturalny. Słaby.  dostępny w sklepach alkoholowych, cena: ok. 4 zł (but. 0,33 L – 12 zł / litr) Mętny cydr spokojny (bez gazu). Smakuje jak zrobiony z ogryzków – jest gorzki i kwaśny, bez owocu.  dostępny wkrótce Dramat, niestety. Zaczyna się nawet przyjemnie jabłkowo, ale potem pojawia się wprost masakryczne utlenienie. Alkohol (7%) też wyczuwalny.  dostępny w sklepach alkoholowych, cena: ok. 16 zł (but. 0,75 L – 21,33 zł / litr) Meg słodki, ale chyba mniej syropowy i beznadziejny niż Kamron Cydr od tego samego producenta. Jabłkowy syropek do picia po zmrożeniu i wyłączeniu mózgu.  dostępny w marketach i sklepach, cena: ok. 4,99 zł (but. 0,33 L – 15,12 zł / litr) Czysty, ale słaby. Przede wszystkim mdły i płaski, smakuje jabłkiem w oleju. Smak krótki, bąble szorstkie. Może jak się go dobrze schłodzi? Jak na techniczne możliwości wielkiej Kompanii Piwowarskiej oraz pozytywne emocje, jakie budził po swoim debiucie Green Mill, jesteśmy naprawdę rozczarowani.  szeroko dostępny w sklepach i marketach, cena: ok. 4,79 zł (but. 0,4 L – 11,98 zł / litr) Cienki, mało intensywny w smaku. Za to wyrazisty – lekko utleniony, miodowy. Bardzo mało kwasu. Nie ma wad, poza ogólną miałkością. Do przyjęcia.  dostępny w marketach i sklepach, cena: ok. 12 zł (but. 0,75 L – 16 zł / litr) W zapachu głównie siarka, w smaku jabłko obite, gorzkawo-pestkowe. Nie aż tak słodki, choć przy braku kwasu i tak smakuje dość mdło. Przeciętny, bez wyrazu i bez większych zalet, ale i tak znacznie lepszy niż rok temu, kiedy smakował oranżadą z misiów Haribo.  dostępny w Biedronce, cena: 2,99 zł (but. 0,33 L – 9,06 zł / litr) Kwintesencja sztucznego pseudocydru z przemysłowej rozlewni. W zapachu i smaku atakuje glukozowym syropem z kukurydzy. Nie chcemy tego pić.  dostępny w Biedronce, cena: 2,29 zł (but. 0,275 L – 8,33 zł / litr) Butelka zdecydowanie gorsza od recenzowanej przez nas w czerwcu. Pusty, kwaśny i przede wszystkim z dojmującym smakiem grzybowej pleśni. Fuj.  szeroko dostępny w sklepach i marketach, cena: ok. 4,49 zł (but. 0,5 L – 8,98 zł / litr) Kiepski żart z konsumenta. Cydr smakujący kukurydzą, pestkami słonecznika i cienką oranżadką czyli rodzinnymi wczasami w Rowach. Kwasowości, głębi smaku oraz przede wszystkim jabłka nie stwierdzono. Archetyp cydru z koncentratu – smakuje chemicznie wyperfumowaną nicością. W dodatku jego konsumpcja może okazać się niebezpieczna ;-)  dostępny w Biedronce, cena: 3,99 zł (but. 0,33 L – 12,09 zł / litr) Pewne rzeczy się nigdy nie zmieniają, na przykład dostawca „naturalnego aromatu” do firmy Kamron. Ten cydr jest bowiem tak samo sztucznie syropowaty jak w zeszłym roku – smakuje jak jabłkowy flamaster. A za pirosiarczyn i sorbinian potasu serdecznie dziękujemy.  dostępny w marketach i sklepach, cena: ok. 4,99 zł (but. 0,33 L – 15,12 zł / litr) Podobieństwo z Cydrem Lubelskim zupełnie przypadkowe. Albowiem Lubielski smakuje jak odstręczająca, chemiczna oranżadka z minimalnym udziałem jabłka. Dokładnie ten sam smak można by wyprodukować z czarnego bzu albo białych porzeczek.  dostępny w sklepach alkoholowych, cena: ok. 4,50 zł (but. 0,33 L – 13,64 zł / litr) Rozwodniony miód raczej niż jabłka. Sztuczne bąble. Półsłodki i kwaśny zarazem. Chamowaty, mało przyjemny w piciu. Nie polecamy.  dostępny w marketach i sklepach, cena: ok. 3,15 zł (but. 0,275 L – 11,45 zł / litr) Duże osiągnięcie przemysłu fermentacyjnego – zrobić miks cydru i miodu pitnego bez zalet obu z tych produktów. Mdły, nieprzyjemnie słodkawy, zero świeżości. Gdzie są jabłka? Nie polecamy.  dostępny w Żabce, cena: 2,79 zł (but. 0,33 L – 8,45 zł / litr) Źródło cydrów: udostępnione przez producentów oraz zakupy własne. W ciemno degustował i oceniał panel w składzie: Wojciech Bońkowski, Marta Wrześniewska, Maciej Nowicki.", "url": "https://winicjatywa.pl/panel-polskie-cydry-2015/", "category": "dolnośląskie", "sub_category": "Napoje (alkoholowe i bezalkoholowe)", "phrase": "Jabłecznik trzebnicki (cydr)"}