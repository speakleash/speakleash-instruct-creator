{"meta_description": "Wszystko o turystyce w regionie Puszczy Białowieskiej. Zapraszamy!", "title": "Miód - Puszcza Białowieska - Zwolnij Naturalnie - Miód \"Lipiec Białowieski\"", "content": "Pasieka wędrowna, bazująca głównie na pożytku występującym w Puszczy Białowieskiej. Jako jedna z nielicznych pasiek pozyskuje miód z listy produktów tradycyjnych \"Lipiec Białowieski\" Miód \"Lipiec Białowieski\" jest to miód nektarowy, w którym przeważa pyłek pochodzący z lipy drobnolistnej. Pod nazwą \"Lipiec Białowieski\" może również występować miód nektarowo-spadziowy, powstający w wyniku połączenia miodu nektarowego z miodem spadziowym iglastym lub liściastym. Występuje w dwóch naturalnych postaciach: płynnej, zwanej \"patoką\" i stałej, określanej jako \"krupiec\". Zapach miodu lipowego jest bardzo silny, podobny do zapachu kwiatów. Smak ma słodki, lekko gorzkawy i delikatnie piekący.", "url": "https://bialowieza.travel/musisz-sprobowac/produkty-lokalne/spozywcze/miod/atrakcja/962", "category": "podlaskie", "sub_category": "Miody", "phrase": "Lipiec białowieski"}