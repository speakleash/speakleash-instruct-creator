{"meta_description": "Działalność produkcyjna naszej firmy polega przede wszystkim na połowie i hodowli ryb słodkowodnych w części jezior Pojezierza Drawskiego. W ciągu ostatnich lat przywróciliśmy wiarę w ludziach, że Czaplinek jest miejscem gdzie, prócz świeżego powietrza i wrażeń krajobrazowych, można też kupić świeżą rybę. Rozpoczęta prawidłowa gospodarka rybacka, zaczyna powoli przynosić efekty. W jeziorze Pile została odbudowana…", "title": "O Nas", "content": "Działalność produkcyjna naszej firmy polega przede wszystkim na połowie i hodowli ryb słodkowodnych w części jezior Pojezierza Drawskiego. W ciągu ostatnich lat przywróciliśmy wiarę w ludziach, że Czaplinek jest miejscem gdzie, prócz świeżego powietrza i wrażeń krajobrazowych, można też kupić świeżą rybę. Rozpoczęta prawidłowa gospodarka rybacka, zaczyna powoli przynosić efekty. W jeziorze Pile została odbudowana sielawa (większość amatorów ryb przyjeżdża do Czaplinka i Piławy po świeżą sielawę), wpuszczony został także (w ograniczonej ilości) atrakcyjny dla wędkarzy narybek suma. Amatorów wędkarstwa prosimy o trochę cierpliwości. Jeszcze dwa-trzy lata i jeziora będą kipiały od ryby. Będzie to efekt dotychczasowych oraz ciągle prowadzonych zarybień jak też właściwej gospodarki rybackiej naszego Gospodarstwa Rybackiego. Bardzo dużym problemem na tych jeziorach jest dewastujące kłusownictwo przy pomocy agregatów i sieci o małych oczkach. W naszym wspólnym interesie (wędkarzy i dzierżawcy) jest aby ten proceder został ukrócony, dlatego prosimy o informacje (telefonicznie, emailowo) na temat zauważonych incydentów kłusownictwa. Poniżej przedstawiamy odrobinę historii naszego Zakładu Rybackiego:  Nazwa Zakładu Rybackiego zmieniała się na przestrzenie lat:  1945r – Przedsiębiorstwo Eksploatacji Lasów, Jezior i Majątków Rolnych przy Zarządzie Miasta Czaplinka.  1947r – Zarząd Nieruchomości Ziemskich.  1949r – Państwowy Zespół Rybacki.  1952r – Zespół Rybacki nr 2 „Czaplinek” Przedsiębiorstwo Państwowe Wyodrębnione.  1956r – Państwowe Gospodarstwo Rybackie w Czaplinku.  1995r – Gospodarstwo Rybackie w Czaplinku Spółka z o.o. Pozdrawiamy i zapraszamy nad nasze piękne jeziora.  Gospodarstwo Rybackie w Czaplinku.", "url": "https://grczaplinek.wordpress.com/about/", "category": "zachodniopomorskie", "sub_category": "Produkty rybołówstwa, w tym ryby", "phrase": "Sielawa wędzona z Pojezierza Drawskiego"}