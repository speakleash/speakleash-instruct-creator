{"meta_description": "", "title": "Białe szparagi kiszone po pakosławsku. Tradycja kiszenia szparagów w Wielkopolsce – Kuchennymi drzwiami", "content": "Pierwsze uprawy szparagów w Polsce mają początek w XIX wieku. Pojawiły się w rejonie Pakosławia, w południowej Wielkopolsce w okresie zaboru pruskiego za sprawą niemieckich osadników, którzy zakładając tutaj swoje gospodarstwa, sprowadzili szparagi.  Polscy rolnicy przejęli te uprawy, kontynuując ich produkcję. Ale chcieli je jadać także poza sezonem, więc zaczęli je kisić podobnie jak ogórki. Proces kiszenia białych szparagów z Pakosławia polega na tym, że zalewa się je w słoikach solanką razem z liśćmi dębu, chrzanu, czosnku i kopru. Po ukiszeniu szparagi zachwoują swój biały kolor, jędrność i kruchość. Dawniej kiszone szparagi przechowywano zanurzając beczki lub słoiki w studni. Obecnie kiszone szparagi przechowuje się w chłodnym i ciemnym pomieszczeniu. Kiszone szparagi z Pakosławia to produkt wpisany na listę produktów tradycyjnych Ministerstwa Rolnictwa 18 stycznia 2010 roku w kategorii Warzywa i owoce w woj. wielkopolskim.  Opis wygląda następująco:  Wygląd:  Szparag biały, pozbawiony zewnętrznej łuski, po ścięciu lśniący, z lekkimi przebarwieniami, po zakiszeniu pozostaje biały i chrupki.  Kształt:  Podłużny, ze zwięzłą główką, na przekroju okrągły.  Rozmiar:  Około 22 cm długości, grubość od 1 cm do 2 cm.  Barwa:  Biała, nie ulega zmianie po zakiszeniu.  Konsystencja:  Zwięzła, twarda w dotyku.  Smak:  Smak lekko kwaśny, z bukietem zapachowym użytych do kiszenia przypraw, głównie czosnku, kopru i liścia czarnej porzeczki. Wodę gotujemy z solą i studzimy. Szparagi odłamujemy od końcówek, które moga być zdrewniałe , obieramy obieraczką do warzyw. Jeżlei sa długie, krimy każdy na pół. Do słoika wkładamy liscie debu, czarnej porzeczki, koper, czosnek i chrzan. Układamy szparagi i zalewamy solanką. Zakręcamy delikatnie i odstawiamy w ciepłe miejsce w kuchni. Po kilku dniach sa gotowe do jedzenia – po pięciu dniach do tygodnia. Po tym czasie wstawiamy słoik ze szparagami do lodówki.", "url": "https://www.kuchennymidrzwiami.pl/biale-szparagi-kiszone-po-pakoslawsku-tradycja-kiszenia-szparagow-w-wielkopolsce/", "category": "wielkopolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Szparag kiszony pakosławski"}