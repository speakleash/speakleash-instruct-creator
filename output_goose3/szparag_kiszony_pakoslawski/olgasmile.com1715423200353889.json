{"meta_description": "KISZONE SZPARAGI. Rozpoczął się sezon na zielone szparagi! U nas kiszone szparagi powstają kilka razy w roku. Wiem, że ludzie dzielą się na tych, którzy kiszone", "title": "KISZONE SZPARAGI", "content": "Rozpoczął się sezon na zielone szparagi! U nas kiszone szparagi powstają kilka razy w roku. Wiem, że ludzie dzielą się na tych, którzy za szparagami szaleją i na tych, którzy za nimi nie przepadają. Ja jestem gdzieś pośrodku, zjeść mogę i nie odmówię, ale wolę fasolkę szparagową gdybym miała wybierać. I tu nawet nie wybrzydzałabym czy zieloną czy żółtą, bo obie są super. Po prostu waham się od fascynacji smakowej takiej na dwa dni, do zupełnego szparagowego zobojętnienia. Za to fasolę szparagową to mogę nawet zjadać pod wodą. Dotychczas na blogu było już sporo przepisów zarówno na białe jak i zielone szparagi. Przeglądając archiwum doliczyłam się ponad 25 przepisów, więc generalnie jest już w czym wybierać :) Z dietetycznego punktu widzenia, szparagi są świetnym warzywem także dla diabetyków, ponieważ mają niski indeks glikemiczny (tylko 15) podobnie zresztą jak fasolką szparagowa. Ale kiszone szparagi wypadają bardzo fajnie smakowo na tle innych warzyw kiszonych. U nas prym wiedzie marchewka kiszona, ooo ta wymiata zawsze i wszędzie! Ja lubię jeszcze oprócz klasycznej kimchi, kiszonej kapusty i ogórków, kalafiory kiszone! Mają co prawda bardzo silny zapach ale i tak je lubię za chrupkość. I taka przewrotność kobieca, kapusta musi być miękka a ogórki, marchew i kalafior kiszony chrupki. Za to kiszone szparagi są gdzieś pośrodku, nie za miękkie i nie za twarde, takie w sam raz. A Ty, lubisz szparagi? Ten sezon rozpoczną zapewne od kilku przepisów na bloga, bo wiem, że je lubicie a skoro już jest młoda kapusta, szparagi i botwinka to trzeba czasami zaszaleć. Dzisiaj w takim razie kiszone szparagi niecodzienne ale warte spróbowania! • 1 lub 2 baldachimy kopru, mogą być też suszone łodygi albo łodygi i baldachimy wyjęte z kiszonych ogórków, też są super! • ja dodaję zawsze kilka łyżek wody z kiszonych ogórków własnej roboty dla zakwaszenia i zaszczepienia kiszonki • Zagotowuję wodę w garnku z solą. Studzę zupełnie do temperatury pokojowej. • Do czystego słoika wkładam oprócz szparagów, koper, pokrojony w słupki chrzan, ziele i listki. • Zalewam wodą pod sama pokrywkę, dociskam szparagi, żeby nie pływały po powierzchni spodeczkiem obciążonym chudym słoikiem z piaskiem. • Zostawiam do kiszenia na blacie w kuchni na 3-5 dni. • Po tych dniach szparagi zmieniły kolor nadają się do jedzenia dobry ale jeśli wolicie mocniej kiszone zostawcie go na dłużej. Po 7 dniach można zakręcić słoik i wynieść w zimne miejsce lub wstawić do lodówki. • Jak widzicie kiszone szparagi nie różnią się za wiele od innych kiszonek, smak mają tylko wyjątkowy :)", "url": "https://www.olgasmile.com/kiszone-szparagi.html", "category": "wielkopolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Szparag kiszony pakosławski"}