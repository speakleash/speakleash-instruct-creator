{"meta_description": "Oferujemy miód spadziowy ApiMiodek, który jest gęsty, ciemny, lekko zielonkawy, aromatyczny i niedrogi, bo prosto od producenta !", "title": "Rodzinna Pasieka ApiMiodek Gierula Miódy PREMIUM prosto z pasieki !", "content": "Miód spadziowy z drzew iglastych ma aromat żywiczny i łagodny smak. Jego kolor jest bardzo ciemny, prawie czarny, często z odcieniem zielonkawym. Podobnie jak pozostałe miody miód spadziowy jest polecany ze względów leczniczych. Najczęściej stosowany jest na dolegliwości dróg oddechowych. Jego działanie antyseptyczne, przeciwzapalne oraz wykrztuśne dobrze wpływa na przeziębienia jak i poważniejsze choroby, jak choćby zapalenie płuc. Spożywanie tego gatunku miodu także dobroczynnie wpływa na serce i układ krwionośny poprzez działanie przeciw miażdżycowe. Miód spadziowy używany jest również na schorzenia stawów i układu nerwowego. Oczywiście polecany jest też w przypadku obniżonej odporności organizmu. Niektórzy jednak spożywają miód spadziowy tylko i wyłącznie z powodu jego niespotykanego gdzie indziej aromatu i lekko słodkiego smaku. Wszak miód nie jest lekarstwem a jedynie substancją, która posiada wiele biologicznie czynnych składników i tym samym działa dobroczynnie na pewne dolegliwości i choroby oraz pomaga w leczeniu. Warto jednak regularnie spożywać ApiMiodek spadziowy, bo zawiera on bardzo dużo substancji odżywczych, minerałów, witamin oraz pierwiastków, które potrzebne są każdego dnia. Wzbogacanie posiłków czy napojów miodem wzmacnia naszą odporność i działa dobroczynnie na nasze serce niezależnie od naszego wieku. Każdy rodzaj miodu, zatem także i miód spadziowy, ma działanie odtruwające i dlatego polecany jest osobom pracującym w warunkach szkodliwych, przy produkcji toksycznych substancji czy osobom po kuracjach silnymi lekami, np. leki sterydowe, przeciwnowotworowe. Jednak że sprawa wygląda tak, że mszyce żerując na igłach drzew iglastych żywią się sokiem tych drzew, a dokładniej białkiem w nim zawartym. Jako, że białka jest w tym soku niewiele, mszyce muszą pobrać duże ilości soków i je przefiltrować, żeby odzyskać z nich białko, które jest dla nich pokarmem. W tym celu posiadają specjalnie skonstruowany układ pokarmowy w którym ważna rolę pełni narząd zwany syfonem umieszczony po obu bokach odwłoka mszycy. W układzie pokarmowym mszyc syfon znajduje się przed żołądkiem, dlatego przefiltrowane soki nie przechodzą przez żołądek mszycy i nie mogą być nazwane odchodami. Mszyca wydziela je przez syfon w postaci spadzi, która jest jej nie potrzebna, natomiast pozyskane przez nią białko z soków rośliny jest trawione i dalej już każdy wie co się z nim dzieje. Reasumując spadź to zagęszczone soki roślinne wydzielone przez mszyce i zebrane przez pszczoły, które dodatkowo dalej je zagęszczają i składają w komórkach jako miód spadziowy.", "url": "https://sklep.apimiodek.pl/pl/menu/miod-spadziowy-iglasty-100.html", "category": "podkarpackie", "sub_category": "Miody", "phrase": "Podkarpacki miód spadziowy"}