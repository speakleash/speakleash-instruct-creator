{"meta_description": "", "title": "Surowy Miód Spadziowy Iglasty Jodłowy z Podkarpacia 1000g przewodność 1,4", "content": "Z Podkarpackiej pasieki z kilkudziesięcioletnią historią mamy w tym roku taki miód spadziowy iglasty jodłowy, jakiego nie mieliśmy od dwóch, czy nawet trzech lat. (Nawet bardziej spadziowy i jodłowy, niż ten z jodły kaukaskiej i ten ze Świętokrzyskiego, które gościły na naszych półkach w ubiegłych latach). Nabywca pierwszego słoika tego miodu w sklepie stacjonarnym aż wrócił nazajutrz aby pochwalić miód. Palce lizać, pierwsza klasa, wart swojej ceny. Aż temu (starszemu) Panu dzieciństwo się przypomniało! Miód spadziowy iglasty z jodły od Józefa Peca pochodzi ze wspaniałej okolicy Magurskiego Parku Narodowego. Pasieka ulokowana 30 km \"od cywilizacji\". Zebrany w sierpniu. Rozlany do słoików od razu (tj. nigdy niepodgrzewany). Cały zbiór dojechał wyłącznie do nas. W sumie 310 słoików. Więcej nie będzie, aczkolwiek na początku września jest szansa, że coś jeszcze uda się odwirować z ramek. Udało się i nieco ponad 80 słoików będzie jako \"kontynuacja\" poprzedniej partii. Przewodność 1,4. (Bardzo rzadko trafia się zbiór takiego miodu co roku, jeśli więc udało się w 2022, to na jodłowy z tej pasieki w 2023 szanse są dużo mniejsze. Może będzie, a może nie. Chyba warto, aby ten, komu zależy na tak zacnym miodzie rozważył, czy nie zrobić zapasów. Dojechała jeszcze jedna dostawa oraz wspaniała spadź z Pienin, więc zapas mamy). Uwaga! Wraz z tą partią dojechały do nas dwa poprzednie tegoroczne zbiory spadziowego jodłowego z tej pasieki: • , o nieco niższej przewodności 1,1 (tj. zawartości minerałów), ale w opinii wielu o nieco atrakcyjniejszym smaku • , też jodła, ale jaśniejsza i jeszcze niższa przewodność 0,9, może być z domieszką spadzi z jeżyny. Zanim się zdecydujesz na zakup, zapoznaj się z opisami wszystkich trzech. Oto zwięzła ściągawka, w uproszczeniu: • Jeśli chcesz rozpocząć przygodę z miodami spadziowymi lub zachęcić do nich dziecko, wybierz najlżejszy, najdelikatniejszy z nich ( ). Jest też najprzystępniejszy cenowo. • Jeśli decydujące są wrażenia smakowe, wybierz ten pośrodku, . W opinii naszej i wielu klientów ma najatrakcyjniejszy smak. (Aczkolwiek to rzecz gustu i różnica między tym a kolejnym nie jest ogromna). • Jeśli wyjątkowo zależy Ci na właściwościach zdrowotnych wybierz ten tutaj, o najwyższej przewodności 1,4, ma najwięcej mikro i makroelementów. • Oczywiście mamy więcej miodów spadziowych, z innych pasiek , których zakup również warto rozważyć. W odróżnieniu od miodów nektarowych, nie powstaje z nektaru kwiatów lecz ze spadzi. Jest to zebrana przez pszczoły wydzielina mszyc i czerwców żerujący na drzewach. Wydzielina ta jest lekka i słodka, występuje głównie latem postaci kropelek na drzewach. Ta słodka substancja zwabia pszczoły które dodatkowo ją zagęszczają i składają w komórkach jako miód spadziowy. Miód ze spadzi iglastej - na co jest najlepszy? Zawiera od 4 do 9 razy więcej biopierwiastków niż miody nektarowe, dodatkowo występują one łatwo przyswajalnej postaci, a są nimi: potas wapń, sód, fosfor, magnez i mangan.", "url": "https://miod-dobry.pl/Surowy-Miod-Spadziowy-Iglasty-z-Podkarpacia-1000g/64", "category": "podkarpackie", "sub_category": "Miody", "phrase": "Podkarpacki miód spadziowy"}