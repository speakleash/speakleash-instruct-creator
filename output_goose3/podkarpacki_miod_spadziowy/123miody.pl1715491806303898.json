{"meta_description": "Zamów Miód spadziowy iglasty bezpośrednio od Pasieka u Kazika – Rudołowice  w serwisie 🐝 123miody.pl | Miód z lokalnej pasieki | Miody prosto od producenta. Sprawdź!", "title": "Miód spadziowy iglasty | Rudołowice | 🍯 123miody.pl | Miód z lokalnej pasieki | Miody prosto od producenta", "content": "Miód spadziowy iglasty jest wyjątkowym produktem, bogatym w wartości odżywcze i posiadającym mnóstwo składników mineralnych. Najczęściej uzyskuje się go z jodeł, świerków, sosen lub modrzewiów.     Miód spadziowy iglasty ma łagodny, delikatny, lekko słodki i typowo żywiczny smak. Cechuje się dużą lepkością i gęstością. Ma charakterystyczny kolor - jest barwy ciemnej od brązowej, zielonkawej do prawie czarnej, a po skrystalizowaniu przechodzi w kolor ciemnobrązowy lub szary. Miód ten również wyjątkowo pachnie - można w nim z łatwością wyczuć nuty leśne i żywiczne.    To lepka, słodka wydzielina występująca głównie latem w postaci kropelek na igłach oraz gałęziach drzew iglastych, wydzielana przez mszyce i czerwce wysysające soki z młodych pędów i liści, miód ten powstaje w wyniku zbioru tych „wydzielin” przez pszczoły.    Szczególną uwagę zwraca wyższość miodu spadziowego nad miodami nektarowymi, odznacza się większą zawartością soli mineralnych, biopierwiastķów, białek, aminokwasów, olejków eterycznych. Miody ze spadzi iglastej charakteryzuje też wysoka aktywność enzymów, większa zawartość ważnych dla zdrowia mikroelementów jak magnez, żelazo, potas, wapń, mangan, miedź, sód, fosfor, srebro, cyna.     Mnogość składników biologicznie czynnych warunkuje jego szerokie zastosowanie w odżywianiu, profilaktyce i lecznictwie. Nazywany jest więc powszechnie - „miodem królewskim\" . Wykazuje on działanie przeciwzapalne, antyseptyczne, wykrztuśne o wysokiej aktywności na bakterie chorobotwórcze.    Najlepiej stosować go w schorzeniach:  - górnych dróg oddechowych i płuc,  - chorobach serca, naczyń krwionośnych i nerwicach,  - zaparciach, biegunkach oraz w stanach zmniejszonej odporności organizmu.    Województwo podkarpackie jest jednym z kilku regionów naszego kraju, gdzie występuje miód spadziowy. Prawie połowa takich miodów w całej Polsce pochodzi właśnie z Podkarpacia.    Miód spadziowy iglasty może krystalizować szybciej lub wolniej, od 6 do nawet 12 miesięcy. Krystalizuje się trudno i nierównomiernie. Determinuje to m.in. melecytoza, której wyższa zawartość wpływa na szybszą krystalizację i twardszą konsystencję miodu.", "url": "https://www.123miody.pl/oferta/miod-spadziowy-iglasty-i1481", "category": "podkarpackie", "sub_category": "Miody", "phrase": "Podkarpacki miód spadziowy"}