{"meta_description": "Konkurs „Chleb Ziemi Łódzkiej” został rozstrzygnięty – 16 lutego; w ostatkowych okolicznościach miało miejsce uroczyste podsumowanie i wręczenie nagród laureatom konkursu, którzy zostali wyłonieni spośród 73 uczestników. Konkursowe zmagania polegały na wypieku chleba z mąki orkiszowej, uzyskanej z odmiany SM ORKUS Hodowli Roślin Smolice, uprawianej na poletkach", "title": "Najlepszy chleb pieką w Rokszycach! | Łódzki Ośrodek Doradztwa Rolniczego w Bratoszewicach", "content": "Konkurs „Chleb Ziemi Łódzkiej” został rozstrzygnięty – 16 lutego; w ostatkowych okolicznościach miało miejsce uroczyste podsumowanie i wręczenie nagród laureatom konkursu, którzy zostali wyłonieni spośród 73 uczestników. Konkursowe zmagania polegały na wypieku chleba z mąki orkiszowej, uzyskanej z odmiany SM ORKUS Hodowli Roślin Smolice, uprawianej na poletkach demonstracyjnych Łódzkiego Ośrodka Doradztwa Rolniczego z siedzibą w Bratoszewicach. Ideą konkursu była popularyzacja domowego wypieku chleba, podtrzymywanie tożsamości kulturowej oraz pielęgnowanie szacunku do chleba, a także zwrócenie uwagi na nieporównywalną jakość chleba wypieczonego samodzielnie, w porównaniu z chlebem z produkcji masowej. Każdy zgłoszony podmiot otrzymał 3 kg maki orkiszowej, z której miał upiec chleb – dowolną metodą, dowolnego rodzaju. Konkursowe chleby były zatem bardzo różne – drożdżowe, na zakwasie, wypiekane w foremkach, w naczyniach żaroodpornych, w domowych piekarnikach, a także w tradycyjnych piecach chlebowych. Warunkiem konkursu był wypiek chleba wyłącznie z otrzymanej mąki, orkiszowej bez sztucznych dodatków oraz spulchniaczy. Komisja konkursowa miała bardzo trudne zadanie wybrać spośród tak wielu fantastycznych wypieków, tylko kilka. Oceniane były następujące kryteria – barwa wypieczenia, smak, zapach, poziom wypieczenia oraz struktura miękiszu, a także ogólne wrażenie estetyczne. Oprócz przedstawicieli zwycięskich kół gospodyń wiejskich w uroczystym podsumowaniu uczestniczyli, między innymi – Anna Gembicka, sekretarz stanu w Ministerstwie Rolnictwa i Rozwoju Wsi; poseł Robert Telus, przewodniczący Komisji Rolnictwa i Rozwoju Wsi w Sejmie RP; Waldemar Wojciechowski, przewodniczący Komisji Rolnictwa i Ochrony Środowiska w Sejmiku Województwa Łódzkiego; Janusz Ciesielski dyrektor KOWR OT Łódź, a także Łukasz Wójcik, przedstawiciel regionalny Hodowli Roślin Smolice. oraz dziękujemy wszystkim podmiotom, które zgłosiły się do udziału w konkursie i podjęły konkursowe wyzwanie. Zapraszamy do udziału w kolejnych konkursach organizowanych przez Łódzki Ośrodek Doradztwa Rolniczego z siedzibą w Bratoszewicach.", "url": "https://www.lodr-bratoszewice.pl/aktualnosci/najlepszy-chleb-pieka-w-rokszycach", "category": "łódzkie", "sub_category": "Wyroby piekarnicze i cukiernicze", "phrase": "Chleb wiejski łęczycki"}