{"meta_description": "W polskiej kuchni jest wiele przysmaków, o których powoli zapominamy. W listopadzie, czyli miesiącu gęsiny, warto przypomnieć pyszną omastę, którą zajadano się kiedyś, zwłaszcza na Kaszubach. Przygotowuje się ją bardzo prosto: wystarczy gęsina, sól, pieprz i cząber. Przepis na ten smakołyk przypomniał Jakub Kuroń.", "title": "Zapomniany polski smakołyk, czyli okrasa z gęsi. Jakub Kuroń radzi: wystarczy mięso i 3 przyprawy", "content": "Okrasa przypomina nieco tatar. To aromatyczna mięsna pasta, którą smaruje się pieczywo. W Polsce, zwłaszcza na Kaszubach, była niegdyś bardzo popularna, niestety dziś popada w zapomnienie. A szkoda, bo gęsina to szalenie wartościowe mięso. Choć jest tłustsza niż kurczak czy indyk, zawiera więcej nienasyconych kwasów tłuszczowych omega -3 i 6. Wpływają one korzystnie na nasz organizm – m.in. poprawiają funkcjonowanie serca oraz mózgu i pomagają obniżyć poziom złego cholesterolu. Gęsina jest też bogata w witaminy (głównie A, E, PP oraz te z grupy B) i mikroelementy (żelazo, cynk, potas i magnez). Ponadto mięso z gęsi to obfite źródło pełnowartościowego białka. Gęsina na dzień św. Marcina. Na co zwrócić uwagę, by kupić smaczne i świeże mięso? Gęś z jabłkami według przepisu Jakuba Kuronia. Jej sekret tkwi w marynacie Okrasę możemy kupić w sklepie, ale powinniśmy bacznie przyglądać się jej składowi. Z reguły na liście składników znajduje się MOM, czyli mięso oddzielone mechanicznie, oraz inne przemysłowe dodatki. Dlatego warto przygotować ten smakołyk samodzielnie. To bardzo proste. Wystarcz surowe mięso zemleć wraz ze skórą, doprawić – między innymi suszonym cząbrem, a następnie zalać gęsim tłuszczem i wstawić do lodówki. Można go tam trzymać nawet kilka miesięcy. Przepis na okrasę z gęsi przypomniał na swoim blogu Jakub Kuroń. Jak pisze, używa jej nie tylko do smarowania pieczywa ale też do nadziewania pierogów. • 1 kg piersi z gęsi ze skórą (mogą też być udka oraz okrawki i tłustsze fragmenty gęsi) Piersi pokrój na mniejsze kawałki i zmiel w maszynce o małych oczkach. Dopraw cząbrem, solą i pieprzem. Okrasa musi być dość mocno słona. Wyrób mięso ręcznie jak farsz na kiełbasę – im dłużej, tym lepiej. Dobrze jest doprawiać masę w trakcie wyrabiania, lepiej wychwycimy odpowiedni smak. Kiedy mięso jest gotowe, przełóż je do wyparzonych słoików, dobrze ubij łyżką. Na koniec możemy zalać warstwą roztopionego gęsiego smalcu, odetnie on dopływ powietrza. Zakręć słoiki i wstaw do lodówki.", "url": "https://kuchnia.fakt.pl/zapomniany-polski-smakolyk-czyli-okrasa-z-gesi-wystarczy-mieso-i-3-przyprawy/616520t", "category": "kujawsko-pomorskie", "sub_category": "Mięso świeże oraz produkty mięsne", "phrase": "Okrasa gęsia z cząbrem"}