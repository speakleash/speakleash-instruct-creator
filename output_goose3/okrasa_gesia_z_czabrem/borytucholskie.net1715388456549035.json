{"meta_description": "Okrasa z gęsi Potrawa do wielu zastosowań Z mięsa gęsi ubijanych najczęściej na początku listopada „na świętego Marcina” przygotowuje się okrasę. Do jej", "title": "Okrasa z gęsi", "content": "Z mięsa gęsi ubijanych najczęściej na początku listopada „na świętego Marcina” przygotowuje się okrasę. Do jej przyrządzenia wykorzystuje się surowe mięso gęsie, przede wszystkim piersi i uda.  Mięso to jest mielone, a następnie dodaje się do niego przyprawy, takie jak sól, majeranek lub cząber, można również dodać pieprz i czosnek Spożywana w okresie zimowym stanowi znakomity dodatek do pieczywa. Wykorzystywana jest także jako dodatek do kraszenia potraw. Składniki:   Surowe mięso z gęsi, najlepiej udo lub pierś.  Przyprawy: sól, pieprz, majeranek, czosnek ,może być też cząber.  Wykonanie: Mięso umyć, osuszyć, zmielić ze skórą, dodać przyprawy. Całość wymieszać.  Okrasę włożyć do faski czyli glinianego garnka, dobrze ubić i przechowywać w chłodnym miejscu (najlepiej w lodówce, choć dawniej okrasa zalewana była smalcem z gęsich jelit, aby zapobiec psuciu, gliniany garnek natomiast zapobiega jełczeniu).", "url": "https://borytucholskie.net/okrasa-z-gesi/", "category": "kujawsko-pomorskie", "sub_category": "Mięso świeże oraz produkty mięsne", "phrase": "Okrasa gęsia z cząbrem"}