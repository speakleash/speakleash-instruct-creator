{"meta_description": "Gęsina Magdy Gessler: jak zrobić? Gęsina nie jest łatwym mięsem, ale znów nie tak trudnym, by nie spróbować samodzielnie go przyrządzić. Tym bardziej, że jesień to idealny czas, by zaserwować najbliższym wykwintne i zdrowe danie z gęsi. To właśnie w październiku i listopadzie te szlachetne ptaki są najbardziej dorodne i najsmaczniejsze. Poniżej dowiecie się jaki jest wyjątkowy przepis na gęsinę według Magdy Gessler.", "title": "Gęsina Magdy Gessler: jak zrobić? Oto tajemniczy i wyjątkowy przepis Magdy Gessler.", "content": "Gęsina Magdy Gessler: jak zrobić? Gęsina nie jest łatwym mięsem, ale znów nie tak trudnym, by nie spróbować samodzielnie go przyrządzić. Tym bardziej, że jesień to idealny czas, by zaserwować najbliższym wykwintne i zdrowe danie z gęsi. To właśnie w październiku i listopadzie te szlachetne ptaki są najbardziej dorodne i najsmaczniejsze. Poniżej dowiecie się jaki jest wyjątkowy przepis na gęsinę według Magdy Gessler. Potrawy z gęsiny mają nad Wisłą długą tradycję, sięgającą co najmniej XVII wieku. Niestety, ostatnie dekady przyniosły znaczny spadek popularności tego szlachetnego drobiu. Dopiero od niedawna dietetycy i znani kucharze starają się zachęcić Polaków, by gęsina powróciła na ich stoły. Ważną rolę odegrało w tym województwo kujawsko-pomorskie, które od kilku lat popularyzuje regionalne zwyczaje kulinarne związane z obchodzonym 11 listopada dniem św. Marcina. Sposób przygotowania: gęś należy oczyścić i umyć. Następnie należy ją zamarynować w solance (takiej jak do ogórków kiszonych – woda, sól, chrzan, czosnek, koper) na 1-2 dni. Po tym czasie gęś osuszamy ręcznikiem papierowym i nacieramy ziołami na zewnątrz i w środku. Z pozostałych składników uprzednio rozdrobnionych (cielęcina, wątróbka, chałka, bakalie, słonina) robimy farsz i napełniamy nim gęś. Pieczemy ją w piekarniku w temperaturze 200 stopni C przez pierwsze 15 minut, a następnie w temperaturze 160 C przez 4 godziny. Sposób wykonania: gęś dobrze umyć i osuszyć. Natrzeć całą pieprzem, solą i majerankiem, również w środku. Obraną marchew pokroić w talarki, pokryć nimi dno brytfanki, którą wcześniej należy posmarować oliwą. Cebulę pokroić w pióra i wysypać na marchew. Warzywa podlać wodą (około 250 ml) i na tym ułożyć gęś do pieczenia. Tak przygotowaną gęś piec około 3-3,5 h w temp. 170 st. C. Od czasu do czasu podlewać wodą.   Na liście produktów tradycyjnych, którą prowadzi Ministerstwo Rolnictwa, znajdują się wyroby z gęsiny charakterystyczne dla regionu kujawsko-pomorskiego. Poniżej dwie bardzo stare receptury. Z ubitych gęsi po schłodzeniu wyciąć należy piersi, udka. Obrane mięso zmielić przez maszynkę o grubych oczkach razem z tłuszczem, skórką, żeby konsystencja była miękka. Po zmieleniu dodać przyprawy: sól, pieprz, majeranek, cząber. Wszystko dokładnie wyrobić i odstawić do schłodzenia. Tak przygotowana okrasa spożywana jest najczęściej z chlebem, jak również podsmażana z pierogami. Nadziewana gęsia szyja Główne składniki to gęsie wątróbki, cielęcina, słonina, grzyby. A jak to się robi? Skórę z gęsiej szyi oczyścić, opalić, usunąć tłuszcz, starannie opłukać. Cielęcinę, słoninę, wątróbkę gęsią opłukać, przepuścić przez maszynkę razem z namoczoną w mleku i odciśniętą bułką. Zmieloną masę utrzeć z żółtkami, dodać opłukane, obrane ze skórki i posiekane pieczarki. Przyprawić do smaku solą, pieprzem, gałką muszkatołową, imbirem. Wymieszać lekko z pianą ubitą z białek. Skórę napełnić nadzieniem niezbyt ściśle, gdyż w czasie gotowania łatwo pęka. Nakłuć szpilką w kilku miejscach, zaszyć z obydwu stron i włożyć do gorącej osolonej wody. Gotować po przykryciem powoli około 50 minut. Tak przygotowana szyja gęsia nadziewana podawana jest na gorąco lub na zimno, krojona w grube plasterki z pieczywem. Tradycja w Kujawsko-Pomorskiem Jest już tradycją, że w okresie obchodów Narodowego Święta Niepodległości odbywają się wydarzenia związane z kampanią „Kujawsko-pomorska gęsina na świętego Marcina”. Stałym jej elementem są konkursy dla mieszkańców regionu ogłaszane przez lokalne i regionalne media, w których można wygrać gęsinę z Kołudy Wielkiej (powiat inowrocławski). W tym roku, ze względu na epidemię Covid-19, akcja rozpoczęła wcześniej. We wrześniu na łamach gazet, w programach telewizyjnych i radiowych, a także na portalach internetowych, także w \"Nowościach\" i na nowosci.com.pl, odbywały się quizy i inne zabawy, w których do wygrania było 2020 gęsich tuszek. Zwycięzcy odbiorą je w najbliższą sobotę (24 października) Gęsie tuszki to nie wszystko. Urząd Marszałkowski przygotowuje własne konkursy gęsinowe. Dla najmłodszych będzie to konkurs plastyczny, dla całych rodzin - konkurs na relację ze świątecznego obiadu z gęsiną w roli głównej.", "url": "https://nowosci.com.pl/gesina-magdy-gessler-jak-zrobic-oto-tajemniczy-i-wyjatkowy-przepis-magdy-gessler/ar/c17-15249398", "category": "kujawsko-pomorskie", "sub_category": "Mięso świeże oraz produkty mięsne", "phrase": "Okrasa gęsia z cząbrem"}