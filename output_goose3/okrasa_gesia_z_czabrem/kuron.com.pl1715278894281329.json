{"meta_description": "Okrasa z gęsi najlepszy sprawdzony i prosty przepis który zawsze się udaje! Kliknij i zobacz cały przepis!", "title": "Okrasa z gęsi", "content": " • 1 kg piersi z gęsi ze skórą (mogą też być udka oraz okrawki i tłustsze fragmenty gęsi) Piersi pokrój na mniejsze kawałki i zmiel w maszynce o małych oczkach. Dopraw cząbrem, solą i pieprzem. Okrasa musi być dość mocno słona. Wyrób mięso ręcznie jak farsz na kiełbasę i dłużej tym lepiej :-).  Dobrze jest doprawiać masę w trakcie wyrabiania, lepiej wychwycimy odpowiedni smak. Kiedy mięso jest gotowe przełóż je do wyparzonych słoików, dobrze ubij łyżką. Na koniec możemy zalać warstwą roztopionego gęsiego smalcu, odetnie on dopływ powietrza.  Zakręć słoiki. Tak przygotowana okrasę można trzymać nawet kilka miesięcy w lodówce. Używaj jako pasty na kanapki lub jako okrasy do pierogów. Ja rozpuszczam łyżkę taką okrasę na patelni i przesmażam na niej kaszę gryczaną przed zalaniem jej wrzątkiem.", "url": "https://kuron.com.pl/artykuly/przepisy/drob/okrasa-z-gesi/", "category": "kujawsko-pomorskie", "sub_category": "Mięso świeże oraz produkty mięsne", "phrase": "Okrasa gęsia z cząbrem"}