{"meta_description": "", "title": "Odcinek 107", "content": "Potrawa 2  Pieczone w soli uda gęsie z jarmużem i grzybami  Składniki: • 2 duże garści siana • 1,5 kg soli gruboziarnistej • 4 uda gęsie • 4 – 5 gałązek świeżego rozmarynu • 150 g jarmużu • 200 g rozmrożonych borowików • 1 łyżka masła • 1 ząbek czosnku • ½ cebuli • 2 – 3 łyżki słodkiej śmietanki 30% • sól, grubo mielony pieprz, olej  Sposób przygotowania:  1. Sól wraz z sianem wkładamy do naczynia żaroodpornego, wynosimy na zewnątrz i podpalamy. Palimy do całkowitego wypalenia się siana na popiół. Mieszamy dokładnie popiół z solą.  2. Do każdego uda gęsiego wkładamy gałązkę świeżego rozmarynu, dokładnie zawijamy mięso i rozmaryn skórą z uda. Na dnie naczynia z warstwą soli z popiołem układamy uda gęsie, zasypujemy z wierzchu solą z popiołem. Wkładamy do piekarnika nagrzanego do 210°C na 1,5 godziny.  3. Liście jarmuż parzymy we wrzątku przez 1 minutę, hartujemy zimną wodą. Borowiki kroimy w grube kawałki. Na patelni z olejem rozpuszczamy masło, dorzucamy czosnek pokrojony w plasterki, cebulę w piórka, kiedy się trochę podsmażą dorzucamy grzyby i smażymy aż grzyby ładnie się zrumienią. Dolewamy słodką śmietankę, dokładamy porwane nieco drobniej liście jarmużu, chwilę wszystko razem podsmażamy.  4. Wyjmujemy uda gęsie w soli z pieca, lekko studzimy, rozbijamy solną skorupę, oczyszczamy skórkę z nadmiaru soli i podajemy wraz z jarmużem i grzybami.  Dobra rada: mięso czy ryba pieczone w soli mają bardzo delikatne i soczyste mięso, a co ciekawe dzięki skórce sól nie dostaje się do mięsa, więc mięso nie jest słone", "url": "https://karolokrasa.pl/przepisy/odcinek-107/", "category": "kujawsko-pomorskie", "sub_category": "Mięso świeże oraz produkty mięsne", "phrase": "Okrasa gęsia z cząbrem"}