{"meta_description": "Sprawdzony przepis na okrasa z gęsi - Zapomniane kaszubskie jadło. od MniamMniam.com 😋 Smacznie, szybko i tanio.", "title": "Okrasa z gęsi - Zapomniane kaszubskie jadło.", "content": "Cudze chwalicie ,swego nie znacie …i sporo w tym prawdy.  Kocham odkrywać nowe smaki ,te zapomniane z dzieciństwa na nowo jak i   zupełnie nowe, szczególnie te nasze, regionalne. Będąc niedawno na   Jarmarku Dominikańskim degustowałem potrawy przygotowane przez   kaszubskie gospodynie. Smacznie podjadłem, trochę podpatrzyłem i   pogawędziłem. Dowiedziałem się ,że na Liście Produktów Tradycyjnych,   prowadzonej przez Ministra Rolnictwa i Rozwoju Wsi, znajduje się   prawie 80 potraw przyrządzanych w województwie pomorskim wg starych,   tradycyjnych receptur Pomorzan. Lista ta świadczy o bogactwie naszego   kulinarnego dziedzictwa. Ponieważ obecnie mieszkam na Kaszubach czuję   się spadkobiercą i spadkodawcą co niniejszym czynię. Wiem już co to są   plince ,pulki, pomuchle, szneki z glancem ,ruchancie, krelka w   cieście listkowym ,które ukradł nam Napoleon czy kuch kaszebski.  W kaszubskiej kuchni wielką rolę odgrywał domowy drób, a wśród niego   gęś. Gęś to kaszubska „obona” , zupa z „zełtech wreków ” na gęsinie,   gęsina gotowana, pieczona i wędzona.  Na Liście Produktów Tradycyjnych znajduje się okrasa czyli po   kaszubsku obona.", "url": "https://www.mniammniam.com/okrasa-z-gesi-zapomniane-kaszubskie-jadlo", "category": "kujawsko-pomorskie", "sub_category": "Mięso świeże oraz produkty mięsne", "phrase": "Okrasa gęsia z cząbrem"}