{"meta_description": "Któż nie kocha pomidorowej. Klasyczny przepis zna każda gospodyni domowa, ale każda gotuje ją po swojemu. Ten przepis odbiega od klasycznego, choćby", "title": "Pomidorowa inaczej. Z kluskami lanymi z mąki orkiszowej", "content": "Gotujemy delikatny wywar z udek lub skrzydełek drobiowych. Warzywa - marchew, pietruszkę, selera i cebulę kroimy w kostkę i dusimy 5 minut na patelni, na której rozgrzaliśmy wcześniej łyżkę masła. Warzywa wrzucamy do buliony (dopiero, gdy mięso będzie odchodzić od kości). Passatę wlewamy na patelnię po warzywach, wyciskamy czosnek i dodajemy ziele angielskie. Dusimy ok. 5 minut. Do dużemu garnuszka wbijamy dwa jajka, dodajemy 3 łyżki mąki, szczyptę soli i energicznie mieszamy. Jeśli ciasto jest zbyt \"lejące\", dodajemy jeszcze odrobinę mąki. Łyżką bądź przez lejek robimy porcjami kluski - gdy zetną się na powierzchni rosołu z warzywami, wyławiamy je na talerz i robimy kolejne. Gdy zużyjemy całą przygotowaną na kluski masę, wszystkie wrzucamy do gotującej się zupy i dodajemy passatę z patelni. Dodajemy sól i pieprz. Gotujemy ok. 10 minut na niewielkim ogniu. Na koniec dodajemy pokrojony lub suszony koperek. Do zupy możemy pokroić mięso, na którym gotowaliśmy pomidorową.", "url": "https://smaker.pl/przepisy-zupy/przepis-pomidorowa-inaczej-z-kluskami-lanymi-z-maki-orkiszowej,196142,smaker.html", "category": "lubelskie", "sub_category": "Gotowe dania i potrawy", "phrase": "Kisielica skierbieszowska z kluseczkami z mąki orkiszowej"}