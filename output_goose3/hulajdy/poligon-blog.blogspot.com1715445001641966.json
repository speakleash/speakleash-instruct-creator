{"meta_description": "Ziemia chrzanowska ma mnóstwo przysmaków. Jednym z nich są hulajdy. Małe kluski z tartych ziemniaków.", "title": "Poznajcie hulajdy!", "content": "Nie bójcie się, nikogo nie obrażam. To tylko kosmate, szare i bardzo smaczne kluski. No dobrze, nie tylko. To regionalne danie z ziemi chrzanowskiej. Znacie je? Oryginalna nazwa nawiązuje do zachowania się klusek w garnku podczas gotowania. O hulajdach słyszałam od mojej babci z Płazy. Babcia robiła takie kluski, a że pochodziła z Trzebini, a tam też te kluski były bardzo popularne, to podejrzewam, że nauczyła się je robić od swojej mamy.  Hulajdy są kluskami z tartych ziemniaków formowanych w kulki lub kładzione łyżką na gorącą wodę (tak ponoć robiła moja babcia) i zalewane gorącym mlekiem. Można je też podawać okraszone skwarkami z boczku lub słoniny. Od 2015 roku hulajdy są produktem regionalnym. Jest to jeden z czterech produktów w powiecie chrzanowskim wpisanych na Listę Produktów Tradycyjnych Ministra Rolnictwa i Rozwoju Wsi dzięki staraniom LGD „Partnerstwo na Jurze”.    Podtrzymywanie tradycji, dbanie o przekazywanie starych przepisów jest ważnym elementem naszego dziedzictwa kulinarnego. Dbajcie o to, aby chwalić się skarbami regionu chrzanowskiego. Jest to jeden z czterech produktów w powiecie chrzanowskim wpisanych nadzięki staraniomPodtrzymywanie tradycji, dbanie o przekazywanie starych przepisów jest ważnym elementem naszego dziedzictwa kulinarnego. Dbajcie o to, aby chwalić się skarbami regionu chrzanowskiego.", "url": "http://poligon-blog.blogspot.com/2018/01/poznajcie-hulajdy.html", "category": "małopolskie", "sub_category": "Gotowe dania i potrawy", "phrase": "Hulajdy"}