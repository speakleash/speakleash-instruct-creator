{"meta_description": "Tradycyjne produkty na liście Ministra Rolnictwa i Rozwoju Wsi                             Trzy produkty pochodzące z Ziemi Chrzanowskiej zostały wpisane na Listę Produktów Tradycyjnych. Są nimi: buchta bolęcińska, mirowska parzybroda i trzebińskie", "title": "Trzebinia: Tradycyjne produkty na liście Ministra Rolnictwa i Rozwoju Wsi - Portal", "content": "Trzy produkty pochodzące z Ziemi Chrzanowskiej zostały wpisane na Listę Produktów Tradycyjnych. Są nimi: buchta bolęcińska, mirowska parzybroda i trzebińskie hulajdy. Aktualnie z terenu powiatu chrzanowskiego zarejestrowano cztery potrawy. W dniu 2 marca 2016 roku odbyła się konferencja prasowa „Tradycyjne kulinaria Chrzanolandii”, będąca podsumowaniem prac Lokalnej Grupy Działania „Partnerstwo na Jurze” na rzecz ochrony tradycyjnych potraw: buchty bolęcińskiej, hulajd i mirowskiej parzybrody. To pierwsze produkty tradycyjne, zgłoszone przez Lokalną Grupę Działania „Partnerstwo na Jurze”, które zostały wpisane na Listę Produktów Tradycyjnych Ministra Rolnictwa i Rozwoju Wsi. Lista zawiera 1521 pozycji z całego kraju, z czego z Małopolski pochodzą 164. To niezwykle ważne wyróżnienie, poświadczające wyjątkową jakość, wyśmienity smak i wytwarzanie zgodne z tradycyjnymi metodami produkcji (od co najmniej 25 lat) oraz wspaniała promocja dla Ziemi Chrzanowskiej. Tradycyjne potrawy Ziemi Chrzanowskiej: buchta bolęcińska, hulajdy i mirowska parzybroda w ich oryginalnej wersji oraz „wariacjach” na ich temat można spróbować w Restauracji i Hotelu Platan, który stał się kulinarną wizytówka regionu. Z lista zarejestrowanych potraw mozna zapoznać się na stronach Ministerstwa Rolnictwa i Rozwoju Wsi. W konferencji udział wzięli przedstawiciele: parlamentu, władz wojewódzkich, samorządowych, instytucji kultury, członkinie kół gospodyń wiejskich, organizacje pozarządowe i grupy nieformalne, przedsiębiorcy, przedstawiciele telewizji i prasy. W trakcie konferencji Prezes LGD Jerzy Kasprzyk przedstawił prezentacje multimedialną dotyczącą przebiegu prac, których efektem jest rejestracja tradycyjnych potraw powiatu chrzanowskiego. Spotkanie stało się okazją dla podziękowań skierowanych do osób zaangażowanych w dokumentowanie i promowanie dziedzictwa kulinarnego regionu chrzanowskiego. Podziękowania otrzymali:  - Agnieszka Oczkowska – etnolog  - Maria Kuśmirek – przewodnicząca KGW z Bolęcina  - Halina Duda – przewodnicząca KGW z Dulowej  - Bronisława Jochymek – przewodnicząca KGW z Mirowa  - Marek Grabski – Dyrektor Muzeum – Nadwiślański Park Etnograficzny w Wygiełzowie i Zamek Lipowiec  - Zbigniew Mazur – Dyrektor Muzeum w Chrzanowie im. I. i M. Mazarakich  - Agnieszka Bąk – kustosz Muzeum w Chrzanowie im. I. i M. Mazarakich  - Przewodniczące i Członkinie KGW z powiatu chrzanowskiego  - Danuta Kapcia – właścicielka Hotelu i Restauracji Platan  - Dariusz Barański – szef kuchni i Restauracji Platan Konferencja to niezwykle ważne wydarzenie będące uwieńczeniem pracy wielu osób zaangażowanych w gromadzenie informacji na temat potraw i dawnych regionalnych smaków. Konferencję swoją obecnością uświetnili:  - Marek Sowa - Poseł na Sejm RP  - Grzegorz Lipiec – Członek Zarządu Województwa Małopolskiego  - Beata Chadzińska – reprezentantka Rady ds. Produktów Tradycyjnych  - Paulina Mrowczyk – Sekretarz Rady ds. Produktów Tradycyjnych  - Janusz Szczęśniak - Starosta Powiatu Chrzanowskiego  - Krzysztof Kasperek - Wicestarosta Powiatu Chrzanowskiego  - Tomasz Siemek - Burmistrza Miasta Alwerni- Radosław Warzecha - Wójt Gminy Babice  - Andrzeja Uryga - Zastępca Wójta Gminy Babice  - Beata Majkrzak - Pełniąca Funkcję Burmistrza Miasta Chrzanowa  - Jacek Latko - Burmistrz Libiąża  - Jarosław Łabęcki - Zastępca Burmistrza Libiąża  - Krystyna Barbara Siemek - Zastępca Burmistrza Miasta Trzebinia  - Jarosław Okoczuk - Zastępca Burmistrza Miasta Trzebinia  - Stefan Adamczyk - Prezes Chrzanowskiej Izby Gospodarczej  - Jan Smółka – Dyrektor Miejskiego Ośrodka Kultury, Sporu i Rekreacji w Chrzanowie  - Adam Potocki - Dyrektor Trzebińskiego Centrum Kultury  - Agnieszka Bąk – kustosz Muzeum w Chrzanowie im. I. i M. Mazarakich  - Agnieszka Oczkowska – etnolog Muzeum – Nadwiślański Park Etnograficzny w Wygiełzowie i Zamek Lipowiec  - Członkinie Kół Gospodyń Wiejskich z powiatu chrzanowskiego  - organizacje pozarządowe  - grupy nieformalne  - przedsiębiorcy  - przedstawiciele telewizji i prasy LGD „Partnerstwo na Jurze” bardzo serdecznie dziękuje wszystkim, którzy przyczynili się do naszego wspólnego sukcesu. Obecnie analizowane są zgromadzone dokumenty źródłowe i trwają pracę nad przygotowaniem kolejnych wniosków o wpis na Listę Produktów Tradycyjnych. Uczestnicy konferencji mogli skosztować tych produktów, tj.: krówki regulickiej (KGW Regulice), placków ziemniaczanych z pokrzywą (zgłoszonych przez Stowarzyszenia Emerytów i Rencistów „Wesoła Jesień” z Zagórza), biszkoptu dulowskiego (KGW Dulowa), chleba litewskiego (receptury Piekarni Luszowice), nalewki bogatego chłopa (KGW Kwaczała) oraz nalewki wiejskiej (KGW Gromiec). Zachęcamy do współpracy przy rejestracji następnych produktów, ponieważ nasz region obfituje w wiele przysmaków, które zasługują na miano produktu tradycyjnego.", "url": "https://chrzanowski24.pl/wiadomosci-lokalne/trzebinia-tradycyjne-produkty-na-liscie-ministra-rolnictwa-i-rozwoju-wsi-301117477", "category": "małopolskie", "sub_category": "Gotowe dania i potrawy", "phrase": "Hulajdy"}