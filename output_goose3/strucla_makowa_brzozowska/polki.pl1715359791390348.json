{"meta_description": "Strucla makowa drożdżowa jest czasochłonna, ale możesz przyspieszyć jej proces przygotowania, wykorzystując gotową masę makową z bakaliami. Z 50 g drożdży uzyskasz 3 makowce. Warto też zaryzykować i zamiast drożdżowej strucli, postawić na roladę biszkoptową z makiem. Zobacz nasze pomysły na struclę makową z gotową masą makową.", "title": "Strucla makowa z gotową masą makową. Przepis na wersję drożdżową i biszkoptową", "content": "Strucla makowa to dość czasochłonne ciasto, szczególnie jeśli chcesz je przygotować z własnoręcznie zrobionej masy makowej. To jeden z najpopularniejszych wypieków na różne okazje - np. jako ciasto na Boże Narodzenie lub Wielkanoc. Mamy proste rozwiązanie, aby maksymalnie usprawnić cały proces. Strucla makowa z gotową masą makową z puszki to dużo szybsze rozwiązanie. • Przygotuj rozczyn ze świeżych drożdży: 100 ml mleka wraz z drożdżami i 4 łyżkami cukru podgrzej, odstaw w ciepłe miejsce pod przykryciem na 15 minut do potrojenia objętości. Następnie połącz je z pozostałymi składnikami i wyrabiaj na jednolite ciasto przez ok 10-15 minut. • Ciasto na struclę odstaw do wyrośnięcia na ok 1-1,5 godziny, by podwoiło swoją objętość. • Gdy ciasto na struclę makową wyrośnie, uderz w nie delikatnie pięścią, by uszło powietrze, następnie chwilę zagniataj i podziel je na 3 równe części. • Każdą z nich rozwałkuj na cienki prostokąt, smaruj białkiem i rozprowadzaj na nich masę makową, pozostawiając jednak z każdej strony ok. 2 cm bez nadzienia. • Każdy prostokąt ciasta drożdżowego zawiń w rulon, ułóż na blasze wyłożonej papierem do pieczenia, smaruj z wierzchu roztrzepanym białkiem i piecz w 180°C przez około 30 minut. • Pilnuj, aby strucla makowa drożdżowa uzyskała ciemnozłoty kolor, ale nie przypaliła się. Rolada biszkoptowa z makiem jest delikatniejsza w smaku i prostsza w wykonaniu. To mniej znany wariant strucli makowej z gotową masą makową, ale równie apetyczny. Uwaga - sprawdź smak masy i ewentualnie do ciasta biszkoptowego dodaj mniej cukru. Zazwyczaj gotowe masy są słodsze, niż mak zmielony w domu z dodatkiem miodu (jeśli chcesz zrobić to sama, przeczytaj jak zmielić mak). Nie warto rezygnować np. z polania strucli lukrem królewskim, który potęguje słodycz ciasta. Nie dodawaj proszku do pieczenia - biszkopt będzie lekki i puszty, dzięki dobrze ubitym białkom. • Białka oddziel od żółtek i ubij na sztywno z cukrem. Dodaj żółtka, następnie dodaj przesiane mąki, połącz je z masą jajeczną przy pomocy łopatki lub łyżki tak, by ciasto nie opadło podczas pieczenia. • Do piekarnika nagrzanego do 180°C wstaw blachę z wyłożonym nią papierem do pieczenia, a na nim równomiernie rozprowadzoną masą biszkoptową na roladę z makiem. • Biszkopt na roladę piecz ok. 15 minut, ostudź, następnie przejdź do zrobienia masy makowej lub wykorzystaj gotową masę makową z puszki. • Ciasto na roladę biszkoptową z makiem delikatnie oderwij od papieru, nawilż powierzchnię kilkoma łyżkami wody, a masę rozprowadzaj cienką warstwą i zawijaj w rulon. Owiń go papierem, wstaw do piekarnika na ok. 10 minut, po tym czasie wyjmij i ostudź. Zobacz więcej przepisów na makowiec: Co zrobić, by makowiec nie pękał podczas pieczeniaJak zrobić makowiec na kruchym cieścieMakowiec japoński - bezglutenowy i wegański", "url": "https://polki.pl/przepisy/desery,strucla-makowa-z-gotowej-masy-makowej-przepis,10409813,artykul.html", "category": "podkarpackie", "sub_category": "Wyroby piekarnicze i cukiernicze", "phrase": "Strucla makowa brzozowska"}