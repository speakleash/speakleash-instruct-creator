{"meta_description": "", "title": "\"PERŁY 2018\" ROZDANE", "content": "PodczasTargów Smaki Regionów , które odbyły się w Poznaniu, dnia 30.09.2018 r. poznaliśmy zwycięzców prestiżowej nagrody „PERŁA 2018”. Powołana Kapituła Krajowa przyznała statuetki produktom i potrawie, nominowanym w czasie finałów regionalnych XVIII edycji konkursu Nasze Kulinarne Dziedzictwo – Smaki Regionów, które odbyły się w trakcie Dożynek Wojewódzkich w Paczkowie. Kiełbasa w krauzie (w słoiku), której producentem jest Anita i Jan Gorzellik – produkt jest wytwarzany na Śląsku Opolskim od 2016 r. Od bardzo dawna na Śląsku Opolskim w gospodarstwach, w których odchowywane są świnie, przechowywane były tak wytworzone różne produkty ze „Świniobicia”. Po otwarciu słoika kiełbasa ma charakterystyczny domowy smak. Naturalny olej głubczycki z ostropestu, którego producentami jest NAPUS-OIL.S.c. Bolesław Błachowicz i Mieczysław Bednarczyk-produkt wytwarzany jest w rejonie Głubczyc. Tłoczenie oleju na ziemi głubczyckiej odbywa się już od 1448 r. Olej ten ma cechy lecznicze, produkowany jest metodą na zimno i jest koloru bursztynowego. Śmietankówka Oleska, której producentem jest Okręgowa Spółdzielnia Mleczarska w Oleśnie - nalewka ta wytwarzana jest w Oleśnie i stosowane są tradycyjne, ręczne metody produkcji. Receptura znana jest od wielu dziesiątek lat, przekazywana jest z pokolenia na pokolenie. Wyróżnia się niepowtarzalnym, delikatnym kremowym smakiem, który na długo utrzymuje się w ustach po jej spożyciu. Zawiera w sobie niewielki procent alkoholu i produkowana jest na 30 procentowej śmietance z własnej produkcji Spółdzielni z mleka. Śmietanówka oleska, czyli „świeża śmietanka z odrobiną alkoholu” od wielu lat jest produktem reklamowym. Jeż, którego producentem jest Józefa Horodecka - produkt wytwarzany jest w regionie Kazimierz woj. opolskim od 1960 r. Jeż jako ciasto tortowe jest wyjątkowy ma charakterystyczny i wyróżniający się kształt żywego jeża z kolcami, wytwarzany jest metodą tradycyjną w warunkach domowych z ciasta biszkoptowego, przełożony w 4-ch warstwach masą kremową z czarnej porzeczki. Gołąbki ziemniaczane z sosem borowikowym, których producentami jest KGW w Chróścinie .Wytwarzane są w sposób tradycyjny ze składników z przydomowego ogródka. Przepis przekazywany jest z pokolenia na pokolenie, pochodzi z Dublan z Kresów Wschodnich. Ich wyjątkowość polega na prostocie a smakiem przypominają smaki zapomniane z dzieciństwa.", "url": "http://teraz-wies.pl/aktualnosci/pery-2018-rozdane.html", "category": "opolskie", "sub_category": "Wyroby piekarnicze i cukiernicze", "phrase": "Jeż – ciasto tortowe z masą kremową z czarnej porzeczki"}