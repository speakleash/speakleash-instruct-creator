{"meta_description": "", "title": "Tort - Jeż", "content": "Biszkopt: Mikserem ubić 8 białek, gdy piana będzie sztywna wsypać 1 szkl cukru i dalej ubijać. Odstawić. Następnie mikserem ubijać żółtka razem z drugą szklanką cukru. Masę żółtkową połączyć (łyżką) z mąką ziemniaczaną i kakao. Następnie do tej masy dodać mąkę z proszkiem, ubite białko i razem delikatnie wymieszać. Ciasto przełożyć (po równo) do dwóch foremek o średnicy 28 cm. Dno tortownicy wyłożyć papierem. Piec w temperaturze 1800C około 35 minut. Po wystudzeniu, a najlepiej na drugi dzień każdy krążek przeciąć na dwa krążki (otrzymamy cztery). Górę biszkoptów ściąć i razem z innymi okruszkami zostawić do pyszczka. Przygotować krem. Krem: Jaja w skorupkach zaparzyć wrzątkiem. Po 3 minutach wbić do dwu litrowego garnka z cukrem i ubijać mikserem na parze 3 minuty. Wyjąć z gorącej kąpieli i wstawić do zimnej wody – ubijać jaszcze 4 minuty. Masło i margarynę utrzeć tłuczkiem i małymi porcjami dodawać masę jajeczną. Na koniec dodać olejek migdałowy. Z powstałego kremu odłożyć 3 łyżki na polewę. Pozostały krem podzielić na cztery części. Nakrapiać biszkopty wódką i smarować kremem zwracając uwagę, aby pyszczek był niżej, a plecy wyżej. Na końcu uformować jeża wycinając dwa boki – wąsko od strony pyszczka. Wycięte części położyć na górę od tyłu jeża. Z okruszków skropionych przegotowaną wodą zlepić pyszczek i połączyć go z jeżem. Całego jeża posmarować resztą kremu. Kakao zaparzyć małą ilością wrzątku, dobrze wymieszać i dodać trzy łyżki kremu. Otrzymaną polewą posmarować całego jeża. Migdały zaparzyć, obrać ze skórki i pokroić w słupki- kolce. Zostawić trzy całe migdały( na oczy i nos). Migdały – kolce wkłuwać starannie po całym jeżu oprócz pyszczka.", "url": "https://kuchnia.kociewie.eu/tort-jez/", "category": "opolskie", "sub_category": "Wyroby piekarnicze i cukiernicze", "phrase": "Jeż – ciasto tortowe z masą kremową z czarnej porzeczki"}