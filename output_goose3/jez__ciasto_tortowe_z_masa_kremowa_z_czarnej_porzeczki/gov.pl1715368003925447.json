{"meta_description": "Produkt wpisany na listę produktów tradycyjnych w dniu 2005-10-10 w kategorii Wyroby piekarnicze i cukiernicze w woj. opolskim.", "title": "\"Jeż\" – ciasto tortowe z masą kremową z czarnej porzeczki - - Portal Gov.pl", "content": "Gotowy produkt podobny jest wielkością i wyglądem do żywego jeża. W przekroju ciasto tortowe przełożone w 4. warstwach masą kremową. \"Jeż\" z kolcami, nosem, uszkami i ogonkiem. W przekroju: Ciasto tortowe przełożone masą kremową. Wielkość \"jeża\", może być dowolna, można też wykonać rodzinę \"jeży\" tj. jeden duży i kilka małych. Należy wówczas odpowiednio zwiększyć recepturę. Kolor zewnętrzny całej powierzchni jeża - czekoladowy, kolce białe, oczy i nos brązowy, uszy i ogonek biały. W przekroju ciasto biszkoptowe jasnożółte, masa kremowa koloru różowego. Warstwy ciasta biszkoptowego o drobnej i równomiernej porowatości ściśle połączone z masa kremową. Kolce lekko kłują. Warstwy ciasta biszkoptowego o drobnej i równomiernej porowatości ściśle połączone z masa kremową. Kolce lekko kłują. \"Jeż\" jako ciasto tortowe jest wyjątkowy, musi być starannie wykonany. Charakterystyczną i wyróżniającą cechą jest kształt żywego jeża i jego kolce. Jest to ciasto tortowe inaczej podane i wykonane. Jest smaczny, atrakcyjny, wzbudza duże zainteresowanie na przyjęciach i wystawach. W sprzedaży bezpośredniej znalazł nabywców i wzbudził podziw. \"Jeż\" pochodzi z wsi Kazimierz położonej w powiecie prudnickim. Jego związek z tym regionem rozpoczął się w 1960 roku, kiedy to założono w Kazimierzu Koło Gospodyń Wiejskich i zorganizowano w nim kurs gotowania i pieczenia. Na kurs uczęszczało wówczas 35 kobiet, z których jedna wytwarza \"jeża\" do dzisiaj. W bieżącym roku \"jeż\" wraz z Kołem Gospodyń obchodzi jubileusz 45-lecia. Ciasto jest przygotowywane według oryginalnego przepisu w warunkach domowych w małych ilościach. Najczęściej daje się je w prezencie podczas uroczystości rodzinnych, świąt, pokazów i wystaw. Ze względu na swój nietypowy wygląd – kształt i wielkość przypominające żywego jeża – ciasto cieszy się dużym zainteresowaniem na przyjęciach i wystawach.", "url": "https://www.gov.pl/web/rolnictwo/jez-ciasto-tortowe-z-masa-kremowa-z-czarnej-porzeczki", "category": "opolskie", "sub_category": "Wyroby piekarnicze i cukiernicze", "phrase": "Jeż – ciasto tortowe z masą kremową z czarnej porzeczki"}