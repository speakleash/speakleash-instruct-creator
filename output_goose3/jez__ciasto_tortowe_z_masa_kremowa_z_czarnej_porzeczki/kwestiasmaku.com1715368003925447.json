{"meta_description": "Tort Cassis - tort z kremem z czarnej porzeczki, na kakaowym biszkopcie. Cassis to po francusku czarna porzeczka.", "title": "Tort Cassis", "content": "🎂 Wyjątkowy, przepyszny, słodko - kwaśny tort na kakaowym biszkopcie, przełożony masą z czarnych porzeczek i mascarpone. Inspiracją do skomponowania tortu był francuski likier z czarnej porzeczki - Cassis (cassis z franc. to czarna porzeczka). Likier Cassis można z powodzeniem przygotować w domu według zamieszczonej przeze mnie receptury (przepis). Do przygotowania tortu nie musimy kupować likieru, ani oryginalnego ani żadnego innego. Do nasączenia biszkoptu można użyć składnika bezalkoholowego. Po szczegóły odsyłam na stronę z przepisem. Od wielu lat można też korzystać z przepisu na tort bezowy Cassis (również polecam ten przepis). Każdego lata, wraz z kolejnym owocowaniem krzaków czarnej porzeczki, powraca chęć wykorzystywania ich w kuchni. Mam nadzieję, że ten najnowszy przepis na Tort Cassis Was zachwyci, nie tylko smakiem ale i prostotą wykonania.", "url": "https://www.kwestiasmaku.com/przepis/tort-cassis", "category": "opolskie", "sub_category": "Wyroby piekarnicze i cukiernicze", "phrase": "Jeż – ciasto tortowe z masą kremową z czarnej porzeczki"}