{"meta_description": "", "title": "Piróg biłgorajski - stary przepis na regionalny przysmak. Podstawą są trzy tanie składniki, w tym konkretna kasza", "content": "Więcej przepisów na dania kuchni regionalnej znajdziesz na naszej stronie głównej Gazeta.pl Piróg biłgorajski, jak to zazwyczaj z regionalnymi smakołykami bywa - jest prosty w wykonaniu, przystępny cenowo i w skład przepisu wchodzą produkty, które dostępne są cały rok w każdym sklepie. Wśród listy składników znajdziemy ziemniaki, kaszę gryczaną (nieprażoną), ser, śmietanę, a także masło, cebulę i przyprawy. Przepis na piroga jest niezmienny od pokoleń, a my dziś podpowiemy, jak go zrobić. Co jest ważne? Sposób gotowania kaszy ma duże znaczenie. Zapomnij o gotowaniu w woreczkach - kaszę trzeba uparować. Piróg biłgorajski, pieczeń z ziemniaków, kaszy i sera. Na bogato i po taniości • Ziemniaki ugotuj w osolonej wodzie. Następnie przełóż je do miski. Kaszę uparuj - na jedną szklankę sypkiej kaszy przypadają dwie szklanki wody. Ciekawym pomysłem jest to, by do parowania kaszy użyć szklanki wody z gotowania ziemniaków - zawiera dużo skrobi, przez co potrawa będzie bardziej zwarta i nie będzie kruszyć się podczas krojenia. • Do ugotowanych ziemniaków dodaj uparowaną kaszę, dołóż pokruszony ser, śmietanę, roztopione masło oraz jajka. Zacznij wyrabiać, a kiedy stwierdzisz, że masa jest zbyt rzadka, dodaj łyżkę mąki ziemniaczanej. Na koniec dopraw solą i pieprzem do smaku. • Przygotuj blaszkę do pieczenia i wyłóż ją papierem. Piekarnik nagrzej do 180 stopni i piecz przez ok. 1,5 godziny. • Piróg można jeść na ciepło lub na zimno z masłem. Świetnie smakuje także z sosem grzybowym lub odsmażany na maśle albo smalcu. Ciekawostka: W 2005 roku piróg biłgorajski został wpisany na Krajową listę produktów tradycyjnych Ministerstwa Rolnictwa i Rozwoju Wsi w kategorii wyroby piekarnicze i cukiernicze.", "url": "https://haps.pl/Haps/7,167251,29577661,pirog-bilgorajski-przepis-na-regionalny-przysmak-podstawa.html", "category": "lubelskie", "sub_category": "Wyroby piekarnicze i cukiernicze", "phrase": "Pieróg gryczany"}