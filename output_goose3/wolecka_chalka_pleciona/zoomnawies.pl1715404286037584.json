{"meta_description": "Kuchnia ziemi świętokrzyskiej jest w głównej mierze mączno-ziemniaczana. Słabe gleby wskazywały na uprawę mało wymagających roślin. Mięso gościło na stołach od święta, dlatego dla urozmaicenia smaku dań, gospodynie sięgały po dary lasu i pól. Tak też powstały i zagościły w kuchni regionu knedle ziemniaczane z grzybami – potrawa sycąca, dostarczająca sił do pracy na roli, a zarazem mało kosztowna.", "title": "Wólecka chałka pleciona", "content": "Wólecka chałka pleciona na Liście Produktów Tradycyjnych znajduje się od 2009 roku. To wypiek z ciasta drożdżowego pleciony w charakterystyczny warkocz. W Woli Wiśniowskiej, w Puszczy Sandomierskiej, tradycje piekarnicze sięgają czasów przedwojennych. W każdym domu wypiekano chleby i chały słynne ze swojego smaku na całą okolicę. Jak mówią mieszkańcy, jednym z tutejszych rarytasów była chałka pleciona, na którą przepis pracujący w pałacu Kołłątajów przodkowie podpatrzyli w tamtejszej kuchni. Receptura i sposób wykonania chałki plecionej w niezmienionej wersji przekazywane są do dziś w Woli Wiśniowskiej z pokolenia na pokolenie. Chałka pleciona z Woli Wiśniowskiej ma charakterystyczny smak, który zawdzięcza odpowiednio dobranym składnikom. Muszą one mieć jednakową temperaturę, bo ciasta nie wolno „przeziębić”. Tajemnica smaku tkwi także w odpowiednim czasie na wyrośnięcie ciasta drożdżowego. Wólecka chałka pleciona wypiekana jest w piecu chlebowym, co gwarantuje jej znakomity smak, zapach i wygląd. Aby uzyskać odpowiednią strukturę i puszystość ciasta, wypieka się je w piecu chlebowym opalanym drewnem z dębu, grabu lub buka. Wólecka chałka jest w Woli Wiśniowskiej i jej okolicach jest podawana na stół głównie z okazji dni świątecznych.", "url": "https://zoomnawies.pl/wolecka-chalka-pleciona/", "category": "świętokrzyskie", "sub_category": "Wyroby piekarnicze i cukiernicze", "phrase": "Wólecka chałka pleciona"}