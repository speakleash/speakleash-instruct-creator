{"meta_description": "Zamiast pączków z różą, królują tu... anielskie ruchańce. We wsi Aniołowo na Warmii i Mazurach to prawdziwy rarytas. Pr…", "title": "Słyszeliście o \"ruchańcach\"? Wielki hit na polskiej wsi", "content": "Zamiast pączków z różą, królują tu... anielskie ruchańce. We wsi Aniołowo na Warmii i Mazurach to prawdziwy rarytas. Przysmak został wpisany na listę produktów tradycyjnych prowadzoną przez ministra rolnictwa i rozwoju wsi. Tłusty Czwartek to jedno z najbardziej oczekiwanych dni w roku dla wielu Polaków. To chwila, kiedy bez oporów można zanurzyć się w świat kalorycznych przysmaków, a na czoło wychodzi król tego dnia - pączek. Jednakże w malowniczej wsi Aniołowo, położonej w województwie warmińsko-mazurskim, króluje inna potrawa. Są to... anielskie ruchańce. Aniołowo słynie z niecodziennego zwyczaju, który zaskakuje przyjezdnych. Zamiast tradycyjnych pączków, na ich stołach królują tajemnicze anielskie ruchańce. To lokalna specjalność, która od lat zdobywa uznanie smakoszy. Mają tak wyjątkowy smak, że zostały wpisane na listę produktów tradycyjnych prowadzoną przez ministra rolnictwa i rozwoju wsi. Podobno najsmaczniejsze wychodzą wtedy, gdy doda się do nich \"anielskiej duszy\" - przekonuje Urząd Marszałkowski Województwa Warmińsko-Mazurskiego. Choć sama nazwa może wydawać się kontrowersyjna, to w rzeczywistości jest to nic innego jak niewielkie, smażone placki z drożdżowego ciasta, przypominające kształtem tradycyjne pączki. Określenie \"anielskie ruchańce\" nawiązuje do tego, że podczas smażenia placuszki ruszają się i skwierczą na patelni. Kiedyś gospodynie przygotowywały je specjalnie na zapustowe zabawy, obecnie anielskie ruchańce stały się znakiem rozpoznawczym tego regionu, a turyści chętnie kosztują ich na festynach i różnych okolicznościowych imprezach, jak Zlotów Miłośników Aniołów w Aniołowie. Receptura na anielskie ruchańce nie zmieniła się od lat. Kluczowym elementem jest osiągnięcie odpowiedniej konsystencji ciasta, które powinno przypominać gęstą śmietanę, ale być rzadsze niż ciasto na racuchy na proszku do pieczenia. Jest to możliwe przy zachowaniu odpowiednich proporcji: 1 kg mąki, 1 litr mleka 100 g drożdży. Do tego należy dodać jajka, cukier, masło i szczyptę soli. Po upieczeniu tradycyjnie posypuje się je obficie cukrem pudrem. Zapraszamy na grupę FB - #Wszechmocne. To tu będziemy informować na bieżąco o terminach webinarów, wywiadach, nowych historiach. Dołączcie do nas i zaproście wszystkie znajome. Czekamy na was! Chętnie poznamy wasze historie, podzielcie się nimi z nami i wyślijcie na adres: wszechmocna_to_ja@grupawp.pl", "url": "https://kobieta.wp.pl/anielskie-ruchance-zamiast-paczkow-slynny-przysmak-na-mzurach-6989222843501504a", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Anielskie ruchańce"}