{"meta_description": "Ruchańce z Aniołowa to tradycyjny deser z województwa warmińsko-mazurskiego, przygotowywany głównie w tłusty czwartek. Anielskie ruchańce są dumą tego regionu,", "title": "Ruchańce lepsze niż pączki? W Aniołowie zajadają się nimi w tłusty czwartek", "content": "Ruchańce z Aniołowa to słodkie racuchy, których nazwa wywodzi się od ich „ruszania” podczas smażenia. Racuchy szybko rosną, a ponieważ są bardzo lekkie, to dosłownie same przekręcają się na drugą stronę, co sprawia, że wyglądają, jakby się ruszały. Ruchańce z Aniołowa nazywane są także „anielskimi\" - pochodzą bowiem ze wsi Aniołowo w województwie warmińsko-mazurskim. To właśnie tam powstała ich słynna, tradycyjna receptura, sięgająca lat 40. XX wieku. Ruchańce spożywano tam głównie w ostatki, przygotowywane były także w tłusty czwartek, zamiast spożywanych w całym kraju pączków. Wieloletnia tradycja i unikalna receptura, a także miłość mieszkańców Aniołowa do swoich ulubionych racuchów sprawiła, że zostały one wpisane 30 maja 2018 r. na Listę Produktów Tradycyjnych, są dziś znakiem rozpoznawczym tego regionu i cieszą się ogromną popularnością wśród turystów. Niezmiennie są także gwiazdą wieczoru na cyklicznym Zlocie Miłośników Aniołów w Aniołowie. Jak czytamy w publikacji \"Lista produktów tradycyjnych województwa warmińsko-mazurskiego\" przygotowanej przez urząd marszałkowski, tradycje związaną z wypiekaniem anielskich ruchańców pamiętają najstarsi mieszkańcy Aniołowa. Przygotowanie przysmaku nie należało do najtrudniejszych zadań, a dodatkowym atutem był fakt, że składniki były łatwo dostępne. Tradycyjny przepis przekazywany był z pokolenia na pokolenie, a z czasem również zainteresowali się nim także turyści. - Wśród mieszkańców Aniołowa istnieje silne przekonanie, że anielskie ruchańce wychodzą najsmaczniejsze wtedy, gdy doda się do nich \"anielskiej duszy\" (wywiad etnograficzny z mieszkańcami Aniołowa) - czytamy w publikacji urzędu marszałkowskiego. Tradycyjny przepis przetrwał do dzisiaj. Oczywiście znaleźć możemy jego różne warianty (z cukrem, masłem czy dodatkiem soli), ale by przygotować tradycyjne ruchańce z Aniołowa, potrzebujemy zaledwie kilku składników: • None Podgrzej mleko, a do miski wsyp mąkę. W mące zrób dołek i wlej do niego połowę podgrzanego mleka. Dodaj pokruszone drożdże. • None Pozostaw na 10-15 minut aż na powierzchni mleka pojawią się pęcherzyki gazu. Dodaj wtedy pozostałe mleko i zarób ciasto. • None Oddziel białka od żółtek. Żółtka dodaj do ciasta i wymieszaj. • None Białka ubij na pianę i dodaj porcjami do ciasta. Delikatnie wymieszaj. • None Na głębokiej patelni podgrzej olej. Łyżką nakładaj ciasto i smaż do zrumienia z obu stron. Tajemnicą idealnego ciasta na anielskie ruchańce jest proporcja mąki do mleka i drożdży. Powinna wyglądać ona tak, jak w przepisie. Odpowiednio przygotowane ciasto musi natomiast przypominać gęstą śmietanę. Jak podkreślają gospodynie \"nie może być ani za rzadkie, ani za gęste\".", "url": "https://kobieta.interia.pl/kuchnia/news-mieszkancy-aniolowa-zdradzaja-sekret-ruchancow-to-ich-wielka-,nId,6552042", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Anielskie ruchańce"}