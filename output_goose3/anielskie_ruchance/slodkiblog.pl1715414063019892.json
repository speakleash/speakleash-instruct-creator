{"meta_description": "Blog pełen słodkich inspiracjii i najlepszych przepisów ze zdjęciami i filmami", "title": "Leniwe pączki vel anielskie ruchańce – Słodki Blog", "content": "Tłusty Czwartek tuż za pasem więc dzisiaj przepis na łatwiejszą wersję pączków. Leniwe pączki nazywane też anielskimi ruchańcami są czymś pomiędzy tradycyjnymi pączkami, oponkami a drożdżowymi racuchami. Nazw mają wiele, ale jedno jest pewne, doskonale wpisują się w klimat karnawału i Ostatków. • Drożdże rozkrusz do szklanki, dodaj połowę ciepłego mleka i łyżkę cukru. Wymieszaj aż drożdże i cukier się rozpuszczą. • Mąkę wsyp do dużej miski, w środku zrób dołek i wlej do niego rozpuszczone drożdże z cukrem. Przysyp lekko mąką. Przykryj folią spożywczą lub ściereczką i odstaw na 15 min aż drożdże zapracują. • Po 10 min oddziel białka od żółtek i ubij białka ze szczyptą soli na sztywną pianę. • Resztę mleka wymieszaj z resztą cukru i cukrem waniliowym do rozpuszczenia. • Do mąki z wyrośniętymi drożdżami dodaj żółtka i mleko z cukrami, a następnie zmiksuj na jednolitą masę. • Dodaj spirytus i zmiksuj aż się wchłonie. • Dodaj pianę ubitą z białek i zmiksuj krótko na najwolniejszych obrotach miksera. • Miskę z ciastem przykryj i odstaw na 60 min do wyrośnięcia. • Olej rozgrzej do 175°C. Przygotuj dwie łyżki oraz kubek lub miseczkę z olejem do maczania w niej łyżek. • Zamocz łyżki w oleju i nabieraj jedną łyżką porcję ciasta, a następnie za pomocą drugiej łyżki wrzucaj ciasto do oleju. • Leniwe pączki chłoną dosyć dużo tłuszczu, więc osobom wrażliwym na jego nadmiar polecam raczej mój przepis na tradycyjne pączki. • Osobiście następnym razem zrezygnuję z dodawania piany z białek, myślę że przyczynia się do chłonięcia większej ilości oleju. • W oryginalnym przepisie było 300 g mąki na 300 ml mleka, ale moim zdaniem ciasto z takiej proporcji wychodzi zbyt rzadkie. Polecam dodać 350 g mąki na 300 ml mleka. • Najbardziej okrągłe kształty można uzyskać formując pączki powoli i wrzucając je do oleju z niewielkiej wysokości, tuż nad powierzchnią oleju. • Anielskie ruchańce są wpisane na listę potraw regionalnych. Ich nazwa wzięła się od warmińskiej wsi Aniołowo, z której pochodzą, a „ruchańce” ponieważ podczas smażenia tańczą i ruszają się w oleju.", "url": "https://slodkiblog.pl/leniwe-paczki-vel-anielskie-ruchance/", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Anielskie ruchańce"}