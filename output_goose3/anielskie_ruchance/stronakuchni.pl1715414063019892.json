{"meta_description": "Lekkie, puszyste, drożdżowe ruchańce to tradycyjny przysmak, którego receptura powstała we wsi Aniołowo, w powiecie elbląskim, a nieco figlarna nazwa pochodzi od ich \"ruszania się\" podczas smażenia. Podobno najsmaczniejsze wychodzą wtedy, gdy doda się do nich „anielskiej duszy” - przekonuje Urząd Marszałkowski Województwa Warmińsko-Mazurskiego. W smaku ruchańce są podobnie do pączków, do tego chrupiące z zewnątrz i miękkie w środku. Cudownie pachną masłem i wanilią. Przygotowanie tych smakołyków nie jest trudne. Sprawdź i wypróbuj przepis na anielskie ruchańce.", "title": "Drożdżowe ruchańce z Aniołowa. Sprawdź przepis na tradycyjny przysmak prosto z Warmii i Mazur. Oto racuchy, które was zachwycą!", "content": "Drożdżowe ruchańce ze wsi Aniołowo to prawdziwy rarytas. Sprawdź, jak je przygotować samodzielnie w domu. Kliknij w zdjęcie i przesuwaj kolejne strzałkami lub gestem. Lekkie, puszyste, drożdżowe ruchańce to tradycyjny przysmak, którego receptura powstała we wsi Aniołowo, w powiecie elbląskim, a nieco figlarna nazwa pochodzi od ich \"ruszania się\" podczas smażenia. Podobno najsmaczniejsze wychodzą wtedy, gdy doda się do nich „anielskiej duszy” - przekonuje Urząd Marszałkowski Województwa Warmińsko-Mazurskiego. W smaku ruchańce są podobnie do pączków, do tego chrupiące z zewnątrz i miękkie w środku. Cudownie pachną masłem i wanilią. Przygotowanie tych smakołyków nie jest trudne. Sprawdź i wypróbuj przepis na anielskie ruchańce. Drożdżowe ruchańce to pyszne racuszki, których nazwa wywodzi się od ich „ruszania” w czasie smażenia - placuszki są lekkie, szybko rosną i na rozgrzanym oleju niemal same się przekręcają na drugą stronę. Określenie „anielskie\" nawiązuje do wsi Aniołowo, znajdującej się w województwie warmińsko-mazurskim, gdzie według historycznych przekazów powstała ich słynna receptura. Tradycja wypieku anielskich ruchańców sięga lat 40. XX wieku i związana jest z obchodzeniem ostatków. W Aniołowie takie racuszki były przygotowywane zamiast pączków na Tłusty Czwartek. - W pamięci najstarszych mieszkańców Aniołowa pozostał specyficznych smak i zapach anielskich ruchańców wypiekanych przez babcie i mamy. Z czasem ich receptura została rozpropagowana wśród turystów i grup szkolnych odwiedzających miejscowość. Wśród mieszkańców Aniołowa istnieje silne przekonanie, że anielskie ruchańce wychodzą najsmaczniejsze wtedy, gdy doda się do nich „anielskiej duszy” - czytamy w opracowanej przez Urząd Marszałkowski Województwa Warmińsko-Mazurskiego w Olsztynie „Liście produktów tradycyjnych”. Receptura na anielskie ruchańce przetrwała do naszych czasów w formie niemal niezmienionej. Bardzo istotna jest proporcja mąki do mleka i drożdży. Tradycyjnie jest to: Do składników dodaje się jajka, cukier, masło i szczyptę soli. Ciasto powinno przypominać w konsystencji gęstą śmietanę, ale być rzadsze niż ciasto na racuchy na proszku do pieczenia. - Najważniejsza jest dobra konsystencja ciasta, które nie może być ani za rzadkie, ani za gęste. Ruchańce po wypieku zawsze posypywane są cukrem pudrem. Najlepiej smakują popijane mlekiem i jedzone w dobrym towarzystwie. Anielskie ruchańce zostały wpisane na Listę Produktów Tradycyjnych 30 maja 2018 r. - czytamy w opracowaniu przygotowanym przez Urząd Marszałkowski województwa warmińsko-mazurskiego w Olsztynie. Mam dla ciebie przepis z dokładnym wskazówkami krok po kroku, jak przygotować drożdżowe ruchańce. Proponuję zrobić je z połowy kilograma mąki. Taka ilość spokojnie wystarczy na deser nawet dla ośmiu osób. Dzięki dodaniu do ciasta ubitej piany z białek ruchańce są wyjątkowo lekkie i delikatne. Ciasto warto doprawić cukrem waniliowym lub waniliową esencją. Jeśli chcemy przygotować go z drożdży suchych, należy użyć ich 14 g. Warto pamiętać także o wcześniejszym wyjęciu składników z lodówki, by miały temperaturę pokojową. Zimne drożdże zalane podgrzanym mlekiem mogą nam nie urosnąć.", "url": "https://stronakuchni.pl/drozdzowe-ruchance-z-aniolowa-sprawdz-przepis-na-tradycyjny-przysmak-prosto-z-warmii-i-mazur-oto-racuchy-ktore-was-zachwyca/ar/c17-16809367", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Anielskie ruchańce"}