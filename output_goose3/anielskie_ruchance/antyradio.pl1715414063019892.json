{"meta_description": "Uczestnik Milionerów musiał się zmierzyć z pytaniem o anielskie ruchańce. Za poprawną odpowiedź mógł zdobyć 75 tysięcy złotych. Znalibyście odpowiedź?", "title": "„Milionerzy”: Pytanie o anielskie ruchańce. Znalibyście odpowiedź?", "content": "\"Milionerzy\" to niezwykle popularny teleturniej, w którym należy prawidłowo odpowiedzieć na dwanaście pytań, by wygrać główną nagrodę - milion złotych. Pytania są z różnych dziedzin i często nawiązują do bieżących wydarzeń w Polsce i na świecie, kontrowersyjnych postaci, bohaterów kultury masowej. Uczestnicy programu w trakcie gry mogą skorzystać z trzech kół ratunkowych - pół na pół, telefon do przyjaciela i pytanie do publiczności. Ostatni odcinek wyemitowany 27 stycznia 2020 roku zapewnił widzom wiele emocji, a dla gracza stanowił prawdziwy sprawdzian z opanowania i zachowania zimnej krwi. Wojciech Lipiński z Krosna radził sobie doskonale z kolejno zadawanymi pytaniami. Uczestnik wiedział, czym jest \"szpagat skakany\" i czy Papuasi są Indianami. Nie zawahał się również, gdy zapytano go ile ramion ma menora. Problem pojawił się jednak przy pytaniu numer siedem, za 75 tysięcy złotych. Gracz z Krosna sprawnie odpowiedział na pierwszych sześć pytań zadanych w teleturnieju Milionerzy. Jednak przy pytaniu numer siedem musiał skorzystać ze wszystkich trzech kół ratunkowych. Po wykorzystaniu wszystkich kół ratunkowych Wojciech wybrał odpowiedź D - drożdżowe racuchy. Jak się okazało, był to strzał w dziesiątkę. Anielskie ruchańce bowiem, to niezwykły drożdżowy deser, który został wpisany na listę produktów tradycyjnych. Przepis na ten smakołyk pochodzi z gminy Pasłęk w Aniołowie na Warmii, czym tłumaczy się nietypową nazwę. Jeśli chcielibyście przygotować go samodzielnie, polecamy Wam sprawdzony przepis. Niestety Wojtek nie wygrał upragnionego miliona złotych. Zatrzymał się na pytaniu: \"Który z pisarzy zmarł w swoim mieszkaniu na Zamku Królewskim w Warszawie?\".  Uczestnik zrezygnował z gry i jak się okazało, dobrze zrobił, gdyż ostatecznie obstawiał złą odpowiedź. Zobacz również: „Milionerzy”: zawodnik poległ na podstawowym pytaniu o silnik spalinowy. Odpowiedzielibyście lepiej?", "url": "https://www.antyradio.pl/news/Milionerzy-Pytanie-o-anielskie-ruchance-Znalibyscie-odpowiedz-38624", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Anielskie ruchańce"}