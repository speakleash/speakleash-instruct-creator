{"meta_description": "Anielskie ruchańce są to lekko słodkie, często owalne i pulchniutkie racuszki powstałe z ciasta drożdżowego. Wywodzą się ze wsi Aniołowo koło Pasłęka.", "title": "Anielskie Ruchańce | AtoMazury - Kursorem Po Warmii I Mazurach", "content": "Anielskie ruchańce są to lekko słodkie, często owalne i pulchniutkie racuszki powstałe z ciasta drożdżowego. Te słodkie racuchy ze wsi Aniołowo koło Pasłęka zostały wpisane na ministerialną Listę Produktów Tradycyjnych. Powstają z drożdży (świeżych lub instant), ciepłego mleka, mąki, roztopionego masła i jaj. Odstawia się ciasto do podrośnięcia, a następnie formuje się niewielkie, owalne placuszki i smaży na rozgrzanym oleju. Ważne, aby je smażyć na małym ogniu, aby ciasto mogło podczas smażenia lekko podrosnąć i w środku nie było surowe. Drożdżowe ruchańce swoją sympatyczną i niecodzienną nazwę zawdzięczają temu, że podczas smażenia się poruszają. Słowo ruchańce, powstały natomiast od słowa „ruchał” czyli „ruszał, poruszał”. Drożdżowe ruchańce można oprószyć cukrem pudrem lub podawać z dżemem czy powidłami. Co ciekawe, dawniej na Kujawach podawano je np. z twarożkiem, a nawet żurkiem. Przygotowywano je głównie podczas karnawału. Do dużej miski wsypujemy całość mąki (całość składników wystarczy na zrobienie ok. 30 Anielskich Ruchańców). Do tak przygotowanej mąki ostrożnie dodajemy lekko podgrzane mleko w ilości 500 ml, a także całe drożdże, szczyptę soli i łyżeczkę cukru. Delikatnie mieszamy ze sobą składniki i formujemy ciasto. Tak przygotowane ciasto odstawiamy na ok. 10 minut żeby urosło. W tym samym czasie oddzielamy białko od żółtek i ubijamy na sztywną pianę (można dodać odrobinę soli, lepiej ubija się piana) oraz roztapiamy połowę kostki masła. Do wyrośniętego ciasta dodajemy pozostałe żółtka jajek, resztę cukru i mleko, roztopione masło oraz ubitą na sztywno pianę. Po delikatnym i dokładnym wymieszaniu składników odstawiamy ciasto w ciepłe miejsce pod przykryciem, aby dobrze wyrosło. W garnku średniej wielkości (najlepiej teflonowy) rozgrzewamy olej. Następnie łyżką formujemy ciasto, kładziemy na rozgrzanym oleju i dokładnie smażymy je z obu stron aż się zarumienią.", "url": "https://atomazury.pl/anielskie-ruchance/", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Anielskie ruchańce"}