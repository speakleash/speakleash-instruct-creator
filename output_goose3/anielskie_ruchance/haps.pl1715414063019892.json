{"meta_description": "", "title": "Anielskie ruchańce to przysmak z Warmii. Przypadnie ci do gustu, bo jest puszysty", "content": "Anielskie ruchańce to racuchy drożdżowe, które wywodzą się z Aniołowa, które leży w gminie Pasłęk. W 2013 roku zostały wpisane na listę produktów tradycyjnych. I do dziś dzień wystawiane są na festynach, jarmarkach i kiermaszach jako przysmak regionalny. Historia i receptura wypieku wywodzi się ze starych warmińskich zwyczajów i sięga lat 40. ubiegłego wieku. Swoją nazwę zawdzięczają miejscowości Aniołowo, a także określeniu \"ruszania się\" i skwierczenia ciasta podczas smażenia. Ruchańce to połączenie racuchów i pączków. Smaży się je na głębokim oleju i można podawać je z wieloma dodatkami. Niektórzy serwują je z dżemem i cukrem pudrem, inni wolą wersje wytrawne. • Mąkę przesiej do większej miski i na środku zrób wgłębienie. Wlej do niego połowę podgrzanego mleka, cukier, sól i wrzuć pokruszone drożdże. Delikatnie zamieszaj i odstaw na około 15 minut. • Po upływie tego czasu, do składników dodaj pozostałą ilość mleka, rozpuszczone masło i oddzielone od białek żółtka. Ponownie wszystko wymieszaj. • Białka przenieś do miseczki i za pomocą miksera ubij je na sztywną pianę. Przenieś je do reszty składników, wlej również łyżeczkę octu i energicznie wmieszaj. Ciasto powinno być gładkie i jednolite. Odstaw je na około 1,5 godziny do podwojenia swojej objętości. • Do garnka wlej obfitą ilość oleju i podgrzej go na średnim ogniu. Za pomocą łyżki porcjuj powstałe ciasto i wrzucaj je na rozgrzany tłuszcz. Smaż je z każdej strony na złoty kolor. Po wysmażeniu przełóż na talerz wyłożony ręcznikiem papierowym. • Przed podaniem obsyp ruchańce cukrem pudrem. Możesz je również podawać z domowymi konfiturami. Smacznego!", "url": "https://haps.pl/Haps/7,167251,30708664,anielskie-ruchance-to-tradycyjny-przysmak-z-warmii-przypadnie.html", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Anielskie ruchańce"}