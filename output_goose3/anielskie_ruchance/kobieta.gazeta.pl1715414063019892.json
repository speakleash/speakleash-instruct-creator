{"meta_description": "", "title": "Zamiast pączków, \"anielskie ruchańce\". Tak mieszkańcy wsi na Warmii świętują tłusty czwartek", "content": "Tłusty czwartek to słodkie święto, którego wyczekują fani słodkich przysmaków i wypieków. W 2024 roku fani pączków będą się mogli nimi delektować już 8 lutego. Inaczej sprawa wygląda jednak w jednej ze wsi w województwie warmińsko-mazurskim. Mieszkańcy Aniołowa nie wyobrażają sobie tłustego czwartku bez \"anielskich ruchańców\" na stole. \"Anielskie ruchańce\", które zawdzięczają swoją figlarną nazwę od \"ruszania się\" i skwierczenia podczas smażenia to tradycyjny deser z województwa warmińsko-mazurskiego. Mieszkańcy Aniołowa z dumą przygotowują przysmak głównie z okazji tłustego czwartku, lecz nie tylko. Tradycyjna receptura na przygotowanie słodkich racuchów sięga lat 40. XX wieku. Przysmak, cieszy się ogromną popularnością wśród turystów i jest znakiem rozpoznawczym regionu. W 2018 roku został wpisany na listę produktów tradycyjnych prowadzoną przez ministra rolnictwa i rozwoju wsi. Anielskie ruchańce. Przepis na drożdżowe rarytas we wsi Aniołowo na Warmii i Mazurach Przygotowanie \"anielskich ruchańców\" nie jest trudne. Co więcej, przygotujesz je z łatwodostępnych składników. Co ciekawe, tradycyjny przepis przekazywany z pokolenia na pokolenie przetrwał do dzisiaj. Składniki potrzebne do przygotowania przysmaku prosto z Warmii i Mazur to: 1 kg mąki, ok.1 litr ciepłego mleka, 6 jajek i 10 dag drożdży. Kluczowym elementem jest uzyskanie odpowiedniej konsystencji ciasta. Powinno przypominać gęstą śmietanę. • Do miski wsyp mąkę i utwórz z niej kopczyk z dołkiem, do którego należy wlać połowę ciepłego mleka. Dodaj także pokruszone drożdże, odrobinę cukru i szczyptę soli. • Nie mieszaj, tylko pozostaw na 10-15 minut. Na powierzchni mleka powinny pojawić się pęcherzyki gazu. • Oddziel białka od żółtek. Dodaj żółtka do ciasta i wymieszaj. • Białka ubij na pianę i dodaj porcjami do ciasta, delikatnie mieszając. • Na głębokiej patelni lub w szerokim rondlu podgrzać olej (co najmniej 2 cm głębokości). • Nakładaj ciasto łyżką i smaż na złoty kolor z obu stron. Drożdżowe ruchańce można oprószyć cukrem pudrem lub podać dżemem owocowym czy powidłami śliwkowymi.", "url": "https://kobieta.gazeta.pl/kobieta/7,107881,30651344,my-zajadamy-sie-paczkami-a-mieszkancy-aniolowa-ruchancami.html", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Anielskie ruchańce"}