{"meta_description": "Intensywnie orzechowe ciasto i krem czekoladowo-orzechowy. Wspaniały torcik orzechowo-czekoladowy zachwyca smakiem. Ten torcik Was zachwyci.", "title": "Torcik orzechowo-czekoladowy - - czekoladowy blog", "content": "Jajka – Powinny być w temperaturze pokojowej, dlatego trzeba wcześniej wyjąć je z lodówki. Można też przyspieszyć ten proces i włożyć je do miski z ciepłą wodą na 10 – 15 minut, wymieniając wodę na ciepłą jakby ostygła. Mielone orzechy laskowe – Polecam, jeżeli macie możliwość zmielić orzechy samodzielnie. Aby łatwiej i drobniej je zmielić (i aby nie powstała pasta) warto mielić orzechy z częścią mąki (odmierzonej do ciasta). Ciasto jest mocno orzechowe, delikatne i wilgotne. Powinno trochę opaść, ale nie być w środku nieupieczone. Do tego przepisu potrzebny jest dobry malakser, który utrze orzechy na pastę. Masa kajmakowa powinna być w temperaturze pokojowej. Pieczenie orzechów laskowych – Orzechy wysypać na blachę wyłożoną papierem do pieczenia lub folią aluminiową. Wstawić do piekarnika nagrzanego do 190 stopni C. Piec ok. 8-10 minut, sprawdzając czy orzechy zbytnio się nie przypiekają. Można je także delikatnie przemieszać drewnianą łyżką. Skórka orzechów powinna zrobić się ciemniejsza, pękać i odchodzić od orzechów. – Upieczone orzechy wystudzić i obrać ze skórek: można wszystkie orzechy wysypać na ścierkę, zawinąć i potrzeć je np. o blat, następnie rozwinąć. Można też partiami, nad wystudzoną blachą z papierem na którym się piekły potrzeć orzechy w dłoniach. Skórki same odpadną, nie będziemy brudzić ścierki.", "url": "https://chocololo.pl/torcik-orzechowo-czekoladowy/", "category": "świętokrzyskie", "sub_category": "Wyroby piekarnicze i cukiernicze", "phrase": "Tort czekoladowo-orzechowy"}