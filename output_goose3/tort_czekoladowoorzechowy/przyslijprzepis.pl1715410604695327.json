{"meta_description": "", "title": "Tort czekoladowo-orzechowy z masą budyniową", "content": "Białka oddzielić od żółtek i ubić ze szczyptą soli na sztywną pianę. Dodawać stopniowo cukier, po jednym żółtku, a na końcu mąkę wymieszaną wraz z proszkiem i kakao. Ciasto przelać do formy wyłożonej papierem do pieczenia i piec w temperaturze 180ºC przez 20-25 minut.Po upieczeniu ciasto odstawić do całkowitego wystudzenia, a następnie przeciąć wzdłuż na dwa placki.    Kakao zalać wrzątkiem, kiedy ostygnie, dodać alkohol. Wystudzonym ponczem polać dolny biszkopt. Do tego wykorzystać połowę ponczu. Następnie posmarować nasączony spód dżemem.      Białka do ciasta orzechowego ubić na sztywną pianę. Dodać cukier, drobno pokrojone lub zmielone orzechy, miód oraz obie mąki wymieszane z proszkiem. Wymieszać wszystko drewnianą łyżką. Piec w tej samej blaszce co biszkopt w temperaturze 180ºC przez 25 minut. Po upieczeniu odstawić do wystudzenia.  Oba biszkopty najlepiej upiec dzień przed przełożeniem kremem.      Odlewamy pół szklanki mleka do przygotowania kremu, resztę zagotować z cukrem waniliowym. Żółtka utrzeć mikserem z cukrem, dodać do nich proszek budyniowy i pół szklanki mleka, które zostawiliśmy. Miksturę wlać na gotujące się na małym ogniu mleko i ugotować gęsty budyń, powoli mieszając. Po zgęstnieniu zdjąć z ognia i do jeszcze gorącego, łyżka po łyżce dodawać zimne masło, za każdym razem dokładnie mieszając masę. Gotową odstawić do schłodzenia.    Masło do polewy roztopić, dodać mleko, wodę i cukier, na koniec przesypać kakao i ucierać pałką, aby nie powstały grudki. Lekko przestudzoną polewamy ciasto.      Przekładanie ciasta.   Na ciemny biszkopt nałożyć połowę kremu. Nałożyć na to placek orzechowy i rozsmarować drugą część kremu. Na górę położyć drugi biszkopt. Nasączyć resztą ponczu. Wierzch ciasta polać polewą kakaową.", "url": "https://www.przyslijprzepis.pl/przepis/tort-czekoladowo-orzechowy-z-masa-budyniowa", "category": "świętokrzyskie", "sub_category": "Wyroby piekarnicze i cukiernicze", "phrase": "Tort czekoladowo-orzechowy"}