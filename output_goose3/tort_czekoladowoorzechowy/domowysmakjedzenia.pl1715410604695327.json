{"meta_description": "", "title": "tort czekoladowo orzechowy z nutą kawy | Domowy Smak Jedzenia .pl", "content": "składniki na biszkopt czekoladowy/ kakaowy: 4 jajka 70 g mąki 30 g kakao 100 g cukru 2 łyżki oleju 2/3 łyżeczki proszku do pieczenia wykonanie:  Białka ubijamy na sztywno, dodajemy stopniowo cukier a następnie żółtka. Do puszystej masy jajecznej w dwóch turach dodajemy przesianą mąkę z kakao oraz proszkiem do pieczenia i delikatnie mieszamy przy pomocy szpatułki. Ciasto przekładamy do tortownicy (ok. 21 cm średnicy, wyłożonej papierem do pieczenia samo dno). Pieczemy w ok. 170 st. C przez ok. 35 min. Biszkopt najlepiej upiec dzień przed przekrawaniem. Wystudzony przekrawamy na dwa blaty. Ja nie lubię przekrawać więc dzielę składniki na dwie równe części i pikę dwa osobne blaty. składniki na ciasto orzechowe: 150 g orzechów włoskich 3 białka 120 g cukru 1 łyżka miodu 1 łyżeczka mąki pszennej 1 łyżeczka mąki ziemniaczanej 2/3 łyżeczki proszku do pieczenia wykonanie: Orzechy siekamy. Białka ubijamy na sztywno, dodajemy stopniowo cukier a następnie miód. Do ubitych z cukrem białek dodajemy posiekane i wymieszane z mąką pszenną, ziemniaczaną oraz proszkiem do pieczenia orzechy. Delikatnie mieszamy przy pomocy szpatułki. Ciasto przekładamy do tortownicy (ok. 21 cm średnicy, wyłożonej papierem do pieczenia, samo dno). Pieczemy ok. 30 min. w ok. 170-180 st. C. składniki na krem budyniowy: 375 ml mleka 40 g budyniu waniliowego 3 żółtka 100 -125 g cukru 200 g masła: opcjonalnie 1 łyżeczka kawy rozpuszczalnej wykonanie: 250 ml mleka zagotowujemy z cukrem. W pozostałym mleku dokładnie mieszamy żółtka oraz budyń i wlewamy do gotującego się mleka. Mieszamy i gotujemy, aż powstanie gęsty budyń. Zestawiamy z ognia i odstawiamy do wystudzenia. Miękkie masło miksujemy na puch, dodajemy stopniowo budyń. Odkładamy ok. 3-4 łyżki masy do miseczki. Opcjonalnie do 1/2 części masy dodajemy kawę rozpuszczalną. dodatkowo: ok. 100 ml mocnego naparu kawowego, posłodzonego i wymieszanego ze spirytusem do smaku złożenie tortu: Jeden blat biszkoptu czekoladowego układamy na paterze, nasączamy i wykładamy 1/2 część kremu (z dodatkiem kawy). Układamy ciasto orzechowe, na którym rozsmarowujemy drugą część kemu. Na kremie układamy drugi blat biszkopta, który również nasączamy. Całość pokrywamy cienką warstwą odłożonego krem. Tak przygotowany tort odstawiamy na parę godzina a najlepiej na noc aby się ustabilizował.  składniki na krem do obłożenia + opcjonalnie dodatkowa porcja do dekoracji: 125 g masła, w temperaturze pokojowej 50 g mleka w proszku 30 g cukru pudru 25 ml mleka świeżego 1 łyżeczka kakao lub dowolny barwnik (ilość barwnika wg uznania) wykonanie: Świeże mleko mieszamy i podgrzewamy z cukrem do momentu, aż cukier się rozpuści. Zestawiamy z ognia, dodajemy mleko w proszku i dokładnie mieszamy. Masło miksujemy na puc, dodajemy przestudzoną masę mleczną i miksujemy na gładki krem. Na końcu dodajemy kakao lub barwnik. składniki na czekoladowy drip: 50 g czekolady 50 g śmietanki kremówki wykonanie: Śmietankę podgrzewamy, nie doprowadzając do zagotowania. Do gorącej śmietanki dodajemy połamaną czekoladę, odstawiamy na ok. 1 min. a następnie mieszamy na jednolitą masę. opcjonalnie: parę połówek orzechów 1-2 garstki posiekanych orzechów. Cały tort pokrywamy cienką warstwą kremu do dekoracji. Polewamy dripem i dowolnie dekorujemy pozostałym kremem oraz cząstkami orzechów i posiekanymi orzechami.", "url": "https://domowysmakjedzenia.pl/2021/01/26/tort-czekoladowo-orzechowy-z-nuta-kawy/", "category": "świętokrzyskie", "sub_category": "Wyroby piekarnicze i cukiernicze", "phrase": "Tort czekoladowo-orzechowy"}