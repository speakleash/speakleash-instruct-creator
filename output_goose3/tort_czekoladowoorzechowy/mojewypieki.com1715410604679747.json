{"meta_description": "Tort czekoladowy z orzechami włoskimi, powidłami śliwkowymi, dobrze nasączony! Znakomity zimowy tort. Idealny na Boże Narodzenie.", "title": "Tort Czekolada i Orzech Włoski", "content": "Wszystkie składniki powinny być w temperaturze pokojowej. Orzechy włoskie bardzo drobno posiekać lub zmiksować w malakserze. Orzechy powinny być drobno posiekane, ale nie mogą być zmielone. Do misy miksera wbić jajka i wsypać cukier. Ubijać (końcówkami miksera do ubijania piany z białek) na najwyższych obrotach miksera do momentu uzyskania kremowej, puszystej masy, która nawet potroi swoją objętość. Mikserem planetarnym masa jajeczna powinna być ubijana od 7 – 10 minut, mikserem ręcznym od 10 – 15 minut. Masa podnoszona na mieszadle miksera powinna opadać lekko w postaci wstążki na resztę ciasta i pozostawać na jej powierzchni przez kilka dobrych sekund. Bezpośrednio do mieszanki jajecznej przesiać mąkę pszenną i kakao, w dwóch turach, mieszając delikatnie szpatułką lub rózgą kuchenną do połączenia. Wsypać posiekane orzechy włoskie i delikatnie wymieszać. Dwie formy tortownice o średnicy 23 cm wyłożyć papierem do pieczenia. Pomiędzy nie rozdzielić ciasto. Piec w temperaturze 170ºC, bez termoobiegu, przez około 20 – 25 minut lub do tzw. suchego patyczka. Wyjąć z piekarnika i wystudzić. Oba ciasta przekroić na pół by otrzymać w sumie 4 blaty tortu. Wszystkie składniki powinny być w temperaturze pokojowej /masło (82% tłuszczu) powinno być na tyle miękkie, że można w nie bez oporu włożyć palec/. Mleczną i gorzką czekoladę połamać lub posiekać i roztopić w kąpieli wodnej lub miikrofali. Przeczytaj, jak zrobić to prawidłowo – link. Lekko przestudzić, ale może pozostać ciepła. W misie miksera umieścić masło i cukier puder. Utrzeć do utrzymania bardzo jasnej i puszystej masy maślanej. Dodać ciemny rum i kontynuować ucieranie. Bezpośrednio do masy maślanej przesiać kakao i utrzeć, do połączenia. Dodać roztopioną czekoladę, w dwóch turach i utrzeć, do połączenia. Na sam koniec wlać mleko i utrzeć. • 100 – 120 g orzechów włoskich, drobno posiekanych w malakserze (lub ręcznie, nożem) do obsypania boków tortu Krem podzielić na 3 części (dwie części na przełożenie a trzecia na posmarowanie boku i wierzchu tortu). Na paterze położyć pierwszy blat tortu i nasączyć go częścią ponczu. Posmarować jedną częścią kremu. Na krem wyłożyć drugi blat ciasta, nasączyć go częścią ponczu i posmarować powidłami śliwkowymi. Na wierzch położyć trzeci blat ciasta, nasączyć go częścią ponczu i posmarować drugą częścią kremu. Przykryć ostatnim blatem ciasta, nasączyć resztą ponczu. Ostatnią częścią kremu posmarować wierzch i boki tortu. Boki tortu ozdobić posiekanymi orzechami włoskimi przyklejając je do kremu. Wierzch udekorować orzechami włoskimi. Schłodzić w lodówce przez 3 godziny. Tort czekoladowy z orzechami włoskimi przechowywać do 3 dni w lodówce.", "url": "https://mojewypieki.com/przepis/tort-czekolada-i-orzech-wloski", "category": "świętokrzyskie", "sub_category": "Wyroby piekarnicze i cukiernicze", "phrase": "Tort czekoladowo-orzechowy"}