{"meta_description": "Tort orzechowy z kremem czekoladowym na bazie gorzkiej czekolady z dodatkiem dżemu porzeczkowego. Mocno orzechowy biszkopt z lekkim i pysznym kremem.", "title": "Tort orzechowy z kremem czekoladowym", "content": "Tort orzechowy z kremem czekoladowym na bazie gorzkiej czekolady z dodatkiem dżemu porzeczkowego. Mocno orzechowy biszkopt z lekkim i pysznym kremem. Tort orzechowy z kremem czekoladowym nie jest przesłodzony, dodatek kwaśnego dżemu porzeczkowego przełamuje smaki czekolady i je podkreśla. Krem czekoladowy na bazie śmietanki, mascarpone i kremówki jest przepyszny, lekki i mocno czekoladowy. W wersji dla dorosłych można dodać odrobinę likieru czekoladowego lub rumu. Tort będzie doskonałym pomysłem na urodziny lub inne uroczystości. Śmietankę wlewamy do rondelka i podgrzewamy, aż do zagotowania. Zdejmujemy z ognia i dodajemy kawałki czekolady. Mieszamy do rozpuszczenia. Studzimy, owijamy wierzch folią spożywczą i wkładamy na całą noc do lodówki.  Dno tortownicy o średnicy ok. 24 cm wykładamy papierem do pieczeni, boki można posmarować masłem i obsypać bułką tartą lub kaszką manną.  Zmielone orzechy mieszamy dokładnie z kaszką manną, mąką tortową i ziemniaczaną. Białka oddzielamy od żółtek i miksujemy razem ze szczyptą soli na sztywną pianę. Pod koniec miksowania dodajemy po łyżce cukier, aż masa będzie gęsta i lśniąca. Zmniejszamy obroty miksera do minimum i dodajemy po jednym żółtku. W kilku niedużych porcjach dodajemy suche składniki i delikatnie mieszamy szpatułką lub łyżką do połączenia. Wykładamy do formy i pieczemy w temp. 175ºC przez ok. 35 – 40 minut do zarumienienia i tzw. suchego patyczka. Wyjmujemy, zostawiamy do wystudzenia i przekrajamy na trzy części. Jedną część układamy na dnie tortownicy i smarujemy dżemem porzeczkowym.  Zimną śmietankę z czekoladą miksujemy razem z serkiem mascarpone na gęsty krem. Następnie dodajemy krem czekoladowy oraz przesiany cukier puder. Krem dzielimy na trzy części. Jedną część kremu wykładamy na dżem porzeczkowy, przykrywamy drugim blatem ciasta i wykładamy kolejną część kremu. Przykrywamy ostatnim blatem ciasta i smarujemy wierzch oraz boki pozostałym kremem. Boki i lekko wierzch obsypujemy orzeszkami (można lekko podprażyć wcześniej na suchej patelni). Wierzch przed podaniem oprószamy kakao.", "url": "https://ilovebake.pl/przepis/tort-orzechowy-z-kremem-czekoladowym", "category": "świętokrzyskie", "sub_category": "Wyroby piekarnicze i cukiernicze", "phrase": "Tort czekoladowo-orzechowy"}