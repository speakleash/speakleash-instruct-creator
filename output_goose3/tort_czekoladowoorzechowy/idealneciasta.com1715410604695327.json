{"meta_description": "TORT ORZECHOWO-CZEKOLADOWY jest smaczny, podzielny i ładnie się prezentuje :-) Pracę nad tortem najlepiej jest podzielić na dwa dni, jednego dnia upiec biszkopt i przygotować bazę do kremu czekoladowego, a drugiego dnia dokończyć pracę. Moim zdaniem tort najlepiej smakuje na drugi dzień po przygotowaniu, gdy wszystkie smaki dobrze się połączą. Polecam również: TORT POMARAŃCZOWY Składniki:", "title": "TORT ORZECHOWO-CZEKOLADOWY", "content": "TORT ORZECHOWO-CZEKOLADOWY jest smaczny, podzielny i ładnie się prezentuje 🙂 Pracę nad tortem najlepiej jest podzielić na dwa dni, jednego dnia upiec biszkopt i przygotować bazę do kremu czekoladowego, a drugiego dnia dokończyć pracę. Moim zdaniem tort najlepiej smakuje na drugi dzień po przygotowaniu, gdy wszystkie smaki dobrze się połączą. • 150 ml gorzkiej, wystudzonej herbaty lub kawy – w wersji dla dorosłych można dodać 50 ml rumu Biszkopt orzechowy upiec zgodnie z przepisem, ostudzić i przekroić na trzy blaty. 500 ml śmietanki wlać do rondelka i podgrzać (śmietanka powinna być gorąca, ale nie powinna się zagotować). Rondelek z gorącą śmietanką zdjąć z palnika, do śmietanki dodać połamane na kawałki czekolady i wymieszać do całkowitego rozpuszczenia się czekolad. Tak otrzymaną mieszankę czekoladową przelać do zamykanego pojemnika, wystudzić, a następnie wstawić do lodówki na min. 8 godzin, a najlepiej na całą noc.  Schłodzoną masę czekoladową przełożyć do miski, dodać 100 ml schłodzonej śmietanki 36% i ubijać mikserem. Gdy masa zwiększy swoją objętość, dodać w kilku porcjach schłodzony serek mascarpone i nutellę (w temp. pokojowej). Całość miksować tylko do połączenia składników. Schłodzoną śmietankę wlać do miski, dodać cukier puder i ubijać mikserem. Gdy śmietanka zwiększy swoją objętość dodać mleko w proszku (proszek) i zmiksować do połączenia i uzyskania gładkiego, sztywnego kremu. Jeden blat orzechowego biszkoptu ułożyć na paterze lub podkładzie tortowym i lekko nasączyć wystudzoną herbatą. Następnie rozprowadzić na biszkopcie połowę czekoladowego kremu. Na kremie ułożyć drugi blat orzechowego biszkoptu, który również nasączyć herbatą i rozprowadzić na nim drugą część czekoladowego kremu. Ostatni blat biszkoptu ułożyć na kremie i również lekko nasączyć herbatą. Orzechy przeznaczone do dekoracji tortu pokroić i wybić nimi boki tortu. Ok. 4-5 kostek czekolady roztopić w kąpieli wodnej, przełożyć do rękawa cukierniczego lub woreczka, odciąć rożek i “namalować” na wierzchu tortu czekoladowe paseczki. Odłożony krem czekoladowy (5-6 łyżek) przełożyć do rękawa cukierniczego z ozdobną końcówką (u mnie tylka 1M) i wycisnąć na torcie ozdobne rozetki.", "url": "https://idealneciasta.com/tort-orzechowo-czekoladowy/", "category": "świętokrzyskie", "sub_category": "Wyroby piekarnicze i cukiernicze", "phrase": "Tort czekoladowo-orzechowy"}