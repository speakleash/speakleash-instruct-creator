{"meta_description": "Chcę przestrzec kolegów przed wykupywaniem pozwoleń na wędkowanie na jeziorach dzierżawionych przez Firmę RADBUR z Somonina. Dzierżawi ona jeziora należące do jezior tzw. Kółka Raduńskiego - licencje i info na stronie dzierżawcy -www.radbur.com.pl. Wykupiłem 2 tygodniowe zezwolenie na połów z łod...", "title": "Jeziora RADBURU - przestroga!!", "content": "Chcę przestrzec kolegów przed wykupywaniem pozwoleń na wędkowanie na jeziorach dzierżawionych przez Firmę RADBUR z Somonina. Dzierżawi ona jeziora należące do jezior tzw. Kółka Raduńskiego - licencje i info na stronie dzierżawcy -www.radbur.com.pl. Wykupiłem 2 tygodniowe zezwolenie na połów z łodzi + spinning na jeziorze Raduńskim Dolnym. Efekt tygodniowego pływania dzień w dzień na tym jeziorze - kilka okoni po 19 cm średnio. Po przemyśleniach , sfrustrowany takimi wynikami postanowiłem wydać jeszcze 45 zł i zakupiłem licencję na Jezioro Brodno Małe (podobno słynne szczupakowe) Efekt 3 - dniowego spinningowania różnymi przynętami - szczupaczek 38 cm i okoń 26cm. Podobno byłem jedną z nielicznych osób które miały coś na spinningu. Postanowiłem jeszcze spróbować na jeziorze Białym w Chmielnie na którym to podobno drapieżniki są i dobrze biorą. Wykupiłem więc licencję na cały dzień - 25 zł. Efekt całodniowego spinningowania - okoń 17 cm. Podczas tego wyjazdu planowałem również spróbować złowić węgorza - gatunek ten wymienia dzierżawca jako występujący na moim jeziorze Raduńskim Dolnym. Z błędu szybko wyprowadził mnie miejscowy rybak który powiedział cyt\" Panie tu prawie ryb ni mo ino płoć, ukleja i trochu okunia. Węgorz był ale już ni mo\" Chcę również nadmienić iż panowie Rybacy ciągną sieciami dwa razy dziennie - t.j. rano 6 -8 i wieczorem 18-20. Jednak jak zauważyłem z mizernymi efektami - trochę płoci i odrobinę sielawy. Wiem jedno po takim doświadczeniach więcej przygód wędkarskich z firmą RADBUR z Somonina mieć nie będę. I kolegom również nie polecam.", "url": "https://haczyk.pl/forum/topic/260-jeziora-radburu-przestroga/", "category": "pomorskie", "sub_category": "Produkty rybołówstwa, w tym ryby", "phrase": "Szczupak z Jezior Raduńskich"}