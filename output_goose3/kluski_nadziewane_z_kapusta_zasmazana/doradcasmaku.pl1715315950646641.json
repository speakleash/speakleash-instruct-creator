{"meta_description": "Szare kluski z boczkiem i zasmażaną kapustą﻿. - DoradcaSmaku - ten przepis cieszy się popularnością, sprawdź.", "title": "Szare kluski z boczkiem i zasmażaną kapustą﻿. - DoradcaSmaku.pl", "content": "Przygotowanie tego dania zaczęłam od kapusty, którą siekamy, przekładamy do garnka, dodajemy cukier i przyprawę do bigosu, podlewamy wodą i gotujemy ok 1/2 godziny. Boczek kroimy w kostkę i smażymy na złoto na margarynie dodać do kapusty i przesmażyć całość, wsypujemy 1 łyżkę mąki, podsmażamy, delikatnie podlewamy wodą i dusimy do odparowania wody. Ziemniaki obieramy, ja używałam tarki z robota Bosch starcie kartofli trwało chwilę. Starte kartofle przełożyłam do lnianej ściereczki i odsączyłam z nadmiaru płynu. Odsączone kartofle przekładamy do miski, wbijamy 2 jajka, dodajemy mąkę, sól i wyrabiamy łyżką na gęstą masę. Jeśli ciasto jest za rzadkie można dosypać mąki. W dużym garnku zagotowujemy wodę, wsypujemy 1 łyżeczkę soli. Ciasto przekładamy na talerz i małą łyżeczką nabieramy ciasto i wrzucamy je na wrzątek, kluski nie powinny być zbyt duże, gdyż w trakcie gotowania zwiększą swoją objętość. Ugotowane szare kluski odsączamy z wody na durszlaku, wykładamy na talerze i podajemy polane skwarkami ze smażonego boczku i z ugotowaną kiszoną kapustą.", "url": "https://www.doradcasmaku.pl/przepis-szare-kluski-z-boczkiem-i-zasmazana-kapusta%EF%BB%BF-190499", "category": "łódzkie", "sub_category": "Gotowe dania i potrawy", "phrase": "Kluski nadziewane z kapustą zasmażaną"}