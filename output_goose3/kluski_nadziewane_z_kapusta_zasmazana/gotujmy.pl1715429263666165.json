{"meta_description": "Szare kluchy z kapustą, Przepis na Szare kluchy z kapustą, Szare kluchy to moje ulubione kluski.Obowiązkowo muszą być z kapustą kiszoną zasmażaną i boczkiem wędzonym", "title": "Przepisy: Szare kluchy z kapustą", "content": "Ziemniaki wybieram okazy duże, obieram, myję i ścieram na tarce o oczkach średnich. Można to zrobić robotem jak ktoś ma taką funkcję. Masę przekładam na sitko i odcedzam. Można przez gazę wycisnąć nadmiar wody. Osad który zostanie z odsączonej wody to mączka ziemniaczana i można ją dodać do klusek. Do masy dodaję jajko,sól mąkę pszenną i ziemniaczaną, i wyrabiam dosyć gęste ciasto. W garnku dużym zagotowuję wodę. Nakładam na pokrywkę ciasto i łyżką odrywam małe kawałki na wrzątek. Gotuję około 3 minuty, kluski muszą wypłynąć na wierzch i jeszcze chwile być podgotowane. Ugotowane wyjmuje łyżka cedzakową. Polewam stopionymi skwarkami z boczku i podaję z ugotowaną kiszoną kapustą.", "url": "https://gotujmy.pl/szare-kluchy-z-kapusta,przepisy-szare-kluski-przepis,208765.html", "category": "łódzkie", "sub_category": "Gotowe dania i potrawy", "phrase": "Kluski nadziewane z kapustą zasmażaną"}