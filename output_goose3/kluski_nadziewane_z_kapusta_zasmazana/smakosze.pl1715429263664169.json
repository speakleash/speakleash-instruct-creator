{"meta_description": "Ziemniaki są naszym ulubionym dodatkiem do obiadu. Zwykle podajemy gotowane, ewentualnie pieczone lub w formie frytek. Jednak ziemniaki mogą też stanowić podstawę obiadu. Zobaczcie jak przygotować rozpływające się w ustach szare kluchy z zasmażaną kapustą. Szare kluchy to pyszne danie, które rzadko gości na naszych stołach. Nazywają się szare, bo rzeczywiście taki kolor przybierają. Są bowiem robione z surowych ziemniaków, które szybko ciemnieją. Szare kluchy najsmaczniejsze są, gdy podamy je okraszone podsmażonym boczkiem. Nieodzownym dodatkiem do nich jest zasmażana kapusta. Z pomocą robota kuchennego, danie to przygotujesz dość szybko.", "title": "Czego brakuje kluchom ze zdjęcia? Bez 1 dodatku, nigdy nie będą kompletne", "content": "Rozpływające się w ustach szare kluchy z zasmażaną kapustą Ziemniaki są naszym ulubionym dodatkiem do obiadu. Zwykle podajemy gotowane, ewentualnie pieczone lub w formie frytek. Jednak ziemniaki mogą też stanowić podstawę obiadu. Zobaczcie jak przygotować rozpływające się w ustach szare kluchy z zasmażaną kapustą. Szare kluchy to pyszne danie, które rzadko gości na naszych stołach. Nazywają się szare, bo rzeczywiście taki kolor przybierają. Są bowiem robione z surowych ziemniaków, które szybko ciemnieją. Szare kluchy najsmaczniejsze są, gdy podamy je okraszone podsmażonym boczkiem. Nieodzownym dodatkiem do nich jest zasmażana kapusta. Z pomocą robota kuchennego, danie to przygotujesz dość szybko. Rozpływające się w ustach szare kluchy z zasmażaną kapustą Kapustę kiszoną umieść w garnku, podlej gorącą wodą, zagotuj. Dodaj cukier, trochę soli i pieprzu, duś ją ok. 40 minut, aż będzie miękka. Na patelni rozgrzej olej, przesmaż na nim mąkę. Dodaj łyżkę kapusty, wymieszaj, dodaj do garnka z kapustą, chwilę gotuj, dopraw do smaku. Na szare kluchy ziemniaki obierz, opłucz, zetrzyj na małych oczkach. Możesz też rozdrobnić je w robocie kuchennym. Starte ziemniaki umieść na sicie, zawieś nad miską, odsącz. Zlej płyn znad osadu znajdującego się w misce. Osad, czyli skrobię ziemniaczaną dodaj do startych ziemniaków razem z jajkami, mąką pszenną i solą. Wymieszaj ciasto. W garnku zagotuj sporą ilość wody, posól ją. Łyżką kładź na wrzątek porcje ciasta ziemniaczanego, delikatnie zamieszaj, gotuj ok. 3 minuty od wypłynięcia. Boczek pokrój w kostkę, zrumień na patelni. Szare kluchy wyjmij łyżką cedzakową na talerze, okraś boczkiem, podawaj z zasmażaną kapustą. Smacznego! Więcej przepisów na kluski ziemniaczane znajdziesz na naszej stronie. Zobacz jak zrobić kluski śląskie, a także tradycyjne kluski ziemniaczane. Dziękujemy, że jesteś z nami i zapraszamy na darmową, zamkniętą grupę na Facebooku tylko dla Smakoszy • None Pyszna pasta na kanapki z mięsa po rosole", "url": "https://smakosze.pl/rozplywajace-sie-w-ustach-szare-kluchy-z-zasmazana-kapusta-ks-101021", "category": "łódzkie", "sub_category": "Gotowe dania i potrawy", "phrase": "Kluski nadziewane z kapustą zasmażaną"}