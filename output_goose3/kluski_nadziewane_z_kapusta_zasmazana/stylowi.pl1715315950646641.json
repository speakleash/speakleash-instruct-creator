{"meta_description": "Kuchnia: Kuchnia", "title": "Cepeliny (kartacze) z zasmażaną kapustą Składniki Cep…", "content": "Cepeliny (kartacze) z zasmażaną kapustą   Składniki    Cepeliny:  250g ugotowanych ziemniaków (najlepiej z poprzedniego dnia)  500g surowych ziemniaków  50g mąki pszennej    300g ugotowanego mięsa, np. łopatki wieprzowej  ugotowana włoszczyzna - 1 mała marchew, 1 mała pietruszka, 1 mały seler  1 cebula  łyżka oleju  sól  czosnek granulowany  świeżo mielony pieprz    do podania: wędzona słonina albo kwaśna śmietana    Zasmażana kapusta:  500g kiszonej kapusty  2 łyżki oleju  łyżeczka majeranku  szczypta chilli  szczypta soli  szczypta kminku    Nadzienie do cepelinów:  Cebulę zeszklić na oleju. Ugotowane mięso i włoszczyznę zmielić w maszynce. Do zmielonego mięsa dodać cebulę, pieprz, sól oraz łyżkę oleju.    Cepeliny:  Surowe ziemniaki zetrzeć na tarce i odcisnąć z nadmiaru wody. Ugotowane ziemniaki dokładnie utłuc. Połączyć dwa rodzaje ziemniaków i dodać do nich mąkę pszenną. Wyrobić gładkie, gęste ciasto (może być lekko lepkie, dlatego podczas formowania klusek polecam zmoczyć ręce w ciepłej wodzie).  W garnku zagotować lekko osoloną wodę.  Kawałek ciasta spłaszczyć na dłoni i na środek nałożyć łyżeczkę nadzienia. Zakleić, formując okrągłe kluski. Uformowane cepeliny włożyć do wrzątku, zmniejszyć ogień i gotować przez około 15-20 minut, aż ciasto nie będzie surowe.    Zasmażana kapusta:  Kiszoną kapustę posiekać. Na głębokiej patelni rozgrzać dwie łyżki oleju i wrzucić kapustę. Podsmażać przez kilka minut na średnim ogniu. Podlać szklanką wody. Doprawić chilli, majerankiem, solą i kminkiem. Dusić na małym ogniu do miękkości przez około 30 minut, w razie potrzeby od czasu do czasu podlewając wodą.    Cepeliny podawać z okrasą z podsmażanej wędzonej słoniny albo z kwaśną śmietaną  i z zasmażaną kapustą.", "url": "https://stylowi.pl/19665441", "category": "łódzkie", "sub_category": "Gotowe dania i potrawy", "phrase": "Kluski nadziewane z kapustą zasmażaną"}