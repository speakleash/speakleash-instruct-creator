{"meta_description": "Szare kluski z podsmażonym boczkiem wędzonym i gotowaną kapustą kiszoną. Tak je lubię, że mogłabym je jeść chyba codziennie", "title": "Szare kluski z wędzonym boczkiem i kapustą", "content": "Wielkopolskie szare kluski z podsmażonym boczkiem wędzonym i gotowaną kapustą kiszoną. Tak je lubię, że mogłabym je jeść chyba codziennie… tyle, że niestety jest to danie dość kaloryczne i raczej można sobie pozwolić na nie raz na jakiś czas 🙁 ale jak już je robię to jest u nas prawdziwa uczta :)) *** Ziemniaki obrać i zetrzeć na najdrobniejszych oczkach- można to zrobić ręcznie jednak zdecydowanie szybciej i wygodniej będzie mechanicznie, ja tak właśnie robię ***  *** Starte ziemniaki należy przełożyć w lnianą ściereczkę lub gazę i bardzo dokładnie odcisnąć z nadmiaru płynu ***  *** Do odsączonych ziemniaków dodać mąkę, jajka oraz płaską łyżeczkę soli i wymieszać aż powstanie jednolita masa. Jeśli ciasto będzie zbyt rzadkie należy dosypać więcej mąki ***  *** W dużym garnku zagotować wodę z dodatkiem soli i oleju. Ciasto przełożyć na talerz i za pomocą łyżeczki wrzucać nieduże kluski na wrzątek. Gotować około 5 minut od momentu wypłynięcia klusek ***  *** Wędzony boczek i cebule drobno pokroić i podsmażyć na patelni ***  *** Kluski odsączyć z wody na durszlaku i przełożyć na patelnie z podsmażonym boczkiem i cebulką, wszystko wymieszać i lekko podsmażyć *** TO MOŻE RÓWNIEŻ CIĘ ZAINTERESOWAĆ:", "url": "https://blogzapetytem.pl/2017/05/03/szare-kluski-wedzonym-boczkiem-kapusta/", "category": "łódzkie", "sub_category": "Gotowe dania i potrawy", "phrase": "Kluski nadziewane z kapustą zasmażaną"}