{"meta_description": "Szare kluski ziemniaczane i kapusta zasmażana - najlepszy przepis. Jak zrobić kluski z surowych ziemniaków. Przepis na kapuste zasmażana.", "title": "Szare kluski ziemniaczane i kapusta zasmażana •", "content": "Szare kluski ziemniaczane i kapusta zasmażana to klasyczne danie kuchni polskiej. Kiedyś bardzo popularne, teraz wraca do łask. Szare kluski ziemniaczane i kapusta zasmażana kojarzą mi się z czasami mojego dzieciństwa. Często wtedy właśnie to danie gościło na naszym stole. To były czasy dokuczliwego kryzysu, więc panie domu korzystały z najprostszych przepisów, w których wykorzystać można było produkty wtedy dostępne. Mama bardzo często robiła nam kluski z ziemniaków z zasmażaną kapustą kiszoną. Uwielbiałam to wtedy, a teraz, po latach, wracam do tych smaków. • około 100 g boczku wędzonego (może być także zwykły boczek lub słonina) • Kapustę kiszoną przełożyć do garnka, wlać niewielką ilość wody, liście laurowe i ziele angielskie. Wody powinno być tylko tyle, aby kapusta ugotowała się bez ryzyka przypalenia. • Kapustę z przyprawami gotować (pod częściowym przykryciem) na średnim ogniu aż będzie odpowiednio miękka. • Boczek pokroić w średniej grubości kostkę – nie może jednak być za mała. • Na patelnię przełożyć pokrojony boczek i na niezbyt dużym ogniu podsmażyć go lekko. Powinien wytopić się tłuszcz, a boczek nabrać złotego koloru. • Do boczku dodać cebulę i mieszając co chwilę całość razem przysmażyć na średnim ogniu. • Przygotować zasmażkę: do boczku z cebulą dodać mąkę – mieszając cały czas przysmażyć ją, aby nabrała delikatnie brązowego koloru. • Zasmażkę z cebulą i boczkiem przełożyć do ugotowanej kapusty kiszonej. Mieszając połączyć całość i razem gotować na niedużym ogniu jeszcze przez 2-3 minuty. • Kapustę doprawić według własnego smaku: solą, pieprzem i odrobiną cukru, który przełamie kwaśność kapusty. • sól według smaku – ja dodaję na taką ilość mniej więcej 1/2 łyżeczki • Przełożyć na gęste sito lub na gazę i odcisnąć z nadmiaru wody. • Następnie wsypać mąkę, na początek 3-4 lekko czubate łyżki i wymieszać całość szybko. Ciasto na kluski powinno być na tyle gęste, aby móc uformować kluski. Zbyt rzadkie spowoduje, ze kluski rozpadną się podczas gotowania, a zbyt gęste sprawi, ze kluski staną się twarde. • W szerszym garnku zagotować wodę z solą – do smaku. • Łyżeczką nabierać ciasta ziemniaczanego i kłaść na wrzątek. Gotować 3-5 minut od wypłynięcia – czas zależny jest od wielkości klusek. • Ugotowane kluski wyjmować łyżką cedzakowa i od razu podawać razem z zasmażaną kapustą kiszoną. Kapustę kiszoną przed gotowaniem warto posmakować czy nie jest zbyt kwaśna. Jeśli jest, wtedy można odcisnąć ją z soku i dolać więcej wody lub przepłukać lekko wodą. Ponieważ w kapuście kiszonej jest wiele cennych wartości odżywczych, warto ją przyprawić lekko cukrem lub odciskać z nadmiaru soku. Płukanie jej jest czynnością ekstremalną. Odciskając ziemniaki warto nie wylewać od razu tej wody, ale odstawić ją na kilka minut. Na dnie naczynia osiądzie wypłukana skrobia, którą po delikatny wylaniu płynu można zebrać i dołożyć do ziemniaków. Kluski robią się mniej lub bardziej szare, gdyż obrane ziemniaki utleniają się zmieniając kolor. Są takie odmiany, które utleniają się szybko, a inne wolniej. Dlatego kolor klusek może być za każdym razem inny, jeśli używamy różnych odmian ziemniaków. Ziemniaczane szare kluski kładzione można podawać także z mięsnymi sosami, pasują do nich rewelacyjnie.", "url": "https://daylicooking.pl/2012/12/kluski-ziemniaczane-z-kapusta-zasmazana.html", "category": "łódzkie", "sub_category": "Gotowe dania i potrawy", "phrase": "Kluski nadziewane z kapustą zasmażaną"}