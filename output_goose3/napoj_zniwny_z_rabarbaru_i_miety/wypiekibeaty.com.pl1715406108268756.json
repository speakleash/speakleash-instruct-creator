{"meta_description": "Przepis: lemoniada rabarbarowa. Pyszna, orzeźwiająca lemoniada z rabarbaru z dodatkiem cytryny i mięty - o pięknym różowym kolorze.", "title": "Przepis na pyszną i orzeźwiającą lemoniadę rabarbarową. To idealny przepis na gorące dni. Spróbujcie koniecznie!", "content": "Przepis na lemoniadę rabarbarową z cytrynami i miętą Lemoniada rabarbarowa zrobiona z rabarbaru z dodatkiem miodu, cytryn i mięty to orzeźwiający napój, który wypełni Twój dzień świeżością i naturalnymi smakami. Soczysty rabarbar nadaje mu charakterystycznej kwasowości, która doskonale balansuje z naturalną słodyczą miodu. Dodatek świeżych cytryn dodaje lekkości i super odświeża, natomiast mięta nadaje napojowi delikatny, przyjemny aromat. To idealna propozycja na letnie dni, gdy potrzebujesz chwili odświeżenia i rozkoszowania się naturalnymi smakami. Przygotuj tę lemoniadę rabarbarową, usiądź wygodnie i zrelaksuj się! Jeśli szukasz pomysłu na naturalny napój, który doskonale orzeźwi Cię w gorące dni, to wypróbuj tą lemoniadę z rabarbaru i cytryn! Lemoniada smakuje doskonale i ma do tego piękny kolor, więc możecie ją podać nawet na przyjęciu w ogrodzie! Będzie jeszcze bardziej orzeźwiająca jeśli dodacie do niej pokrojoną cytrynę, trochę świeżej mięty i oczywiście lód. Przygotujcie ją z nieobranych łodyg rabarbaru wtedy lemoniada nabierze pięknego różowego koloru :) Następnie kroimy łodygi na kawałki i gotujemy z wodą – po zagotowaniu wystarczy gotować jeszcze przez około 15 minut. Wtedy całość przelewamy przez gęste sito i czekamy aż rabarbar odcieknie. Do powstałego kompotu dodajemy miód – do smaku. Ja najczęściej daję 3 czubate łyżki miodu. Możecie też porządnie wyszorować cytrynę i pokroić ją w cienkie plasterki i taką wrzucić do lemoniady. Jedna uwaga – jeśli lemoniada będzie długo stała, to może stać się gorzka od skórki z cytryny. Jeśli więc planujecie, że nie wypijecie jej w jeden dzień, to cytrynę przed dodaniem do lemoniady obierzcie ze skórki i usuńcie białą warstwę. Moim dzieciom ta lemoniada rabarbarowa wyjątkowo zasmakowała i już kupiłam rabarbar na kolejne porcje :) Ps. Podaję przepis na około 4 litry lemoniady – jeśli wlejecie ją jak ja do dużego słoja z kranikiem, to każdy będzie miał do niej świetny dostęp (ja swój słój wzięłam na grilla i wszyscy chętnie robili sobie dolewki :)). Wypróbujcie też przepis na lemoniadę ogórkową – zaskoczy Was jej smak :D Zajrzyjcie również do innych moich przepisów na pyszne domowe napoje. A tu moje pierwsze zdjęcia tej lemoniady z rabarbaru. Na ciepłe i gorące dni polecam Wam również inne fajne przepisy, które Was doskonale orzeźwią i schłodzą. Pamiętajcie także o pysznych domowych lodach. A tu mam dla Was trzy takie przepisy na orzeźwiające napoje:", "url": "https://wypiekibeaty.com.pl/lemoniada-rabarbarowo-cytrynowa/", "category": "lubelskie", "sub_category": "Napoje (alkoholowe i bezalkoholowe)", "phrase": "Napój żniwny z rabarbaru i miety"}