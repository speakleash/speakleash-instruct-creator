{"meta_description": "Rabarbar w połączeniu z miodem i miętą w odpowiednich proporcjach pozwala na stworzenie niezrównanego napoju orzeźwiającego.", "title": "Napój z rabarbaru i mięty", "content": "Prosty przepis kulinarny na wyśmienity i orzeźwiający napój z rabarbaru i mięty. Jest to doskonała propozycja na napój na każdą porę roku. Jego przygotowanie zajmuje niewiele czasu, a oprócz wybornego smaku, skutecznie gasi pragnienie. Na początek myjemy i osuszamy łodygi rabarbaru. Odcinamy ich końcówki po obu stronach, a następnie rabarbar kroimy na mniejsze kawałki. Następnie gotujemy 2 litry wody w garnku i dodajemy do niej pokrojony rabarbar. Całość doprowadzamy do wrzenia. W tym czasie myjemy miętę i przekładamy do wysokiego dzbanka. Zalewamy 1 l wrzątku (można zagotować wodę w czajniku i przelać do dzbanka). Delikatnie mieszamy i odstawiamy na bok do delikatnego przestudzenia. Teraz przechodzimy do skontrolowania rabarbaru. Jeśli zmiękł na tyle, że zaczął się rozpadać, to zdejmujemy garnek z ognia i powstały kompot przecedzamy przez sitko (do osobnego dzbanka lub nieco większej miski). Odcedzony rabarbar możemy odłożyć na bok i wykorzystać go w innym przepisie. Teraz wystarczy, że to kompotu z rabarbaru przelejemy napar z mięty i dodamy miód. Całość mieszamy. Tym sposobem wyjątkowy napój wystarczy rozlać do szklanek lub do mniejszych dzbanków. Całość, zaraz po ostygnięciu, jest gotowa do podania. W okresie letnim warto dodatkowo wstawić go do lodówki, żeby podawać go na zimno.", "url": "https://w4.pl/przepis-na-wyborny-napoj-z-rabarbaru/", "category": "lubelskie", "sub_category": "Napoje (alkoholowe i bezalkoholowe)", "phrase": "Napój żniwny z rabarbaru i miety"}