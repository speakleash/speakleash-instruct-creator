{"meta_description": "", "title": "PERKOWICKI NAPÓJ ŻNIWNY", "content": "Jak pisałem wczoraj, kuchnia regionalna to nie tylko potrawy. Dziś kolejny napój. Tym razem z Lubelszczyzny. Pełen smaku, aromatu, koloru. Banalnie prosty w wykonaniu. Idealny na panujące upały, bo doskonale gasi pragnienie. Przedstawiam napój żniwny i wyjaśniam skąd pochodzi i skąd jego nazwa. Napój żniwny to napitek, którego receptura ma kilkadziesiąt lat. Znany jest w gminie Perkowice na Lubelszczyźnie. Przygotowywany jest przy okazji prac w polu. Ma gasić pragnienie, podczas ciężkich robót. Wykonywany najczęściej w okresie wiosny i lata, kiedy dostępne są składniki na jego wykonanie. A z czego się składa? Z wywaru z rabarbaru, mięty i miodu. Wszystkie składniki napoju, wasze były dostępne z przydomowych ogrodów i pól. Przygotowywano dużą ilość, wlewano do metalowych baniek. Następnie bańkę zanurzano w studniach. Zimna woda chłodziła napój. Zimny, miał działanie orzeźwiające i wzmacniające. Podawany również na wszelkie uroczystości rodzinne. Szczególnie letnie obiady. Sposób przygotowania jest prosty. W jednym garnku gotuje się rabarbar. W drugim robi się napar z mięty. Następnie łączy się obie ciecze i dosładza miodem. Zamiast miodu, możecie użyć innego słodziwa. Kompot jest tak wspaniały w smaku, że zdobywa wiele nagród na Festiwalach Smaku – 3 gałązki mięty (najlepsza będzie pieprzowa)  – 2 łodygi rabarbaru  – 2 litry wody  – coś do posłodzenia – rabarbar pokroić w sporą kostkę. Włożyć do garnka, dodać 1 litr wody i zagotować. Gotować, aż rabarbar będzie miękki. Przecedzić przez sitko. Odstawić płyn  – mięte włożyć do garnka, zalać 1 litrem wrzątku, przykryć i odstawić na pół godziny. Wyjąć mięte  – połączyć oba płyny. Dosłodzić do smaku (nie potrzeba wiele, bo napój jest idealny w smaku)  – wstawić do lodówki do dobrego schłodzenia", "url": "https://weganon.pl/perkowicki-napoj-zniwny/", "category": "lubelskie", "sub_category": "Napoje (alkoholowe i bezalkoholowe)", "phrase": "Napój żniwny z rabarbaru i miety"}