{"meta_description": "Zobacz najlepsze przepisy kulinarne w Kuchni Lidla! ⭐ Odkrywaj tajniki gotowania!", "title": "Najlepsze przepisy kulinarne", "content": "Kompoty niezmiennie kojarzą się z domową kuchnią mam i babć, które z uważnością przygotowują każdy posiłek, również ten w postaci napoju. I choć w wielu domach moda na robienie kompotów bezpowrotnie minęła, to wszyscy, którzy cenią tradycję, z pewnością chętnie sięgną po przepisy Kuchni Lidla na kompoty ze świeżych i suszonych owoców. Tylko spójrzcie! Sezon na świeże owoce należy dobrze wykorzystać, bo mimo iż obfituje w mnogość darów natury, to trwa naprawdę krótko. Jeśli więc dysponujecie nadmiarem owoców, to spróbujcie przygotować kompot. Można go przyrządzić zarówno z tych, które rosną w sadzie, jak i w ogrodzie. Latem orzeźwienie zapewni wam kompot z agrestu, wiśni czy czereśni albo z porzeczek, zwłaszcza ten z czarnej porzeczki. Wczesną jesienią dobrze smakuje kompot z jabłek, np. z dodatkiem malin, na który przepis znajdziecie w Kuchni Lidla. Dowiecie się z niego także, jak można przygotować pachnący cynamonem i goździkami kompot ze śliwek. Wśród jesiennych propozycji napojów owocowych nie powinno zabraknąć ponadto kompotu z winogron czy gruszek. A jeśli macie ochotę na zupełnie inną, bo warzywną wersję kompotów, to letnią porą ugotujcie koniecznie kompot z rabarbaru, natomiast gdy nadejdą chłodniejsze dni, skuście się na kompot z dyni. Taka różnorodność smaków kompotów z pewnością sprawi, że znajdziecie swój ulubiony, do którego będziecie powracać regularnie, o tej samej porze roku. Jednym z bardziej lubianych kompotów, po które sięga się zwykle podczas sezonu letniego, jest kompot z truskawek. Oczywiście, jeśli macie nadmiar owoców, możecie też od razu ugotować większą jego ilość na zimę. Kompot z truskawek będzie idealną opcją napoju do słoików, które można otworzyć w każdej chwili, a sam kompot podać jako dodatek np. do obiadu. Warto zatem wiedzieć, jak zrobić kompot z truskawek, aby cieszyć się jego smakiem zarówno latem, jak i zimą. Pierwszym krokiem jest zawsze umycie owoców i usunięcie szypułek. Kolejnym, w zależności od tego, czy zamierzacie podać kompot zaraz, czy może przechować do zimy, będzie zagotowanie wody z cukrem i włożenie do niej bezpośrednio truskawek lub zalanie nią owoców we wcześniej wyparzonych słoikach. Jeśli przygotowujecie kompot z myślą o bieżącej konsumpcji, wystarczy zagotować truskawki i pozostawić je do wystygnięcia w wodzie. Z kolei w przypadku kompotu do późniejszego spożycia, po zamknięciu wieka, słoiki wypełnione owocami i wodą poddaje się ok. 15-minutowej pasteryzacji. Zainteresowani tematem znajdą w Kuchni Lidla ciekawą propozycję przepisu na rozgrzewający kompot rabarbarowo-truskawkowy. W Kuchni Lidla nie zapomniano również o przepisie na kompot z suszonych owoców, tj. ze śliwek, jabłek, moreli oraz gruszek. Taki napój, choć zupełnie odmienny w smaku od tego, który powstaje na bazie świeżych owoców, podaje się tradycyjnie podczas Wigilii Bożego Narodzenia. Najczęściej mówi się wtedy o kompocie z suszu, występującym w różnych wersjach, często uzależnionych od regionu Polski. Bez względu na wasze pochodzenie skorzystajcie koniecznie choćby z jednej propozycji Kuchni Lidla na kompot wigilijny.", "url": "https://kuchnialidla.pl/przepisy/kuchnia-staropolska/napoje/kompot", "category": "lubelskie", "sub_category": "Napoje (alkoholowe i bezalkoholowe)", "phrase": "Napój żniwny z rabarbaru i miety"}