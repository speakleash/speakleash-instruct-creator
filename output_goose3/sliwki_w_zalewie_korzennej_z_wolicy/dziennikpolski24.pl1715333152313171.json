{"meta_description": "Uczestnicy festiwali smaku i folklorystycznego w Miechowie z sentymentem wspominają tę niedzielną imprezę.", "title": "Miechów. Żeberka po cygańsku, kociołek z chlebkiem czosnkowym, kluski na łoju z rosołem – to zwycięskie potrawy Festiwalu Smaku", "content": "Uczestnicy festiwali smaku i folklorystycznego w Miechowie z sentymentem wspominają tę niedzielną imprezę. Małopolski Festiwal Smaku gościł również latem tego roku w Starym Sączu, Tuchowie i Wygiełzowie. 4 i 5 września 2021 roku zostanie zorganizowany w Krynicy-Zdroju. - Dopisała pogoda, a impreza była znakomita. Wspaniały regionalizm i uczta dla podniebienia i ducha – tak obydwa festiwale, zorganizowane na Rynku w Miechowie posumowała Aneta Maj ze Skawiny. Do Miechowa wybrała się ze Skawiny z całą rodziną: mężem i trójką dzieci w wieku 8-12 lat. - Córkom spodobały się serdaki zespołu „Miechowiacy” i już będziemy w naszej okolicy szukać jakiejś grupy folklorystycznej – Na stołach organizacji pozarządowych, głównie Kół Gospodyń Wiejskich, królowały różne potrawy, przez nie przygotowane. Były też m.in. podpłomyki, gołąbki, żeberka oraz związane z miechowskim regionem kurczak po miechowsku, miechowska zupa z serwatki. Był też konkurs wiedzy o Małopolsce oraz prezentacje na scenie zespołów folklorystycznych. Na festiwalowej scenie wystąpiły zespoły: „Sułkowianie”, „Łapanowianie, „Orawiacy”, \"Ziemia Kroczycka”, \"IGLIKA\", „Bobrowianie”, „Ocalić od Zapomnienia”. Na zakończenie zaprezentował się Zespół Pieśni i Tańca \"Miechowianie\". - Małopolski Festiwal Smaku jest okazją do aby pokazania co w regionie jest najsmaczniejsze i najcenniejsze, a także do spotkania się i rozsmakowania w naszych produktach regionalnych W festiwalu uczestniczył też m.in. Andrzej Adamczyk, minister infrastruktury, posłowie i samorządowcy z Małopolski. Jury nagrodziło trzy najsmaczniejsze potrawy oraz producentów żywności i wyróżniło po dwie w każdej kategorii. I miejsce - KGW w Nasiechowicach (gm. Miechów) - za żeberka po cygańsku, II miejsce - KGW w Bukowskiej Woli (gm. Miechów) - staropolski kociołek z chlebkiem czosnkowym, III miejsce - KGW w Cianowicach (gm. Skała) - łojoki czyli kluski na łoju z rosołem. I wyróżnienie - KGW w Diewięciołach - placki z cukinii z sosem czosnkowym, II wyróżnienie - Stowarzyszenie Jaksanki z Jaksic (gm. Miechów) - lemoniada pietruszkowa. I miejsce - Produkcja Wędlin Regionalnych u Mądrego z Nowej Wsi Szlacheckiej (gm. Czernichów) - polędwica w ziołach Mądrego, II miejsce – Bio-Farma z Alwerni - żurek żytni od cioci Stasi, III miejsce - Przetwórnia Miękinia Marta Tarka (gm. Krzeszowice) - mus z antonówek z białą czekoladą. I wyróżnienie - Pasieka Kordecki i Wnukowie z Kaliny Wielkiej (gm. Słaboszów) - miód nostrzykowy, II wyróżnienie - Gospodarstwo Wolica Danuta Rybska z Wolicy (gm. Podegrodzie) - śliwki w zalewie korzennej z Wolicy.", "url": "https://dziennikpolski24.pl/miechow-zeberka-po-cygansku-kociolek-z-chlebkiem-czosnkowym-kluski-na-loju-z-rosolem-to-zwycieskie-potrawy-festiwalu-smaku/ar/c1-15769780", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Śliwki w zalewie korzennej z Wolicy"}