{"meta_description": "Jesień w górach to piękne widoki i niezapomniane wrażenia. Zapraszamy na noclegi do Karłowa.", "title": "Smakołyki Gór Stołowych", "content": "Planujesz nocleg w Karłowie? Przed Tobą wypoczynek w Górach Stołowych? Zapewne interesują Cię atrakcje tego regionu, najlepsze górskie szlaki, ale też… tradycje kulinarne. Każdy wyjazd, nawet ten weekendowy, w nowe miejsce, powinien być pełen nowych doświadczeń, również tych smakowych. Zatem podpowiadamy, co zjeść, będąc na ziemi kłodzkiej. Wynajmując pokoje w Karłowie, nie można obejść się tylko smakiem tutejszego pstrąga. Ziemia kłodzka nazywana jest krainą pstrąga i lipienia. Pstrąg kłodzki został nawet wpisany na listę produktów regionalnych. Jego popularność w tej części Polski wynika z jego licznego występowania w tamtejszych górskich potokach i rzekach. Pstrąga przyrządza się tutaj na wiele sposobów. Koniecznie należy spróbować go w wersji wędzonej, jako przystawki lub dania głównego. Świetnie pasuje też jako dodatek do sałatek lub po prostu do wykorzystania do śniadaniowych oryginalnych, rybnych kanapek. Wśród często spotykanych potraw na ziemi kłodzkiej znajdziemy też pstrąga w sosie borowikowym lub pieczonego w towarzystwie świeżych warzyw. Lipień to z kolei ryba, która wspaniale współgra z aromatem tymianku. Można też rozkoszować się nią w wersji z orzechowym masłem. Rezerwując noclegi w Górach Stołowych, nie zapominaj, że w pobliżu powinna znajdować się dobra restauracja z domowymi smakołykami, gdzie serwowane są potrawy z regionu. Należy do nich, m.in. restauracja w Karłowie, gdzie zjesz smacznie, domowo i do syta. Warto jednak wiedzieć, że ziemia kłodzka nie słynie tylko z pstrąga, ale też innych produktów, które są wpisane na listę produktów tradycyjnych, w sumie jest ich aż 6. Oprócz pstrąga kłodzkiego i pstrąga kłodzkiego wędzonego, to jest to jeszcze ciasto z kruszonką z Ziemi Kłodzkiej (koniecznie szukaj w menu), sudecki miód wielokwiatowy, sudecki miód gryczany i Śląskie Niebo. To ostatnie danie zachwyci każdego miłośnika kulinarnej uczty. Składa się z klusek śląskich z sosem z wędzonego boczku i suszonych owoców… Niebo w gębie.", "url": "https://www.szczeliniec.com.pl/blog/smakolyki-gor-stolowych", "category": "dolnośląskie", "sub_category": "Wyroby piekarnicze i cukiernicze", "phrase": "Ciasto z kruszonką z Ziemi Kłodzkiej"}