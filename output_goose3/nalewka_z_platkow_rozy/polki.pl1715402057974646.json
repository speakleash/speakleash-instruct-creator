{"meta_description": "Nalewka z płatków róży pysznie smakuje i sprawdza się idealnie jako dodatek do ciast i deserów. Jej intensywność oraz moc możesz dowolnie modyfikować, dodając więcej lub mniej płatków oraz wody. Najlepiej sprawdzą się płatki róży pomarszczonej - rosa rugosa. Zobacz, jak zrobić nalewkę różaną.", "title": "Łagodna w smaku, aromatyczna nalewka z płatków dzikiej róży: przygotujesz ją tylko z kilku składników", "content": "Nalewka z płatków dzikiej róży ma bardzo łagodny smak, przez co jest uważana za kobiecy trunek, jednak ma też sporo fanów wśród mężczyzn. Możesz przygotować ją na wiele sposobów, dowolnie modyfikując dodane składniki, ale najlepsza w smaku będzie najprostsza nalewka z samych płatków róży i alkoholu. Do nalewki wykorzystaj czyste, świeżo zebrane płatki róży. Musisz je bardzo dobrze opłukać i oczyścić z piasku, pozostałości ziemi oraz miejskich zanieczyszczeń. Pamiętaj, aby wybrać różę niepryskaną, osłoniętą przed miejskimi zanieczyszczeniami. Aby wydobyć jeszcze więcej aromatu i smaku z płatków, możesz je delikatnie zgnieść w słoiku makutrą. Zamiast płatków możesz przygotować też nalewkę z owoców dzikiej róży. • Płatki dokładnie umyj, lekko osusz i przełóż do czystego, wyparzonego słoika. Jeśli masz możliwość, ugnieć je lekko. Płatki muszą być dość ciasno ułożone w słoiku. • Zalej płatki wódką w taki sposób, aby dokładnie przykryła każdy z nich. Szczelnie zakręć słoik i odstaw w chłodne i ciemne miejsce na ok. 8 tygodni. • Po tym czasie przefiltruj nalewkę, oddzielając płatki od płynu. Dzięki temu pozbędziesz się ewentualnej goryczki. • W rondelku wymieszaj wodę z cukrem i podgrzewaj na małym ogniu, aż cały cukier się rozpuści. Tak przygotowany syrop wlej do nalewki różanej, wymieszaj i ponownie przelej do słoika albo od razu rozlej do butelek. • Na początku zapach jest oszałamiający i bardzo mocno różany, jednak im dłużej nalewka leżakuje w chłodnym miejscu, tym bardziej traci ten aromat. • Finalny kolor nalewki zależy od ilości pigmentu znajdującego się w danej odmianie róży. Nalewka z dzikiej róży może mieć intensywniejszą barwę. Płatki róż na nalewkę dobrze jest zbierać w ciepły, suchy i słoneczny dzień. Ważne też, aby róża była wolna od wszelkich oprysków oraz nie rosła blisko ulicy. Najlepiej je zbierać z krzaków rosnących w środku ogrodu, otoczona jedynie innymi roślinami. Dobrze, jeśli dookoła są inne ogrody, a nie droga. Jeśli chodzi o dziką różę, szukaj jej w nieużytkach i na obrzeżach lasów, na polanach i miedzach. Najlepsza nalewka wyjdzie z płatków zbieranych od wiosny do wczesnej jesieni, a więc od maja do września. Czytaj także: Czy pestki dzikiej róży są trujące? Przetwory z dzikiej róży Dzika róża to bogactwo witaminy C", "url": "https://polki.pl/przepisy/napoje,nalewka-z-platkow-rozy-prosty-przepis-na-delikatny-lekki-trunek,10452279,artykul.html", "category": "lubelskie", "sub_category": "Napoje (alkoholowe i bezalkoholowe)", "phrase": "Nalewka z płatków róży"}