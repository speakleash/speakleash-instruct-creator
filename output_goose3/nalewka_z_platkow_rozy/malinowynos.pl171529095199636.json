{"meta_description": "Dzika różna to wspaniały składnik domowych win i nalewek. Jest łatwo dostępna, a otrzymane z niej trunki zachwycają piękną barwą, wyrazistym aromatem", "title": "Nalewka na płatkach dzikiej róży - przepis", "content": "Dzika różna to wspaniały składnik domowych win i nalewek. Jest łatwo dostępna, a otrzymane z niej trunki zachwycają piękną barwą, wyrazistym aromatem i niepowtarzalnym smakiem. Co więcej, można ją wykorzystać dwukrotnie, zarówno pod postacią bardzo zdrowych owoców, jak i delikatnych, aromatycznych kwiatów. Kwitnienie przypada na okres od maja do końca lipca. W tym czasie zbieramy wyłącznie płatki, pozostawiając na krzewie żółte pręciki, z których później powstaną owoce. Zbieramy świeżo rozwinięte, mięsiste płatki dzikiej róży. W miarę możliwości pozbywamy się białych końcówek, które mogą wprowadzić do nalewki gorzki posmak. Rozsypujemy płatki na gazecie, usuwamy owady, liście i inne zanieczyszczenia. Oczyszczone płatki wrzucamy do słoja, zalewamy alkoholem zrobionym z wódki i spirytusu. Zamykamy słój, odstawiamy do ciepłego i ciemnego pomieszczenia na 2 miesiące lub dłużej. Po upływie tego czasu, nalew powinien uzyskać bursztynową barwę. Po 2 miesiącach robimy syrop cukrowy. Zagotowujemy wodę, rozpuszczamy cukier i odstawiamy do wystudzenia. Wlewamy syrop do nalewu, przechowujemy przez 3 miesiące w ciemnym i chłodnym pomieszczeniu. Po tym czasie zlewamy płyn i filtrujemy nalewkę. Lekko odciskamy płatki aby wydobyć resztki płynu. Nie trzemy płatków zbyt mocno, aby uniknąć nadmiernej goryczki. Starannie przefiltrowaną nalewkę rozlewamy do butelek. Możemy pić od razu. Polecamy także smaczny przepis na nalewkę z kwiatów lipy i serdecznie zapraszamy na fanpage Malinowy Nos na Facebooku! Oglądaj nas też w serwisie YouTube i subskrybuj nasz kanał!", "url": "https://malinowynos.pl/nalewka-dzikiej-rozy", "category": "lubelskie", "sub_category": "Napoje (alkoholowe i bezalkoholowe)", "phrase": "Nalewka z płatków róży"}