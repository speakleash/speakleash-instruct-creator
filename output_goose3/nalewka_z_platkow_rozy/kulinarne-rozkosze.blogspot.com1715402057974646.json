{"meta_description": "", "title": "Nalewka z płatków róży", "content": "płatki ucierane z cukrem, konfitura, syrop, Róże zaczęły już kwitnąć, więc to idealny moment by podczas wycieczki za miasto nazbierać trochę płatków i przetworzyć je na coś pysznego. Cukier różany galaretka , a może lemoniada ? Wszystkie cudownie pachnące, o obłędnym smaku, niezwykłe! Dla każdej z tych rzeczy warto pokłóć sobie ręce zbierając różane płatki. Do zestawu różanych przepisów na blogu dzisiaj dorzucam Wam jeszcze jeden: na aromatyczną różaną nalewkę. Zrobiłam ją w tamtym roku i powiem Wam że nalewka świetnie sprawdziła się w zimowe długie wieczory. To był taki kawałek gorącego pachnące różami lata w środku mroźnej zimy. Sezon na róże w pełni, więc warto zrobić zapasy na kolejną zimę :) Płatki róży pozbawiamy białych końcówek i wkładamy do dużego słoja. Dosypujemy cukier oraz wlewamy wódkę i sok cytryny. Całość mieszamy, zakręcamy słój i odstawiamy go na co najmniej 2 miesiące. Od czasu do czasu potrząsamy słojem, żeby cukier całkowicie się rozpuścił. Po tym czasie nalewkę przecedzamy przez kilkakrotnie złożoną gazę i przelewamy do butelki. Drogi Czytelniku, jeśli wykorzystałeś ten przepis, zapraszam Cię do przesłania zdjęcia nalewki na adres mailowy: anna.m.loska@gmail.com. Zdjęcie zostanie dołączone do albumu na Facebooku z potrawami wykonanymi przez Czytelników.", "url": "http://kulinarne-rozkosze.blogspot.com/2016/06/nalewka-z-patkow-rozy.html", "category": "lubelskie", "sub_category": "Napoje (alkoholowe i bezalkoholowe)", "phrase": "Nalewka z płatków róży"}