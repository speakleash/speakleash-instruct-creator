{"meta_description": "Nalewka z płatków dzikiej róży :\r\nDzika róża słynie przede wszystkim z nalewek robionych na jesiennych owocach", "title": "Blog - Przepis na nalewkę z płatków dzikiej róży ComfortArt - Black and White Rose", "content": "Dzika róża słynie przede wszystkim z nalewek robionych na jesiennych owocach, jednak na wiosnę i w lecie, kiedy kwitnie, warto sięgnąć również po płatki, które stanowią również podstawę do tradycyjnego nadzienia pączkowego. Jeśli pamiętasz ten smak nadzienia różanego i przywołuje on uśmiech na twarzy, to nalewka z płatków dzikiej róży jest dla Ciebie. Jeśli chodzi o dziką różę, tę prawdziwą dziką, to płatki nie mają tak silnego aromatu, są delikatne. Natomiast płatki róży pomarszczonej, którą również zaliczam do dzikiej (osobiste moje zakwalifikowanie), to uważam, że jest to najlepszy surowiec na nalewkę na z płatków róży. Na jesień owoce tej róży, również stanowią doskonałą bazę do przetworów domowych, konfitur, nalewek. Skupmy się na płatkach, robię dwuetapowo, to znaczy, że zmieniam pierwotną partię płatków po tygodniu na świeżą w tym samym maceracie, o czym w poniższym przepisie. • Z płatków dzikiej róży (pomarszczonej) z około 100 kwiatów, zbieranych w czystych, pozamiejskich terenach, poobcinaj białe końcówki, które mają w sobie trochę goryczki, • Płatki zalewam 0,5 l spirytusu i 300 ml wody przegotowanej, wstrząsam i odkładam w zacienione miejsce na 1 tydzień, słój zakręcam szczelnie, codziennie wstrząsam zawartością. • Po tygodniu płatki wypuszczą już całość barwnika i smaku, wyciągam je, wyciskam i zastępuję kolejną partią z około 100 świeżych kwiatów, pamiętając o odcięciu białych końcówek, • Do słoja wrzucam też 2 plasterki cytryny bez skórki białej i żółtej, • Całość odstawiam w zacienione miejsce na 1 miesiąc, co jakiś czas wstrząsając zawartością, • Po miesiącu filtruję i zlewam do butelek, Oczywiście jeśli preferujesz mniej słodkie nalewki, ja akurat lubię słodsze, to cukru możesz dać mniej, wg swojego uznania. Dla mnie proporcje, które podaję są odpowiednie. Etykiety dedykowane na nalewkę z płatków dzikiej róży znajdziesz tutaj :", "url": "https://comfortart.pl/pl/n/22", "category": "lubelskie", "sub_category": "Napoje (alkoholowe i bezalkoholowe)", "phrase": "Nalewka z płatków róży"}