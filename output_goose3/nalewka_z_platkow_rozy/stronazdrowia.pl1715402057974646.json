{"meta_description": "Właściwości krzewu dzikiej róży cenione były już w starożytności. Dziś wykorzystywane są przede wszystkim jego owoce, ponieważ zawierają bardzo duże ilości witaminy C. Jednak także płatki róży mogą być z powodzeniem wykorzystywane w kuchni oraz… w łazience. Do przygotowania różanych mikstur mogą posłużyć zarówno te suszone, jak i świeże. Na ich bazie przygotowuje się przetwory i naturalne kosmetyki. Poznaj i wypróbuj domowe sposoby na wykorzystanie płatków róży, w tym przepis na nalewkę z dzikiej róży oraz na tonik i maseczkę.", "title": "Nalewka z płatków dzikiej róży to prawdziwa bomba witaminowa. Poznaj nieoczywiste sposoby na wykorzystanie aromatycznych płatków róży", "content": "Dzika róża to prawdziwa skarbnica witamin i przeciwutleniaczy. Jej aromatyczne płatki można wykorzystywać na wiele sposobów. Aby je poznać, przesuwaj zdjęcia w prawo, naciśnij strzałkę lub przycisk NASTĘPNE. Właściwości krzewu dzikiej róży cenione były już w starożytności. Dziś wykorzystywane są przede wszystkim jego owoce, ponieważ zawierają bardzo duże ilości witaminy C. Jednak także płatki róży mogą być z powodzeniem wykorzystywane w kuchni oraz… w łazience. Do przygotowania różanych mikstur mogą posłużyć zarówno te suszone, jak i świeże. Na ich bazie przygotowuje się przetwory i naturalne kosmetyki. Poznaj i wypróbuj domowe sposoby na wykorzystanie płatków róży, w tym przepis na nalewkę z dzikiej róży oraz na tonik i maseczkę. Przygotowanie nalewki z płatków dzikiej róży jest niezwykle proste. Trunek ten jest bogaty w witaminy, w szczególności w kwas askorbinowy, który jest silnym antyoksydantem. Warto sięgać po nią w okresie obniżonej odporności. Jednak należy pamiętać, że jest to napój wysokoprocentowy, który nie zastąpi leczenia farmakologicznego, a jego spożycie nie powinno przekraczać 50 ml dziennie. Przygotowanie: Najpierw odcinamy białe końcówki płatków, aby pozbyć się goryczki, następnie układamy w słoiku na przemiennie warstwę płatków i cukru. Słoik stawiamy w ciepłym, nasłonecznionym miejscu na kilka dni, następnie dolewamy alkohol i odstawiamy w ciemne miejsce. Po ok. sześciu tygodniach przecedzamy trunek do butelki. Rodzina róż liczy ponad 130 gatunków i tysiące odmian. Płatki wszystkich z nich są jadalne i mogą być używane do przygotowywania herbatek i naparów, choć warto wiedzieć, że niektóre z nich są słodsze, a inne bardziej gorzkie. Rosa alba, Rosa centifolia, Rosa damascena i Rosa gallica to cztery gatunki, które uważane są przez amerykańską Agencję ds. Żywności i Leków (FDA) za ogólnie bezpieczne w postaci ekstrahowanej. Jednak oprócz nich wiele innych gatunków – w tym popularna w Polsce dzika róża (Rosa canina) oraz róża pomarszczona (Rosa rugosa) – wykorzystywanych jest do wytwarzania olejków, przetworów i ekstraktów. Czytaj także: Woda różana i maseczka z płatków dzikiej róży. Te tanie i naturalne kosmetyki na zmarszczki zrobisz w domu. Zastosuj do twarzy i włosów W Polsce spotkamy 25 dziko rosnących róż, które mogą być używane zarówno w kosmetyce, jak i w kuchni. Odpowiednio użyte mogą pomóc przywrócić cerze i włosom blask oraz złagodzić bóle menstruacyjne. Dzięki zawartości witamin, przede wszystkim witaminy C, dzika róża wspomaga układ odpornościowy. Sprawdź w naszej galerii, jak wykorzystać płatki róż, aby skorzystać z ich zalet. Po kwiaty róży najlepiej sięgnąć z własnego ogródka lub z miejsca oddolnego od ruchliwych ulic i miast. Najbardziej aromatyczne i jędrne płatki pozyskamy wybierając się po nie wczesnym rankiem lub późnym wieczorem w suchy, słoneczny dzień. Zrywane płatki najlepiej jest zbierać do lnianego woreczka lub wiklinowego koszyka. Jeśli chcemy wysuszyć je szybko, możemy skorzystać z piekarnika – nastawiamy go na ok. 60 stopni Celsjusza i suszymy rozłożone płasko na papierze do pieczenia, obracając je co kilka minut. Jeśli mamy więcej czasu, najlepiej ułożyć płatki w przewiewnym pudełku, w zacienionym miejscu na około dwa tygodnie. Jesienią zbiera się owoce dzikiej róży, które cenione są przede wszystkim za dużą zawartość witaminy C oraz polifenoli. Ich spożywanie zalecane jest w czasie infekcji, a także przez osoby borykające się z anemią i szkorbutem. Mogą być jedzone dopiero po odpowiednim przetworzeniu.", "url": "https://stronazdrowia.pl/nalewka-z-platkow-dzikiej-rozy-to-prawdziwa-bomba-witaminowa-poznaj-nieoczywiste-sposoby-na-wykorzystanie-aromatycznych-platkow/ar/c14-16447813", "category": "lubelskie", "sub_category": "Napoje (alkoholowe i bezalkoholowe)", "phrase": "Nalewka z płatków róży"}