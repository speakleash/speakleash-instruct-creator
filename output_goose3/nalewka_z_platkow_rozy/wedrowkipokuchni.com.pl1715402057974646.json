{"meta_description": "Prawdziwa, różana esencja o niebywałym smaku! Przyjemnie jest się delektować tym kwiatowym smakiem, gdy za oknem wieje i siąpi deszczem!", "title": "Nalewka z płatków róży", "content": "Ciepły, subtelny czerwcowy wiatr roznosi słodki i upojny zapach kwiatów róż. Nie można przejść obok nich obojętnie, zapach jest oszałamiający. To idealny moment, aby nazbierać pachnących płatków i zrobić z nich coś pysznego! Płatki róży pomarszczonej są doskonałym surowcem na nalewkę. Mają o wiele więcej aromatu niż płatki tej prawdziwej, dzikiej róży. Już samo ich zbieranie jest przyjemnością. Choć zapewniam Was, że jeszcze większą przyjemnością jest delektowanie się kwiatowym smakiem, gdy za oknem wieje i siąpi deszczem. Prawdziwa, różana esencja o niebywałym smaku! • None Płatki róż przebieramy i oczyszczamy z wszelkich zanieczyszczeń. W miarę możliwości pozbywamy się białych końcówek, które mogą wprowadzić do nalewki gorzki posmak. Przyznam, że ja nie usuwałam tych białych końcówek i nie wyczułam w nalewce posmaku goryczki. Płatki przekładamy do dużego słoja, lekko przyciskamy, aby weszło ich więcej. Dodajemy cukier, przekrojoną wzdłuż laskę wanilii i zalewamy alkoholem. Lekko mieszamy i odstawiamy w ciemne miejsce na około 14 dni. Codziennie postrząsamy słojem z owocami, aby by cukier się rozpuścił. Po tym czasie odcedzamy na sicie płatki róż. Do alkoholu dodajemy wyciśnięty sok z cytryn, który zrównoważy smak i pozwoli uzyskać ładniejszy kolor. • None Nalewkę odstawiamy na około 2-3 tygodnie w ciemne miejsce, aby osad osiadł na dno butelki. Proces ten można przyspieszyć, trzymając nalewkę w chłodnym miejscu np. lodówce. Można także użyć kilka kropel pektoenzymu, co znacznie przyspieszy klarowanie. Po tym czasie nalewkę bardzo ostrożnie przenosimy na blat tak, aby nie naruszyć zebranego na dnie osadu. • None Istnieje kilka sposobów filtracji. Filtry do kawy, gaza, specjalne worki filtracyjne itp. Wypróbowałam wszystkie metody i uważam, że najlepszym sposobem filtracji nalewek jest czas, cienki wężyk oraz płatki kosmetyczne. I ten sposób dziś przedstawię. Przy pomocy cienkiego silikonowego wężyka ściągamy nalewkę znad osadu. Nalewka powinna być już klarowna, jednak zalecam dodatkową filtrację przez waciki kosmetyczne. Jeżeli nie posiadacie wężyka, nalewkę można od razu filtrować przez waciki kosmetyczne. Proces filtracji należy jednak wtedy powtórzyć 2-3 razy, aby uzyskać klarowność nalewki. • None Gotową nalewkę rozlewamy do szklanych butelek i odstawiamy w ciemne miejsce. Czas leżakowania to minimum 6 miesięcy, choć zachęcam Was, aby pozostawić nalewkę do maturacji na dłuższy okres. Czas działa na jej korzyść, uzyskuje wtedy pełnię smaku i aromatu. • None ** cukru można dodać mniej lub więcej. Wszystko zależy Waszego smaku. Lepiej na wstępie dodać podaną ilość, dosłodzić zawsze zdążycie! • None Nalewka z płatków róż to bogactwo antocyjanów oraz flawonoidów, które mają działanie antyoksydacyjne. Dzięki temu szybciej walczymy z wolnymi rodnikami. Płatki wykazują działanie przeciwzapalne oraz przeciwnowotworowe. Zawarte w nich składniki pozwalają na lepszą regulację trawienia. Nie można zapomnieć także o witaminie C, której są bogatym źródłem - wspiera ona odporność oraz wspiera syntezę kolagenu. • None Zamieszczone powyżej informacje o działaniu nalewki mają wyłącznie charakter edukacyjno-informacyjny. Nie zastąpią wizyty u lekarza, nie są również receptą na występujące dolegliwości. Stosowanie ich w praktyce powinno być skonsultowane z lekarzem specjalistą. Nie ponoszę odpowiedzialności za złe zastosowanie i ewentualne nieprawidłowe działanie.", "url": "https://www.wedrowkipokuchni.com.pl/nalewka-z-platkow-rozy/", "category": "lubelskie", "sub_category": "Napoje (alkoholowe i bezalkoholowe)", "phrase": "Nalewka z płatków róży"}