{"meta_description": "Róże są idealne do przygotowania napojów rozgrzewających i aromatycznych.", "title": "Soki, nalewki z róż – Polskie Towarzystwo Różane", "content": "Róże są idealne do przygotowania napojów rozgrzewających i aromatycznych. Nalewki zarówno z owoców jak i płatków róż można wykonać wg różnych przepisów, których całe mnóstwo można znaleźć w internecie, chociaż składniki się powtarzają, to zmieniają się proporcje doboru produktów. Warto jednak próbować samodzielnie i odszukać ten jeden, jedyny, własny sposób, aby powstał napój trafiający idealnie w nasze smakowe gusta. Z drugiej strony jeśli lubimy soki i nalewki różane, to szeroki ich asortyment proponują producenci m. innymi soki tłoczone na zimno przy użyciu specjalnego sprzętu, jakiego nie jesteśmy w stanie zastosować w warunkach domowych. Mieszkankę wody, cukru (wg uznania) i płatków róż wystarczy zostawić na kilka dni, następnie odcedzić płatki i gotowe! Podawany z kostkami lodu, to idealny napój na letnie upały. Płatki opłukać w ciepłej wodzie. Rozłożyć na tacy wyłożonej ręcznikiem papierowym. Wybrać wszystkie zanieczyszczenia. Włożyć płatki róż do wysokiego słoika. Wsypać cukier i pozostawić na kilka godzin. A następnie zalać wódką. Słoik postawić w ciemnym i chłodnym miejscu na minimum 4 miesiące. W tym czasie od czasu do czasu nim potrząsnąć. Płatki róż po jakimś czasie staną się brązowe. To zjawisko normalne. Po 4 miesiącach odsączyć napój z płatków. Dodać sok z dwóch cytryn. Sprawdzić, czy nalewka jest odpowiednio słodka, jeśli nie – dodać cukru. Jeśli jest zbyt słodka, dolać wody. I gotowe. Taka aromatyczna nalewka pysznie smakuje w zimowe wieczory. • miód – co najmniej 1 szklanka, ale w zależności od gustu. Owoce zebrać po pierwszych przymrozkach lub kupić. Można też owoce zebrać wcześniej i je przemrozić w zamrażalniku. Umyć, osuszyć, ponakłuwać i wrzucić do szklanego słoja wraz z miętą, goździkami i rumiankiem. Zalać spirytusem, zakręcić szczelnie i odstawić w ciemne miejsce na ok.6 tygodni i dość często w tym czasie potrząsać naczyniem. Po 6 tygodniach nalewkę zlać, a owoce wycisnąć. Płyn przecedzić przez gęste płótno. Zagotować miód z wodą, odszumować, ostudzić, wymieszać z wódką i nalewką, wlać do butelek, zakręcić szczelnie i pozostawić na co najmniej 4 miesiące. Nalewka ma bardzo intensywny smak i zapach oraz działanie mocno rozgrzewające. • Sok z 3 cytryn lub szklanka soku z czerwonych porzeczek Płatki przebrać, usunąć zanieczyszczenia, małe robaczki, wsypać do szklanego naczynia i zalać przegotowaną wodą. Dodać sok z cytryn lub porzeczek. Pozostawić na 1 dzień, a później zlać, odcisnąć płatki. Sok zagotować z cukrem, zebrać szumowinę. Przelać do wyjałowionych butelek lub słoików i zakręcić szczelnie. Z pozostałych płatków można zrobić konfiturę dodając cukier w proporcji 1:1. Na pewno płatków nie wyrzucać!", "url": "https://ptrosa.pl/2021/05/07/soki-nalewki-z-roz/", "category": "lubelskie", "sub_category": "Napoje (alkoholowe i bezalkoholowe)", "phrase": "Nalewka z płatków róży"}