{"meta_description": "", "title": "Nalewka z płatków róży - Kuchnia pokoleń - Kuchnia pokoleń", "content": "Mam w domu bardzo dużo różnych nalewek, bawiłam się w to już od dobrych kilku lat, ale wtedy nie miałam jeszcze bloga. Postaram wam się sukcesywnie dodawać następne dobre przepisy. Milo jest zejść do piwnicy i poczęstować gości domowej roboty nalewką no i piwnica wygląda pięknie 🙂 Płatki z róży trzeba zbierać w piękny słoneczny dzień . Sprawdzić czy nie „zakręci” się jakiś robaczek. Oczywiście wyrzucamy go. Płatki róży włożyć do czystego dużego słoika i zalać czystą wódką. Płatki muszą być przykryte. Szczelnie zamknąć i odstawić na dwa miesiące w ciemnym i chłodnym miejscu. Nalewka nabierze pięknego złotego koloru. Po dwóch miesiącach przefiltrować wódkę z płatkami przez sitko nie wyciskać płatków tylko lekko je przydusić na sitku. Do przefiltrowanej wódki dolać czysty sok z dwóch cytryn. Następnie zagotować wodę i dodać cukier, podgrzewać do momentu rozpuszczenia się cukru, zdjąć szumy. Zostawić do całkowitego ostudzenia i potem dodać do nalewki. Jeżeli chcecie trochę słabszą nalewkę możecie dodać więcej wody. Wlać do czystych butelek, zakręcić i zostawić na cztery miesiące.", "url": "http://kuchniapokolen.pl/nalewka-z-platkow-rozy/", "category": "lubelskie", "sub_category": "Napoje (alkoholowe i bezalkoholowe)", "phrase": "Nalewka z płatków róży"}