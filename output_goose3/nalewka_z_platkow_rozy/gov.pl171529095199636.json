{"meta_description": "Produkt wpisany na listę produktów tradycyjnych w dniu 2013-06-24\nW kategorii Napoje\nW województwie woj. lubelskim", "title": "Nalewka z płatków róży - - Portal Gov.pl", "content": "Gmina Końskowola jest tzw. „zagłębiem szkółkarskim” słynącym z uprawy drzew i krzewów owocowych oraz ozdobnych. Kwiatowe pola róż, zarówno tych dekoracyjnych, jak i smakowych zajmują wiele hektarów. Historia szkółkarstwa i produkcji ogrodniczej w Gminie Końskowola sięga początków XIX wieku, kiedy to Izabela Czartoryska w Pożogu, należącym do tzw. „klucza końskowolskiego”, założyła ogród w stylu angielskim oraz pierwszą szkółkę drzew i krzewów. Wielowiekowa tradycja uprawy zaowocowała różnymi metodami wykorzystania zarówno płatków róż, jak i ich owoców. Przetwory z róży stanowią cenne źródło witaminy C, a kwiaty służą do wyrobu konfitur, przecierów oraz nalewek.", "url": "https://www.gov.pl/web/rolnictwo/nalewka-z-platkow-rozy", "category": "lubelskie", "sub_category": "Napoje (alkoholowe i bezalkoholowe)", "phrase": "Nalewka z płatków róży"}