{"meta_description": "Kuchnia kociewska to połączenie różnych smaków. Jadłospis kociewski jest różnił się w zależności od miejsca pochodzenia składników.", "title": "Kuchnia kociewska", "content": "W jadłospisie nie mogło zabraknąć warzyw, owoców, pieczywa (z własnego wypieku), runa leśnego, nabiału. Nad rzekami, jeziorami łowiono i przyrządzano ryby. Wydarzeniem rodzinnym było świniobicie, które wypadało w bliskości świąt kościelnych i imprez rodzinnych. Mięso spożywano w niedzielę i święta. Wykorzystywano każdy kawałek mięsa do wyrobu szynek, kiełbas, kaszanek, wątrobianek, salcesonów. Znanym przysmakiem z Kociewia była kiszka mięsna (to dzisiejsza mieszanka metki i polskiej kiełbasy). Dania okraszano słoniną, jadano smalec. Smalec wytapiano dwa razy w roku z okazji świniobicia. Daniem codziennym i świątecznym był kotlet schabowy (karbonada) smażony lub duszony. Podawany z duszoną (szmurowaną) kapustą. Na Kociewiu hodowano drób, z którego przygotowywano pasztety, popularna była gęsia okrasa przygotowywana na św. Marcina. Jajka chętnie wykorzystywano w kuchni codziennej. Z warzyw jadano ziemniaki, groch, kapustę, marchew i brukiew.Jednak to kapusta królowała na stołach w formie surówki, sałatki czy też zupy. Do dziś można spróbować zupy: • Na śniadanie królowały zacierki (zupa mleczna z kluseczkami żytnimi), kawa zbożowa i ziemniaki szurane (piure). • Obiad składał się z zupy, najczęściej kartoflanki lub zalewajki z kwaśnego mleka z zacierkami, a na drugie danie: kartofle lub kluski z kapustą albo kasza z grochem. • Na kolację jadano ponownie zacierki na mleku oraz ziemniaki z zasmażką. Bardzo często na kolacje podsmażano ziemniaki, których nie zjedzono na obiad. Po więcej informacji i przepisów zapraszamy na stronę Kociewskiego Forum Kobiet, organizacji działającej na rzecz rozwoju osobistego kobiet wiejskich, edukacji i aktywizacji społeczności lokalnej, dbałości o kulturę, tradycje i dziedzictwo kulturowe Kociewia. Zajrzyj tutaj i przekonaj się jak smakuje Kociewie!", "url": "https://pomorskie.travel/artykuly/kuchnia-kociewska/", "category": "pomorskie", "sub_category": "Gotowe dania i potrawy", "phrase": "Kociewski salceson z grzybów"}