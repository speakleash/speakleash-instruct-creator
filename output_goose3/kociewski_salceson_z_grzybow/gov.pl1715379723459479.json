{"meta_description": "Produkt wpisany na listę produktów tradycyjnych w dniu 2009-05-18\nW kategorii Gotowe dania i potrawy\nW województwie woj. pomorskim", "title": "Kociewski salceson z grzybów - - Portal Gov.pl", "content": "Znaczna część obszaru Kociewia położona jest wśród lasów, które należą do największych kompleksów leśnych naszego kraju (Bory Tucholskie). Gleby na tych terenach są piaszczyste i mało urodzajne, co wiąże się ze słabym rozwojem rolnictwa. Dlatego las był dla zamieszkującej te tereny ludności ważnym źródłem zdobywania pożywienia. Od wieków mieszkańcy trudnili się zbieractwem, które było dodatkowym źródłem dochodu, szczególnie latem, gdy w lasach pojawiał się wysyp grzybów: „znoszono je do domu przy każdej okazji, gdy się tylko pojawiły w lasach, przydrożnych zagajnikach czy rozległych dworskich parkach” (R. Landowski, „A może by na grzyby”).", "url": "https://www.gov.pl/web/rolnictwo/kociewski-salceson-z-grzybow", "category": "pomorskie", "sub_category": "Gotowe dania i potrawy", "phrase": "Kociewski salceson z grzybów"}