{"meta_description": "Powidła śliwkowe. Poznaj 5 przepisów na powidła ze śliwek. Klasyczne, z kakao, bez mieszania i z piekarnika! Sprawdź!", "title": "Powidła śliwkowe: 5 sposobów jak zrobić powidła śliwkowe", "content": "Uwielbiasz jesiennie smaki i zapachy? Szukasz sposobu na ich zachowanie bez względu na porę roku? Swoje ulubione przysmaki bez problemu możesz zamknąć w słoiczku. Jak to zrobić? Wystarczy, że dowiesz się, jak zrobić powidła ze śliwek! Sprawdź najsmaczniejsze przepisy i rozkoszuj się smakiem popularnych węgierek przez cały rok. Pewnie nie raz na sklepowych półkach zdarzyło Ci się zauważyć zarówno dżem, jak i powidła śliwkowe. Czym różnią się oba produkty? Przede wszystkim sposobem przygotowywania oraz strukturą. Dżemy można zrobić z różnego rodzaju owoców. Całość powstaje dzięki odparowaniu wody w trakcie gotowania masy w garnku. • Konsystencja dżemu nie jest zupełnie gładka tak jak w przypadku marmolady – wyraźnie wyczuwalne są kawałki użytych śliwek. W przypadku powideł śliwkowych wyczuwalny jest nie tylko miąższ, ale również skórki . Struktura jest gęsta i zbita, ale nie sprawia trudności w trakcie smarowania. Masa powstaje wskutek smażenia albo kilkugodzinnego gotowania w szerokim, dużym garze. Do stworzenia klasycznych powideł śliwkowych potrzebne są wyłącznie słodkie owoce i odrobina cukru, więc sam sposób przygotowania nie jest skomplikowany. Wymaga jednak poświęcenia czasu, ale smak rekompensuje każdą chwilę spędzoną w kuchni! Kiedy nadchodzi odpowiedni czas na śliwki? Najsłodsze owoce kupisz w okresie letnim, chociaż to przysmak przywołujący smak jesieni. Na straganach możesz je spotkać już na początku sierpnia. Pamiętaj jednak, aby były naprawdę słodkie i dojrzałe, bowiem do klasycznych powideł nie dodaje się dużo cukru Do czego można je wykorzystać? Przetwory sprawdzą się nie tylko na kanapce albo chrupiącym toście. • Świetnie sprawdzą się również w połączeniu z kruszonką jako delikatna, rozpływająca się w ustach tarta. • Śliwki odnajdują się również w duecie z ciastem kruchym i drożdżowym. • Owoce mogą także stać się elementem delikatnego sernika. • Powidła śliwkowe są także wykorzystywane do czekoladowych babeczek oraz jako warstwa aromatycznego, zimowego piernika. Z pewnością wypełnione nimi słoiczki nie będą zbyt długo czekać w spiżarni na ich spałaszowanie – możliwości właściwie się nie kończą! Węgierki, mirabelki a może renklody? Właściwie każdą odmianę śliwki można wykorzystać do przygotowania powideł. Najważniejsze, aby wybrane owoce były naturalnie słodkie – dzięki temu nie będziesz musiała dodawać zbyt wiele cukru. Bardzo ważny jest nie tylko sam produkt. Zanim zajmiesz się krojeniem i wyciąganiem pestek, powinnaś wiedzieć, jak zrobić powidła za śliwek. Wszystko zależy od rodzaju przepisu oraz dodatkowych składników. Spokojnie, na pewno dasz sobie radę. Obiecujemy, że wyjdzie pysznie! Zależy Ci na przygotowaniu powideł śliwkowych bez cukru? Klasyczne przepisy właśnie takie są! Dojrzałe owoce nie potrzebują żadnych dodatków. Wymagają jednak długiego smażenia. Z pewnością nie jest to jednak rozwiązanie dla osób, które szukają sposobu na powidła śliwkowe bez mieszania – jeśli nie przypilnujesz masy, całość przywrze do dna garnka i zacznie się przypalać. • Jak się robi powidła ze śliwek – klasyczna odsłona: • Owoce wydryluj i pokrój na połowy. Pamiętaj, aby najpierw je umyć. • Smaż całość i co jakiś czas mieszaj. Nie zapomnij o zdjęciu pokrywki! • Gdy zauważysz, że masa zgęstniała i swobodnie odrywa się od całości podczas nakładania na łyżkę, oznacza to, że Twoje klasyczne powidła śliwkowe są już gotowe. Masę przekładaj zawsze do czystych i wyparzonych słoików. Ilość owoców dostosuj do własnych preferencji – wszystko zależy od tego, jak duże zapasy powideł śliwkowych bez cukru chcesz przygotować. Szukasz sposobu na urozmaicenie klasycznego przepisu? Przygotuj powidła śliwkowe a’la nutella! Twoi bliscy na pewno z chęcią spałaszują Twoje domowe przetwory na słodkie śniadanie albo kolację. Uważaj, ten smak potrafi uzależniać - największe łasuchy pochłaniają powidła tylko łyżeczką! • Jeżeli zależy Ci na gładkich powidłach śliwkowych, możesz zagotowaną masę najpierw zblendować, a dopiero potem połączyć ją z ciemnym kakao. Wszystko zależy od Twoich preferencji. Takie domowe powidła z pewnością urozmaicą Ci oraz reszcie domowników chłodniejszy, jesienny poranek. Słodkie kanapki albo tosty będą świetnie komponować się z kubkiem gorącego mleka. Oprócz klasycznych powideł śliwkowych możesz również przygotować aromatyczny dżem w połączeniu z innym owocem. Jeżeli szukasz sposobu na połączenie ze sobą lata oraz jesieni, poza renklodami wybierz jeszcze brzoskwinie. Ten owocowy mix na pewno zawróci Ci w głowie i przywoła miłe wspomnienia ciepłych dni. • Po przygotowaniu domowego dżemu śliwkowo-brzoskwiniowego zapomnisz o dostępnych w sklepach gotowcach. Dodatek wanilii podkręca smak i sprawia, że trudno odłożyć słoiczek na swoje miejsce w lodówce lub na spiżarnianej półce. Nie wiesz, jak smażyć powidła śliwkowe i obawiasz się, że zajmie Ci to zbyt dużo czasu? Jeśli zależy Ci na szybkim, ale domowym rozwiązaniu, powinnaś dowiedzieć się, jak zrobić powidła śliwkowe z piekarnika! To rozwiązanie dla osób, które nie przepadają za zbyt długim przebywaniu w kuchni. Wystarczy, że umyte i wydrylowane owoce umieścisz w brytfance i posypiesz je cukrem. Możesz również dodać przyprawy korzenne takie jak cynamon czy goździki, które nadadzą niepowtarzalnego smaku i aromatu Twoim powidłom. Całość włóż do gorącego pieca nagrzanego od 180 do 200℃ – czas zależy od struktury owoców. Według niektórych to idealny przepis na szybkie powidła śliwkowe bez mieszania. Jeśli jednak chcesz, aby całość piekła się równomiernie, warto je czasem przemieszać. Gotową masę przełóż do słoiczków. Jeśli lubisz korzenne, wyraziste smaki, nasz przepis na konfiturę ze śliwek z cynamonem na pewno Ci zasmakuje. Będziesz potrzebować tylko 3 składników oraz garnek o szerokim dnie. To nasz pomysł na powidła śliwkowe bez mieszania. Dlaczego technika jest inna? Ponieważ owoce należy włożyć do garnka, dopiero gdy na jego dnia utworzy się najpierw gęsty syrop cukrowy. Pamiętaj, aby śliwki dodawać stopniowo – dzięki temu nie przykleją się do dna. Takie powidła śliwkowe możesz swobodnie wyjadać nawet prosto z rondelka. Uważaj, tylko żeby się nie poparzyć w trakcie pałaszowania!", "url": "https://wszystkiegoslodkiego.pl/porady/powidla-sliwkowe-5-sposobow-na-powidla-ze-sliwek", "category": "lubuskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła śliwkowe z węgierek"}