{"meta_description": "(łac. szpak) Wytworny trójniak wiśniowy sycony na specjalnej selekcji własnych miodów pszczelich z przewagą gryki i soku bezpośrednio tłoczonego z wiśni łutówki. Barwa głęboko rubinowa. W aromacie wiśnie, poziomki, biszkopt, palona miodowość, nuty bourbona.", "title": "Miód pitny trójniak wiśniowy Sturnus - Zuli Miodosytnia warmińska", "content": "Trunek wytworny, soczyście owocowy, potężnie zbudowany, bardzo złożony, idealnie zbalansowany. Kwasowość i taniczność wiśni doskonale otacza słodycz miodów i delikatnie wyczuwalną, jakoby zwędzoną grykowość, przeciągającą się na finiszu, który, wbrew nazwie, zdaje się początkować nowe fale smaku. Leżakowany w beczce po Burbonie i stoucie imperialnym ułożył się, wygładził, nabrał delikatnych nut bourbona i palonych nut stout’a imperialnego doskonale podkreślającego karmelowość miodu gryczanego. Na witrażu etykiety, w sadzie wiśniowym człowiek – pszczoła przypominający zakonnika w czarno-rubinowym habicie, z otwartą księgą i gęsim piórem w rękach. Na zawieszonym medalionie głowa czarnego wilka. Ponad postacią szpak z szypułką wiśni w dziobie. Postać może symbolizować św. Franciszka, patrona ubogich, zwierząt i ekologii, który w tradycyjnej ikonografii przedstawiany jest w otoczeniu ptaków, a także z wilkiem podającym mu łapę. Jakub -z nazwiska Wilk – właściciel miodosytni, nosi również imię Franciszek. Zdobywca najwyższych laurów w konkursach krajowych i światowych. Jesienią 2023 r. Sturnus został podwójnym srebrnym medalistą Poznańskich Targów Piwnych: Greater Poland Mead Cup 2023 oraz Greater Poland Design Cup (bottle) 2023, W lutym 2024 r. został wyróżniony złotym medalem największego na świecie konkursu miodów pitnych Mead Madeness Cup, w którym konkurowało w różnych kategoriach 711 trunków z 37 krajów świata.", "url": "https://zuli.pl/miod-pitny-trojniak-wisniowy-sturnus/", "category": "lubuskie", "sub_category": "Napoje (alkoholowe i bezalkoholowe)", "phrase": "Miód pitny – Trójniak"}