{"meta_description": "Miód pitny trójniak Trybunalski - typowy trójniak produkowany w proporcjach jedna część miodu i dwie części wody. Dojrzewa przez leżakowanie.", "title": "Miód pitny trójniak Trybunalski 750 ml", "content": "Miód pitny trójniak Trybunalski – typowy trójniak produkowany w proporcjach jedna część miodu i dwie części wody. Dojrzewa przez leżakowanie. Zawartość alkoholu około 13%. Bardziej wytrawny i nie tak intensywny w smaku jak dwójniaki, jednak swą wyjątkową głębią aromatu powoduje niezapomniane wrażenia sensoryczne. więcej o miodach pitnych na stronie www.pasiekajaros.pl Pasieka Jaros istnieje od 1978 roku. Od roku 1991 zaczęli produkować miody pitne, które są podstawą ich działalności. Technologia produkcji została zbudowana na podstawie staropolskich tradycji i receptur. Drugim działem produkcji jest ceramika użytkowa i ozdobna (opakowania do miodów pszczelich i miodów pitnych, naczynia do picia miodów itp.). Ich miody pitne produkowane są metodami naturalnymi, bez konserwantów, polepszaczy, sztucznych barwników i aromatów. Surowcem do ich produkcji jest miód pszczeli, woda i zioła. Swoje wybitne walory smakowe osiągają w czasie kilkuletniego leżakowania. Od kilku lat z powodzeniem biorą udział w Międzynarodowym Konkursie Miodów Pitnych w USA (Mazer Cup, Boulder, Colorado). Półtorak – powstaje poprzez zmieszanie jednej części miodu i pół części wody. Z powodu wysokiego stężenia cukrów fermentacja trwa bardzo długo, a miód pitny dojrzewa po kilkuletnim okresie leżakowania. Dwójniak – powstaje poprzez zmieszanie jednej części miodu i jednej części wody. Dwójniaki należą do miodów słodkich, a ich dojrzewanie trwa kilka lat. Trójniak – powstaje poprzez zmieszanie jednej części miodu i dwóch części wody. Jest to miód pitny półsłodki, a jego dojrzewanie trwa około roku. Miody pitne owocowe powstają poprzez zastąpienie co najmniej 30% wody przeznaczonej do fermentacji sokiem owocowym. I tak dwójniak Maliniak powstaje przez dodanie soku malinowego, dwójniak Jabłkowy – soku jabłkowego.", "url": "https://miodyjaros.pl/produkt/miod-pitny-trojniak-trybunalski-750-ml/", "category": "lubuskie", "sub_category": "Napoje (alkoholowe i bezalkoholowe)", "phrase": "Miód pitny – Trójniak"}