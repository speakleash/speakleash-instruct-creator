{"meta_description": "Kiełbasa Gruba Kurpiowska   Kiełbasa gruba kurpiowska, wędzona, parzona, produkt do którego wyprodukowania używamy jedynie mięsa z szynki wieprzowej, nie dodajemy tłuszczu, jedyny tłuszcz w tym rodzaju kiełbasy to nie wielkie ilości które naturalnie wystę", "title": "Kiełbasa Gruba Kurpiowska - Anmark", "content": "Kiełbasa gruba kurpiowska, wędzona, parzona, produkt do którego wyprodukowania używamy jedynie mięsa z szynki wieprzowej, nie dodajemy tłuszczu, jedyny tłuszcz w tym rodzaju kiełbasy to nie wielkie ilości które naturalnie występują w szynce wieprzowej. Proces produkcji kiełbasy rozpoczyna się od odpowiedniego wytrybowania mięsa i poddania procesowi peklowania, następnie po upływie kilku dni mięso mielimy na sitkach o różnej gęstości oczek oraz kroimy nożem w grube kawałki tak aby zachować odpowiednią strukturę gotowego wyrobu z wyeksponowaniem dobrej jakości mięsa oraz nadaniu kiełbasie charakterystycznego wyglądu w przekroju. Kolejnym etapem jest umieszczenie gotowego farszu kiełbasianego w sztucznych osłonkach a następnie kilku godzinne wędzenie dymem z drewna olchowego oraz etap parzenia nadający kiełbasie kruchości i powodujący że kiełbasa staje się \"sztywna\". Gotowy produkt charakteryzuje się przenikającym smakiem dodawanych przez nas przypraw takich jak np. gałka muszkatołowa, jest on również bardzo chudy przy jednoczesnym zachowaniu wysokiej soczystości i kruchości, które kiełbasa ta zawdzięcza znajdującym się w niej dużym kawałkom mięsa. Wyrób nasz polecany jest zwłaszcza jako dodatek do kanapek, nadaje się on również do samodzielnego obsuszenia (mogą ją Państwo powiesić przy grzejniku lub blisko innego emitera ciepła) wtedy kiełbasa straci swoją soczystość ale jeszcze bardziej uwydatnią się znajdujące w niej przyprawy. Nasze kiełbasy formujemy w papierowych osłonkach (która jest nie zjadliwa) tak jak na załączonych zdjęciach w podłużny kształt o średnicy około 8 cm, poszczególne kiełbasy mogą różnić się między sobą wagowo, gdyż zależne jest to od długości danego kawałka kiełbasy. Na życzenie klienta możemy po wcześniejszym kontakcie wykonać kiełbasę o dowolnej długości. Podana cena jest ceną brutto i dotyczy 1 kg produktu, waga całego kawałka jest zmienna i standardowo waha się w przedziale 0,8- 1,3 kg, minimalna ilość do zamówienia to 200gram (przy dodawaniu produktu do koszyka ilość 0,05 oznacza 50 gram). Nie kroimy w plasterki. Produkt należy przechowywać w lodówce w temp. 2-8 stopni tak aby nie był szczelnie zamknięty (najlepiej wyłożony na talerzu bez przykrycia) wtedy jego termin do spożycia się wydłuży gdyż z biegiem czasu będzie się on jedynie coraz bardziej wysuszał.", "url": "https://www.wedlinylutobrok.pl/Kielbasa-Gruba-Kurpiowska-p76", "category": "mazowieckie", "sub_category": "Mięso świeże oraz produkty mięsne", "phrase": "Kiełbasa wiejska kurpiowska"}