{"meta_description": "To bardzo stara odmiana, prawdopodobnie klasztorna. Jabłoń Szara Reneta nie ma owoców ładnych z wyglądu. Są doskonałe do ciast, suszenia i na przetwory.", "title": "Jabłoń Szara Reneta – uprawa, odporność, zapylacze", "content": "To bardzo stara odmiana, prawdopodobnie klasztorna. Jabłoń Szara Reneta nie ma owoców ładnych z wyglądu. Są doskonałe do ciast, suszenia i na przetwory. Owoce: średniej wielkości i duże (średnica 7-10 cm); lekko spłaszczone; skórka gruba, chropowata, oliwkowo szara, czasami z rumieńcem; miąższ zielonożółty, kwaskowaty, winny, delikatnie korzenny, średnio słodki; słaby zapach Przeznaczenie: na przetwory, cydr, do ciast i suszenia Jabłka Szare Renety są doskonałe do użytku kuchennego. Mają wręcz opinię najlepszych np. na jabłeczniki. Do jedzenia na surowo nadają się średnio, choć bywają ich smakosze. Młodą jabłoń Szara Reneta najlepiej zabezpieczać przed mrozem. Później to niekonieczne. Ogólnie Szara Reneta dobrze sobie radzi w polskim klimacie. Nie wymaga chemicznych oprysków. • Niewykluczone, że jabłoń Szara Reneta została wyhodowana w klasztorze cystersów w Marimond we Francji. Klasztor pochodzi z XII wieku. Zakonnicy z Marimond zakładali klasztory w innych krajach, m.in. Polsce, Niemczech, Czechach, Hiszpanii. Razem z nimi w tych krajach pojawiała się jabłoń Szara Reneta. • Jabłoń Szara Reneta po raz pierwszy została opisana w połowie XVII wieku przez R. Triquela w książce „Instrukcje dla drzew owocowych”. • Jabłka Szara Reneta są składnikiem wielu specjałów wpisanych na polską „Listę Produktów Tradycyjnych”. To: „Nadwiślański sok jabłkowy” (wyciskany na zimno z jabłek Szara Reneta oraz , , , Malinowa, Papierówka), „Kaczka grądziarska” (nadziewana Szarymi Renetami), „Sok jabłkowy z Kałęczewa” (wyciskany na zimno z jabłek Szara Reneta oraz Antonówka, Bankroft, Boskop, Champion, Idared, Jonagored, , ), „Placek z jabłkami” z gminy Dębowiec (z jabłek Szara Reneta lub Antonówka), „Szarlotka domowa ze świeżych i prażonych jabłek” (z odmian Szara Reneta lub Papierówka). O innych starych odmianach jabłoni CZYTAJ TUTAJ Na publikację rysunku jabłoni Szara Reneta z XIX wieku zgodę udzieliła biblioteka Wageningen UR w Holandii", "url": "https://niepodlewam.pl/jablon-szara-reneta-uprawa-odpornosc-zapylacze/", "category": "lubelskie", "sub_category": "Napoje (alkoholowe i bezalkoholowe)", "phrase": "Nadwiślański sok jabłkowy"}