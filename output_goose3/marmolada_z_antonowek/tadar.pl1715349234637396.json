{"meta_description": "", "title": "Jak zrobić dżem z jabłek?", "content": "Dżem jabłkowy to idealny dodatek do kanapek, naleśników, placków i ciast. Możecie zrobić także dżem z jabłek na zimę. Wystarczy poddać przetwory pasteryzacji i odłożyć je do spiżarni, by poczekały na zimowe miesiące. To dobry pomysł, zwłaszcza jeśli będziecie robić dżem z jabłek dostępnych tylko latem, na przykład z papierówek. Przepis na dżem z jabłek jest naprawdę prosty. Czego będziecie potrzebować? Przydadzą się m.in.: • Przecierak do owoców lub tarka szklana do owoców Oczywiście nie obejdzie się bez owoców oraz cukru lub innej substancji słodzącej. Przygotujcie jabłka tak, by po usunięciu gniazd nasiennych pozostał wam pełny kilogram owoców. Do takiej ilości jabłek wystarczy szklanka cukru. Można też ilość cukru ograniczyć, zwłaszcza jeśli dżem ma być jedzony przez maluchy. Cukierniczka kuchenna pomoże wam dosłodzić dżem w ostatniej chwili, gdyby był zbyt kwaśny. Jak zrobić dżem jabłkowy? Nic prostszego! Umyjcie jabłka i osuszcie je, a następnie obierzcie ze skórki i pozbądźcie się gniazd nasiennych. Możecie zostawić skórkę, gdyż zawiera wiele witamin. Nie bójcie się – skórka rozpadnie się podczas gotowania. Zetrzyjcie jabłka na tarce z grubymi oczkami. Jabłka włóżcie do garnka i gotujcie na małym ogniu tak długo, aż woda nie wyparuje. Czas uzależniony jest od gatunku jabłek. Mieszajcie co jakiś czas, by owoce nie przywarły do dna. Następnie włóżcie jabłka na drobne sitko i przetrzyjcie je, by zrobić z nich gładką masę. Możecie użyć także blendera. Dodajcie cukier i gotujcie przez około 40 minut. Mieszajcie co kilka minut, kontrolując, czy jabłka się nie przypalają. Dżem powinien w tym czasie stężeć. Teraz przełóżcie go do słoika z klipsem lub innego przygotowanego wcześniej słoika. Wiecie już, jak się robi dżem z jabłek. Teraz warto dowiedzieć się, które jabłka będą najlepsze do tego zadania. • Jesienne witaminy, czyli co zrobić z gruszek, jabłek i śliwek? Na dżemy nadają się właściwie wszystkie jabłka – musicie jednak znać ich smak, by wiedzieć, jakich efektów się spodziewać. Dżem z antonówek będzie kwaskowaty o lekkiej słodyczy. Takie dżemy warto dosłodzić choćby odrobiną miodu. Dżem z jabłek papierówek także należy do kwaśnych. Jeśli chcecie otrzymać naturalnie słodki dżem, skorzystajcie z jabłek lobo, które są kruche, soczyste i słodziutkie. Od lobo słodsze są tylko kortlandy. Z nich także możecie skorzystać podczas produkcji domowych dżemów. Dżem z jabłek powinien zgęstnieć w naturalny sposób. Jabłka zawierają bowiem dużo pektyn, które są naturalnym zagęszczaczem. Jeśli jednak zauważyliście, że jabłka nie gęstnieją podczas gotowania i boicie się, że szybciej się przypalą niż osiągną pożądaną konsystencję, możecie skorzystać ze wspomagacza. Robiąc dżem z jabłek z żelfixem, dodajcie całe opakowanie produktu – tuż po tym, jak wrzucicie do garnka starte jabłka. Dzięki temu dżem będzie gotowy jeszcze szybciej. Możecie przygotować również dżem z jabłek z cukrem żelującym. Cukier trzeba jednak zmieszać z owocami w momencie, w którym są one pokrojone. Dopiero wtedy należy wrzucić je do garnka (bez ścierania), by się rozpadły. Jak już wspomnieliśmy, nie ma konieczności dodawania cukru do tego typu przetworów. To, ile cukru do dżemu dodacie, jest całkowicie zależne od waszych preferencji. Dżem sam w sobie nie potrzebuje dosładzania, by zgęstnieć. Możecie zatem zdecydować się na zrobienie go bez dodatku substancji słodzącej. Dżem z jabłek bez pasteryzowania możecie zajadać tylko przez kilka dni. Dlatego warto poddać go procesowi pasteryzacji, by móc cieszyć się nim przez dłuższy czas. Pasteryzacja dżemu jabłkowego jest prosta – można zrobić to na sucho i na mokro. Metoda na sucho wymaga piekarnika, blaszki oraz papieru do pieczenia. Na blaszce z papierem ułóżcie słoiki i włączcie piekarnik, ustawiając go na 20-30 minut na 130°C. Następnie wyłączcie urządzenie i trzymajcie w nim słoiki jeszcze przez pół godziny. Pasteryzacja na mokro wymaga włożenia słoików do garnka ze ściereczką i zalanie ich wodą. Następnie trzeba je gotować przez 20 minut. Jeśli macie w domu kilogram jabłek i chwilę wolnego czasu, koniecznie sprawdźcie nasz przepis. Jesteśmy pewni, że będziecie korzystać z niego niejednokrotnie.", "url": "https://tadar.pl/jak-zrobic-dzem-z-jablek", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Marmolada z antonówek"}