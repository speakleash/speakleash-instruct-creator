{"meta_description": "Konfitura jabłkowo-cytrynowa to pyszna marmolada z jabłek, trochę słodka i trochę kwaśna. Marmolada jest dodatkiem nie tylko do śniadania.", "title": "Konfitura jabłkowo-cytrynowa", "content": "Konfitura jabłkowo-cytrynowa to jest rodzaj pysznej marmolady z jabłek, którą przygotowuję od wielu lat. Zawsze co drugi rok, bo w takim rytmie owocuje nasza prastara antonówka. I teraz właśnie wypadł rok jabłkowy, dlatego na blogu staram się pokazać dość dużo przepisów z jabłkami, ze szczególnym naciskiem na przetwory. No bo przecież muszę zamknąć pyszne jabłuszka jako zapas na dwa lata, aby potem wyciągać kolejne słoiki ze spiżarni. Niczego nie może w niej zabraknąć, bo własne przetwory z jabłek są najlepsze! Więc dziś niech będzie konfitura jabłkowo-cytrynowa. Trochę słodka, jak każda konfitura i trochę kwaśna, bo zawiera cytryny. A jeśli dodasz korzenne przyprawy (co nie jest konieczne, ale stanowi fajne uzupełnienie smaku) – przeniesiesz się w lekko egzotyczne rejony kolonialnej kuchni francuskiej. Niby zwykłe jabłko i zwyczajna cytryna, a tymczasem ich połączenie daje smak niezwykły i wykwintny. Marmolada jest świetnym dodatkiem do śniadania, gdy podana na tostach raduje Twoje kubki smakowe. Ale ma też do wykonania inne zadanie, bo jest niezawodna, gdy trzeba upiec szybką tartę owocową. Gdy masz nagły kaprys, by zjeść coś pysznego w niedzielne popołudnie, albo gdy zapowiedzieli się niespodziewani goście. Przepis na tartę podam wkrótce, ale najpierw trzeba usmażyć konfiturę. A więc – do dzieła! • 3 kg jabłek, najlepiej antonówek albo innych łatwo rozpadających się podczas gotowania (waga po obraniu i pokrojeniu) • Wyszoruj cytryny pod bieżącą wodą, a następnie sparz owoce wrzątkiem – nawet wtedy, gdy masz do dyspozycji owoce „bio”. Ja tak zawsze robię, na wszelki wypadek. Pokrój cytryny w cieniutkie plasterki, wraz ze skórką, ale bez pestek. • Wlej do garnka 3 szklanki wody, włóż plasterki cytryny i gotuj na małym ogniu przez 60 minut. Garnek ma być przykryty. • W międzyczasie obierz jabłka ze skórek i gniazd nasiennych, a następnie pokrój na mniejsze kawałki, tak samo jak podczas przygotowywania dowolnego musu jabłkowego. Owoce włóż do szerokiego rondla. Postaw na małym ogniu i smaż, aż jabłka częściowo się rozpadną, a przecier zgęstnieje. Nie zapomnij wymieszać od czasu do czasu. • Dodaj je (wraz z wodą, w której się gotowały) do rondla z jabłkami. • Wsyp cukier i przyprawy korzenne, jeśli zamierzasz ich użyć. Smaż marmoladę jeszcze przez 30 minut, mieszając raz na kilka minut. • Gorącą konfiturę przekładaj do niedużych wyparzonych słoików (moje mają 315 ml, ale mniejsze byłyby jeszcze lepsze), zakręcaj sterylnymi nakrętkami i stawiaj dnem do góry. Niech słoiki ostygną w tej pozycji. Dopiero po wystudzeniu postaw „normalnie”. Na koniec opisz słoiki i już możesz wynieść je do spiżarni albo schować na dnie przepastnego kredensu. PS. Z jabłek i z dodatkiem jabłek przygotowuję też inne marmolady i dżemy. Oto niektóre z nich:", "url": "https://www.hajduczeknaturalnie.pl/konfitura-jablkowo-cytrynowa/", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Marmolada z antonówek"}