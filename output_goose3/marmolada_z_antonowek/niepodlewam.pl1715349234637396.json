{"meta_description": "Jest bardzo odporna na mróz i choroby. Jabłoń Antonówka Zwykła ma też małe wymagania co do gleby. Jej jabłka są świetne do ciast, na soki i przetwory.", "title": "Jabłoń Antonówka Zwykła – uprawa i odporność", "content": "Jest bardzo odporna na mróz i choroby. Jabłoń Antonówka Zwykła ma też małe wymagania co do gleby. Jej jabłka są świetne do ciast, na soki i przetwory. Jabłka Antonówki Zwykłej można zrywać już w drugiej połowie lipca (VII) albo zbierać opadłe owoce. Nadają się np. do ciast, zakwaszania bigosu i na kompoty. Antonówki Zwykłe do jedzenia na surowo nadają się na przełomie września i października (IX-X). Nie każdemu jednak smakują na surowo, bo są kwaskowate. Stają się bardziej kruche i smaczne po odleżeniu w chłodzie. Na przechowanie jabłka Antonówki Zwykłe zbiera się zwykle w połowie października (X). Mogą być przechowywane do grudnia (XII). Owoce: duże i duże (około 7-8 cm); okrągłe, lekko żebrowane; żółte, bardzo rzadko z małym rumieńcem od słońca; skórka gładka, lśniąca; miąższ kremowy, soczysty, kwaskowaty, kruchy, najsmaczniejsze w potrawach; lekko pachnące Przeznaczenie: do jedzenia na surowo, ciast, suszenia, zakwaszania bigosu, na dżemy, marmolady, galaretki, powidła, soki • Sok jabłkowy z Kałęczewa – tłoczony na zimno z jabłek Antonówek, Bankroft, Champion, Idared, Jonagored, , , . Jabłoń Antonówka Zwykła jest niewymagająca co do ziemi. Najbardziej lubi ziemię piaszczystą, suchą. Jednak, gdy jest ona słaba, nieurodzajna, jabłka są mniejsze. „Zapewne ze wszystkich najłatwiejsze jabłko do otrzymania w piaskach, w których udaje się chyba nawet lepiej, niż w innych ziemiach” – napisał o Antonówce Zwykłej prof. Edmund Jankowski w książce „Ogrody na piasku” z 1913 roku. Drzewo osiąga duże rozmiary (wyjątek – Antonówki Zwykłe zaszczepione na skarlających podkładkach). Młode Antonówki Zwykłe rosną dość wolno, zwłaszcza na piaszczystej glebie. Owocuje bardzo obficie, ale nie zawsze co roku. Odporność: bardzo dobra  Jabłoń Antonówka Zwykła to jedna z najbardziej odpornych odmian na mróz na świecie. Jest też odporna na choroby. W wilgotne lata pojedyncze owoce mogą gnić na drzewie. Mimo to jabłoń Antonówka Zwykła nie wymaga chemicznych oprysków od chorób. • Jabłoń Antonówka Zwykła została wyhodowana w Rosji. Nie ma jednak pewności, gdzie dokładnie. Niewykluczone, że było to w okolicach Moskwy. W XIX wieku były także zdania, że to raczej miejscowości Antoniny lub Antonówka na terenie dzisiejszej Ukrainy. • Istnieją także inne odmiany Antonówek, obecnie mniej popularne niż Antonówka Zwykła: Antonówka Półtorafuntowa oraz Antonówka Kamienna.  Antonówka Półtorafuntowa ma większe owoce i wcześniej dojrzewa niż jabłoń Antonówka Zwykła. Antonówka Kamienna zaś ma owoce mniejsze i później dojrzewa niż Antonówka Zwykła. • Na przełomie XIX i XX wieku jabłoń Antonówka Zwykła była najczęściej sadzona w chłopskich sadach. Na tragach miejskich bardziej była ceniona Antonówka Półtorafuntowa. • W XIX wieku przy polskich szkołach były kiedyś zakładane ogrody dla uczniów. Jabłoń Antonówka Zwykła była w nich zawsze sadzona.", "url": "https://niepodlewam.pl/jablon-antonowka-zwykla-uprawa-i-odpornosc/", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Marmolada z antonówek"}