{"meta_description": "", "title": "Jaja ekologiczne - Kozi ser", "content": "Nasze kury żyją na wolnym wybiegu, i odżywiają się naturalnymi paszami jak też znoszą jaja w naturalnych bezstresowych warunkach. Pewnie, dlatego nasze jaja są bardzo smaczne i bezpieczne dla zdrowia człowieka. Jedzenie jaj nie jest szkodliwe, ale nawet gdyby ktoś obawiał się cholesterolu, to może je jeść spokojnie, ponieważ jaja od zielononóżek zawierają go bardzo mało. Zielononóżki to stara polska rasa kur, bardzo popularna w latach powojennych z uwagi na łatwość hodowli. Są to kury bardzo samodzielne w poszukiwaniu pożywienia i obdarzone silnym instynktem macierzyńskim. W każdym wiejskim gospodarstwie, na każdym wiejskim podwórku można było zobaczyć te kolorowe kury i ich bardzo malowniczych partnerów - koguty. W latach siedemdziesiątych i kolejnych dziesięcioleciach XX wieku udział‚ zielononóżek w hodowli systematycznie jednak spadał z uwagi na to, że znosiły one zaledwie 140-180 jaj rocznie. W tej konkurencji inne rasy kur z leghornami na czele wygrywały z nimi w przedbiegach znosząc jajka codziennie przez okrągły rok. Zielononóżki mają jednak cechę genetyczną, której nie mają inne kury. To znacznie obniżona zawartość cholesterolu, tzn. złego cholesterolu dostającego się do organizmu ludzkiego z pożywieniem. To właśnie ten cholesterol Jedynym źródłem „ złego \" cholesterolu w naszej codziennej diecie są produkty pochodzenia zwierzęcego. Produkty roślinne, nawet te o dużej zawartości tłuszczu, cholesterolu nie zawierają. Zbyt duża zawartość \" złego cholesterolu \" w diecie może zwiększać poziom tego składnika w surowicy krwi, i powodować jego odkładanie w żyłach prowadząc do groźnych zmian miażdżycowych. Niektórzy ludzie mają zdolność podwyższonego spalania cholesterolu z żywności pochodzenia zwierzęcego, jednak dla większości jednym z zabiegów ochronnych jest ograniczenie dziennego spożycia cholesterolu do 300 mg. Wygrywają, bo ich jaja są zdrowe Zielononóżka kuropatwiana jest przystosowana do chowu w warunkach naturalnych, a jej jaja charakteryzują się obniżoną zawartością cholesterolu. Jaja kur innych ras zawierają 578 mg cholesterolu w 100 gramach. Jaja zielononóżek mają go kilkadziesiąt procent mniej. Dla smakoszy jaj i wszystkich, którzy zagrożeni są miażdżycą, to informacja o kapitalnym znaczeniu. Po latach niedocenienia, zielononóżki wracają do łask. Jaja zielononóżek zostały w 2009 roku wpisane na listę produktów tradycyjnych województwa Mazowieckiego, bo właśnie tutaj, na terenie Radziwiłłowa i Puszczy Mariańskiej ich hodowla się odrodziła. Zielononóżki kuropatwiane są hodowane w gospodarstwie rolnym znajdującym się na terenach objętych ochroną środowiska, wolnych od zanieczyszczeń. Ptaki mają do dyspozycji zagrody wyposażone w odpowiednie wybiegi i pastwiska obsiewane mieszanką roślin motylkowych i ziół‚ (koniczyna, lucerna, łubin, wyka, krwawnik, pokrzywa). Zielononóżki kuropatwiane to takie kury, których nie wolno trzymać w ciasnych klatkach. Za powiew swobody odpłacają się najzdrowszymi jajami.", "url": "https://koziserbio.pl/jaja-ekologiczne.html", "category": "mazowieckie", "sub_category": "Inne produkty", "phrase": "Jaja z Radziwiłłowa"}