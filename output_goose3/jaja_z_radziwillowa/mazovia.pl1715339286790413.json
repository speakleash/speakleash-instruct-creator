{"meta_description": "Wędzona słonina chłopska, jaja z Radziwiłłowa, sójka głowaczowska czy kaczka z jabłkami z chojnowskiego dworu – autorzy zdjęć przedstawiających te regionalne specjały to jedni z laureatów tegorocznego Mazowieckiego Konkursu Fotografii Kulinarnej. Podczas uroczystej gali marszałek Adam Struzik wręczył 28 zwycięzcom nagrody i wyróżnienia. Do tegorocznej edycji zgłoszono 153 zdjęcia.", "title": "Najlepsze fotografie kulinarne nagrodzone - Witryna", "content": "W konkursie mogli wziąć udział zarówno amatorzy, jak i profesjonaliści, osoby mieszkające na Mazowszu. Nabór zdjęć prac odbywa się w dwóch kategoriach: „Lista Produktów Tradycyjnych” i „Produkty nagrodzone Laurem Marszałka Województwa Mazowieckiego”. Głównym celem konkursu jest upowszechnianie wiedzy z zakresu produktów tradycyjnych i lokalnych, zwiększanie poczucia tożsamości regionalnej wśród uczestników oraz zachęta do lepszego poznania tradycji kulinarnych regionu Mazowsza. – Tradycyjne potrawy są nie tylko smaczne, ale mogą być wdzięcznym obiektem fotografii, o czym świadczy rosnące co roku zainteresowanie konkursem organizowanym przez samorząd Mazowsza. W tym roku miłośnicy fotografii i kulinariów przesłali 153 zdjęcia. Kapituła konkursu miała trudny orzech do zgryzienia wybierając te najpiękniejsze i najciekawsze. Pod uwagę brane były walory artystyczne fotografii, pomysłowość przedstawienia produktu, poprawność techniczna, kompozycja, ale także spójność z tradycją i kulturą Mazowsza – tłumaczy marszałek Adam Struzik. W tegorocznej, szóstej już, edycji konkursu pula nagród wyniosła łącznie 40 tys. zł. Laureaci otrzymali nagrody rzeczowe w postaci wysokiej klasy przenośnych dysków twardych SSD oraz kart pamięci. 1 miejsce: Agnieszka Kukieła z Warszawy za zdjęcie przedstawiające Jaja z Radziwiłłowa; 3 miejsce: Weronika Brzezińska z Warszawy za zdjęcie przedstawiające Jaja z Radziwiłłowa. • Urszula Sobieszek z Piastowa (pow. pruszkowski) za zdjęcie Ogórków Kiszonych z liściem dębu. • Aleksandra Grzebisz z miejscowości Kisielany Kuce (pow. siedlecki) za zdjęcie przedstawiające Pierogi z jagodami z Myszyńca; • Marta Bukowska z Przasnysza za zdjęcie Kaczki z jabłkami z chojnowskiego dworu. 1 miejsce: Piotr Tejs z Mławy za zdjęcie Piwa z Ciechanowa; 2 miejsce: Maciej Lewandowski z Warszawy za zdjęcie Tłoczonego soku jabłkowego z doliny Radomki; 3 miejsce: Izabela Wasilijew z Warszawy za zdjęcie Kompotu z jabłek z Radziwiłłowa. 1 miejsce: Dominika Robaszkiewicz z Warszawy za zdjęcie Miodu ze spadzi iglastej; 3 miejsce: Anna Szpura ze Starej Kornicy (pow. łosicki) za zdjęcie Miodu wielokwiatowego łąkowego z Kornicy. • Julia Brzegowska z Kozienic za zdjęcie Syropu z Pigwowca;", "url": "https://mazovia.pl/pl/rolnictwo/aktualnosci/najlepsze-fotografie-kulinarne-nagrodzone.html", "category": "mazowieckie", "sub_category": "Inne produkty", "phrase": "Jaja z Radziwiłłowa"}