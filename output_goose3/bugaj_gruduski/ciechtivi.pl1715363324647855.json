{"meta_description": "", "title": "Bugaj Gruduski – smacznego! – CiechTiVi", "content": "Bugaj Gruduski – danie z tartych ziemniaków, z kawałkami boczku i kiełbasy, z przypieczoną skórką – jest na liście “Produktów Tradycyjnych” ministerstwa rolnictwa, w kategorii: “Gotowe dania i potrawy” “Na północnym Mazowszu powszechnie hodowano trzodę chlewną, drób oraz uprawiano ziemniaki. Ziemniaki głównie wykorzystywane były jaka pasza dla zwierząt, ale również jako jeden z podstawowych produktów żywnościowych. Często stanowiły podstawowe danie lub dodatek do innych potraw. Najczęściej podawane były jako potrawa gotowana, okraszona skwarkami lub posypywana koperkiem. Z czasem zaczęto poszukiwać innych sposobów do wykorzystywania ziemniaków w kuchni. Pieczono z nich placki ziemniaczane, robiono przecieraki, kluski śląskie, kartoflarze oraz bugaje. Bugaje przygotowywano z tartych ziemniaków, do których dodawano jajka, mąkę, sól i pieprz. Z uwagi na mały nakład pracy przy przygotowywaniu bugaja potrawa ta stała się popularna wśród mieszkańców Mazowsza. Szlachta przygotowywała bugaja na bogato. Do ziemniaków dodawano żeberka i inne mięso, cebulę. Natomiast biedniejsi ludzie piekli bugaja tylko z ziemniaków i słoniny. Obecnie bugaj gruduski na terenie Mazowsza przygotowywany jest w wersji na bogato, tak jak kiedyś w szlacheckich domach” – https://www.gov.pl/rolnictwo/bugaj-gruduski", "url": "https://www.ciechtivi.pl/bugaj-gruduski-smacznego/", "category": "mazowieckie", "sub_category": "Gotowe dania i potrawy", "phrase": "Bugaj gruduski"}