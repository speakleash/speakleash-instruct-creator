{"meta_description": "", "title": "Gospodynie z gminy Grudusk nominowane w plebiscycie Mistrzowie Agro – CiechTiVi", "content": "Osiem Kół Gospodyń Wiejskich gminy Grudusk nominowanych do tytułu Koło Gospodyń Wiejskich Roku w tegorocznej edycji akcji Mistrzowie Agro. Mistrzowie Agro – to największy plebiscyt wiejski i rolniczy w Polsce prowadzony przez dziennik “Polska Times” oraz ogólnopolski serwis i magazyn „Strefa Agro”. Jak Informuje gruduski Urząd Gminy nominacje otrzymały Koła Gospodyń Wiejskich z Gruduska, Humięcina, Kołaków Wielkich, Rąbieża Gruduskiego, Sokołowa, Wiksina, Łysakowa, Żarnowa. – Kandydatów do nagród nominowali partnerzy i patroni akcji – organizacje rolnicze i wiejskie, dziennikarze oraz mieszkańcy naszego regionu. Główne nagrody w plebiscycie zostaną wręczone podczas uroczystej gali w trakcie Centralnych Targów Rolniczych, które odbędą się w dniach 26-28 listopada – informuje Urząd Gminy Grudusk. Jak z kolei informuje „Polska Times”: Głosowanie rozpocznie się w środę, 13 października. Powiatowy etap głosowania w kategoriach Sołtys Roku i KGW Roku będzie trwać do piątku, 5 listopada do godz. 21:00, a finał wojewódzki w tych kategoriach rozpocznie się w poniedziałek, 8 listopada. Głosowanie w wojewódzkim finale oraz w wojewódzkich kategoriach plebiscytu zakończy się w czwartek, 16 listopada. Zwycięzcy wojewódzkiego etapu głosowania zdobędą awans do ogólnopolskiego finału plebiscytu. Ogólnopolski finał plebiscytu rozpocznie się w poniedziałek, 23 listopada i potrwa do 30 listopada do godz. 21. A my przypominamy, że m.in. członkinie KGW w Grudusku słyną z pysznego Bugaja Gruduskiego – dania z tartych ziemniaków, z kawałkami boczku i kiełbasy, z przypieczoną skórką, które znalazło się na liście “Produktów Tradycyjnych” ministerstwa rolnictwa, w kategorii: “Gotowe dania i potrawy”", "url": "https://www.ciechtivi.pl/gospodynie-z-gminy-grudusk-nominowane-w-plebiscycie-mistrzowie-agro/", "category": "mazowieckie", "sub_category": "Gotowe dania i potrawy", "phrase": "Bugaj gruduski"}