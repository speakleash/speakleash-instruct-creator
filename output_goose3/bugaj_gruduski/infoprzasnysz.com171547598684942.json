{"meta_description": "Wśród trzynastu wyróżnionych fotografów amatorów znalazły się panie z Przasnysza i Czernic Borowych. Najlepszym nagrody wręczyła członek zarządu województwa Janina Ewa Orzełowska. Fotografowie amatorzy rywalizowali w dwóch kategoriach. Tematem pierwszej z nich były produkty, potrawy lub napoje wpisane na Listę Produktów Tradycyjnych. Natomiast druga pozwalała autorom na dowolną interpretację przedstawienia: produktu, potrawy lub napoju", "title": "Mazowiecki Konkurs Fotografii Kulinarnej – wśród nagrodzonych mieszkanki powiatu przasnyskiego | InfoPrzasnysz", "content": "Wśród trzynastu wyróżnionych fotografów amatorów znalazły się panie z Przasnysza i Czernic Borowych. Najlepszym nagrody wręczyła członek zarządu województwa Janina Ewa Orzełowska. Fotografowie amatorzy rywalizowali w dwóch kategoriach. Tematem pierwszej z nich były produkty, potrawy lub napoje wpisane na Listę Produktów Tradycyjnych. Natomiast druga pozwalała autorom na dowolną interpretację przedstawienia: produktu, potrawy lub napoju posiadającego logotyp Sieci Dziedzictwa Kulinarnego Mazowsze. Spośród 101 nadesłanych zdjęć, kapituła konkursu nagrodziła 15 zdjęć i przyznała 13 wyróżnień. Najlepsi otrzymali nagrody finansowe – za I miejsce 1 tys. zł, za II – 800 zł, za III – 600 zł, za wyróżnienie – 200 zł. Wśród wyróżnionych w „Mazowieckim Konkursie Fotografii Kulinarnej” znalazła się Marta Bukowska z Przasnysza. Wyróżnienie otrzymała za zdjęcie „Miód kurpiowski”. Wyróżnienie otrzymała także Magdalena Bukowska z Przasnysza za fotografię sosu dyniowo-ziołowego. Wyróżnienie powędrowało też do Marianny Sobieraj z Czernic Borowych za fotografię „Bugaj gruduski”", "url": "https://www.infoprzasnysz.com/mazowiecki-konkurs-fotografii-kulinarnej-wsrod-nagrodzonych-mieszkanki-powiatu-przasnyskiego/", "category": "mazowieckie", "sub_category": "Gotowe dania i potrawy", "phrase": "Bugaj gruduski"}