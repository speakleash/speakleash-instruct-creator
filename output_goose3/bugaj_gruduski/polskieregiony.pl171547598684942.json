{"meta_description": "Znamy laureatów i wyróżnionych w konkursach organizowanych przez samorząd Mazowsza –„Mazowieckim Konkursie Serów Zagrodowych” oraz „Mazowieckim Konkursie Fotografii Kulinarnej”.", "title": "Najlepsze sery z Mazowsza i zdjęcia „ze smakiem” nagrodzone", "content": "Znamy laureatów i wyróżnionych w konkursach organizowanych przez samorząd Mazowsza –„Mazowieckim Konkursie Serów Zagrodowych” oraz „Mazowieckim Konkursie Fotografii Kulinarnej”. Wśród nagrodzonych są m.in. zdjęcia kompotu z jabłek z Radziwiłłowa autorstwa Dominika Orłowskiego z Warszawy czy porzeczki z Gospodarstwa Sadowniczego Zdrowy Owoc autorstwa Tomasza Faluta z Warszawy. Dziś najlepszym mazowieckim producentom serów oraz fotografom amatorom nagrody wręczyła członek zarządu województwa Janina Ewa Orzełowska. Samorząd Mazowsza nagrodził najlepsze produkty spośród 30 zakwalifikowanych do konkursu. Laureatów i wyróżnionych wskazano w trzech kategoriach: sery świeże, sery dojrzewające oraz sery pleśniowe. Do autorów najlepszych smakołyków trafiły nagrody rzeczowe. Jak zaznacza członek zarządu województwa mazowieckiego Janina Ewa Orzełowska, produkty regionalne z Mazowsza słyną z wysokiej jakości i dobrego smaku. – Kuchnia regionalna jest ogromnym atutem Mazowsza. Potrawy tworzone są z pasją, z najlepszych składników, często pochodzących z własnych gospodarstw lub lokalnych dostawców. Te najlepsze nagradzamy m.in. w konkursie serów zagrodowych. Co ważne, potrawy z naszego regionu nie tylko świetnie smakują, ale mogą też inspirować. Nie od dziś bowiem wiadomo, że jemy także oczami. Przekonaliśmy się o tym w konkursie fotografii kulinarnej, gdzie autorzy zachwycili nas ciekawym ujęciem produktów tradycyjnych. Serdecznie gratuluję wszystkim nagrodzonym. I miejsce – ser podpuszczkowy krowi wędzony z orzechem włoskim „Orzeszek”, Anna Zaboklicka z Jaczewa, gmina Korytnica; Fotografowie amatorzy rywalizowali w dwóch kategoriach. Tematem pierwszej z nich były produkty, potrawy lub napoje wpisane na Listę Produktów Tradycyjnych. Natomiast druga pozwalała autorom na dowolną interpretację przedstawienia: produktu, potrawy lub napoju posiadającego logotyp Sieci Dziedzictwa Kulinarnego Mazowsze. Spośród 101 nadesłanych zdjęć, kapituła konkursu nagrodziła 15 zdjęć i przyznała 13 wyróżnień. Najlepsi otrzymali nagrody finansowe – za I miejsce 1 tys. zł, za II – 800 zł, za III – 600 zł, a za wyróżnieni – 200 zł. I miejsce – Olej rzepakowy z Winnik tłoczony na zimno, Iwona Soroka z Łosic; I miejsce – Kompot z jabłek z Radziwiłłowa, Dominik Orłowski z Warszawy; III miejsce – Napój z kwiatów czarnego bzu z Puszczy Mariańskiej, Piotr Soroka z Łosic I miejsce – Miód z czarnuszką i czarnym bzem Pasieki Rodziny Sadowskich, Justyna Kamińska z Czerska; III miejsce – Mleko w proszku Okręgowa Spółdzielnia Mleczarska w Siedlcach, Anna Poławska z Warszawy. I miejsce – Ciasteczka z lawendą, Joanna Lutkiewicz z Sarnak; I miejsce – Tłoczony sok jabłkowy Sad na Zapieckach, Dominika Robaszkiewicz z Warszawy.", "url": "https://polskieregiony.pl/najlepsze-sery-z-mazowsza-i-zdjecia-ze-smakiem-nagrodzone/", "category": "mazowieckie", "sub_category": "Gotowe dania i potrawy", "phrase": "Bugaj gruduski"}