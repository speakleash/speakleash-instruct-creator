{"meta_description": "", "title": "AGRO POLSKA - OKRĘGOWA SPÓŁDZIELNIA MLECZARSKA W LIMANOWEJ", "content": "A A A Działająca od blisko 95 lat Okręgowa Spółdzielnia Mleczarska w Limanowej położona jest w rejonie Beskidu Wyspowego, specjalizuje się w produkcji serów dojrzewających oraz twarogów. Działalność Okręgowej Spółdzielni Mleczarskiej sięga początków XX wieku. W dniu 29 stycznia 1927 roku, w jednym z domów chłopskich w Tymbarku, założono Spółdzielnię Mleczarską. W październiku 1929 roku powstała druga mleczarnia, w oddalonej o 7 km Łososinie Górnej. W roku 1957 nastąpiło połączenie obu spółdzielni. Uchwałą komitetu założycielskiego, dnia 6 września 1957 roku, powołano Okręgową Spółdzielnię Mleczarską w Łososinie Górnej z siedzibą w Tymbarku. Z dniem 1 lutego 1960 roku siedzibę przeniesiono do Łososiny Górnej. W 1975 roku został wprowadzony nowy podział administracyjny kraju – nastąpiła likwidacja powiatów i dotychczasowych województw. Powstały nowe województwa, w których tworzono Wojewódzkie Spółdzielnie Mleczarskie. Od dnia 1 marca 1976 roku Okręgowa Spółdzielnia Mleczarska w Łososinie Górnej została włączona do Wojewódzkiego Związku Spółdzielni Mleczarskich w Nowym Sączu, stając się jednym z oddziałów. Pod koniec roku 1980 została reaktywowana Okręgowa Spółdzielnia Mleczarska w Limanowej (w wyniku różnych zmian organizacyjnych, jakie zachodziły w Polsce w tamtych czasach, część wsi Łososina Górna została przyłączona do miasta Limanowa. Dlatego też, po reaktywacji, zmieniono nazwę na Okręgowa Spółdzielnia Mleczarska w Limanowej). Zarząd Spółdzielni podjął działania w kierunku zwiększenia skupu mleka, poprawy jakości i modernizacji zakładów. Od końca 1992 roku podjęto działania mające na celu dostosowanie produkcji do wymagań gospodarki rynkowej. Spółdzielnia prowadziła wiele prac i inwestycji, w celu dostosowania zakładów do wymogów UE i przepisów weterynaryjnych. Dzięki funduszom pochodzącym ze środków Unii Europejskiej przeprowadzono remont oraz modernizację zakładu produkcyjnego w Tymbarku. Zakład rozbudowano i wyposażono w nowoczesny sprzęt. Zakupiono wirówkę samoczyszczącą firmy alfa lavel oraz pasteryzator o wydajności 10 tys. l/h, wózek widłowy oraz maszyny do próżniowego pakowania sera. Zwiększono plac manewrowy oraz wyremontowano kotłownie C.O. W roku 2005 wdrożony został system HACCP (Analiza Zagrożeń Krytycznych Punktów Kontroli). Od roku 2010 produkcja realizowana jest zgodnie z wymogami systemu zarządzania jakością i bezpieczeństwem żywności ISO 22000. Z biegiem lat dostosowano kotłownie do obecnych wymogów ochrony środowiska zamieniając dotychczasowe kotły C.O. na kotły gazowe. Surowcem do produkcji serów twarogowych niedojrzewających, serów podpuszczkowych dojrzewających, masła, mleka spożywczego, mleka od krów rasy Polska Czerwona, śmietany, śmietanki, kefiru , zsiadłego mleka jest mleko surowe pozyskiwane z gospodarstw wiejskich, od krów wypasanych na górskich i podgórskich łąkach Beskidu Wyspowego porośniętych ziołami. Okręgowa Spółdzielnia Mleczarska w Limanowej skupuje mleko z terenu powiatów: Limanowa, Myślenice, Wieliczka, Bochnia. Tereny te są czyste ekologicznie, pozbawione przemysłu ciężkiego. Żywienie krów na łąkach skutkuje kilkakrotnie większą zawartością antyoksydantów w mleku, bezcennych dla zdrowia bioskładników, w porównaniu z całorocznym żywieniem bydła mlecznego monodietą. W mleku od krów wypasanych na górskich łąkach, zawartość witamin A, E, D3 jest 3-4 krotnie większa niż w mleku od krów żywionych monodietą. Również zawartość najcenniejszego z antyoksydantów koniugowanego kwasu linolowego – CLA jest największa w mleku od krów wypasanych na łąkach, 10 – krotnie większa w porównaniu do mleka od krów żywionych monodietą. Na skład mleka w okresie zimowym niebagatelny wpływ ma tradycyjne żywienie, jakie stosują gospodarze w górach tj. siano okopowe i sianokiszonkę oraz pasze treściwe przygotowane przez rolników. Ten atut ekologiczny jest podstawą do produkcji artykułów o wyjątkowych cechach smakowych i zdrowotnych, takich jak: Produktami wiodącymi Okręgowej Spółdzielni Mleczarskiej w Limanowej są sery twarogowe niedojrzewające. Produkowane są metodą tradycyjną, sposobem ręcznym, w zakładzie w Tymbarku oraz w Limanowej. Ser twarogowy produkowany jest przez Spółdzielnie Mleczarską praktycznie od czasów wojennych. Świadczą o tym wzmianki zapisane w kronice Okręgowej Spółdzielni Mleczarskiej. Zgodnie z nimi, mleczarnia zaopatrywała oddziały partyzanckie w żywność, m.in. masło, ser oraz twaróg. Za swoją działalność Okręgowa Spółdzielnia Mleczarska w Limanowej otrzymała wiele wyróżnień i nagród, m.in.: Agro Liga 2012 – Mistrz Małopolski w kategorii firma Agro Polska – za produkty twarogi chudy, półtłusty i tłusty. Otrzymała również licencję uprawniającą do posługiwania się Godłem Promocyjnym Agro Polska na wyżej wymienione produkty. Logo Agro Polska umieszczone jest na wszystkich rodzajach serów twarogowych. Spółdzielnia posiada również certyfikaty, m.in: Produkt Tradycyjny z Małopolski na niżej wymienione wyroby: sery twarogowe, śmietana z Limanowej, zsiadłe mleko z Limanowej oraz „Jakość Tradycja” dla mleka od krów rasy Polska Czerwona. Okręgowa Spółdzielnia Mleczarska w Limanowej nadal pracuje nad zwiększeniem produkcji i sprzedaży serów twarogowych, serów dojrzewających, mleka, masła, śmietany. Nasza Spółdzielnia aktywnie uczestniczy w promocjach i finałach, m.in.: ,,Małopolski smak’’, ,,Agro Promocja” w Nawojowej, ,,Święto Chleba” w Krakowie, dzięki czemu nawiązujemy bezpośredni kontakt z naszymi regionalnymi odbiorcami, którzy cenią nasze produkty za ich walory smakowe utrzymane dzięki stosowaniu tradycyjnych receptur. Hasło reklamujące naszą Spółdzielnię „TAN ZNAK TO NATURY SMAK” jest szeroko rozpoznawalne i świadczy o wysokich walorach zdrowotnych naszych wyrobów. Dzięki rozwiniętej sieci dystrybucji zaopatrujemy w nasze wyroby klientów z terenu powiatów: 28. edycja Programu Promocyjnego Polskich Produktów AGRO POLSKA rozpoczęła się w styczniu 2021 r. Zgłoszone produkty zostana poddane ocenie komisji ekspertów w maju. Zasiadali w niej przedstawiciele oddziału Higieny Żywności i Żywienia Wojewódzkiej Stacji Sanitarno-Epidemiologicznej w Rzeszowie. Wysyłka dyplomów oraz certyfikatów AGRO POLSKA odbędzie się w maju 2021. Lista dotychczasowych laureatów oraz informacje na temat programu znajdują się na stronie www.agropolska.eu. Zapytania można kierować na adres e-mail: biuro@agropolska.eu lub pod numer telefonu: 17 862 61 69.", "url": "https://biznesistyl.pl/lifestyle/po-godzinach/11958_.html", "category": "małopolskie", "sub_category": "Sery i inne produkty mleczne", "phrase": "Śmietana z Limanowej"}