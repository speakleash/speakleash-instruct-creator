{"meta_description": "Na Śląsku nikt nie powie, że na obiad będą mielone. Tutaj nazywa się je karminadle, karbinadle czy też kardinadle - zawsze oznacza to pyszne kotlety z mielonej wieprzowiny przygotowywane na codzienny łobiod. Nie są to zwykłem mielone, o czym świadczy to, że zostały wpisane Listę produktów tradycyjnych Ministerstwa Rolnictwa i Rozwoju Wsi w kategorii „Gotowe", "title": "Karminadle czyli śląskie mielone. Regionalny przepis na pyszne kotlety - Polecam Przepis", "content": "Na Śląsku nikt nie powie, że na obiad będą mielone. Tutaj nazywa się je karminadle, karbinadle czy też kardinadle – zawsze oznacza to pyszne kotlety z mielonej wieprzowiny przygotowywane na codzienny łobiod. Nie są to zwykłem mielone, o czym świadczy to, że zostały wpisane Listę produktów tradycyjnych Ministerstwa Rolnictwa i Rozwoju Wsi w kategorii „Gotowe dania i potrawy w województwie śląskim”. Karminadle wyróżnia przede wszystkim to, że do mięsa dodaje się zawsze zrumienioną cebulę i są smażone na dużej ilości smalcu, a nie na oleju. „Gdyby zapytać rodowitego Ślązaka, jakie danie kojarzy mu się ze zwykłym dniem, odpowie bez namysłu – karminadle i parzybroda (…) Niektórzy powiedzą może, że ich częste występowanie w jadłospisie dowodzi braku inwencji śląskiej gospodyni. Będzie to jednak niesprawiedliwe posądzenie, smak bowiem karbinadli jest nieraz tak wyborny, że nie zamieniłoby się ich na kotlety wieprzowe” – w książce Kuchnia Śląska, czyli krupnioki, makówki i moczka pisze Wery Sztabowej. A więc robimy karminadle! Składniki: 700 gramów mielonej łopatki lub karkówki wieprzowej, 1 bułka pszenna (najlepiej czerstwa), 2 cebule, 1 jajko, niecałe pół szklanki mleka, bułka tarta do panierowania, sól, pieprz, smalec do smażenia. • Bułkę należy pokruszyć i wymieszać z mlekiem, a gdy zmięknie, zmielić, zmiksować blenderem lub rozgnieść przy pomocy widelca – ma przypominać jednolitą papkę. • Bulkę i cebulę dodaj do mięsa, wbij jajko, dopraw solą i pieprzem, dokładnie wyrób dłońmi, odstaw na chwilę, aby masa stężała. • Zwilżonymi dłońmi z masy formuj kulki, które następnie lekko spłaszcz i obtocz w bułce tartej. • Karbinadle smaż z obu stron na dużej ilości smalcu aż zrobią się rumiane. Rada: karminadle tradycyjnie podaje się z gotowanymi ziemniakami. Świetnie pasuje do nich kapusta na gęsto albo ćwikła z chrzanem.", "url": "https://polecamprzepis.pl/karminadle-czyli-slaskie-mielone-regionalny-przepis-na-pyszne-kotlety/", "category": "śląskie", "sub_category": "Gotowe dania i potrawy", "phrase": "Karminadle / karbinadle / kardinadle"}