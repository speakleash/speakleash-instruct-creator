{"meta_description": "", "title": "Wiejski Stół – Dr Maryniak", "content": "DR Maryniak Wiejski Stół – Zakład Rzeźnictwo – Wędliniarstwo to rodzinna firma, w której przetwórstwem mięsa zajmuje się już ósme pokolenie rzeźników. Mięso pochodzi od wielkopolskich hodowców. Część asortymentu wytwarzana jest na bazie wieprzowiny ze świni złotnickiej. W ofercie dominują wędliny dojrzewające, m.in. ceniona polędwica dojrzewająca staropolska, baleron dojrzewający staropolski, szynka staropolska dojrzewająca, a także kiełbasa wiejska wędzona dojrzewająca. Inne rarytasy to m.in. szynka z liściem pieczona, polędwiczki pieczone, szynka rolka wielkopolska, a wśród kiełbas wyróżniają się: kiełbasa jałowcowa, kiełbasa szynkowa, kiełbasa wiejska pieczona czy kiełbasa biała. W sklepach firmowych Dr Maryniak Wiejski Stół można znaleźć nie tylko smaczne i zdrowe mięso oraz wędliny. Można także zaopatrzyć się w inne ekologiczne produkty, takie jak:  – pieczywo żytnie na zakwasie,  – nabiał prosto z gospodarstwa,  – jaja wiejskie z wolnego wybiegu,  – makarony np. z jaj przepiórczych, kukurydziane, ryżowe ,  – ekologiczne mąki do wypieku chleba,  – przetwory domowe,  – naturalne przyprawy, herbaty,  – miody prosto z pasieki,  – miody pitne, wina,  – naturalnie suszone owoce/warzywa,  – produkty wegetariańskie, wegańskie,  – produkty bezglutenowe,  – naturalne soki z owoców/warzyw, syropy,  – ekologiczne, smaczne i zdrowe słodycze. Smak, jakość, tradycja i dbałość o zdrowie konsumentów – to jest wyróżnik tej marki.", "url": "https://smakipowiatupoznanskiego.pl/places/wiejski-stol-dr-maryniak/", "category": "wielkopolskie", "sub_category": "Mięso świeże oraz produkty mięsne", "phrase": "Kiełbasa jałowcowa rokietnicka"}