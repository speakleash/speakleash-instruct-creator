{"meta_description": "Miód Wielokwiatowy Oleoteka Miód wielokwiatowy to miód wytworzony przez pszczoły z nektaru wielu gatunków kwiatów. Jego kolor różni się w zależności od rodzaju pożytku i terminu zbioru ale ogólnie można przypisać mu barwę od jasnokremowej po herbacianą. Po krystalizacji miód zmienia odcień na jasnos...", "title": "MIÓD WIELOKWIATOWY 430g", "content": "Nasz miód wielokwiatowy pochodzi z lokalnej pasieki położonej na obszarze Natura 2000. Jest miodem w 100% polskim. Pasieka jest otoczona naturalnymi, kwiecistymi łąkami Doliny Noteci. Północna część Wielkopolski należy do bardzo czystych ekologicznie terenów w Polsce a okolice naszej pasieki, położonej w niedalekiej bliskości rzeki Noteć, bogate są w miododajną roślinność. Oferując Państwu ten miód wspieramy pszczelarza w jego wysiłkach rozwoju i utrzymania pasieki. W naszym lokalnym ekosystemie pszczoły odgrywają niezwykle ważną i pożyteczną rolę - zapylają kwiaty roślin i zapewniają plony rolnikom, ogrodnikom, sadownikom i działkowcom. Dla nas istotne jest, że zapylają kwiaty roślin oleistych z których powstają nasze oleje. Pszczoły i pszczelarze to jest nasz polski skarb narodowy, który wspólnie możemy wspierać i chronić. Większość roślin dzikorosnących (90%) i ¾ upraw potrzebuje pszczół lub innych zapylaczy do produkcji nasion. Miód to produkt doskonały, wytworzony w całości samodzielnie przez pszczoły - wystarczy im w tym nie przeszkadzać, ewentualnie czasami tylko pomagać. Językiem za pomocą którego pszczoły komunikują się z innymi pszczołami jest taniec, wydawane przez nie dźwięki oraz feromony. Np. za pomocą tańca pszczoła informuje inne o tym gdzie znajduje się źródło nektaru, pyłku i wody. Pszczoła matka wydaje dźwięki które nazywane są titanie (brzmi jak tiii, ti, ti) oraz kwakanie (brzmi jak kwa, kwa, kwa). Poproś pszczelarza żeby dał Ci posłuchać jak kwaka matka pszczela.    Zaciekawiło Cię to? Inne barwne informacje z życia pszczoły znajdziesz przy kolejnych miodach Oleoteka. • - nie wypalaj i nie koś łąk • - nie używaj pestycydów do ochrony roślin, zwłaszcza w czasie ich kwitnienia, stosuj nawozy naturalne • - dbaj o łąki kwietne, uprawiaj kwiaty na działce, na balkonie, tam gdzie mieszkasz Miód wielokwiatowy ma bardzo przyjemny smak i dużą wartość odżywczą. • - jest cennym produktem spożywczym w stanach zmęczenia oraz wyczerpania fizycznego i organizmu • - w tradycyjnej medycynie polecany jest w dolegliwościach wątroby i dróg żółciowych • - stosuje się go w chorobach alergicznych dróg oddechowych (np. atopowa astma oskrzelowa, katar sienny) • - jest pomocny w leczeniu reumatyzmu i anemii • - nadaje się do słodzenia potraw jako naturalne źródło słodkości Miód wielokwiatowy jest naturalnym źródłem minerałów, słodyczy oraz energii i sił witalnych dla naszych maluchów. Miód zaleca się podawać dzieciom powyżej 1 roku życia. Miód wielokwiatowy dostępny w naszym sklepie internetowym pochodzi od lokalnego, zaufanego pszczelarza. Został wytworzony w niewielkiej pasiece prowadzonej z pasją przez kilka pokoleń pszczelarzy. Miód jest całkowicie naturalny, bez żadnych substancji wzbogacających i nie był podgrzewany. Jest produktem nie standaryzowanym – mogą wystąpić różnice w kolorze i smaku w zależności od miejsca jego zbioru.", "url": "https://oleoteka.pl/sklep/49,miod-wielokwiatowy", "category": "lubuskie", "sub_category": "Miody", "phrase": "Miód wielokwiatowy z doliny Warty"}