{"meta_description": "Jak zrobić białą kiełbasę? - Florina.pl", "title": "Jak zrobić białą kiełbasę?", "content": "Biała kiełbasa to przysmak, który wielu osobom kojarzy się przede wszystkim z Wielkanocą. To właśnie w tym czasie pojawia się przecież niemal na każdym stole! Samodzielnie przygotowana, soczysta, aromatyczna biała kiełbasa równie dobrze smakuje jednak także w każdym innym czasie. Sprawdzi się jako składnik żuru albo po prostu - ugotowana i podana domownikom na kolację! Jak zrobić domową białą kiełbasę - kilka ważnych rad na początek Zanim zabierzesz się za przyrządzanie domowej białej kiełbasy, dobrze się przygotuj! Potrzebne będą odpowiednie sprzęty (np. wyciskasz do czosnku czy młynek do przypraw) oraz mięso. Tradycyjnie białą kiełbasę przygotowuje się z połączenia wołowiny gulaszowej z mięsem wieprzowym. Możesz użyć łopatki lub szynki wieprzowej (szynka sprawi, że kiełbasa będzie chudsza) oraz boczku lub podgardla. Następnie przygotowaną masę kiełbasianą będzie trzeba włożyć w osłonki. Do białej kiełbasy najczęściej używa się osłonek w postaci jelit wieprzowych kalibru 24/26. Przy ich wykorzystaniu przygotujesz grubsze kiełbaski. Jeśli jednak wolisz przyrządzić cieńszą wersję białej kiełbasy, zamiast jelit wieprzowych, użyj baranich (kaliber 22/24). Na koniec pozostanie Ci podjąć decyzję, czy chcesz przygotować kiełbasę parzoną, czy surową. Tę drugą warto od razu zrobić w większej ilości - nadaje się do mrożenia. W lodówce białą kiełbasę surową przechowuj maksymalnie 2 dni, a parzoną - 4.  Jak zrobić białą kiełbasę? Przepis wcale nie jest trudny! Jak zrobić białą kiełbasę parzoną? Przygotuj składniki. Na ok. 33 sztuki kiełbas potrzebne będzie: • 2,5 kg szynki, łopatki, karczku wieprzowego (lub ich mieszanki) i wołowiny; Jak zrobić białą kiełbasę domowym sposobem? Pokrój mięso na mniejsze kawałki i zmiel. Chude mięsa miel na grubszych oczkach maszynki do mielenia, a tłustsze – na jak najmniejszych. Teraz przyda Ci się duża miska. Umieść w niej mięso i dodaj do niego przyprawy oraz czosnek. Zanim to zrobisz, czosnek przeciśnij przez praskę, a pozostałe przyprawy dokładnie rozgnieć i rozdrobnij. Wymieszaj mięso z przyprawami i stopniowo dodawaj do masy zimną wodę. W trakcie dodawania wody całość stanie się kleista - i taka ma być! Ugniataj i wyrabiaj mięsną masę przez ok. 10 minut, a potem odstaw na ok. 2 godziny do lodówki. W tym czasie namocz w wodzie jelita. Najpierw mocz je 20 minut, a potem zmień wodę i pozostaw w niej jelita na kolejne 1,5 godziny. Po upływie tych blisko dwóch godzin przygotuj maszynkę do mielenia mięsa z końcówką do kiełbasy. Odciśnij jelito z wody i nasuń je na końcówkę maszynki. Pamiętaj, aby pozostawić na początku ok. 5 cm pustego jelita, żeby móc je zawiązać! W maszynce umieść mięso i włącz ją. Nabijaj jelito mięsem, a potem skręć je delikatnie na kiełbaski.  Gotowe kiełbasy wystarczy następnie sparzyć we wrzątku przez ok. 20 minut. Zastanawiasz się, jak zrobić białą kiełbasę surową? Metoda jest w zasadzie taka sama! Na koniec nie sparzaj jednak kiełbasy w wodzie, ale powieś je na kiju, który wstawisz w chłodne miejsce. A może chcesz przygotować białą kiełbasę w nieco innej niż tradycyjna wersji? W takim razie postaw na białą kiełbasę ze słoika! Przepis jest bardzo prosty, a Ty unikniesz problematycznego nadziewania mięsem wieprzowych jelit! Jak zrobić dobrą białą kiełbasę ze słoika? Potrzebne będą: • 1 kg mięsa wieprzowego (z czego ¾ powinno stanowić mięso chude, a ¼ tłuste); Mięso zmiel w maszynce - chude grubiej, a tłuste drobniej. Dodaj rozdrobnione przyprawy oraz kilka łyżek lodowatej wody i wyrabiaj masę. Jeśli nie będzie wystarczająco kleista, małymi partiami dodaj więcej wody. Włóż masę do słoików i dociśnij, aby przylegała ciasno. Wstaw słoiki do większego garnka, zalej wodą nieco poniżej zakrętki i gotuj przez ok. godzinę. Następnego dnia ponownie przegotuj słoje przez kolejne 45 minut na małym ogniu - dzięki temu kiełbasę będzie można dłużej przechowywać, a na ściankach słoików uzyskasz pyszną galaretę! Jak podać białą kiełbasę i z czym smakuje najlepiej? Kiedy wiesz już, jak zrobić białą kiełbasę w domu, pora zastanowić się, jak podasz ten przysmak! Kiełbasa ze słoika najlepiej smakuje zaserwowana na kromce świeżego chleba z chrupiącą skórką. Warto ją tam umieścić w towarzystwie warzyw. Z kolei tradycyjna kiełbasa może zostać podana na wiele sposobów! Na wielkanocnym stole najlepiej będzie smakowała zaserwowana tak, jak od lat odbywa się to w Twoim domu. Niektórzy kiełbasę gotują i podają z musztardą, chrzanem lub sałatką jarzynową. Inni smażą ją lub pieką. Jeszcze inni - umieszczają w świątecznym żurku. Sposobów jest wiele - wybierz więc ten najbliższy Tobie i Twoim domownikom! Jak zrobić białą kiełbasę na Wielkanoc? Okazuje się, że wcale nie jest to trudne! Wystarczy dobrej jakości mięso, maszynka do jego zmielenia i odrobina wolnego czasu. Czy warto? Kiedy po raz pierwszy spróbujesz domowej kiełbasy, nie będziesz już miał żadnych wątpliwości!   Czytaj także: Przygotuj się na Wielkanoc! Jakie potrawy na Wielkanoc? Zaplanuj świąteczny obiad razem z nami! Przystawki na Wielkanoc – 4 pomysły! Żurek wielkanocny – przepis na najlepszy świąteczny żur! Przepis na udanego grilla Biała kiełbasa pieczona – idealna na Wielkanoc!", "url": "https://florina.pl/pl/blog/jak-zrobic-biala-kielbase-1679401258.html", "category": "kujawsko-pomorskie", "sub_category": "Mięso świeże oraz produkty mięsne", "phrase": "Biała kiełbasa w słoiku"}