{"meta_description": "Kiełbasa Wiejska Kiełbasa wiejska, wędzona, parzona. Do jej wyprodukowania używamy szynki wieprzowej, tłuszczu wieprzowego-słoniny, łopatki wołowej oraz naturalnych przypraw i ziół. Proces produkcji kiełbasy rozpoczyna się od  odpowiedniego wytrybowania m", "title": "Kiełbasa chłopska wędzona sklep internetowy", "content": "Kiełbasa wiejska, wędzona, parzona. Do jej wyprodukowania używamy szynki wieprzowej, tłuszczu wieprzowego-słoniny, łopatki wołowej oraz naturalnych przypraw i ziół. Proces produkcji kiełbasy rozpoczyna się od odpowiedniego wytrybowania mięsa i poddania procesowi peklowania, następnie po upływie kilku dni mięso mielimy na sitkach o różnej gęstości oczek tak aby zachować odpowiednią strukturę gotowego wyrobu z wyeksponowaniem dobrej jakości mięsa jakie używamy. Kolejnym etapem jest umieszczenie gotowego farszu kiełbasianego w naturalnych jelitach a następnie kilku godzinne wędzenie dymem z drewna olchowego oraz krótki etap parzenia nadający kiełbasie kruchości. Gotowy produkt charakteryzuje się idealnie wyczuwalnym bukietem naturalnych ziół i przypraw jakie używamy, jednocześnie uwydatniając smak mięsa wieprzowego. W przekroju naszej kiełbasy bardzo łatwo można dostrzec dużą ilość chudego mięsa które dominuje w naszym wyrobie, ilość tłuszczu ograniczamy do niezbędnego minimum bez którego nie udałoby się wyprodukować kiełbasy. Wyrób nasz idealnie nadaje się do bezpośredniego spożycia, jako dodatek do kanapek, zup, żurków, można ją również używać do grillowania aczkolwiek ze względu na małą ilość tłuszczu będzie ona sucha w środku. Nasze kiełbasy formujemy tak jak na załączonych zdjęciach w kształt pętek (jedno pętko-kształt owalny dookoła), podstawowa ilość pętek bez rozcinania kiełbasy waha się w ilości 1-4 natomiast waga w granicach 0,4-2 kg, wszystko uzależnione jest od grubości i długości jelita. Podana cena jest ceną brutto i dotyczy 1 kg produktu, waga całego kawałka jest zmienna a orientacyjne przedziały wagowe zostały podane wcześniej, minimalna ilość do zamówienia to 200gram (przy dodawaniu produktu do koszyka ilość 0,05 oznacza 50 gram). Nasza Kiełbasa również została wpisana na Listę Produktów Tradycyjnych i można ją zobaczyć klikając w poniższy odnośnik: Po więcej informacji zapraszamy na : Produkt należy przechowywać w lodówce w temp. 2-8 stopni tak aby nie był szczelnie zamknięty (najlepiej wyłożony na talerzu bez przykrycia) wtedy jego termin do spożycia się wydłuży gdyż z biegiem czasu będzie się on jedynie coraz bardziej wysuszał.", "url": "https://www.wedlinylutobrok.pl/Kielbasa-Wiejska-p73", "category": "świętokrzyskie", "sub_category": "Mięso świeże oraz produkty mięsne", "phrase": "Wiejska szynka z Okoła"}