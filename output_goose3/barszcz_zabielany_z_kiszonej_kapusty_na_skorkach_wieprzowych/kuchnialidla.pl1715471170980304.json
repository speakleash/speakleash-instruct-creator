{"meta_description": "Barszcz biały z kiełbasą - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Barszcz biały z kiełbasą - przepis", "content": "Nasz biały barszcz z kiełbasą i chrzanem to połączenie dwóch przepysznych, najczęściej przyrządzanych w czasie Wielkanocy zup. Mowa oczywiście o zupie chrzanowej oraz klasycznym barszczu z białą kiełbasą. Propozycja Karola Okrasy zachwyca więc tradycyjnym, dobrze znanym smakiem, ale z pikantnym, chrzanowym akcentem. Barszcz sam w sobie smakuje dość delikatnie, a w jego kompozycji wyczuwalne są subtelne nuty warzywne. Ma też przyjemną, kremową konsystencję. Jednak dodatek chrzanu sprawia, że zupa zyskuje konkretnego charakteru oraz głębi. Za wyjątkowe walory smakowe kompozycji odpowiada również mięsny dodatek w postaci nie tylko kiełbasy, ale i boczku. Uwaga – pokrojenie wędzonki na mniejsze kawałki sprawi, że maksimum jej smaku i aromatu trafi do wywaru. Na tym jednak nie koniec zalet przepisu Karola! Barszcz biały z kiełbasą i ziemniakami przygotujesz nawet bez zaawansowanej wiedzy kulinarnej. Wystarczy, że zadbasz o wcześniejsze przygotowanie wszystkich składników, po czym będziesz trzymać się podanych instrukcji. Wierzymy, że przedstawiona receptura spodoba się każdemu, kto poszukuje dobrze znanych smaków w podkręconym wydaniu. Polska zupa na Wielkanoc z białą kiełbasą i ziemniakami Barszcz biały z kiełbasą i ziemniakami to staropolska zupa, która najczęściej trafia na polskie stoły w czasie Wielkanocy. Znakomicie sprawdzi się zarówno podczas świątecznego śniadania, jak i obiadu. Oczywiście w nie każdej części Polski jada się właśnie biały barszcz na kiełbasie. W niektórych regionach większą popularnością cieszy się np. żurek z białą kiełbasą i ziemniakami czy zupa grzybowa z chrzanem. Jeżeli w regionie, z którego pochodzisz, zwykle jada się właśnie barszcz, koniecznie pokuś się o wersję z naszego przepisu. A może nigdy dotąd nie przygotowywałeś czy przygotowywałaś barszczu? Wobec tego to najwyższy czas, aby podjąć wyzwanie! Ze sprawdzonym przepisem na barszcz biały z kiełbasą na pewno się uda. To dobry moment, aby krótko wyjaśnić różnicę między przepisem na żurek z ziemniakami a tym na biały barszcz. Otóż główną różnicę między nimi stanowi zakwas. Ten do barszczu powstaje z mąki pszennej, za to do żurku dodaje się zakwas żytni. Co ważne, ma służyć przede wszystkim doprawieniu zupy – nie jest jedynym czynnikiem odpowiedzialnym za smak barszczu. Z tego względu możesz nieco zmodyfikować jego ilość, dopasowując ją do osobistych preferencji. W ten sposób uzyskasz idealny smak zupy! Ponadto dużą rolę w obu zupach odgrywają dodatki – przepis na żurek z ziemniakami zawsze zakłada wykorzystanie wędzonki. Z tego względu raczej nie nadaje się dla osób, które zrezygnowały z mięsa w diecie. Wegetarianie czy weganie mogą za to z powodzeniem przyrządzić krem chrzanowy lub barszcz biały z ziemniakami, ponieważ każdy z nich urzeka smakiem nawet bez mięsnych dodatków. Ale to już temat na inny przepis! Nasz barszcz biały na białej kiełbasie należy podawać z jajkiem. Sugerujmy serwować je w klasycznej formie, czyli po prostu ugotowane, z żółtkiem oddzielonym od białka. Choć możesz też zaszaleć i przygotować je nieco inaczej niż zazwyczaj. Otóż zupa barszcz biały z ziemniakami świetnie smakuje z jajkiem sadzonym – to ciekawa odmiana dla wersji gotowanej. Zwłaszcza na wielkanocnym stole, na którym z pewnością nie zabraknie jajek na twardo w wielu wydaniach. Co więcej, do naszego przepisu na barszcz biały z ziemniakami pasują jajka w koszulkach. To wytworna, elegancka forma podania, dlatego sprawdzi się podczas uroczystego rodzinnego obiadu czy śniadania. Taki nietypowy sposób przyrządzenia jajka sprawi, że obiad z kiełbasą i ziemniakami stanie się niezwykle wykwintny. Nawet jeśli ma być to po prostu codzienny obiad. W końcu barszcz możesz przygotować w dowolny dzień – niekoniecznie świąteczny. Mamy jeszcze jedną wskazówkę dotyczącą dodatków do opisywanej zupy. Barszcz biały z ziemniakami i kiełbasą dobrze smakuje podany z chlebem. Oczywiście idealnie byłoby uraczyć się pieczywem prosto z pieca, ale przecież nie zawsze jest taka możliwość. W obliczu braku tego rarytasu wybierz po prostu swoje ulubione pieczywo, które masz pod ręką. Choć przepis na barszcz chrzanowy nie jest bardzo skomplikowany, szczegóły mają tu kluczowe znaczenie. O czym nie możesz zapomnieć? • Pamiętaj, aby chrzan trafił do zupy na samym końcu. Ma on intensywny smak, a dodanie go wcześniej może sprawić, że straci on swoją ostrość. • Zadbaj, aby jajka na twardo były perfekcyjne. Wystarczy trzymać się kilku prostych zasad. O czym mowa? Przed gotowaniem wyjmij jajka z lodówki i pozostaw na kilka minut, aby się ociepliły – powinny osiągnąć temperaturę pokojową. Ten łatwy trik pozwala uniknąć pęknięć skorupki podczas gotowania. Następnie wlej wodę do garnka do poziomu, w którym jajka zostaną całkowicie zanurzone oraz dodaj do wody szczyptę soli (opcjonalnie). Wodę doprowadź do wrzenia na dużym ogniu, po czym ostrożnie umieść jajka łyżką cedzakową lub chochlą w wodzie. I tutaj delikatność służy ochronie skorupek. Gotuj jajka przez około 9-12 minut, przy czym uwzględnij, że większe lepiej pozostawić w wodzie nieco dłużej. Po ich ugotowaniu odcedź gorącą wodę z garnka, a następnie przenieś jajka do miski z zimną wodą. Pozwól im schłodzić się przez co najmniej 5 minut, a kiedy wystarczająco wystygną, delikatnie obierz je ze skorupek. • Nie rezygnuj z opalania cebuli. Ma to ogromny wpływ na ostateczny smak wywaru. Proces opalania cebuli sprawia, że cukry w niej zawarte ulegają karmelizacji, dzięki czemu zupa zyskuje głęboki, lekko słodkawy smak. Dodatkowo podczas opalania cebuli wydziela się apetyczny aromat! Tradycyjnie w polskiej kuchni do barszczu białego dodaje się właśnie białą kiełbasę. Nietypowy kolor oraz smak zawdzięcza ona faktowi, że jest parzona, a nie wędzona. Dodatkowo do jej wyrobu nie używa się soli peklującej, lecz zwykłej, co pozwala jej zachować jasny kolor podczas obróbki. To kiełbasa wieprzowa, czasem z dodatkiem cielęciny, którą cechuje delikatny smak, dzięki któremu fantastycznie pasuje do różnych potraw. Możesz spotkać się z przepisami, w których kiełbasa powinna być odpowiednio ugotowana, aby zachować miękkość oraz soczystość, co wpisuje się w charakter barszczu białego. W tradycyjnym przepisie na żurek z kiełbasą i ziemniakami też najczęściej znajduje się biała kiełbasa. Nieco rzadziej można spotkać się z przepisami, w których pojawia się kiełbasa śląska bądź myśliwska. Oczywiście nic złego się nie stanie, gdy zwykła kiełbasa trafi również do barszczu, lecz w takim przypadku musisz liczyć się z tym, że straci on swój tradycyjny charakter. Przede wszystkim potrzebujesz ostrego noża! Dzięki niemu praca z kiełbasą przebiegnie szybko i sprawnie. W swoim przepisie Karol radzi jedynie ją właściwie naciąć, po czym podawać ją w całości. Ale to tylko jedna z możliwości! Świetnie smakuje również kiełbasa pokrojona w plasterki. Każda z propozycji dobrze sprawdzi się w sugerowanej przez nas wersji pieczonej. Jednak zarówno chrzanowy barszcz, jak i tradycyjny żurek z kiełbasą i ziemniakami udadzą się z dodatkiem smażonej kiełbasy. Wykorzystaj ten sposób obróbki termicznej, jeśli zależy Ci na czasie czy po prostu nie masz piekarnika. To, czy zdecydujesz się na przyrządzenie kiełbasy w całości, czy raczej pokroisz ją w kawałki dowolnej wielkości, zależy tylko od Ciebie! Mamy nadzieję, że ten przepyszny barszcz na stałe zagości w Twoim repertuarze świątecznych potraw. Przy czym zapewniamy, że wyśmienicie sprawdzi się także jako codzienne danie. Jeśli tylko przyjdzie Ci ochota na coś tradycyjnego, ale w odrobinę innym wydaniu właśnie barszcz biały z białą kiełbasą okaże się strzałem w dziesiątkę. Przy czym to tylko jedna z propozycji znakomitych zup z Kuchni Lidla. Wśród naszych przepisów znajdziesz m.in. fantastyczną zupę czosnkową, zupę z czerwonej papryki, a nawet zupę z suszonymi pomidorami i mascarpone we włoskim stylu. Przede wszystkim jednak sprawdź, jak smakuje chrzanowa zupa z białą kiełbasą autorstwa Karola. Zapewniamy, że Twoi goście ją pokochają", "url": "https://kuchnialidla.pl/barszcz-chrzanowy-z-pieczona-biala-kielbaska", "category": "mazowieckie", "sub_category": "Gotowe dania i potrawy", "phrase": "Barszcz zabielany z kiszonej kapusty na skórkach wieprzowych"}