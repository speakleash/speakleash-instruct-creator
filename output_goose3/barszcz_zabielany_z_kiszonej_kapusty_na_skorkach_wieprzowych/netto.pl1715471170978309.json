{"meta_description": "Barszcz biały stanowi pozycją obowiązkową na wielkanocnym stole. Zgodnie ze staropolską tradycją przygotowany powinien zostać na esencjonalnym wywarze mięsnym, do którego dodaje się białą kiełbasę.", "title": "Przepisy na barszcz biały z tłuczonymi ziemniakami i kiełbasą", "content": "Barszcz biały stanowi pozycją obowiązkową na wielkanocnym stole. Zgodnie ze staropolską tradycją przygotowany powinien zostać na esencjonalnym wywarze mięsnym, do którego dodaje się białą kiełbasę. Przy gotowaniu barszczu białego nie obejdzie się bez aromatycznych przypraw. Tradycyjnie powinny się w nim znaleźć poza solą i pieprzem także czosnek, ziele angielskie i liść laurowy oraz suszony majeranek. Zwykle barszcz zabielany jest śmietaną o zawartości tłuszczu 12 lub 18%. Różne regiony Polski mają odmienne zwyczaje dotyczące tego, z czym barszcz biały się podaje. W województwie lubelskim do tej potrawy dorzuca się pokrojone kawałki twarogu, na Kujawach w barszczu można znaleźć natomiast ziemniaczane kluseczki. W tym artykule zaprezentujemy natomiast dwie inne wersje tej tradycyjnej zupy - najbardziej popularny w wielu częściach naszego kraju barszcz biały z dodatkiem pokrojonej białej kiełbasy oraz nieco rzadziej przygotowywany, ale w wielu rodzinach będącą hitem na wielkanocnym stole barszcz biały z puree ziemniaczanym. • Do garnka, w którym będziemy gotować barszcz wrzucić pokrojone mięso wieprzowe. Wlać 3 litry wody. Posolić. Zagotować. Gotować na małym ogniu przez około 30 minut. • Warzywa (poza czosnkiem i ziemniakami) obrać, opłukać, pokroić na kilka mniejszych kawałków. Wrzucić do garnka razem z wędzonką, zielem angielskim i liściem laurowym. Gdy zawartość garnka ponownie zacznie wrzeć, zdjąć szumowiny z powierzchni wody. Gotować dalej na małym ogniu przez kolejne 30 minut. • Dodać podziurawioną w kilku miejscach widelcem białą kiełbasę i gotować przez następne 15 minut. • Dodać rozgnieciony czosnek oraz chrzan. Wyłączyć gaz i odstawić wywar na 15 minut. • Przecedzić barszcz przez sitko i zagotować go. Kiełbasę pokroić na plastry i dorzucić do zupy. Do całości dodać suszony majeranek. • Barszcz zaprawić śmietaną - w tym celu śmietanę należy najpierw wymieszać z kilkoma łyżkami wody i dopiero potem stopniowo dodawać do niej gorącą zupę - około szklanki. Tak przygotowaną zaprawę wlać do garnka z barszczem, cały czas mieszając. • W międzyczasie przygotować puree ziemniaczane: ziemniaki umyć, obrać i opłukać. Ugotować w osolonej wodzie. Odcedzić i rozgnieść tłuczkiem wraz z solą, pieprzem, masłem i 3 łyżkami mleka. • Przed podaniem barszcz podgrzewać na małym ogniu. Na głęboki talerz nałożyć kilka łyżek puree ziemniaczanego i zalać je gorącym barszczem. Zobacz też: PROSTY I SPRAWDZONY PRZEPIS NA SERNIK • Do garnka, w którym będziemy gotować barszcz wlać 2 litry wody, dodać wołowinę i sól. Całość zagotować i gotować na małym ogniu przez około 1 godzinę. • Do wywaru dodać marchewkę, pietruszkę, pora, selera oraz opaloną na palniku cebulę. Gotować przez kolejne 30 minut. • Dodać wędzonkę i podziurkowaną widelcem białą kiełbasę. Dalej gotować na wolnym ogniu przez około 15 minut. • Dodać przyprawy: liść laurowy, ziele angielskie, suszony majeranek, tarty chrzan, ocet i obrane ze skórki ząbki czosnku (w całości). • Barszcz zaprawić śmietaną - w tym celu śmietanę należy najpierw wymieszać z kilkoma łyżkami wody i dopiero potem stopniowo dodawać do niej gorącą zupę - około szklanki. Tak przygotowaną zaprawę wlać do garnka z barszczem, cały czas mieszając. • Na koniec zupę doprawić do smaku solą i świeżo mielonym czarnym pieprzem. Przed spożyciem barszcz podgrzewać na małym ogniu. Podawać z pokrojoną na plasterki białą kiełbasą.", "url": "https://www.netto.pl/przepisy/zdrowe-odzywianie/przepisy-na-barszcz-bialy-z-tluczonymi-ziemniakami-i-kielbasa/", "category": "mazowieckie", "sub_category": "Gotowe dania i potrawy", "phrase": "Barszcz zabielany z kiszonej kapusty na skórkach wieprzowych"}