{"meta_description": "Dla mnie jest to idealny barszczyk z białą kiełbasą. Nauczyłam się go robić przez brak zakwasu. Kiedy przeprowadziliśmy się do Belgii, takich rzeczy tutaj nie znali, dalej nie znają w sumie.", "title": "Barszcz biały na kapuście kiszonej", "content": "Dla mnie jest to idealny barszczyk, delikatny, lekko kwaśny z białą kiełbasą. Nauczyłam się go robić przez brak zakwasu. Kiedy przeprowadziliśmy się do Belgii, takich rzeczy tutaj nie znali, dalej nie znają w sumie. Internetu jeszcze nie było, aby zadzwonić i zapytać się babci jak zrobić zakwas musiałam czekać przy telefonie przez 4 godziny. A tu barszczu się chciało! Mamy koleżanka podpowiedziała nam, że robi błyskawiczny na kapuście kiszonej i tak już zostało.) Robimy skromny na kiełbasce z ziemniaczkami i z jajeczkiem na Wielkanoc. Cebulę i czosnek, marchew oraz seler obrać i posiekać. Rozgrzać 2 łyżki oleju w dużym garnku, zeszklić warzywa. Dodać kapustę i zalać 1 L wody, dodać sól i pieprz, liść laurowy oraz ziele angielskie. Gotować przez 20 minut. Ugotować jajka na twardo. Ziemniaki obrać i pokroić w kostkę. W osobnym garnku, delikatnie opiec pokrojone kiełbasy. Odcedzić kapustę nad garnkiem z kiełbasą (pozostałą kapustę używamy do bigosu lub na farsz do pierogów). Do garnka dodać ziemniaki, liść laurowy, kostkę bulionową, pieprz i łyżeczkę majeranku. Dodać także 1/2 L wody i gotować przez 20 minut lub aż ziemniaki będą miękkie. Dodać śmietanę i wymieszać. Barszcz podać z jajkiem przekrojonym na pół i posypać tymiankiem. Wspieraj twórczość i kup kawę!  Jeśli skorzystałaś/skorzystałeś z moich przepisów i w podziękowaniu zechcesz zaprosić mnie na kawę – będzie mi bardzo miło. Jeśli wypróbujesz ten przepis, zostaw proszę komentarz poniżej lub oznacz mnie w soim zdjęciu @anna_s_table na profilu Instagram’a, lub dodaj #servingdumplings, chętnie tam zajrzę. Zapisz się na mój bezpłatny NEWSLETTER, aby otrzymywać powiadomienia o najnowszych przepisach.", "url": "https://www.servingdumplings.com/pl/przepis/barszcz-bialy-na-kapuscie-kiszonej/", "category": "mazowieckie", "sub_category": "Gotowe dania i potrawy", "phrase": "Barszcz zabielany z kiszonej kapusty na skórkach wieprzowych"}