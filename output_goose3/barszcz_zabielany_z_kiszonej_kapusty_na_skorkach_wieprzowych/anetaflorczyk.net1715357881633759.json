{"meta_description": "Jeśli masz ochotę na pyszny barszcz zabielany, znajdziesz tutaj 6 przepisów prostych i szybkich oraz bardziej skomplikowanych z aromatycznymi składnikami.", "title": "Przepisy na Barszcz Czerwony Zabielany | Aneta Florczyk", "content": "Jeśli masz ochotę na pyszny barszcz zabielany, znajdziesz tutaj 6 przepisów prostych i szybkich oraz bardziej skomplikowanych z aromatycznymi składnikami. Barszcz czerwony to jedna z tradycyjnych i wyjątkowo pysznych zup, które wyjątkowo często pojawiają się na naszych stołach. Składniki: 5 średnich buraków, włoszczyzna: 2 marchewki, 1 pietruszka, kawałek pora i selera, 3 liście laurowe, 3 kulki ziela angielskiego, 3 łyżki soku z cytryny, 150 ml słodkiej śmietanki, sól i pieprz do smaku, 5 dużych ugotowanych ziemniaków, 2 małe cebule, olej lub oliwa do smażenia. Jak zrobić barszcz czerwony z ziemniakami zabielany: Buraki i włoszczyznę obieramy, dokładnie myjemy, kroimy na mniejsze kawałki. Całość wrzucamy do dużego garnka, zalewamy wodą. Dodajemy ziele angielskie i liście laurowe. Gotujemy przez około 1,5 godziny na niedużym ogniu. Gdy warzywa są już miękkie, wyławiamy je, a do zupy dodajemy sok z cytryny, słodką śmietankę, sól i pieprz do smaku. Ziemniaki obieramy, gotujemy w osolonej wodzie. Cebulkę kroimy w kostkę i podsmażamy na rozgrzanym oleju do zeszklenia. Do głębokiego talerza wykładamy porcję ziemniaków, posypujemy podsmażoną cebulką, a następnie całość zalewamy barszczem. Tutaj sprawdzisz ile kalorii ma barszcz ukraiński. Wykonanie: Kości dokładnie myjemy, dzielimy na mniejsze kawałki, wrzucamy do garnka i zalewamy około 2 litrami zimnej wody. Wstawiamy na nieduży ogień i czekamy, aż całość się zagotuje. Zbieramy z wierzchu szumowiny i gotujemy dalej. Dodajemy obrane i pokrojone buraki oraz marchew, a tajże liście laurowe, ziele angielskie i sól. Gotujemy do momentu, aż buraki będą miękkie. Gotowy wywar przecedzamy. Kości obieramy z mięsa i odkładamy. Buraki i marchew ścieramy na tarce o grubych oczkach. Ziemniaki obieramy i kroimy w kostkę, wrzucamy do garnka z wywarem i gotujemy przez kilkanaście minut. Dodajemy starte buraki, wędzone mięso, dolewamy ocet, doprawiamy majerankiem i pieprzem. Jeśli zupa jest za gęsta, można dolać nieco wody. Śmietanę łączymy z chochlą zupy, stopniowo dodajemy mąkę, mieszając całość na jednolitą masę. Wylewamy do zupy, dodajemy koper i gotujemy jeszcze przez kilka minut. Barszcz podajemy od razu po przygotowaniu. Jeśli wyjdzie go za dużo, można część wlać do słoików i zapasteryzować. Wykonanie: Fasolę namaczamy dzień wcześniej, aby była miękka – zalewamy ją zimną wodą. Marchew, pietruszkę, pora i seler myjemy. Pora kroimy w talarki, resztę warzyw ścieramy na tarce o dużych oczkach. Cebulę kroimy w talarki. Pomidory sparzamy, obieramy ze skórki, kroimy w dużą kostkę. Kapustę szatkujemy drobno, czosnek obieramy, buraki obieramy, myjemy i ścieramy na grubych oczkach tarki. Ziemniaki obieramy, myjemy i kroimy w kostkę. Do dużego garnka wrzucamy namoczoną i odsączoną fasolę, wrzucamy wszystkie warzywa poza burakami i ziemniakami. Zalewamy 3 litrami zimnej wody. Dorzucamy liście laurowe, ziele angielskie, ząbki czosnku. Całość gotujemy przez godzinę na niedużym ogniu. Dodajemy starte buraki i gotujemy przez kolejne 20 minut. Po tym czasie wsypujemy cukier, dolewamy ocet, wrzucamy pokrojone ziemniaki i majeranek. Całość gotujemy do momentu, aż ziemniaki i fasola będą miękkie. Śmietanę mieszamy w miseczce z chochlą zupy i wlewamy do garnka. Na koniec przyprawiamy zupę solą i pieprzem ziołowym. Podajemy po przygotowaniu, ale dzień czy dwa później barszcz ukraiński smakuje tak samo dobrze. Wykonanie: Buraki gotujemy w wodzie w łupinach. Ostudzamy, obieramy, ścieramy na tarce o grubych oczkach. Do drugiego garnka wkładamy żeberka, zagotowujemy i gotujemy przez około 15 minut na niedużym gazie. Dodajemy pokrojoną włoszczyznę oraz cebulę, ziele angielskie i pieprz. Gotujemy na małym gazie przez kolejne 20 minut. Dorzucamy starte buraki i gotujemy przez pół godziny, na koniec dodając sok z cytryny. Po tym czasie wyławiamy żeberko, oddzielamy mięso od kości i wrzucamy je z powrotem do garnka. W małym garnuszku podgrzewamy śmietankę z łyżeczką mąki, dokładnie mieszamy i wlewamy do garnka z barszczem. Zupę podajemy z ugotowanym wcześniej makaronem oraz posypujemy natką pietruszki. Składniki: 3 średnie buraki, 500 ml soku z buraków, 1,5 litra rosołu, 4 ziemniaki, pół pęczka świeżego koperku, 2 łyżki śmietany, 2 łyżeczki mąki, 4 jajka ugotowane na twardo, ¼ łyżeczka mielonego pieprzu, 2 liście laurowe, ząbek czosnku, sól do smaku. Wykonanie: Buraki myjemy, obieramy i kroimy w plastry. Wrzucamy do garnka, zalewamy przygotowanym wcześniej rosołem, dorzucamy liście laurowe i obrany ząbek czosnku. Solimy i gotujemy przez 15 minut na średnim ogniu. W drugim garnku z wodą gotujemy obrane i pokrojone w kostkę ziemniaki z odrobiną soli. Wyjmujemy buraki z garnka z zupą, dolewamy sok z buraczków i chwilę gotujemy. Śmietanę mieszamy z mąką, wlewamy do zupy. Doprawiamy pieprzem i koperkiem. Na głębokie talerze nakładamy ugotowane ziemniaki, układamy pokrojone w ćwiartki jajka na twardo, zalewamy barszczem, dekorujemy koperkiem i podajemy. Wykonanie: Suszone grzyby zalewamy gorącą wodą i odstawiamy na kilkanaście minut. Kapustę odcedzamy z nadmiaru soku, smażymy na patelni z łyżką masła przez kilka minut, do czasu aż będzie miękka. Barszcz w proszku przygotowujemy według przepisu podanego na opakowaniu, wykorzystując wodę z namoczonych wcześniej grzybów (same grzyby można wykorzystać do innego przepisu). Zupę doprawiamy majerankiem i pieprzem. Na głębokie talerze nakładamy porcje smażonej kapusty, zalewamy barszczem i podajemy. Barszcz czerwony doprawiamy solą, pieprzem i majerankiem. Dolewamy również odrobinę octu lub soku z cytryny, aby zupa miała piękny, czerwony kolor. Barszcz czerwony zagęszczamy śmietaną wymieszaną z niewielką ilością mąki. Zupa będzie gęsta także wtedy, gdy dodamy do niej starte buraczki.", "url": "https://anetaflorczyk.net/przepisy-na-barszcz-czerwony-zabielany/", "category": "mazowieckie", "sub_category": "Gotowe dania i potrawy", "phrase": "Barszcz zabielany z kiszonej kapusty na skórkach wieprzowych"}