{"meta_description": "Dziś przygotowałam kapuśniak taki jak gotował mój dziadek oraz mama zaraz po świniobiciu, gotował nam na nich kapuśniak z dodatkiem ziemniaków i", "title": "Kapuśniak na skórkach wieprzowych", "content": "Do garnka wlać dwa litry wody, przełożyć umyte i pokrojone w mniejsze kawałki skóry wieprzowe oraz dodać marchew i korzeń pietruszki pokrojone dowolnie. Całość zagotować i od razu zmniejszyć ogień, gotując na wolnym ogniu zebrać powstałe szumowiny i gotować do pełnej miękkości skór a w trakcie gotowania się wywaru ze skór dodać przyprawę uniwersalną. Gdy skóry są już wystarczająco miękkie wtedy dodać ziemniaki pokrojone w kostkę i wsypać kaszę, gotować na wolnym ogniu do miękkości ziemniaków i kaszy Jak już ziemniaki z kaszą są miękkie dodać kapustę kiszoną swojską lub kupną pokrojoną drobniej oraz majeranek i gotować na wolnym ogniu do jej miękkości. W trakcie gotowania jak już kapusta jest dość miękka doprawić zupę według swego smaku przyprawa uniwersalną a pod sam koniec gotowania wsypać pieprz ziołowy lekko zagotować i zdjąć z ognia. Ugotowaną zupę odstawić aby przegryzła się z kapustą, gdy zupa postoi jest bardziej aromatyczny smak i zrobi się gęstawa taka jaką lubimy Gotową zupę kapuśniak podałam z bardzo dużą ilością pieprzu ziołowego ponieważ tak najbardziej lubię kapuśniak, można podać również bez pieprzu czystą a nawet zaciągniętą koncentratem pomidorowym ale to już jest zależne kto jak lubi. Smak kapuśniaku ugotowanego na skórach wieprzowych jest nie do opisania, jest tak smaczny że brakuje słów z ugotowanego sporego garnka została zaledwie mała miseczka", "url": "https://smaker.pl/przepisy-zupy/przepis-kapusniak-na-skorkach-wieprzowych,195641,agnes72.html", "category": "mazowieckie", "sub_category": "Gotowe dania i potrawy", "phrase": "Barszcz zabielany z kiszonej kapusty na skórkach wieprzowych"}