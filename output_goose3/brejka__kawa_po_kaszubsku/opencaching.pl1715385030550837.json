{"meta_description": "", "title": "KASZËBË - Brëjka - Geocaching Opencaching Polska", "content": "Brëjka to kawa po kaszubsku, podawana z mlekiem lub bez, przygotowywana z palonego zboża z dodatkiem cykorii. Dla uszlachetnienia smaku dodawano kilka ziaren prawdziwej kawy, mielonej w innym młynku. Zwyczaj picia oraz przygotowywania kawy zbożowej został podpatrzony przez miejscową ludność u niemieckich kolonistów osiedlających się na ziemiach pomorskich. Napój ten szybko zyskał popularność i stał się najczęściej spożywanym napojem wśród robotników w miastach. Z czasem zwyczaj picia kawy zbożowej rozpowszechnił się na wsie, szczególnie po pierwszej wojnie światowej. Ariadna pokieruje Cię do pojemnika z hasłem.", "url": "https://opencaching.pl/viewcache.php?wp=OP835P", "category": "pomorskie", "sub_category": "Napoje (alkoholowe i bezalkoholowe)", "phrase": "Brëjka – kawa po kaszubsku"}