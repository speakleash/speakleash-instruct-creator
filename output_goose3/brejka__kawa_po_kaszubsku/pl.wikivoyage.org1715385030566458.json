{"meta_description": "", "title": "Gdańsk – Wikipodróże, wolny przewodnik turystyczny", "content": "Gdańsk – miasto o ponad tysiącletniej historii, położone w północnej Polsce, nad Zatoką Gdańską. Jest stolicą województwa pomorskiego i liczy ok. 460 tys. mieszkańców. Razem z Gdynią i Sopotem tworzy konurbację zwaną Trójmiastem. Gdańsk posiada lotnisko międzynarodowe, mające kursy do wielu większych miast Europy. Najbliższy inny port lotniczy znajduje się w Bydgoszczy. Szerszą gamę lotów posiada Warszawa, oddalona o 300 kilometrów. Lotnisko w Gdańsku – airport.gdansk.pl. Lotnisko w Gdańsku znajduje się w Rębiechowie, w zachodniej części miasta. Jest skomunikowane autobusami miejskimi linia 210 ze Śródmieściem i Osową oraz 110 z Wrzeszczem. Od października 2015 lotnisko jest połączone linią kolejową PKM-SKM ze stacją Gdańsk-Wrzeszcz. Część kursów dociera bezpośrednio do stacji Gdańsk Główny. http://www.skm.pkp.pl Znajduje się tutaj XIX-wieczny dworzec kolejowy, z którego można dojechać bez przesiadek do największych miast w kraju. Poruszanie się po Gdańsku, a także po całej metropolii zdecydowanie ułatwia Szybka Kolej Miejska, kursująca pomiędzy Tczewem a Słupskiem. Do Gdańska prowadzi droga ekspresowa 7 – w stronę Warszawy, 6 – do Szczecina i 1 – na Śląsk. Istnieje również autostrada, którą można dojechać do Torunia, a także do Łodzi. Do Gdańska przyjeżdżają zarówno autobusy dalekobieżne, a także lokalne i zagraniczne (Kaliningrad, Wilno). Z Gdańska można dopłynąć tramwajem wodnym na Hel, do Gdyni czy Sopotu oraz promem do Nynäshamn w Szwecji. Z Gdyni odpływają promy do Karlskrony. Co jakiś czas do Gdyni i do Gdańska przypływają wycieczkowce z dalekich krajów. Gdańsk ma bardzo rozbudowaną komunikację miejską. Można bez problemu dojechać z Centrum do Sopotu, Gdyni czy Wejherowa. Trójmiasto oferuje bilet metropolitalny, pozwalający jeździć bez problemu po Trójmieście i przyległych miastach tzw. małym Trójmieście (Rumia, Reda, Wejherowo) i Pruszczu Gdańskim. Szybką Koleją Miejską można dotrzeć do Słupska i Tczewa. Bilety 24 godzinne kosztują na SKM 13zł (stan na 2015.12) i są ważne na trasie Pruszcz Gdański – Wejherowo. Do kolejki podmiejskiej (SKM) można zabrać rower za darmo. http://www.skm.pkp.pl Podstawą sieci komunikacyjnej w samym Gdańsku jest transport szynowy składający się z linii SKM, której na odcinku Gdańsk Główny – Gdańsk Oliwa towarzyszą dwie linie tramwajowe biegnące wzdłuż niej w odległości 1–3 km. W południowej części miasta, gdzie sieć tramwajowa nie towarzyszy już linii SKM układ linii ma zupełnie inny charakter. W centrum tramwaje rozgałęziają się w dwie strony na Stogi oraz na Chełm i Łostowice, nieco wcześniej na Hucisku odchodzi linia na Piecki-Migowo przez Siedlce. Do tego układu dochodzi jeszcze linia na Nowy Port wraz z dwiema pętlami ulicznymi na terenie dzielnicy linia na Brzeźno wraz z dwiema pętlami (uliczną i klasyczną) oraz połączenie pomiędzy Nowym Portem a Brzeźnem. Linie autobusowe uzupełniają sieć tramwajową. Układ sieci autobusowej jest wielocentryczny-promienisty. Autobusy dowożą pasażerów do węzłów przesiadkowych (Dworzec Główny, Wrzeszcz PKP, Oliwa PKP, Oliwa, Chełm Witosa, Łostowice Świętokrzyska) z dalszych dzielnic miasta, a także z okolicznych miejscowości. Linie autobusowe z wyjątkiem ulicy Kartuskiej nie dublują się z liniami tramwajowymi. Sprzedaż biletów odbywa się w biletomatach ustawionych na bardziej popularnych przystankach, w kioskach, a także u kierowców i motorniczych. Więcej informacji można znaleźć na stronie MZKZG zrzeszającej komunikację Zatoki Gdańskiej mzkzg.org, a także na stronie ZTM Gdańsk, organizatora komunikacji miejskiej w Gdańsku i okolicach ztm.gda.pl. Gdańsk posiada rozbudowaną sieć dróg rowerowych, jedną z największych w Polsce. Umożliwia to łatwość przemieszczania się między dzielnicami, gminami oraz między miastami Gdańsk - Sopot - Gdynia. W trójmieście działają liczne komercyjne wypożyczalnie rowerów Gdańsk i Rent a Bike Gdansk dostosowane do potrzeb turystów. Ofertę rowerów miejskich stanowią rowery tradycyjne oraz ze wspomaganiem elektrycznym. Bardzo ciekawym wyborem dla miłośników jazdy poza drogami utwardzonymi, będzie Trójmiejski Park Krajobrazowy obfitujący w ciekawe ścieżki rowerowe. Gdańsk Travel Guide - w 2018 została utworzona pracująca w trybie offline polsko- i angielskojęzyczna aplikacja oferująca m.in. opisy tras turystycznych, historycznych obiektów, atrakcji, gastronomii, zakwaterowania. Największą atrakcją turystyczną Gdańska jest Główne Miasto wraz z najbardziej reprezentatywną Drogą Królewską (ulicą Długą i Długim Targiem). Zabudowa ulicy składa się z: Ratusza Głównego Miasta (najwyższe muzeum w Europie), Dworu Artusa, Bramy Złotej i Zielonej kamienic, w jednej z nich znajduje się muzeum pokazujące wnętrze domu Uphagena. Oprócz tego jedną z największych atrakcji Drogi Królewskiej jest Fontanna Neptuna. Równoległą ulicą do Drogi Królewskiej jest ulica Piwna, która jest również jedną z często odwiedzanych przez turystów ulic. Oprócz tego cennymi zabytkami w Głównym Mieście są: Żuraw (dźwig portowy), Hala targowa, a także liczne kościoły w tym największy ceglany kościół na Świecie – Bazylika Mariacka oraz baszty i pozostałości murów obronnych. Oprócz tego na terenie Śródmieścia znajdują się mniej znane obiekty np. zabudowa Starego Miasta, które jednak w wyniku zniszczenia większości zabudowy i odbudowy jej wg ówczesnych stylów nie są już tak okazałe. Drugą z turystycznych dzielnic Gdańska jest Oliwa. Głównymi atrakcjami tej dzielnicy jest Katedra Oliwska, Park Oliwski wraz z Pałacem Opatów. Wszystkie te obiekty znajdują się w pobliżu siebie i pętli tramwajowej. W Oliwie znajduje się także ogród zoologiczny, punkt widokowy Pachołek oraz łatwy dostęp do Trójmiejskiego Parku Krajobrazowego (TPK). Z Oliwy możemy dojść do rezerwatu przyrody utworzonego na terenie TPK w 1983 „Źródliska w Dolinie Ewy”. Przez Oliwskie Lasy i Oliwę przebiega Trójmiejski Szlak Turystyczny http://pomorskieszlakipttk.pl/szlaki-piesze/trojmiejski/ Wrzeszcz ma głównie charakter handlowy. Na ulicy Grunwaldzkiej pomiędzy skrzyżowaniem z ulicą Uphagena do Galerii Bałtyckiej znajdują się sklepy i różnego rodzaju restauracje oraz trzy Centra Handlowe: Galeria Bałtycka, Galeria Metropolia oraz Manhattan. Zabytki Wrzeszcza są mniej atrakcyjne niż Śródmieścia i Oliwy, do tego są słabo oznakowane. Największą atrakcją Brętowa jest Sanktuarium Matki Boskiej Brzemiennej w Matemblewie, do której udają się wierni proszący o dar potomstwa. Na terenie sanktuarium znajduje się Ołtarz Papieski przeniesiony tam po pielgrzymce Jana Pawła II do Trójmiasta. Oprócz tego okolica jest pełna lasów i sprzyja bliskiemu kontaktowi z naturą. W pobliżu znajduje się wiele ciekawych leśnych ścieżek rowerowych i szlaków pieszych. Główną atrakcją turystyczną Letnicy jest stadion zbudowany na Mistrzostwa Europy w Piłce Nożnej 2012. PGE Arena ze swoją charakterystyczną elewacją w kształcie bursztynu jest jedną z wizytówek miasta. Oprócz stadionu dzielnica może poszczycić się Międzynarodowymi Targami Gdańskimi. Największą atrakcją pasa nadmorskiego są plaże. Najbardziej popularne są plaże w Jelitkowie, Brzeźnie (obok molo) oraz Stogach. Oprócz tego dużą popularnością cieszy się mniej zatłoczona plaża na Wyspie Sobieszewskiej. Kolejną atrakcją turystyczną pasa nadmorskiego we wschodniej części wybrzeża są fortyfikacje nadmorskie. Szlak fortyfikacji rozpoczyna się niedaleko pętli tramwajowej Stogi Plaża i biegnie wzdłuż wybrzeża do Górek Zachodnich. Na szlaku znajdują się ruiny fortyfikacji powstałych od XIX wieku do lat 60. w celu obrony Gdańska. Podczas pobytu w Gdańsku, warto zastanowić się nad aktywnym spędzeniem wolnego czasu. Ciekawą propozycją wydaje się być nurkowanie. Zawisza Czarny, Kujawiak czy Groźny to nazwy wraków leżących na dnie Bałtyku. Stanowią one niemałą atrakcję turystyczną Trójmiasta. Gdańsk jest historycznie bardzo ważnym miejscem, między innymi dlatego, że to tutaj, na Westerplatte, rozpoczęła się II Wojna Światowa. Warto wybrać się tam by zobaczyć Pomnik Obrońców Wybrzeża lub choćby przespacerować się po rozległch terenach czy podziwiać widok na morze, wybrzeże i falochrony. 1 września 2009 r. Muzeum II Wojny Światowej w Gdańsku otworzyło wystawę plenerową na Westerplatte – pt. „Westerplatte. Kurort – bastion – symbol”. Celem wystawy jest przekazanie zwiedzającym kompleksowej wiedzy o trzystuletnich dziejach tego miejsca. Narracja w dwóch wersjach językowych – polskiej i angielskiej – wychodzi naprzeciw potrzebom turystów zagranicznych, a nowoczesna forma wizualna wystawy, będąca kompromisem pomiędzy plakatem a opisem historycznym, pozwala zwiedzać to miejsce pamięci narodowej w sposób ciekawy, i jednocześnie pogłębić wiedzę historyczną. Dzieje Westerplatte zostały przedstawione za pomocą ponad 200 planów, rycin, fotografii i dokumentów. Wystawa jest podzielona na cztery obszary, odpowiadające kolejnym etapom dziejów Westerplatte. Pierwszy z nich opowiada o powstaniu półwyspu i usytuowanym tu kurorcie, który funkcjonował do momentu zakończenia I wojny światowej. Drugi obszar został poświęcony polskiej Wojskowej Składnicy Tranzytowej istniejącej tu w okresie międzywojennym. Trzecia część koncentruje się na obronie Westerplatte we wrześniu 1939 roku, a w czwartej zwrócono uwagę ma rolę, jaką Westerplatte odgrywało w zbiorowej pamięci historycznej Polaków i polityce władz komunistycznych w latach 1945–1989. Zwiedzanie wystawy plenerowej na Westerplatte jest bezpłatne. Możliwość oprowadzenia grup szkolnych i wycieczek zorganizowanych przez pracownika Muzeum po wcześniejszym ustaleniu z pracownikami Działu Edukacji. Jednym z najnowszych projektów Muzeum jest ścieżka edukacyjna na Westerplatte, która rozciąga się od reliktów Bramy kolejowej do Pomnika Obrońców Wybrzeża. Jest to praktyczny przewodnik po istniejących i nieistniejących obiektach byłej Wojskowej Składnicy Tranzytowej. Tworzą ją tablice informacyjne, które mają pokazać zwiedzającym jak wyglądał teren w trakcie walk wrześniowych. Gdańsk posiada świetną infrastrukturę dla rodzin z dziećmi. Ilość atrakcji zarówno na świeżym powietrzu, jak i pod dachem sprawia, że to idealne miejsce na rodzinny weekend. Sale zabaw, place zabaw, interaktywne centra nauki i rozrywki, muzea z ofertą dedykowaną dla rodzin z dziećmi. Polecamy kompletny przewodnik Gdańsk z dzieckiem Kuchnia regionalna w okolicach Gdańska różni się od tej w innych częściach Polski. Głównym wyróżnikiem kuchni lokalnej jest duża obecność ryb morskich szczególnie śledzi. Sam Gdańsk, który przez wieki był miastem z dużą liczbą ludności napływowej (również z zagranicy) nie ma w zasadzie żadnych typowych dań. Gdańsk jako miasto hanzeatyckie, główny port handlowy Polski miał międzynarodową kuchnię. To co pozostało jako wyróżnik to piwowarstwo i Wódka Gdańska, szczególnie marka Goldwasser z płatkami złota. Kuchnia Regionalna Goldwasser Uczelnie wyższe znajdujące się w Gdańsku to m.in. Politechnika Gdańska, Gdański Uniwersytet Medyczny, Uniwersytet Gdański, Akademia Sztuk Pięknych, Akademia Muzyczna, Akademia Wychowania Fizycznego i kilkanaście uczelni niepublicznych. W Gdańsku znajdują się (i wciąż powstają) liczne galerie handlowe. W pasie nadmorskim w sezonie letnim liczne stragany oferują typowe wyroby pamiątkowe, niekoniecznie związane z morzem. Produkty rolne i \"kolonialne\" można nabyć na placach targowych, z których szczególną popularnością cieszy się Zielony Rynek (ul. Czerwony Dwór 33, http://www.zielonyrynekgdansk.pl/). Polecić można bary mleczne, których w Gdańsku może nie ma aż tak dużo, ale z pewnością można w nich znaleźć tani i dobry posiłek. Oto kilka z nich: • „Turystyczny” – ul. Szeroka 8 (5–10 minut od ul. Długiej, Złotej Bramy; znany i doceniany - przez cały sezon długie kolejki), • „Neptun” – ul. Długa 33 (w samym sercu gdańskiej starówki; 12 min. tramwajem do Wrzeszcza będzie dobrą alternatywą - więcej, smaczniej, taniej), • „Kmar” – ul. Pomorska 84 (w drodze powrotnej z plaży w Jelitkowie). • Kafëbë Coffee&Bistro – Główne Miasto ul. Piwna 64/65, regionalne kawiarniane bistro w jednej z nielicznych ocalałych po II wojnie światowej oryginalnej kamienicy, z charakterystycznego gdańskiego przedproża widok na najważniejsze zabytki Gdańska - Wielką Zbrojownię i kościół Mariacki. Lokalne produkty, napoje i potrawy w tradycyjnych lub unowocześnionych wersjach. Kuchnia pomorska i kaszubska: kawa brëjka (kawy po kaszubsku), własnego wyrobu tradycyjne ciasta i desery, frykasy (klasyczne kaszubskie danie niedzielne), zupa rybna, ryby pieczone, placki warzywne, pierogi, konfitury, soki, kiszonki, miody i polskie wina, lokalne piwa z rodzinnego browaru. Na miejscu i na wynos. Gdańsk ma ofertę restauracji podobną do innych większych miast. Można tu znaleźć często KFC, McDonald’s, Sphinx, Pizza Hut, lecz też pojedyncze niezależne restauracje, które oferują ciekawsze potrawy, lecz czasem można znaleźć się w miejscu ze złą obsługą czy niesmacznymi potrawami. Większość restauracji oferuje jednak bardzo dobre jedzenie. • Hotel Willa Litarion – Willa Litarion to mały obiekt usytuowany w centrum gdańskiej starówki, 150 m od Długiego Targu i Zielonej Bramy. Pokoje posiadają łazienki i wyposażone są w TV, telefon oraz bezpłatne bezprzewodowe łącze internetowe. Pokoje od 180 zł/noc. • Apartament z Duszą – położony w centrum Gdańskiej Starówki w sąsiedztwie Kaplicy Królewskiej z widokiem na Kościół Mariacki. Cena za apartament od 120 zł/doba. • Hotel Oliwski - 3-gwiazdkowy hotel położony w pobliżu Parku Oliwskiego i Katedry Oliwskiej, blisko najważniejszych centrów biznesowych w mieście. Czynne: lipiec – sierpień od 9.00 do 19.00/7dni w tygodniu wrzesień – czerwiec od 9.00 do 17.00/7dni w tygodniu Trójmiejski Park Krajobrazowy - pasmo lasów wzdłuż Trójmiasta; rozpościera się od Gdańska aż po Wejherowo. Znajduje się w nim 11 rezerwatów przyrody. TPK charakteryzuje się dużą ilością pagórków morenowych po 100 m n.p.m. i powyżej. Są to lasy mieszane i wiele pięknych miejsc czeka na odkrycie. Wyspa Sobieszewska - najbardziej wysunięta na wschód dzielnica Gdańska, znajduje się przy Ujściu Wisły do Zatoki Gdańskiej. Na wyspie są 2 rezerwaty przyrody „Ptasi Raj” i „Mewia Łacha”. Wyspa oferuje wielkie plaże i drobinki bursztynu które po każdym większym sztormie można tam zbierać. Łatwo dotrzeć tam komunikacją miejską - ze Śródmieścia linia: 112, 212, nocny N9 (Przegalina - wschodni kraniec); 186 (Górki Wschodnie - zachodni kraniec); 512 (wzdłuż wyspy). Puszcza Darżlubska to lasy położone na północ od Wejherowa. Są znacznie bardziej płaskie niż Trójmiejski Park Krajobrazowy w płn. części znajdują się Groty Mechowskie (w miejscowości Mechowo) • Hel – plaże, kempingi, pola namiotowe, dawna baza wojskowa z czasów PRL, z dużą ilością ruin i opuszczonych obiektów militarnych, latarnia; • Wdzydze Kiszewskie – skansen jeden z ładniejszych w Polsce; • Tourist Point Gdańsk {TPG} - Punkt Turystyczny znajdujący się na Głównym Mieście przy ulicy Kołodziejskiej 7/9 w Gdańsku. TPG świadczy usługi informacji turystycznej, dystrybucji folderów, ulotek, reklamując walory miasta Gdańsk i regionu Pomorza. Promuje lokalnych przedsiębiorców z branży turystycznej hotelarskiej oraz gastronomicznej. Dodatkowo oferuję turystom mapy \"Tourist Map\", bilety Sightseeing na autobus Bus City City Tour oraz wycieczki rowerowe z przewodnikiem. Tourist Point udostępnia turystom przechowalnie bagażu, oraz system bez prowizji wypożyczalni rowerów i hulajnóg. Biuro czynne jest tylko w sezonie letnim ( kwiecień - wrzesień ) 7 dni w tygodniu, od godz 9.00 do 19.00. Tourist point Gdańsk • Sail Gdańsk to barwny żeglarski festiwal w sercu Starego Miasta: regaty, parady, koncerty szantowe, niepowtarzalna okazja do zwiedzania jachtów, kontaktu z żeglarzami i przyjrzenia się z bliska tradycjom życia pod żaglami. Program tego żeglarskiego zlotu obejmuje Regaty Heweliusza na trasie Gdańsk – Kłajpeda – Gdańsk, regaty na Zatoce Gdańskiej o Puchar Baltic Sail, wyścigi smoczych łodzi na Motławie i festiwal, Szanty pod Żurawiem. Zlot organizowany jest od 1997 roku pod nazwą Sail Gdańsk. • Bike Tour Gdańsk inicjatywa lokalnych przewodników turystycznych, skierowana do turystów angielsko języcznych, chcących poznać aktywnie Miasto na rowerze. Zwiedzanie obejmuje większość atrakcji historycznych Gdańska, ( Stocznię, Muzeum, Bazylika konkatedralna Wniebowzięcia Najświętszej Maryi Panny ) oraz przede wszystkim miejsca związane z lokalna społecznością. Turyści poznają zwyczaje, kuchnie, tradycje mieszkańców, omijając zatłoczone szlaki turystyczne. Doświadczają z innej perspektywy, prawdziwy Gdańsk z reguły nie znany dla zwiedzających. Wycieczki odbywają się w sezonie letnim codziennie, a rowery zapewnia organizator. Czas trwania Bike tour Tour to 3 godz. Bike tour z lokalnym przewodnikiem. • Zwiedzanie Gdańska Melexem, to wycieczka z przewodnikiem po Starym Mieście . Popularna forma na szybkie poznanie miasta w dowolnie wybranym języku. Pojazdy wolnobieżne Melex Gdańsk poruszają się po ścisłym centrum, oraz po Stoczni Gdańskiej . Czas trwania wycieczki od 1 do 2 godzin. • Gdańsk to miasto z bogatą historią i kulturą. To także miasto z wieloma atrakcjami, które warto zobaczyć. Ta lista pokaże Ci najciekawsze miejsca do odwiedzenia w Gdańsku. Większość najbardziej znanych atrakcji turystycznych znajduje się w Śródmieściu i Oliwie. Dzielnice te są ze sobą dobrze skomunikowane - zarówno pociągiem (SKM), jak i tramwajem. Wiele interesujących, szczególnie pasjonatów fortyfikacji, obiektów znajduje się na obrzeżach Głównego Miasta lub nad brzegiem morza - na północ i wschód od Śródmieścia. Nie wszystkie z nich są dobrze oznaczone i skomunikowane. W zasadzie, oprócz Westerplatte, nie są powszechnie znane. Wielu mieszkańców nie używa w języku potocznym oficjalnych nazw dzielnic. Najczęściej do nawigacji używane są nazwy ulic, np. Szeroka, Kołobrzeska; nazw przystanków SKM lub stacji kolejowych, np. Główny, Przymorze, Politechnika; charakterystycznych i powszechnie znanych obiektów, np. LOT, PKS, Żak, Sobieski, Neptun; nazw spółdzielni mieszkaniowych, np. Morena (zamiast: Piecki-Migowo).", "url": "https://pl.wikivoyage.org/wiki/Gda%C5%84sk", "category": "pomorskie", "sub_category": "Napoje (alkoholowe i bezalkoholowe)", "phrase": "Brëjka – kawa po kaszubsku"}