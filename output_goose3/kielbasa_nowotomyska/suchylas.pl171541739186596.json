{"meta_description": "", "title": "Bezpłatne szkolenia dla rolników i mieszkańców obszarów wiejskich", "content": "Wielkopolski Ośrodek Doradztwa Rolniczego w Poznaniu zaprasza rolników i mieszkańców obszarów wiejskich do wzięcia udziału w bezpłatnych spotkaniach szkoleniowo-warsztatowych, realizowanych w ramach operacji pn. “Olej lniany, kiełbasa nowotomyska – czyli zdrowo i tradycyjnie wokół wielkopolskiego stołu“. Udział w spotkaniu można wziąć w jednym wybranym przez siebie terminie, tj. 16, 17, 23 lub 24 września br. Wykłady zostaną wygłoszone przez pracowników naukowych wyższych uczelni poznańskich, tj. Uniwersytetu Przyrodniczego i Uniwersytetu im. Adama Mickiewicza. Warsztaty prowadzić będą dr hab. Dominik Kmiecik z Katedry Technologii Gastronomicznej i Żywności Funkcjonalnej oraz dr inż. Michał Piątek z Katedry Technologii Mięsa, którzy pracują na Uniwersytecie Przyrodniczym w Poznaniu. Spotkania kierowane są do osób, które szukają wiarygodnej i szczegółowej wiedzy dotyczącej wpływu żywności na zdrowie człowieka, znaczenia kulturowego produktów lokalnych i regionalnych oraz przetwórstwa na małą skalę, a także myślą o posiadaniu małej olejarni lub wędzarni. Wszystkich rolników i mieszkańców obszarów wiejskich, którzy chcą posłuchać i zobaczyć w jaki sposób powstaje olej, jak go tłoczyć i z czego, jakie są metody i charakterystyki procesów tradycyjnego wędzenia oraz jak produkty poprawnie wędzić zachęcamy do zgłoszenia swojego udziału pod numerem telefonu 61 863 04 18 lub e-mail: [email protected]. • z tradycją w przyszłość – produkt lokalny, regionalny i tradycyjny,", "url": "https://www.suchylas.pl/2021/09/09/bezplatne-szkolenia-dla-rolnikow-i-mieszkancow-obszarow-wiejskich/", "category": "wielkopolskie", "sub_category": "Mięso świeże oraz produkty mięsne", "phrase": "Kiełbasa nowotomyska"}