{"meta_description": "", "title": "Olej lniany, kiełbasa nowotomyska – czyli zdrowo i tradycyjnie wokół wielkopolskiego stołu : Gmina Slupca", "content": "Wielkopolski Ośrodek Doradztwa Rolniczego w Poznaniu zaprasza chętne osoby do wzięcia udziału w bezpłatnych spotkaniach szkoleniowo-warsztatowych skierowane do rolników i mieszkańców obszarów wiejskich, które realizowane będę w ramach operacji pn. Olej lniany, kiełbasa nowotomyska – czyli zdrowo i tradycyjnie wokół wielkopolskiego stołu. Udział w spotkaniu można wziąć w różnym, ale jednym z wybranym przez siebie terminie, tj. 16, 17, 23 lub 24 września br. W tych dniach zaplanowano identyczne wykłady i warsztaty. Do wygłoszenia wykładów zaprosiliśmy pracowników naukowych wyższych uczelni poznańskich, tj. Uniwersytetu Przyrodniczego i Uniwersytetu im. Adama Mickiewicza. Warsztaty prowadzić będą dr hab. Dominik Kmiecik z Katedry Technologii Gastronomicznej i Żywności Funkcjonalnej oraz dr inż. Michał Piątek z Katedry Technologii Mięsa, którzy pracują na Uniwersytecie Przyrodniczym w Poznaniu. Spotkania kierowane są do osób, które szukają wiarygodnej i szczegółowej wiedzy dotyczącej wpływu żywności na zdrowie człowieka, znaczenia kulturowego produktów lokalnych i regionalnych oraz przetwórstwa na małą skalę, a także myślą o posiadaniu małej olejarni lub wędzarni. Wszystkich rolników i mieszkańców obszarów wiejskich, którzy chcą posłuchać i zobaczyć w jaki sposób powstaje olej, jak go tłoczyć i z czego, jakie są metody i charakterystyki procesów tradycyjnego wędzenia oraz jak produkty poprawnie wędzić zachęcamy do zgłoszenia swojego udziału pod nr tel. 61 8630418", "url": "https://gminaslupca.pl/olej-lniany-kielbasa-nowotomyska-czyli-zdrowo-i-tradycyjnie-wokol-wielkopolskiego-stolu/", "category": "wielkopolskie", "sub_category": "Mięso świeże oraz produkty mięsne", "phrase": "Kiełbasa nowotomyska"}