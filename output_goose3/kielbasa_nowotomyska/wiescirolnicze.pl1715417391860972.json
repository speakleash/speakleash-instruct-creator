{"meta_description": "Statuetka &bdquo;Perły&rdquo; jest gł&oacute;wną nagrodą w og&oacute;lnopolskim konkursie &bdquo;Nasze Kulinarne Dzie - wiescirolnicze.pl ✔️ Fachowe porady i najnowsze wiadomości ✔️ Ceny rolnicze, hodowla, uprawy, technika ✔️ Sprawdź!", "title": "Najlepsze regionalne produkty żywnościowe. Gdzie kupić?", "content": "Dziś sprawdzamy, jakie wielkopolskie produkty zwyciężyły w konkursie \"Nasze Kulinarne Dziedzictwo - Smaki Regionów\". Statuetka „Perły” jest główną nagrodą w ogólnopolskim konkursie „Nasze Kulinarne Dziedzictwo - Smaki Regionów” na najlepszy regionalny i tradycyjny produkt żywnościowy oraz na najlepsze danie i potrawę regionalną oraz tradycyjną. Wielkopolska ma wielu laureatów tej nagrody. Konkurs organizowany jest od 2000 roku. - Odbywamy fascynującą podróż, odkrywającą polskie smaki. Rezultatem tych poszukiwań jest identyfikacja i dokumentacja lokalnych i regionalnych wyrobów, osadzonych głęboko w polskiej tradycji i od lat wytwarzanych tymi samymi metodami i według tych samych receptur – podkreśla Izabella Byszewska, prezes zarządu Polskiej Izby Produktu Regionalnego i Lokalnego. Jak czytamy w regulaminie konkursu, jego celem jest znalezienie i zachowanie narodowych specjałów, zanim odejdą w zapomnienie, wyparte przez „szybką” przemysłową żywność. Jest też drugi cel - nie mniej ważny - zachęcanie rolników i właścicieli lokalnych firm, obiektów agroturystycznych, turystycznych i gastronomicznych do czerpania z bogatej spuścizny kulinarnego dziedzictwa i wykorzystania jej w ofercie rynkowej, sięgania do lokalnych zasobów surowców a także inspiracja producentów do wytwarzania certyfikowanej tradycyjnej żywności wysokiej jakości. Konkurs odbywa się pod patronatem Ministra Rolnictwa i Rozwoju Wsi, przy współudziale urzędów marszałkowskich i ośrodków doradztwa rolniczego. Po rozstrzygnięciach wojewódzkich, wielki finał ma miejsce w Poznaniu na prestiżowych targach „Smaki Regionów”. - W ciągu 23 lat trwania konkursu udało się stworzyć ogromną, pionierską i jedyną w Polsce dokumentację tradycji kulinarnych ze wszystkich regionów Polski, także historycznych mniejszości narodowych i etnicznych w postaci receptur i zdjęć. To dowód na to, jak bogata jest nasza historia kulinarna i jak ważnym jest elementem dziedzictwa kulturowego. Konkurs pokazuje wspaniałą i oryginalną żywność, jaką mogą zaoferować polscy producenci konsumentom nie tylko w kraju, ale i za granicą – podkreśla Izabella Byszewska. Większość produktów nagrodzonych „Perłą” wpisanych jest na krajową Listę Produktów Tradycyjnych oraz posiada certyfikaty unijne: Chroniona Nazwa Pochodzenia, Chronione Oznaczenie Geograficzne i Gwarantowana Tradycyjna Specjalność. Wielu laureatów konkursu „Nasze Kulinarne Dziedzictwo” może poszczycić się też certyfikatami „Jakość Tradycja” – jedynego krajowego systemu jakości dla żywności tradycyjnej. 19. Olej z dyni (olej z korbola) (Krystyna i Jerzy Just SEMCO) 37. Smalec z mięsem z piekarnika (Grupa dla Rybna Wielkiego) 55. Aluflauf - omlet z cukrem i owocami zapiekany w piecu (KGW w Orpiszewie) • Śledzie w oleju rydzowym, szare kluchy z okrasą i kapustą zasmażaną (Jaśkowa Zagroda, Napachanie) • Ślepe ryby z borowikiem, pieczona perliczka w ziołach z jęczmienną kaszą (RSH HOT_elarnia Puszczykowo)Parzybroda i udko gęsie z szarymi kluskami i kapustą zasmażaną (Restauracja „Taste_it” Puszczykowo) • Zraz z dzika w sosie grzybowym z kaszą gryczaną (Restauracja „Hyćka” Marcin Sadowski) • Rosół polski z ryżem na kapłonie, kapłon pieczony na słodko w szafranie (za przywrócenie i promowanie kapłona) (Piotr Klejna, Stowarzyszenie Tradycja i Regionalność)", "url": "https://wiescirolnicze.pl/kulinaria/najlepsze-regionalne-produkty-zywnosciowe-gdzie-kupic/", "category": "wielkopolskie", "sub_category": "Mięso świeże oraz produkty mięsne", "phrase": "Kiełbasa nowotomyska"}