{"meta_description": "Ser koryciński. Ser narwiański. jeszcze niedawno mogliśmy je kupić również w stolicy. Skończyło się - zgodnie z obowiązującym od września rozporządzeniem Ministra Rolnictwa i Rozwoju Wsi produkty pochodzenia zwierzęcego (czyli mięsne i mleczne) mogą być sprzedawane tylko na obszarze jednego województwa lub na obszarze sąsiadujących z nim powiatów znajdujących się na obszarze innych województw.", "title": "Podlaskie sery. Minister rolnictwa odciął je od Warszawy.", "content": "Przed zmianami rolnicy produkujący sery czy wędliny mogli sprzedawać je na terenie swego województwa i województw sąsiadujących. A więc, podlascy gospodarze mieli dość duży rynek zbytu, bo były to cztery województwa. A najważniejsza była Warszawa, bo tam zapotrzebowanie na żywność nieprzemysłową jest największe. – Nasz rynek zbytu został mocno okrojony – mówi Danuta Popko, producentka sera narwiańskiego z Kościuk. – W województwie podlaskim jest bardzo dużo serowarów i w momencie, kiedy tracimy Warszawę, w której sprzedajemy najwięcej, nasza sytuacja staje się bardzo zła. Bo rynek podlaski jest mocno nasycony serami. Jest tu bardzo wielu producentów. Danuta Popko swoje sery warzy w profesjonalnej serowarni. Została otwarta pod koniec 2005 roku. I choć była to bardzo odważna decyzja, dziś wie, że była ona trafna. Cieszy się, że obrała ten kierunek. W ciągu kilku lat produkcja serów w gospodarstwie w Kościukach, systematycznie rosła. Gospodyni miniony rok ocenia jako bardzo dobry. Ale czy ten też taki będzie?", "url": "https://poranny.pl/podlaskie-sery-minister-rolnictwa-odcial-je-od-warszawy/ar/c3-10221870", "category": "podlaskie", "sub_category": "Sery i inne produkty mleczne", "phrase": "Ser narwiański"}