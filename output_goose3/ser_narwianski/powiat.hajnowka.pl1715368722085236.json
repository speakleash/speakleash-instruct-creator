{"meta_description": "", "title": "Powiat Hajnówka :: Firmy z Powiatu Hajnowskiego liderami w Plebiscycie Podlaska Marka Roku 2010", "content": "W tym roku do konkursu głoszono 122 kandydatur, najwięcej tradycyjnie w kategorii Smak, którą od dwóch lat dzieli się dodatkowo na podkategorie: Dużego i Małego Producenta.     Grono laureatów w konkursie organizowanym przez Marszałka Województwa Podlaskiego powiększyło się o kolejne wspaniałe potrawy, znamienite, innowacyjne produkty oraz nietypowe i oryginalne miejsca i przedsięwzięcia. Są to wyroby i inicjatywy stanowiące prawdziwe wizytówki województwa podlaskiego, wyróżniające się i z wielu względów niepowtarzalne, a tym samym godne promowania w kraju i na świecie.    Wyróżnienia i nagrody główne przyznano łącznie jedenastu podmiotom, przy czym ciekawostką tegorocznej edycji jest fakt, iż w kategorii Smak - Mały Producent wyjątkowo nagrodę główną otrzymało dwóch laureatów. Także mieszkańcy województwa podlaskiego mieli możliwość wyboru laureatów i w przeprowadzonym na początku marca plebiscycie oddali przeszło czternaście tysięcy głosów.    W roku bieżącym firmy z Powiatu Hajnowskiego triumfowały podczas Gali Podlaskiej Marki Roku, zdobywając główne nagrody i wyróżnienia.   Serdecznie gratulujemy i życzymy dalszych sukcesów!   Laureaci w kategorii Podlaski Smak Roku 2010:  Podkategoria Mały Producent:  Zwycięzca: Pan Władysław Gryka – Szynka barania (kumpiak)  Zwycięzca: Państwo Janusz i Teresa Sakowicz – Ser narwiański wędzony  Wyróżniony: Pan Adam Szczęsnowicz – Udziec Wrzosowy  Podkategoria Duży Producent:  Zwycięzca: Okręgowa Spółdzielnia Mleczarska w Hajnówce – Ser twarogowy hajnowski tłusty klinek  Wyróżniony: Spółdzielnia Mleczarska \"Rospuda\" w Filipowie – Masło tradycyjne z Filipowa  Laureaci w kategorii Podlaski Produkt Roku 2010:  Zwycięzca: ChM Sp. z o.o. – Implant - System płytek blokowanych  Wyróżniony: Moderator Sp. z o.o. – Automatyczny zestaw spalania biomasy AZSB  Laureaci w kategorii Podlaskie Miejsce Roku 2010:  Zwycięzca: Teatr Wierszalin – Scena Teatru Wierszalin w Supraślu  Wyróżniony: Golf Park Lipowy Most Piotr Zdrojkowski – Lipowy Most Golf Park & SPA  Laureaci w kategorii Podlaskie Przedsięwzięcie Roku 2010:  Zwycięzca: Urząd Miejski w Białymstoku – Spektakl taneczny \"Metropolish\"  Wyróżniony: Lokalna Grupa Działania - Puszcza Knyszyńska – Wielka Księga Tradycji Kulinarnych Puszczy Knyszyńskiej    Nagroda Podlaskich Konsumentów w Kategorii Miejsce:  Park Wodny w Hajnówce  Nagroda Podlaskich Konsumentów w Kategorii Smak:  Podkategoria Mały Producent:  Zakład Piekarniczo-Cukierniczy Jarosław Kalinowski – Sękacz - wypiek wg staropolskiej receptury  Podkategoria Duży Producent:  „Społem” Powszechna Spółdzielnia Spożywców w Siemiatyczach – Chleb bez drożdży  Nagroda Podlaskich Konsumentów w Kategorii Przedsięwzięcie:  Teatr Dramatyczny im. Aleksandra Węgierki – Projekt „Odrodzenie”  Nagroda Podlaskich Konsumentów w Kategorii Produkt:  Biebrza Adventure – „Tratwą przez biebrzańskie ostępy”    Podczas uroczystości ogłoszono nazwisko kolejnego Honorowego Ambasadora Województwa Podlaskiego. Ten zaszczytny tytuł przyznawany jest osobom szczególnie zasłużonym dla naszego regionu, swoją pracą, twórczością i dokonaniami przyczyniającym się do promowania województwa podlaskiego w Polsce i na całym świecie. W tym roku uhonorowano Piotra Tomaszuka – założyciela Teatru „Wierszalin”, znanego reżysera i scenarzystę, który w swoim dorobku posiada już między innymi dwie nagrody Fringe First, przyznane na światowym festiwalu teatralnym w Edynburgu.  Uroczystości towarzyszył koncert Karoliny Cichej oraz występ grupy tanecznej Fair Play Crew z Białegostoku. Akompaniował im „Tomasz Witek Band”. Uroczystość transmitowana była na żywo przez TVP Białystok. Patronat medialny konkursu objęli: TVP oddział w Białymstoku, Gazeta Wyborcza, Polskie Radio Białystok oraz Wrota Podlasia. Współpraca: konkurs Teraz Polska.  http://www.wrotapodlasia.pl/pl/wiadomosci/region/Podlaska_Marka_Roku_2010_%E2%80%93_gala_wreczenia_nagrod.htm  http://www.wrotapodlasia.pl/pl/wiadomosci/fotoreportaze/Podlaska_Marka_Roku_prezentacja_produktow.htm", "url": "http://powiat.hajnowka.pl/aktualnosci/print/firmy-z-powiatu-hajnowskiego-liderami-w-plebiscycie-podlaska-marka-roku-2010", "category": "podlaskie", "sub_category": "Sery i inne produkty mleczne", "phrase": "Ser narwiański"}