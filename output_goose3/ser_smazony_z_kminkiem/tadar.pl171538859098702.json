{"meta_description": "", "title": "Jak zrobić ser smażony?", "content": "Ser jest składnikiem, bez którego wielu nie wyobraża sobie gotowania i pieczenia. Jedną z bardziej nieoczywistych potraw jest ser smażony. Ogromną popularnością cieszy się w kuchni śląskiej, galicyjskiej, wielkopolskiej oraz niemieckiej. Ser smażony wyróżnia się ostrym zapachem, żółtawą barwą oraz charakterystycznym smakiem. Co ciekawe, w ostatnich latach ser smażony znalazł się na liście produktów tradycyjnych Ministerstwa Rolnictwa i Rozwoju Wsi. Wymienione są tam takie wersje tej potrawy, jak: wielkopolski ser smażony z województwa wielkopolskiego, ser topiony na parze z kminkiem z województwa pomorskiego, ser smażony z kminkiem prosto z kujawsko-pomorskiego, ser domowy zależok ze śląskiego czy ser domowy smażony z kminkiem, z czosnkiem, bez przypraw z województwa opolskiego. Jak widać, praktycznie w każdej części Polski ten przysmak jest znany i od lat chętnie się nim zajadamy. To danie z powodzeniem można przyrządzić w warunkach domowych. Doskonale smakuje zarówno bez dodatków, jak i z zastosowaniem przypraw. Jak zrobić ser smażony? Możesz wykonać go z kupnego twarogu, ale również nada się do tego domowy biały ser półtłusty. W przypadku sera smażonego w panierce wykorzystaj do jego przygotowania ser żółty. Poniżej prezentujemy przepisy, jak zrobić ser smażony. Z czego konkretnie zrobić smażony ser? Oprócz głównego składnika – twarogu – niezbędne okażą się żółtka jajek, masło, sól oraz soda oczyszczona. W przypadku gdy chcesz przyrządzić czeskie danie o nazwie smažený sýr, do jego zrobienia będziesz potrzebować sera żółtego. Zwykle wykorzystuje się do niego ser edam, munster albo hermelín. Następnie ser jest krojony na plastry i panierowany. Do całości warto dodać szczypiorek, oregano czy bazylię. • Rzeżucha nie tylko na kanapki – do czego ją wykorzystać? Ciekawą propozycją kulinarną, od której rozpoczniemy, jest smażony ser w panierce, znany między innymi w kuchni czeskiej czy słowackiej. Podstawą tego dania nie będzie twaróg, a ser żółty. Jak zrobić smażony ser w panierce? Za pomocą wybranych akcesoriów kuchennych, deski i noża, pokrój ser na plastry o grubości 1,5 cm. Następnie przygotuj produkty do panierowania: jajko, bułkę tartą i mąkę pszenną. Każdy kawałek powinieneś obtoczyć kolejno w mące, jajku oraz bułce. Następnie ponownie zamocz ser w jajku i bułce, by jego panierka była gruba. Teraz czas na smażenie. Na patelnię wlej dużą ilość oleju i smaż na złoty kolor. Odwróć ser na drugą stronę, wykorzystując do tego odpowiednie narzędzia z kompletu przyborów kuchennych. Ser w panierce smażony gotowy. Aby urozmaicić danie, podaj je z dodatkiem sosu tatarskiego, majonezu, surówki oraz frytek. Interesującą wersją tego dania jest przyrządzenie go ze składnikami dodanymi bezpośrednio na patelnię. Jak zrobić ser smażony z jajkiem? Gdy ser smażony będzie gotowy, nie zdejmuj go z patelni, tylko wbij na niego jajko i energicznie wymieszaj. Przypraw ulubionymi dodatkami, np. posiekanym szczypiorkiem, solą oraz pieprzem. Całość smaż przez kilka minut, do czasu ścięcia się jajka. Zastanawiasz się, jak zrobić ser smażony z kminkiem? To receptura zakładająca połączenie sera półtłustego z sodą oczyszczoną, masłem, żółtkami jajka oraz solą. Taką propozycję znajdziesz poniżej. Wystarczy, że pod koniec gotowania dodasz 2 łyżeczki kminku z przyprawnika do swojego dania. Pamiętaj, że kminek to niejedyna przyprawa, z którą można połączyć ser. Warto np. zdecydować się na przyrządzenie sera smażonego z dodatkiem słodkiej papryki, oregano czy też bazylii. Niektórzy urozmaicają sobie tę potrawę szynką, cebulą czy suszonymi pomidorami. Tak naprawdę ser smażony należy do dań, które trudno zepsuć, dlatego – jeżeli masz taką ochotę – eksperymentuj ze smakami i dodawaj ulubione składniki. Kto wie, być może znajdziesz swój ulubiony smak, który pokochasz. • Co na śniadanie – do pracy, szkoły i w wolne dni Masz w domu nieco białego sera i chcesz przyrządzić smaczny obiad? Zobacz, jak zrobić ser smażony z twarogu. Do jego przygotowania niezbędne będą następujące składniki: Jak zrobić smażony ser biały? Ser przeznaczony na potrawę rozgnieć widelcem w misce kuchennej lub zmiel w maszynce do mięsa. Następnie całość posyp sodą oczyszczoną i odstaw na około 10 minut. Zagotuj wodę w garnku pojedynczym. Na garnek możesz teraz wyłożyć miseczkę z twarogiem. Jeżeli wolisz, możesz do przyrządzenia sera z twarogu wykorzystać garnek do gotowania na parze. Posól i za pomocą sztućców, np. łyżki, mieszaj do czasu, aż znikną wszystkie grudki. Do jednolitej masy dodaj żółtko oraz masło z maselniczki. W dalszym ciągu mieszaj (to dobry moment, by dodać 2 łyżeczki kminku, o którym już wspominaliśmy), po czym pozostaw do wystygnięcia. Danie świetnie smakuje z dodatkiem bułki czy chleba. Ser smażony to smaczna potrawa, którą można przygotowywać na różne sposoby. Za naszymi granicami przyrządza się ją zwykle z żółtego sera. Natomiast w Polsce to popularne w wielu regionach danie przygotowywane jest z twarogu. Taki przysmak doskonale sprawdzi się nie tylko jako przekąska, ale można go podać również na obiad z ulubionymi dodatkami, np. z ziemniakami gotowanymi, frytkami, surówkami czy sosami. Klasyczny ser smażony jest zwykle serwowany z sosem tatarskim czy majonezem. Chcesz zaskoczyć rodzinę i przyjaciół? Prawdziwy kulinarny sukces odniesiesz, zapraszając ich na pyszny ser smażony. • Smażona śmietana – jak ją zrobić i do czego wykorzystać? • Dlaczego tłuszcz spływa na boki patelni podczas smażenia?", "url": "https://tadar.pl/jak-zrobic-smazony-ser", "category": "kujawsko-pomorskie", "sub_category": "Sery i inne produkty mleczne", "phrase": "Ser smażony z kminkiem"}