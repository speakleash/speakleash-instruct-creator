{"meta_description": "Hauskyjza - domowy ser smażony z kminkiem", "title": "Hauskyjza - domowy ser smażony z kminkiem", "content": "Do miski pokruszyć twaróg, posypać sodą oczyszczoną, wymieszać, przykryć ściereczką i odstawić na 2-3 dni w ciepłe miejsce. Można na dłużej jeśli chce się bardziej zgliwiały ser, tylko trzeba kontrolować by ser się nie zepsuł. W tym czasie codziennie należy go przemieszać. Gdy masa zrobi się przeźroczysta, ciągnąca i do tego o charakterystycznym zapachu zgliwienia oznaczać to będzie że jest gotowy do dalszej obróbki. Na patelni rozpuścić masło, dodać ser, kminek i sól. Smażyć na małym ogniu stałe mieszając aż ser się roztopi, a składniki się połączą. Następnie dodać żółtka i chwilę całość dokładnie wymieszać przez około 10-15 sekund. Zdjąć z ognia, przelać do miski lub mniejszych miseczek. Można go jeść na ciepło gdy jest ciągnący lub schłodzony, gdy będzie miał już zwartą konsystencję. Podawać z chlebem.", "url": "https://www.mojkulinarnypamietnik.pl/2023/03/hauskyjza-domowy-ser-smazony-z-kminkiem.html", "category": "kujawsko-pomorskie", "sub_category": "Sery i inne produkty mleczne", "phrase": "Ser smażony z kminkiem"}