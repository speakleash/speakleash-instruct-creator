{"meta_description": "", "title": "Kremowy barszcz czerwony zabielany", "content": "Syta zupa, którą z przyjemnością je się na gorąco i z dodatkami. Sprawdź, co jest Ci potrzebne i jak szybko przygotować kremowy barszcz czerwony zabielany! Warto go polubić! • 500g buraków, ugotuj w mundurkach, przestudź, obierz i zetrzyj na tarce o drobnych oczkach • W garnku zagotuj rosół i dodaj starte buraczki. Zagotuj całość i zblenduj. • W kubku wymieszaj śmietanę, ocet jabłkowy, czubricę zieloną, szczyptę soli i kilka łyżek wrzącej zupy. Wymieszaj dokładnie i zabiel tym zupę. Zagotuj całość. • Jeśli trzeba to dopraw do smaku: octem, solą lub pieprzem. Warto podać barszcz z grzankami. Chrupiący dodatek uatrakcyjni delikatną kremową konsystencję. Jeśli ktoś z członków rodziny nie lubi chrupać, można dodać ziarna ekspandowane, które mogą dawać przyjemniejsze odczucia a zarazem oswajać dziecko z inną formą składnika niż krem. Dzięki temu rozwiązaniu dostarczasz rodzinie węglowodany w pożywnym posiłku. Innym dodatkiem mogą być uszka lub ugotowana fasola wrzucona do garnka pod koniec podgrzewania zupy. Tak danie zyskuje inny cenny składnik – białko. Buraczki same w sobie dobrze wpływają na zaparcia. Bardzo dobry posiłek do ujęcia w planie jesiennego lub zimowego jadłospisu. Jego ogromną zaletą jest szybkość przygotowania – możesz wykorzystać gotowy zamrożony wcześniej rosół. Do zabielania polecam 12% dl osób, które unikają tłuszczu w diecie. 36% – jest zbyt słodka do tej potrawy a ponadto płynna i nie będzie się komponować w posiłku. Celem dodania śmietany jest kwaskowaty smak. Może być dodany jogurt zamiast śmietany, ale ten wnosi mniej wartości do posiłku, szczególnie gdy nie ma przeciwskazań dietetycznych co do śmietany.", "url": "http://nasypko.pl/blog/kremowy-barszcz-czerwony-zabielany/", "category": "mazowieckie", "sub_category": "Gotowe dania i potrawy", "phrase": "Barszcz czerwony zabielany z Ziemak"}