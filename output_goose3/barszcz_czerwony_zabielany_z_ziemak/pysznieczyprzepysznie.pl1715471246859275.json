{"meta_description": "", "title": "Barszcz czerwony zabielany • Pysznie czy przepysznie", "content": "U wielbiam barszcz czerwony zabielany za to że ma tyle smaków. Raz słodki, raz kwaśny, za chwilę ostry. Wszystkie smaki na jednym talerzu. Dodatkiem do barszczu są u mnie zawsze tłuczone ziemniaczki z cebulką przesmażaną na maśle. Niebo w gębie! Buraki, obrać, umyć i zetrzeć na tarce o grubych oczkach (najlepiej w rękawiczkach jednorazowych). Włożyć do garnka, dodać przeciśnięty przez praskę ząbek czosnku, ziele angielskie, liście laurowe, 1 łyżkę soli, pieprz i całość zalać wodą. Gotować na bardzo małym ogniu (uważając żeby nie gotowało się zbyt mocno, bo buraki stracą kolor) przez około 20-30 min. Następnie dodać ocet winny, sok z cytryny, cukier. W śmietance rozmieszać mąkę i wlać do gotującej się zupy. Chwilę jeszcze gotować, mieszając. Doprawić w razie konieczności solą i pieprzem. Podawać posypany koperkiem. Ziemniaki ugotować do miękkości. Cebulkę pokroić i przesmażyć na maśle na złoty kolor. Ziemniaki ugnieść i dodać do nich przesmażoną cebulkę i posiekany szczypiorek. Całość wymieszać.", "url": "https://pysznieczyprzepysznie.pl/barszcz-czerwony-zabielany/", "category": "mazowieckie", "sub_category": "Gotowe dania i potrawy", "phrase": "Barszcz czerwony zabielany z Ziemak"}