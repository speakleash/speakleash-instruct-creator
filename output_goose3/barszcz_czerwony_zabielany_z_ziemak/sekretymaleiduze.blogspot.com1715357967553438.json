{"meta_description": "Barszcz zabielany z ziemniakami, barszcz zabielany na zakwasie z buraków", "title": "Nie jesteś taki piękny … czyli barszcz czerwony zabielany z ziemniakami", "content": "Tak naprawdę tego nie wiem. Odnalazłam kolejne zapiski mojej Mamy, a w nich na cieniutkim pożółkłym już papierku przepis na ów barszcz zabielany. Pamiętam, że często gościł na naszym rodzinnym stole i bardzo go lubiliśmy. Swoją drogą nie wiem, jak moja Mama to zrobiła, ale wszystkie jej dzieci uwielbiają jeść owoce i jarzyny w każdej postaci. Ja robię wszystko by moje dzieci pokochały warzywa i jarzyny, zwłaszcza te podstawowe i jakoś nie bardzo mi to wychodzi :( Tak więc kiedy moja Mama podawała na stół talerz pełen nie tylko barszczu, ale i tartych buraczków, ziemniaków, marchewki, pietruszki, koperku to nie było problemu z ich opróżnieniem. Takimi zuchami byliśmy wtedy i do dziś warzywa, jarzyny i owoce pałaszujmy w dużych ilościach.  Zastanawiałam się też skąd moja mama brała te swoje cudowne przepisy … Internetu nie było, zbyt wielu gazet kolorowych też nie bo to wczesne lata 60, książki kucharskie, które wtedy wychodziły i zawarte w nich przepisy – nie zachęcały raczej do gotowania. Było ich kilka w domu, ale z tego, co zaobserwowałam – moja Mama korzystała ochoczo ze swych tajemniczych zeszytów. Bardzo żałuję, że zaginęły. Pozostały mi po Niej jedynie skrawki papieru, a na nich niektóre, przypadkowe zupełnie przepisy na dania, które przesądzała dla swojej rodziny z niezwykłą starannością i pieczołowitością. Podam Wam przepis na barszcz – podstawowy, czyli mojej Mamy oraz pozwolę sobie wtrącić swoje trzy grosze, bo ja gotuję już go ciut inaczej. A na koniec opowiem Wam jak podawano mi ten barszcz w różnych domach – zdziwicie się, a może się nie zdziwicie? :) Tyle z przepisu mojej mamy :)  Zresztą przepis przepisem a na talerzu lądowały nam ugotowane ziemniaki, tarte na tarce warzywa i oczywiście zielony koperek lub natka pietruszki – obowiązkowo. Gotuję wywar z mięsa i warzyw (idealna do tego jest cielęcina  z kością – no ale wiadomo. Może więc być i drób i wołowe … ). Podobnie jak Mama gotuję warzywa do miękkości tylko dodaję jeszcze liść laurowy i ziele angielskie. Po ugotowaniu wywar przecedzam.  Oddzielnie gotuję buraki, które po ugotowaniu ścieram na tarce o grubych oczkach i dodaję do ugotowanego wywaru. Mieszam łączę, dodaję ząbek czosnku, albo dwa,  Osobno gotuję ½ kg ziemniaków obranych i pokrojonych w kosteczkę.  Po ugotowaniu łączę z barszczem.  Do barszczu podobnie jak mama wkładam starte na tarce warzywa z wywaru – marchew i Pietruchę.  Zabielam wszystko śmietanką 18% (nie zagęszczam mąką) i barszcz gotowy. Po ugotowaniu wywar przecedzam.Oddzielnie gotuję buraki, które po ugotowaniu ścieram na tarce o grubych oczkach i dodaję do ugotowanego wywaru. Mieszam łączę, dodaję ząbek czosnku, albo dwa, kwas buraczany – najczęściej własnej produkcji (zachęcam was bardzo – pracy jest przy nim niewiele, a satysfakcja i zdrowie gwarantowane).Osobno gotuję ½ kg ziemniaków obranych i pokrojonych w kosteczkę.Po ugotowaniu łączę z barszczem.Do barszczu podobnie jak mama wkładam starte na tarce warzywa z wywaru – marchew i Pietruchę.Zabielam wszystko śmietanką 18% (nie zagęszczam mąką) i barszcz gotowy. Miałam wam napisać co mnie spotkało i jak mi podawano barszcz zabielany w innych domach. Jadłam już więc pyszny barszczyk zabielany - z jajkiem na twardo - w domu mojej cioci barszcz był czysty zabielony, a obok na talerzyku podawano ziemniaki tłuczone ze skwarkami - z fasolą maleńką (perłową) i z fasolą Jaś -z ziemniakami i z ogórkiem kiszonym! -z ogórkiem świeżym!!! I to było największe moje zdziwienie, chociaż smaczne :)", "url": "https://sekretymaleiduze.blogspot.com/2014/11/nie-jestes-taki-piekny-czyli-barszcz.html", "category": "mazowieckie", "sub_category": "Gotowe dania i potrawy", "phrase": "Barszcz czerwony zabielany z Ziemak"}