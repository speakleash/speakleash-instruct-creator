{"meta_description": "<span ...", "title": "Zabielany barszcz czerwony z ziemniakami", "content": "Barszcz czerwony to jedna z moich ulubionych zup. W mojej kuchni ma niejedno oblicze. Niezabielany najbardziej smakuje z uszkami z farszem z grzybów lub w kubku do krokietów. Zabielany słodką śmietanką barszcz czerwony ﻿preferuję z ziemniakami, rzadziej natomiast jadamy z jajkiem. 2 skrzydełka z kurczaka 1 kg buraków  2-3 młode marchwie  po ½ selera i cebuli  3-4 ząbki czosnku  3-4 ziemniak kilka suszonych grzybów﻿ ¼ szklanki octu winnego lub soku z cytryny  2/3 szklanki słodkiej śmietany, np. 18%  posiekany koper i natka pietruszki (dowolna ilość)  sól, pieprz i cukier do smaku  1/2 szklanki koncentratu z buraków ﻿lub 1 szklankę zakwasu  łyżeczka kminku 2 łyżki majeranku przyprawa warzywna bez glutaminianu sodu Buraki wyszorować, obrać, pokroić na kawałki. Zalać 2 szklankami wody wlać ocet, dodać nieco soli oraz kminek. Gotować do miękkości. W osobnym garnku umieścić obrane i umyte warzywa, pokrojone na kawałki, namoczone wcześniej grzyby oraz skrzydełka z kurczaka. Zalać 3 szklankami wody i gotować około 30 minut. Do wywaru warzywnego wlać przecedzony wywar buraczany. Ponownie zagotować, dodać przyprawę warzywną, sól, pieprz i cukier oraz posiekaną zieleninę, majeranek i śmietanę. Po 2 minutach od zagotowania wyłączyć i wówczas można dodać koncentrat buraczany lub zakwas, by wzmocnić smak i poprawić kolor. Podawać z ugotowanymi ziemniakami pokrojonymi w grubą kostkę.", "url": "https://kuchniawkolorachlata.wordpress.com/2016/01/27/zabielany-barszcz-czerwony-z-ziemniakami/", "category": "mazowieckie", "sub_category": "Gotowe dania i potrawy", "phrase": "Barszcz czerwony zabielany z Ziemak"}