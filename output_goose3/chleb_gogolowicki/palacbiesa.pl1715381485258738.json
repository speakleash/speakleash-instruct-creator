{"meta_description": "38 kulinarnych specjałów z Dolnego Śląska znajduje się liście produktów tradycyjnych, jaką prowadzi Minister rolnictwa i rozwoju wsi. To nie za wiele, zważywszy...", "title": "Przysmaki Dolnego Śląska", "content": "38 kulinarnych specjałów z Dolnego Śląska znajduje się liście produktów tradycyjnych, jaką prowadzi Minister rolnictwa i rozwoju wsi. To nie za wiele, zważywszy, że w całym kraju jest takich produktów zarejestrowanych 1120 i ciągle przybywa nowych. Jakie produkty i potrawy regionalne kuchni Dolnego Śląska trafiły na listę? Czy je znamy? Czy potrafilibyśmy przygotować z nich smaczny posiłek? Sprawdźmy. Chleb gogołowicki - w kuchni dolnośląskiej Chleb wypiekany jest od trzech pokoleń przez rodzinę, która przybyła na Dolny Śląsk z Kresów Wschodnich i osiadła we wsi Gogołowice pod Miliczem. Jest robiony na zakwasie i wypiekany trzy razy w tygodniu na liściach kapusty lub chrzanu w opalanym drewnem piecu szamotowym. Ma on grubą, bardzo chrupiącą skórkę i bardzo długo zachowuje świeżość. Twaróg sudecki. Wytwarzany w Kamiennej Górze według tradycyjnej receptury już od 1945 roku. Może być składnikiem wielu prostych, pożywnych potraw, jak np. ziemniaki z twarogiem i olejem lnianym, które dawniej były przysmakiem tkaczy lnu zamieszkujących kamiennogórską ziemię. Wino śląskie. Pierwsze wzmianki o uprawach winorośli na Dolnym Śląsku pochodzą z okresu średniowiecza. Około 1150 roku w Środkowej Europie winne krzewy na cele kultowe uprawiało się od Berlina po Toruń. Na Śląsku klasztory produkowały wino mszalne, m.in. w Trzebnicy i Lubiążu. War ze zlepieńcami. To potrawa nagrodzona ogólnopolską nagrodą Perła w 2012 roku. przygotowuje się ją z warzyw do bulionu (marchew, pietruszka, seler, por), liścia laurowego, kminku, skwarek, litra soku z kapusty, 1 kg mięsa wieprzowego do farszu pierogowego oraz mąki i wody. W 3 litrach wody gotujemy warzywa na bulion, przyprawiamy, dolewamy 1 l soku odciśniętego z kwaszonej kapusty. Zagotowujemy i dodajemy kminek. Mielimy mięso na farsz, zarabiamy ciasto na pierogi. Lepimy pierogi, gotujemy we wrzątku. Do bulionówek nakładamy pierogi i zalewamy warem, dodajemy skwarki, posypujemy koperkiem i serwujemy. Czarne gołąbki krużewnickie. Do ich przygotowania potrzebne są następujące składniki: kapusta biała, kasza gryczana, ziemniaki gotowane, jajko, czosnek, cebula, mięso wieprzowe, boczek, sól oraz pieprz. Prażymy kaszę na patelni. Dodajemy tłuszcz i sól, po czym zalewamy wodą w proporcji 1 l na 1 kg kaszy. Następnie przygotowujemy farsz: mielimy mięso, smażymy cebulę, gotujemy i rozdrabniamy ziemniaki. Ze wszystkich składników farszu formujemy jednolitą masę. Parzymy osolonym wrzątkiem główki kapusty i wycinamy z nich twarde części liści. Farsz zawijamy w liście kapusty i formujemy z nich podłużne, regularne kształty. Tak ukształtowane gołąbki wkładamy do garnka, na dnie którego znajdują się liście kapusty. Całość zagotowujemy i przekładamy do piekarnika.", "url": "http://palacbiesa.pl/przysmaki-dolnego-slaska_nuoe.a", "category": "dolnośląskie", "sub_category": "Wyroby piekarnicze i cukiernicze", "phrase": "Chleb gogołowicki"}