{"meta_description": "W latach, kiedy jeszcze chleb jadałem codziennie, mistrzem nad mistrzami był Mieczysław Kubiak, prowadzący skromną piekarnię na Krzykach przy ul. Wawrzyniaka 2. \r\nKażdy jego wypiek miał smak wyjątkowy i nieporównywalny.", "title": "Chleba naszego, dolnośląskiego", "content": "W latach, kiedy jeszcze chleb jadałem codziennie, mistrzem nad mistrzami był Mieczysław Kubiak, prowadzący skromną piekarnię na Krzykach przy ul. Wawrzyniaka 2. Każdy jego wypiek miał smak wyjątkowy i nieporównywalny. Swoją piekarnię założył w roku 1957. Rzadko się zdarzało, by przed jego piekarnią nie stała kolejka. Dziś piekarnie i to niejedną prowadzi jego syn Jakub Kubiak, który rodzinny interes znacznie rozwinął, a sam sięgnął po tytuły Piekarza Roku i mistrza Europy w piekarnictwie. Ogromną popularność w mieście zdobyły chlebki komiśniaki i przez lata miały smak nie do podrobienia. Uzależnieni od tego pieczywa twierdzą, że ostatnio smak trochę się zepsuł. Nie chce mi się w to wierzyć, ale sprawdzę. Póki co możemy sami go sobie upiec. Posiekane migdały dokładnie wymieszać z wszystkimi pozostałymi dodatkami. Włożyć do wysmarowanej masłem formy i piec w średnio nagrzanym piekarniku. Chlebek jeszcze ciepły wyłożyć na deskę posypaną cukrem i pokrajać. Komiśniak komiśniakiem, a pierwszym chlebem wpisanym na ministerialną listę produktów regionalnych był chleb gogołowicki. Czy inne chleby tu przywołane podążą jego śladem, pewnie się niebawem przekonamy. Przy wpisie figuruje data 12 maja 2008 roku. Gogołowicki prymus swoimi korzeniami sięga czasów przedwojennych na Kresach Wschodnich. Żeby miał smak akuratni i na miano gogołowickiego zasłużył, wypiec go trzeba w piecu szamotowym opalanym bukowym drewnem. Chleb powstaje na tradycyjnym zakwasie z mąki żytniej i wypiekany jest na liściach kapusty albo chrzanu. O jego smaku i zapachu nie będę nawet pisał, bo jest niezwykły. Taki chleb z certyfikatem wypiekają Wanda i Jan Procajłowie mieszkający we wsi Gogołowice pod numerem 9, niedaleko Milicza. Ich chleb najpierw zdobył uznanie sąsiadów, a potem zawojował jurorów różnych konkursów. Gdyby ktoś z państwa przejeżdżał przez dolinę Baryczy, radzę nadłożyć kawałek drogi i skręcić do Gogołowic. Chleb wiejski na zakwasie rodziny Klaczyków również ma szansę na certyfikaty. W tej rodzinie mawia się, że człowiek powinien być dobry... jak chleb. Ich chleb ma także charakterystyczny smak i zapach i chrupiącą skórkę. Pieczony jest w domowym piecu chlebowym opalanym drewnem dębowym. Rozczyn wlać do mąki, pozostawić na noc. Rano wyrobić ciasto i pozostawić do wyrośnięcia. Kiedy wyrośnie, uformować chleb. I znów zostawić do wyrośnięcia. Piec w temp. 270 stopni C około 50 minut. Ci wszyscy, którzy trafili na I Festiwal Tradycji Dolnego Śląska w październiku tego roku, musieli spróbować domowego żytniego chleba Anieli Pańczak ze wsi Pomocne w gminie Męcinka. Ten sposób wypiekania chleba pochodzi z okolic Nowego Sącza, gdzie mieszkali przodkowie pani Aliny. Chleb ma kształt formy, długi jest na 30 cm, wysoki na 10-12 cm, wierzch zaokrąglony, smak lekko kwaskowy, wyrabiany na zakwasie, cechą charakterystyczną jest wykorzystywanie serwatki jako dodatku. Surowce do wypieku pochodzą z własnego gospodarstwa rolnego. Pieczony jest w domowym piecu chlebowym opalanym drewnem dębowym. W tej samej Pomocnej z wypieku chleba żytnio-pszennego słynie pan Piotr Klacza. W kamiennym garnku wymieszać mąkę pszenną ze szklanką przegotowanej wody i drożdżami roztartymi z cukrem. Odstawić do wyrośnięcia. Wszystkie zioła zalać szklanką ciepłej wody i wymieszać. Poczekać aż \"wypiją\" wodę. Kilogram mąki zalać rozczynem i dodać namoczone zioła. Dobrze wymieszać. Ciasto przełożyć do foremki i odstawić na godzinę do wyrośnięcia. Piec przez 40 minut w temperaturze 180 stopni C. Pisząc w olbrzymim skrócie o dolnośląskich chlebach muszę wspomnieć o Krzysztofie Wdowińskim z Podgórzyna, gdzie do lat pięćdziesiątych ubiegłego wieku mąkę mieliło kilka małych młynów. W starych kronikach można wyczytać, iż w roku 1845 we wsi Podgórzyn było siedmiu piekarzy słynnych w okolicy. Markę w okolicy wyrobiły panu Krzysztofowi chleby wypiekane z mąki zmieszanej z otrębami albo z dodatkiem płatków owsianych. Ci, którzy odwiedzili jego rodzinny zakład, opowiadają, że to prawdziwy skansen tradycyjnego piekarstwa. Przepisu na swój chleb podgórzyński piekarz nie zdradza, ale możemy sobie zrobić, choć trochę podobny. * 2 szklanki otrąb pszennych * 1 kg mąki * 1 litr letniej wody * 1 łyżka cukru * 1 łyżka soli * 100 g drożdży Drożdże zasypujemy cukrem i cierpliwie czekamy aż się rozpuszczą. Dodajemy resztę składników i dokładnie mieszamy. Odstawiamy na 20 minut w ciepłe miejsce. Dodajemy kminek i ziarna słonecznika. W tym czasie trzykrotnie mieszamy. Piekarnik rozgrzewamy do 200 stopni C. Uformowany chleb kładziemy na blachę posmarowaną olejem. Pieczemy przez około 60 minut. Po upieczeniu wierzch chleba lekko zwilżyć wodą i wstawić na 1-2 minuty do ciepłego piekarnika. Ostatni w kolejce ustawił się raszowski chlebuś z lnem. Wypiekany jest koło Kamiennej Góry, a pochodzi z okolic Wilna. Wypieka go Agata Szwed z Raszowa, a prezentowała go na licznych jarmarkach. Ciasto na chlebuś raszowski powstaje z mąki pszennej i żytniej, razowej, z dodatkiem lnu, czosnku, orzechów lub śliwki suszonej. Chlebek pieczony jest w piecu szamotowym opalanym drewnem. Składniki wymieszać w kamiennym lub szklanym naczyniu i pozostawić na około 3 tygodnie. Najlepiej przygotować 1 litr zakwasu: połowę zużyje się do pierwszego wypieku, a reszta będzie służyła do odświeżania zakwasu. Mąkę razową i pszenną dodajemy w proporcji 2:1. Wszystkie składniki mieszamy drewnianą łyżką, aż ciasto będzie odchodzić od miski. Tak przygotowane ciasto chlebowe odstawiamy na 12 godzin w ciepłe miejsce. Przekładamy do nasmarowanej tłuszczem formy. Wierzch można posypać np. otrębami lub płatkami owsianymi. Pieczemy przez około 70 minut. Przez chwilę od 2 do 3 minut w temperaturze 250 stopni C, a potem do końca w temperaturze 190 stopni C.", "url": "https://dolnoslaskie.naszemiasto.pl/chleba-naszego-dolnoslaskiego/ar/c17-235583", "category": "dolnośląskie", "sub_category": "Wyroby piekarnicze i cukiernicze", "phrase": "Chleb gogołowicki"}