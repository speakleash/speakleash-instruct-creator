{"meta_description": "Są pyszne i można je zapakować jako drugie śniadanie do szkoły, na uczelnię, do pracy albo na wycieczkę. Polecamy hildegardiańskie dodatki: pełnoziarn", "title": "Orkiszowe podpłomyki z cebulą, jabłkiem i macierzanką Sklep Hildegarda – Sunvita produkty zgodne z dietą św. Hildegardy z Bingen", "content": "Tanie, niezbyt skomplikowane, pożywne. Można je zapakować jako drugie śniadanie do szkoły, na uczelnię, do pracy albo na wycieczkę. Polecamy hildegardiańskie dodatki: pełnoziarnistą mąkę orkiszową, macierzankę i nasiona babki płesznik. Mąkę przesiewamy do dużej miski, dodajemy pozostałe składniki (wodę, mleko, drożdże, olej, sól i nasiona) i wyrabiamy elastyczne, gładkie ciasto (przez ok. 10 minut). Przykrywamy je wilgotną kuchenną ściereczką i odstawiamy w ciepłe miejsce na półtorej – dwie godziny do wyrośnięcia. Cebulę obieramy i kroimy w piórka, jabłko obieramy i kroimy w słupki lub drobną kostkę. Na patelni rozgrzewamy masło klarowane, wrzucamy cebulę i jabłka, dodajemy macierzankę i dusimy chwilę na małym ogniu, co jakiś czas mieszając. Studzimy. Wyrośnięte ciasto dzielimy na 12 części, z każdej toczymy kulkę a następnie spłaszczamy i rozciągamy na placek. Robimy w nim wgłębienie i wypełniamy je farszem. Układamy je na blasze wyłożonej papierem do pieczenia i odstawiamy na pół godziny do wyrośnięcia. Piekarnik rozgrzewamy do 200 stopni i pieczemy w nim podpłomyki około 15 minut, aż będą rumiane. Rada: z ostatnich dwóch kawałków ciasta możemy zrobić paluchy, obtaczając je w nasionach babki płesznik, sezamie i maku.", "url": "https://www.sklephildegarda.pl/orkiszowe-podplomyki-z-cebula-jablkiem-i-macierzanka", "category": "małopolskie", "sub_category": "Wyroby piekarnicze i cukiernicze", "phrase": "Podpłomyk z cebulą"}