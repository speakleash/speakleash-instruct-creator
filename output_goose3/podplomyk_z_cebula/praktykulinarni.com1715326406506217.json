{"meta_description": "Podpłomyki z kozim serem to pomysł dla wielbicieli pizzy i placków. Okazuje się, że można zdrowo, na bogato i bardzo smacznie. Karmelizowana", "title": "Podpłomyki z kozim serem i cebulą", "content": "Podpłomyki z kozim serem to pomysł dla wielbicieli pizzy i placków. Okazuje się, że można zdrowo, na bogato i bardzo smacznie. Karmelizowana cebula, kozi ser i gruszka to wyjątkowe trio. Do tego pełne witamin pestki granatu i dyni. Pestki dyni są bogate w nienasycone kwasy tłuszczowe i fitosterole – naturalne substancje obniżające poziom „złego” cholesterolu. • Mąkę wymieszaj z solą, dodaj wodę i olej, zagnieć ciasto. Kulę owiń folią spożywczą i włóż do lodówki na 15-20 minut. • Cebulę pokrój w piórka, wymieszaj z oliwą, włóż do rondla i duś na wolnym ogniu przez 15 minut mieszając od czasu do czasu, dodaj łyżkę octu i 2 łyżeczki miodu, wystudź. • Gruszki pokrój na cienkie plasterki, skrop sokiem z cytryny. Roladkę pokrój na plastry. Rozgrzej piekarnik do 190 stopni. • Ciasto cienko rozwałkuj (warto podzielić na mniejsze porcje), posmaruj kozim serkiem, rozłóż równomiernie cebulę, dodaj plasterki gruszek i krążki pleśniowego sera. Zapiekaj przez ok. 15 minut. • Po wyjęciu z piekarnika posyp pestkami dyni i granatu. Podpłomyki z kozim serem możesz upiec także z figami lub nektarynkami.", "url": "https://praktykulinarni.com/podplomyki-z-kozim-serem-i-cebula/", "category": "małopolskie", "sub_category": "Wyroby piekarnicze i cukiernicze", "phrase": "Podpłomyk z cebulą"}