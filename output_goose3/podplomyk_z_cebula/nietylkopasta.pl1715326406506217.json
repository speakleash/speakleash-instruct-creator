{"meta_description": "Przepis na przepyszny podpłomyk z konfiturą z cebuli i kozim serem. Zobacz jak zrobić sam podpłomyk oraz przygotować dodatki.", "title": "Podpłomyk z konfiturą z cebuli i kozim serem", "content": "Zamiast czasochłonnego ciasta na pizzę, możecie zrobić szybszą wersję na polskim podpłomyku. Dzięki temu że podpłomyk jest już wcześniej gotowy (usmażony), czas przygotowania pizzy jest bardzo krótki. Tym razem postawiłam na wersję prostą w przygotowaniu ale wykwintną w smaku, z konfiturą z cebuli i kozim serem. Jeśli zdecydujecie się na zrobienie konfitury z cebuli z mojego przepisu, możecie wykorzystać ją także jako dodatek do mięsa, sera lub dodatek na wędlinę na kanapkę. Zapewniam że pokochacie tą konfiturę. Polecam Wam także:  – pizzę z szynką i pieczarkami  – pizzę z salami – tu znajdziecie także mój ulubiony przepis na ciasto  – pizzę na tortilli  – pizzę z patelni  – pizzę z ciasta francuskiego  – zapiekanki z pieczarkami • Przesianą mąkę, sól i wodę wymieszajcie, a następnie ugniećcie jednolite ciasto. Możecie sterować ilością wody lub mąki w miarę potrzeb, ciasto powinno być jednolite i zwarte. • Rozgrzejcie patelnię. Na blacie podsypanym mocno mąką za pomocą wałka przygotujecie placki podpłomyków. Ich wielkość podyktowana będzie patelnią. Na suchej patelni smażcie placki po 3 min z każdej strony. • Na podpłomyku połóżcie konfiturę z cebuli oraz kilka plasterków koziego twardego sera. Zapiekajcie w piekarniku nagrzanym do 180 st około 8-10 minut, aż brzegi się zrumienią. • Podawajcie posypany świeżym tymiankiem lub rozmarynem, w zależności od preferencji.", "url": "https://nietylkopasta.pl/podplomyk-konfitura-cebuli-kozim-serem/", "category": "małopolskie", "sub_category": "Wyroby piekarnicze i cukiernicze", "phrase": "Podpłomyk z cebulą"}