{"meta_description": "Sprawdzone i oryginalne propozycje przepisów kulinarnych ➤ Przystawki, zypy, dania mięsne, rybne i inne ➤ Publikacje i prezentacje video. Idealne na różne okazje. Szybkie i proste w przyrządzeniu, nie wymagające specjalistycznej wiedzy kulinarnej. Wypróbuj i zaskocz się wyjątkowym smakiem naszych propozycji!", "title": "Podpłomyk z boczkiem, boczniakami i czerwoną cebulą", "content": "Podpłomyk to cudowna alternatywa dla pizzy. Za każdym razem, kiedy mam ochotę ją upiec, nie mam drożdży i zazwyczaj nie chce mi się czekać godzinami, aż ciasto odpowiednio wyrośnie. Podpłomyki są praktycznie ekspresowe... ciasto powinno poleżeć w lodówce około godziny, ale zazwyczaj w międzyczasie przygotowuję resztę składników, więc czas biegnie dość szybko. Na zdjęciu: Podpłomyk z boczkiem, boczniakami i czerwoną Przygotowanie: Krok 1: Piekarnik rozgrzać do 250 stopni. Krok 2: Mąkę wymieszać z dwoma łyżeczkami soli i olejem. Następnie wlewać stopniowo 150 ml letniej wody, ciągle mieszając. Gdy składniki się połączą, ugniatać jeszcze 5 minut a następnie odstawić na przynajmniej 1 godzinę do lodówki, aby nabrało elastyczności. Krok 3: Pokroić boczek w cieniutkie paski, cebulę prążki. Dodać do nich masło i smażyć, aż lekko się zrumienią. Krok 4: Boczniaki podsmażyć na oliwie z odrobiną masła, aż nabiorą złotego koloru i będą chrupiące. Krok 5: Ser wymieszać z creme fraiche, dodać przeciśnięty przez praskę czosnek i doprawić solą, pieprzem oraz gałką muszkatołową. Krok 6: Na oprószonej mąka stolnicy rozwałkować bardzo cienko ciasto (około 1 mm grubości) i położyć na posypaną mąką blachę. Krok 7: Za pomocą szpatułki rozprowadzić masę śmietanowo-serową, następnie rozłożyć wystudzoną cebulę z boczkiem i boczniakami. Krok 8: Całość skropić oliwą z oliwek i zapiec przez około 15 minut. Ciasto odkładamy do lodówki, aby gluten mógł się rozprostować. Jeżeli od razu zaczniemy je wałkować, wróci do pierwotnej postaci. To właśnie ten czas w lodówce pozwala rozwałkować ciasto na bardzo cienko.", "url": "https://www.maxkuchnie.pl/przepisy/podplomyk-z-boczkiem-boczniakami-i-czerwona-cebula-863.html", "category": "małopolskie", "sub_category": "Wyroby piekarnicze i cukiernicze", "phrase": "Podpłomyk z cebulą"}