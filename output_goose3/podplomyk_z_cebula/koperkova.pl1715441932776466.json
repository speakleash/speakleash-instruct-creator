{"meta_description": "Podpłomyki z nadzieniem z brukselki i suszonych pomidorów", "title": "Podpłomyki z nadzieniem | Koperkova", "content": "Brukselkę obieramy, myjemy i osuszamy na ręczniczku papierowym. Kroimy na mniejsze kawałki, cebulę i ząbki czosnku kroimy w kostkę. Na patelnię wlewamy olej z pomidorów i podsmażamy cebulę. Chwile smażymy, dodajemy czosnek i brukselkę. Dodajemy pomidory suszone, pokrojone na mniejsze kawałki i przyprawy. Dusimy całość na małym ogniu aż warzywa zmiękną. W międzyczasie przygotowujemy ciasto na podpłomyki. Do miski przesiewamy mąkę, dodajemy sól i czarnuszkę. Wlewamy wodę, mieszamy łyżką aż wszystkie składniki się połączą. Następnie jeszcze przez chwilę zagniatamy ciasto dłonią. Dzielimy je na kawałki, rozwałkujemy cienko na stolnicy podsypanej mąką. Nakładamy farsz, składamy na pół i brzegi sklejamy dociskając widelcem. Podpłomyki smażymy na suchej patelni z obydwu stron, aż się ładnie przyrumienią.", "url": "https://koperkova.pl/dodatki/podplomyki-z-nadzieniem/", "category": "małopolskie", "sub_category": "Wyroby piekarnicze i cukiernicze", "phrase": "Podpłomyk z cebulą"}