{"meta_description": "flammkuchen, podpłomyk, boczek, cebula", "title": "Podpłomyk czy tarte flambee? Urzeka smakiem, zadziwia prostotą.", "content": "W obydwu przypadkach był to przedstart dla pieczonego chleba, gdyż prymitywnym plackiem sprawdzano temperaturę pieca. Pierwsze podpłomyki, z dodatkiem konfitury owocowej i cebulowej, próbowaliśmy na rozległych Polach Grunwaldu. Przygotowany w prymitywnych warunkach, na rogrzanym do czerwoności kamieniu, placek, wręczyła nam przyodziana w szarą łachmanę żona rycerza, próbując zatrzymać przy swoim \"obejściu\". To było odkrycie na miarę zwycięstwa Polaków. Niestety okazało się, że była Słowenką i przemawiała do nas prawsłowiańskim dialektem, który trochę przypominał angielski ;) Innym, bardziej skrajnym przeżyciem ówczesnej inscenizacji, była burza piaskowa, rankiem powódź i w konsekwencji panika i ewakuacja z Pól Grunwaldu. A właśnie tego dnia miałam nabyć ów kamień, cudowny, żeliwny kocioł i gliniany gar... Poszło z piaskiem albo z wodą, tego nie wie nikt...", "url": "http://gotujekomus.blogspot.com/2014/02/podpomyk-czy-tarte-flambee-urzeka.html", "category": "małopolskie", "sub_category": "Wyroby piekarnicze i cukiernicze", "phrase": "Podpłomyk z cebulą"}