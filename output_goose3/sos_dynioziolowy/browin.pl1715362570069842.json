{"meta_description": "", "title": "Domowy, ostry sos dyniowy", "content": "Dynia to niedoceniane warzywo. Bogate w witaminy i składniki odżywcze świetnie sprawdza się w wielu formach — nie tylko jako zupa krem. Warto zatem poeksperymentować w kuchni i przygotować, chociażby pyszny, ostry sos dyniowy, który idealnie sprawdzi się w roli sosu do makaronu, pizzy czy jako dodatek do nachos. Jak zrobić sos dyniowy? Oto prosty i szybki przepis — krok po kroku. Dynię obierz i pokrój w kostkę. Następnie podsmaż na patelni, aż zmięknie. Dodaj posiekaną paprykę i czosnek oraz przyprawy. Całość duś przez 10 minut do momentu, aż dynia będzie się łatwo rozgniatać. Całość przenieś do miski i rozgnieć lub zblenduj na gładką pastę. Następnie odstaw do wystygnięcia. Gotowy sos o niezwykłym smaku i oryginalnym kolorze doskonale nada się jako baza do pizzy lub dip do nachos.", "url": "https://browin.pl/przepisnik/przepis/domowy-ostry-sos-dyniowy", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Sos dynio-ziołowy"}