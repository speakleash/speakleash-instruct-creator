{"meta_description": "", "title": "Pulpeciki w kremowym sosie z pieczonej dyni z ziołowym kuskusem", "content": "Dynię piżmową obieramy ze skórki i kroimy w drobną kostkę. Doprawiamy solą, pieprzem i polewamy olejem. Mieszamy i pieczemy w piekarniku nagrzanym do 180 stopni (góra-dół z termoobiegiem) około 20 minut, do miękkości. Cebulę i czosnek obieramy i kroimy w drobną kostkę. Smażymy przez chwilę na oleju, aby cebula się zeszkliła. Dodajemy do mięsa mielonego z łopatki. Dokładamy kaszę mannę, jajko i musztardę. Doprawiamy solą i pieprzem. Wyrabiamy dokładnie. Z masy formujemy małe kuleczki i obtaczamy je w mące pszennej. Pulpeciki smażymy na patelni z odrobiną rozgrzanego oleju – obsmażamy dokładnie z każdej strony. Zdejmujemy z patelni i odsączamy na ręczniku papierowym. Do wysokiego naczynia blendera wrzucamy upieczoną dynię, wlewamy bulion i śmietankę. Blendujemy na gładki sos. Wlewamy go na tę samą patelnię, na której smażyło się mięso. Zagotowujemy, doprawiamy solą, pieprzem i startą gałką musztardową. Dodajemy pulpeciki i dusimy pod przykryciem około 15 minut. Na koniec dorzucamy posiekany świeży koperek. Kuskus zalewamy wrzątkiem, odczekujemy 5 minut. Jeszcze gorącą kaszę mieszamy z masłem, posiekanymi ziołami: kolendrą, szczypiorkiem i natką pietruszki. Doprawiamy skórką otartą z całej cytryny i wyciśniętym z niej sokiem. Na koniec przyprawiamy solą i pieprzem.", "url": "https://kukbuk.pl/przepisy/pulpeciki-w-kremowym-sosie-z-pieczonej-dyni-z-ziol/", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Sos dynio-ziołowy"}