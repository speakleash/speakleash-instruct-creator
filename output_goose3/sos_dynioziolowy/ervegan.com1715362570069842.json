{"meta_description": "", "title": "Pizza z dynią i ziołowym sosem", "content": "Pyszny sposób na pizzę z dynią, której nie trzeba wcześniej piec, ani specjalnie przygotowywać. Razem z ziołowym sosem pysznie dopełnia się nie tylko na obrazku, ale i w smaku. Sezon dyniowy i te soczyście pomarańczowe okrągłości i podłużności, zwyczajnie nie pozwalają mi przejść obok siebie zupełnie obojętnie. Dlatego nawet bez pomysłu co nich zrobię, ładuję do sklepowego koszyka. Moją bez problemu nawet przezimować, a gdy najdzie ochota i pomysł – siup do gotowania. Jednak nie zawsze mam ochotę i czasu robić dyniowe purée lub piec/gotować dynię w kostkach, robię pizzę lub focaccię! Pokrojonej dyni w cieniutkie paseczki nie trzeba specjalnie obrabiać termicznie przez pieczeniem pizzy – surowe „obierki” dyni idealnie sprawdzają się na pizzy, gdzie bardzo szybko się pieką i są gotowe do jedzenia. Obierki, bo równie dobrze do ich pokrojenia można użyć obieraczki do warzyw lub mandoliny – to świetny pomysł na wykorzystanie również dyniowych resztek. 1. Przygotuj ciasto na pizzę i gdy już podwójnie wyrośnie, przygotuj sos miksując jogurt sojowy z czosnkiem, ziołami i przyprawami. Rozsmaruj go na cieście do pizzy, a piekarnik nagrzej do 220*C.   2. Kawałek dyni zetrzyj obieraczką do warzyw na cienkie obierki, pokrój na plastry nożem lub cienkie paski mandoliną do warzyw. Kolejno ułóż je razem z dodatkowymi warzywami na pizzy.   3. Pizzę piecz klasycznie około 15 minut w zależności od jej wielkości, charakterystyki ciasta i samego piekarnika.   4. Na sam koniec przed podaniem pizzy polej ją w kilku miejscach sosem pomidorowym, który idealnie zrównoważy smak. Smacznego!", "url": "https://ervegan.com/2020/10/pizza-z-dynia-i-ziolowym-sosem/", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Sos dynio-ziołowy"}