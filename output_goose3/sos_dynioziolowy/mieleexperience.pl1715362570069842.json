{"meta_description": "Poznaj pomysł na danie z dyni od szefa kuchni Miele. Przygotuj smażoną i piklowaną dynię z ziołowym sosem śmietanowym i kapustą zasmażaną.", "title": "Danie z dyni: przepis na dynię smażoną i piklowaną z kapustą zasmażaną", "content": "Dynia najczęściej wykorzystywana jest jako podstawa kremowej zupy. To delikatne w smaku warzywo może jednak dawać o wiele więcej możliwości kulinarnych eksperymentów. Ma delikatny smak i aromat, a w zależności od sposobu obróbki, może nabrać słodyczy. Dobrze komponuje się również z innymi warzywami, mięsem oraz przyprawami. W propozycji Miele mamy kontrast struktur i smaków uzyskany dzięki wykorzystaniu różnych technik gotowania. Dzięki smażeniu cukry zawarte w dyni uległy karmelizacji. Wnętrze jest słodkie i miękkie, a podsmażona skórka lekko chrupiąca Kontrastem jest piklowana dynia w słodko-kwaśnej marynacie oraz dodatki: aksamitny sos, zasmażana kapusta i prażone pestki. Obierz ½ dyni i pokrój w paski o grubości 1-2mm. Wytnij równe prostokąty, a następnie zwiąż je sznurkiem, posól i gotuj na parze przez 20 minut, aż dynia będzie miękka. Nieugotowane kawałki dyni zachowaj na później. Ugotowaną dynię usmaż na maśle z tymiankiem, aż się zrumieni. Usuń sznurek z dyni. Kontrastem dla smażonej dyni będzie wersja piklowana, do której potrzebować będziesz: Zagotuj wodę z octem i cukrem oraz przyprawami, a następnie zestaw garnek z płyty grzewczej Miele. Dynię pokrój w bardzo drobną kostkę. Dodaj ją do gorącej marynaty. Pozostaw do momentu, aż całość ostygnie. Dodatki do dania z dynią: sos ziołowy, kapusta zasmażana, zielona oliwa i prażone pestki Po przygotowaniu składników podstawowych, czyli dyni w dwóch wariantach, możesz przystąpić do komponowania dodatków, które podkreślą jej smak. Szef kuchni Miele zdecydował się na połączenie zasmażanej kapusty z ziołowym sosem śmietanowym, zieloną oliwą i prażonymi pestkami. Jak zrobić kapustę zasmażaną i dekorację do dania z dyni? Kapusta zasmażana będzie potrzebna nie tylko do zbalansowania smaków, ale też do dekoracji. Potrzebne będą: Z kapusty wytnij koła (np. przy pomocy ringu kuchennego). Smaż na rozgrzanym maśle z solą do momentu zrumienienia. Rozgrzej masło na patelni. Dodaj posiekaną szalotkę i smaż, aż cebula stanie się półprzezroczysta. Dodaj białe wino i gotuj na małym ogniu. Podgrzewaj, aż odparuje. Dodaj śmietanę i gotuj, aż sos zgęstnieje. Dodaj zioła i gotuj jeszcze przez 1-2 minuty. Dokładnie wymieszaj i dopraw solą oraz pieprzem. Przepis na zieloną oliwę do dania z dyni Wizualnym kontrastem dla pomarańczowej dyni będzie zieleń kapusty i smakowej oliwy, którą możesz przygotować w domu. Potrzebne będą następujące składniki: Zioła zblanszuj w gorącej wodzie i przełóż do wody z lodem. Następnie odsącz i zmiksuj z olejem i szczyptą soli. Zieloną oliwę przecedź przez bardzo drobne sito. Chrupiące pestki będą doskonałym zwieńczeniem dania. Nadadzą ciekawej struktury, a smażenie na maśle wzmocni ich smak i zapach. Przygotuj: Ziarna upraż na dobrze rozgrzanej patelni z dodatkiem masła i przypraw.", "url": "https://mieleexperience.pl/przepis/przepis-na-danie-z-dyni-z-kapusta-zasmazana-i-ziolowym-sosem-smietanowym/", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Sos dynio-ziołowy"}