{"meta_description": "Makaron-kokardki w sosie dyniowym, nieco przypominającym tofu-bolognese, bo z dodatkiem tofu i pomidorów. Jak zawsze przyprawione od serca!", "title": "Makaron w sosie dyniowo-pomidorowym", "content": "Prezentuję przepis na makaron-kokardki z sosem dyniowym, nieco przypominającym tofu-bolognese, bo z dodatkiem tofu i pomidorów. Jak zawsze u mnie – przyprawione od serca! Jeśli szukasz innych pomysłów na dynię, skosztuj curry dyniowego, pasztetu dyniowo-fasolowego, masełka dyniowego, albo zaskakująco pysznej kaszy jaglanej z dynią i brukselką. • ok. 1 kg pomidorów (u mnie 4 dość duże pomidory) • 5-6 łyżek płatków drożdżowych (można pominąć, albo można w zamian dać 3 łyżki tahini albo roślinnej śmietanki np. kokosowej) • Dynię kroimy na pół, łyżką wyciągamy gniazdo nasienne i je wyrzucamy. Dynię kroimy w plastry (bez obierania, skórka dyni hokkaido jest jadalna). Pomidory myjemy i kroimy w poprzek na pół. Cebulę kroimy na ćwiartki. • Na blaszkę wlewamy 2 łyżki oleju i wykładamy pokrojoną dynię, pomidory i cebulę. Wsuwamy do piekarnika i pieczemy ok. 45-55 min, do miękkości dyni. • W międzyczasie: jeśli używamy tofu - kruszymy je drobno palcami, jeśli używamy soczewicy - gotujemy ją pilnując, żeby się nie rozgotowała. Makaron gotujemy według instrukcji. • Upieczone pomidory, dynię, cebulę umieszczamy w garnku/naczyniu do blendowania, dodajemy 6 łyżek oliwy, sok z ½ cytryny, połowę płatków drożdżowych (resztą posypiemy danie przed podaniem) lub tahini/śmietankę i przyprawy: paprykę słodką, wędzoną, ew. ostrą, kolendrę, kumin (albo pieprz ziołowy), cynamon, gałkę muszkatołową, pieprz, sól. Blendujemy. Do sosu dodajemy ugotowaną czerwoną soczewicę albo pokruszone tofu i mieszamy. • Makaron podajemy z sosem (albo raczej sos z makaronem, bo sosu w tym przepisie wychodzi mnóstwo). Przed podaniem danie posypujemy posiekaną natką pietruszki i ew. płatkami drożdżowymi, które nadadzą głębszego, lekko serowego posmaku), danie można dodatkowo posypać świeżo mielonym pieprzem. Smacznego!", "url": "https://www.warzywizm.pl/makaron-w-sosie-dyniowo-pomidorowym/", "category": "mazowieckie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Sos dynio-ziołowy"}