{"meta_description": "Genialne połączenie kruchego ciasta z sernikiem i makowcem. Wypiek ten świetne sprawdza się na co dzień i od święta. Wykonany według przepisu babci", "title": "Ciasto Rzeszowiak - prościutki przepis ze starego zeszytu babci", "content": "Przygotuj spód do ciasta. Przesiej mąkę wraz z proszkiem do pieczenia. Wsyp ją do dużej miski, a następnie dodaj posiekane zimne masło prosto z lodówki. Dołóż pozostałe składniki. Energicznie wyrób ciasto. Nie za długo, aby nie napowietrzyć masy. Uformuj kulę i wstaw do lodówki na około 30 minut. Możesz też przełożyć do zamrażalnika na 15 minut. Włóż spód do piekarnika i piecz przez około 15 minut w temperaturze 180 stopni Celsjusza bez termoobiegu. Po tym czasie odłóż do wystygnięcia. Mleko wlej do niewielkiego naczynia i podgrzej. Jak będzie gorące, zalej nim mak, a potem odłóż do ostudzenia. W osobnej misce utrzyj cukier z dwoma żółtkami. Dodaj mak, miód, masło i ekstrakt migdałowy. Wszystko zmiksuj do uzyskania jednolitej masy. Teraz zrób masę serową. Jeśli korzystasz z twarogu, dwukrotnie lub trzykrotnie go zmiel. Masło, cukier i żółtka ubijaj na wysokich obrotach aż masa będzie puszysta. Dodaj ser, mąkę, budyń i cukier waniliowy. Zmiksuj aż do połączenia składników. Wszystkie składniki na wierzch dokładnie połącz. Masa powinna mieć konsystencję kruszonki. Na podpieczony spód ułóż masę makową. Wylej na to ser wymieszany z pozostałymi składnikami. Na koniec posyp kruszonkę. Całość piecz przez około 60 minut w temperaturze 180 stopni Celsjusza.", "url": "https://smaker.pl/przepisy-ciasta/przepis-ciasto-rzeszowiak,1928028,smaker.html", "category": "podkarpackie", "sub_category": "Wyroby piekarnicze i cukiernicze", "phrase": "Placek rzeszowiak"}