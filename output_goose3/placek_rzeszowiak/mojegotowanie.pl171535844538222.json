{"meta_description": "Ciasto rzeszowiak to połączenie trzech warstw: orzechowej, makowej i serowej. To z pewnością jeden z najbardziej znanych wypieków wywodzących się z województwa", "title": "Najlepsze ciasto rzeszowiak na święta. Połączcie orzechy, mak i ser. 3 gwiazdy w 1 kawałku", "content": "Pieczenie ciasta rzeszowiak: na wystudzony spód nakładamy wzdłuż dłuższego boku pasek masy orzechowej. Następnie obok pasek masy makowej i znów orzechowej i makowej. Na wierzch wylewamy serową. Ciasto przykrywamy folią aluminiową i pieczemy w 175°C przez około 70 minut. Gotowego rzeszowiaka studzimy w wyłączonym piekarniku z uchylonymi drzwiczkami. Przygotowanie kruchego ciasta: wyrabiamy je z 250 g mąki pszennej, 2 żółtek, 100 g cukru pudru, 150 g masła, 5 g proszku do pieczenia i 4 łyżek śmietany. Z gotowego ciasta formujemy kulę, owijamy w folię spożywczą i wkładamy do lodówki na godzinę. Po tym rozwałkowujemy je i przekładamy do blaszki 24x40cm wyłożonej papierem do pieczenia. Przygotowanie ciasta rzeszowiak wbrew pozorom nie jest trudne, ale ponieważ deser składa się aż z czterech warstw to wymaga trochę czasu. Do wykonania mamy nie tylko kruche ciasto, ale także trzy masy: orzechową, makową i serową. Osoby, które nie mają doświadczenia w pieczeniu mogą być spokojne. Cały proces trochę potrwa, ale na pewno się uda. Wystarczy dokładnie odtworzyć kroki przygotowania podane powyżej. Metody przyspieszenia wykonania opisaliśmy wcześniej – znajdziecie je w poradach. Ponadto masę makową można bez problemu przygotować z jednodniowym wyprzedzeniem. Podobnie możemy zrobić z kruchym ciastem - oszczędzimy czas, piekąc spód dzień wcześniej. A ciasto rzeszowiak to deser popisowy, który świetnie będzie prezentował się na świątecznym stole i wszelkiego rodzaju przyjęciach w gronie rodziny i znajomych. Dlatego naprawdę warto je zrobić, a pracę sobie rozplanować tak, żeby jego przygotowanie nie było dla nas zbyt męczące. Alternatywą dla tradycyjnej wersji tego wypieku jest ciasto rzeszowiak z kawą. Jest ona w tym przypadku połączeniem ciasta biszkoptowego, ciasta na bazie białek oraz masy budyniowej. Poszczególne warstwy ciast są dodatkowo obsypywane mieloną kawą oraz nasączane likierem. Dzięki temu deser nabiera bardziej wyrazistego smaku i stanowi świetny dodatek do kawy lub herbaty. Ciasto rzeszowiak w tej wersji wielu osobom wydaje się po prostu łatwiejsze i szybsze.", "url": "https://www.mojegotowanie.pl/przepis/rzeszowiak", "category": "podkarpackie", "sub_category": "Wyroby piekarnicze i cukiernicze", "phrase": "Placek rzeszowiak"}