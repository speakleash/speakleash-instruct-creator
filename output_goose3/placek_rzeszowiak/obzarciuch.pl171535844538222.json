{"meta_description": "Wyśmienite ciasto z masą budyniową i lekką nutą kawy, znakomicie sprawdzi się na święta i do popołudniowej kawy czy herbaty", "title": "Ciasto Rzeszowiak", "content": "7 białek ubijamy na sztywną pianę i miksując partiami dodajemy cukier puder. Następnie wsypujemy mąkę ziemniaczaną przesianą z proszkiem do pieczenia i dodajemy ocet. W drugiej misce 4 białka ubijamy na sztywną pianę. Cały czas ubijając wsypujemy partiami cukier i wrzucamy po jednym żółtku. Wsypujemy mąkę przesianą z proszkiem do pieczenia oraz całość mieszamy. W blaszce wyłożonej papierem do pieczenia nakładamy łyżką na zmianę połowę ciasta białego i biszkoptu. Przesypujemy obficie kawą mieloną i nakładamy łyżką na zmianę drugą warstwę ciasta białego i biszkoptu. Ciasto wstawiamy do piekarnika nagrzanego do 180 st. i pieczemy około 35 min. Jeżeli ciasto za mocno się przypieka, przykrywamy je z wierzchu papierem do pieczenia. Zimne ciasto przekrawamy na dwa blaty. W międzyczasie przygotowujemy masę budyniową. Z jedną szklanką mleka mieszamy żółtka, cukry oraz mąkę ziemniaczaną i pszenną. Pozostałe mleko zagotowujemy z masłem. Na gotujące się mleko wlewamy zawiesinę żółtkowo - mleczną i energicznie mieszamy, aby nie powstały grudki. Budyń odstawiamy do wystygnięcia. Budyń ma inną konsystencję niż typowa masa. Przed wykładaniem na ciasto krótko go mieszamy. Blaty ciasta nasączamy wodą wymieszaną z likierem. Na pierwszy blat wykładamy 2/3 masy budyniowej i przykrywamy drugim blatem.", "url": "https://www.obzarciuch.pl/2019/04/ciasto-rzeszowiak.html", "category": "podkarpackie", "sub_category": "Wyroby piekarnicze i cukiernicze", "phrase": "Placek rzeszowiak"}