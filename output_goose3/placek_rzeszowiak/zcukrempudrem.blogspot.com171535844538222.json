{"meta_description": "", "title": "ciasto \"Rzeszowiak\"", "content": "Wyjątkowe, delikatne, rozpływające się w ustach... choć kawy mamy tutaj pozornie niewiele, jest wyczuwalna, razem wszystko gra jak w najlepiej zsynchronizowanej orkiestrze :)) Białka ubić ze szczyptą soli na sztywną pianę. Dodać cukier puder, zmiksować przez około minutę, następnie przesiać mąkę z proszkiem do pieczenia, dodać ocet, zmiksować wszystko na średnich obrotach. Na ciasto przesiać na sitku kawę, posypać równomiernie dość grubą warstwą. Białka ubić ze szczyptą soli na sztywną pianę, dodać cukry, zmiksować na bezę, następnie dodać żółtka, krótko zmiksować, potem przesianą z proszkiem do pieczenia mąkę, połączyć wszystko na wolnych obrotach miksera. Blaszkę włożyć do piekarnika nagrzanego do 180 stopni i piec około 35 - 40 minut, do suchego patyczka. UWAGA: Po około 25 minutach ciasto może zacząć nam się zbytnio przypiekać, przykryjmy je folią aluminiową z wierzchu i pieczmy dalej, do upływu wyżej wymienionego czasu. Z 0,5 litra zimnego mleka odlewamy szklankę, w niej rozprowadzamy żółtka, cukry i mąki (miksowałam bardzo krótko na wolnych obrotach miksera). UWAGA: Nie doprowadzajmy do zapienienia się żółtek, mają być po prostu wymieszane z mlekiem. Pozostałe mleko zagotowujemy z dodatkiem 250 gramów masła, mieszamy do rozpuszczenia tłuszczu, następnie wlewamy budyń i zagotowujemy na małym ogniu cały czas mieszając by nie powstały grudki. UWAGA: Ja ciasto odwróciłam \"do góry nogami\", tzn blat wierzchni (z biszkoptem na górze) dałam na spód. Z całości kremu budyniowego oddzielamy 2/3 i rozprowadzamy go na spodzie ciasta, przykrywamy delikatnie drugim i leciutko z tzw. \"czuciem\" dociskamy. Pozostały krem budyniowy wykładamy na wierzch ciasta i rozprowadzamy go po całości. Ciasto wkładamy do lodówki na minimum parę godzin, do zgęstnienia budyniu. Po tym czasie ciasto posypujemy startą na dużych oczkach gorzką czekoladą. UWAGA: Czekolada będzie ładnie się ścierać kiedy na około 2 godziny przed użyciem wsadzimy ją do lodówki.", "url": "http://zcukrempudrem.blogspot.com/2014/11/ciasto-rzeszowiak.html", "category": "podkarpackie", "sub_category": "Wyroby piekarnicze i cukiernicze", "phrase": "Placek rzeszowiak"}