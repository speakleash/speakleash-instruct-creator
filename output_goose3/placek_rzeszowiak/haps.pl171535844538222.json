{"meta_description": "", "title": "Idealne ciasto nie istnieje? Rzeszowiak to połączenie czterech warstw, które tworzą słodkie arcydzieło", "content": "Nie da się ukryć, ze babcine łakocie są jednymi z najlepszych. Właśnie dlatego, zamiast szykować wymyślne ciasta, warto wrócić do korzeni i postawić na rzeszowiaka - piętrowy placek z wybornymi masami. Takie połączenie jest nieco czasochłonne, jednak warto się poświęcić, bo każdy kęs dosłownie rozpływa się w ustach. Jesienią na stołach króluje szarlotka, kruche tarty i wyborne placki. Nic nie może się jednak równać z regionalnym specjałem zwanym ciastem Rzeszowiak. To połączenie kilku warstw, kremowych mas i kruchego spodu nie tylko pięknie prezentuje się na stole, ale także podbija kubki smakowe w kilka chwil! Przygotowanie może na pierwszy rzut oka wydawać się czasochłonne, jednak dla tego smak warto się poświęcić. Rzeszowiak to przede wszystkim duet masy orzechowej, serowej i makowej. Wisienką na torcie jest kruchy spód, który wszystko pięknie spaja i wykańcza. Babciny rarytas to propozycja na zbliżające się święta, ale i doskonała słodycz do codziennej kawy. Przepis zdradzamy poniżej - zachęcamy do wcześniejszego przygotowania, by później cały proces szybko przebiegł bez zbędnego bałaganu. • Zacznij od kruchego ciasta. Do miski przesiej mąkę, dodaj cukier puder i proszek do pieczenia. Sypkie produkty wymieszaj, następnie wbij jajka i dodaj pokrojone, zimne masło. Ze wszystkich składników energicznie wyrabiaj kruche ciasto. Uformuj w kulę, owiń w folię spożywczą i przełóż do lodówki na godzinę. Odłóż trochę ciasta na późniejszą dekorację. • Ciasto wyłóż na spód blaszki wyłożonej papierem do pieczenia. Piecz w 180 stopniach przez 15 minut. Ostudź. • Masa serowa - twaróg dokładnie zmiel, najlepiej dwukrotnie i przełóż do miski. Nabiał połącz z cukrem i żółtkami. Całość ucieraj do powstania kremowej masy. Dodaj teraz mąkę, budyń i ponownie miksuj. W drugim naczyniu ubij pianę z białek - połowę przełóż do masy serowej, resztę zachowaj. • Masa orzechowa - mleko zagotuj z cukrem i masłem. Zalej nim orzechy, wymieszaj i ostudź • Masa makowa - połącz mak z cukrem, masłem, żółtkami, miodem, aromatem migdałowym. Wszystko na koniec dokładnie wymieszaj i dodaj pianę z białek. • Teraz pora złożyć ciasto. Na kruchy spód wyłóż masę orzechową, następnie masę makową i masę serową. Wierzch Rzeszowiaka udekoruj pozostałym ciastem, tworząc plecionkę lub inne kształty. • Ciasto piecz w 170 stopniach przez 70 minut. Na koniec pozostaw do ostudzenia i gotowe! Więcej przepisów znajdziesz na stronie głównej Gazeta.pl", "url": "https://haps.pl/Haps/7,167251,30435284,ciasto-rzeszowiak-to-polaczenie-czterech-obledach-warstw-pietrowy.html", "category": "podkarpackie", "sub_category": "Wyroby piekarnicze i cukiernicze", "phrase": "Placek rzeszowiak"}