{"meta_description": "Regionalne danie kuchni śląskiej: wigilijna zupa piernikowa z bakaliami. Od 2006 r. widnieje w oficjalnym rejestrze produktów tradycyjnych, prowadzonych przez Ministerstwo Rolnictwa i Rozwoju Wsi.", "title": "Moczka", "content": "Regionalne danie kuchni śląskiej: wigilijna zupa piernikowa z bakaliami. Od 2006 r. widnieje w oficjalnym rejestrze produktów tradycyjnych, prowadzonych przez Ministerstwo Rolnictwa i Rozwoju Wsi. Moczka to gęsta, jasno- lub ciemnobrązowa zawiesina, w której zanurzone są kawałki orzechów, migdałów, bakalii i suszonych owoców (przede wszystkim śliwek, ale i jabłek, gruszek czy agrestu). Potrawa ma smak czekoladowego piernika, wzbogaconego korzennymi przyprawami. Zgodnie z danymi resortu, korzenie potrawy sięgają XIX wieku. Wówczas występowała pod nazwą „bryja” i była przyrządzana na bazie warzywnego wywaru, w którym dominował pasternak. Współczesną moczkę często przyrządza się z dodatkiem ciemnego piwa bądź na warzyw, jednak funkcjonuje wiele regionalnych przepisów na potrawę. Podobnie różnicują się jej nazwy – zależnie od rodzinnej tradycji, moczka określana bywa jako mołcka, moucka lub bryja.", "url": "http://jedzjedz.pl/news/show/634/moczka", "category": "opolskie", "sub_category": "Gotowe dania i potrawy", "phrase": "Mołcka – potrawa wigilijna"}