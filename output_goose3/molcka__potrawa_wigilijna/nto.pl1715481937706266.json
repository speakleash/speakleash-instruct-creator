{"meta_description": "Siemieniotka, mołcka, harynki czy kartoffelsalat – to tylko niektóre ze śląskich tradycyjnych dań. Warto sięgać do receptur, bo potrawy są nie tylko smaczne, ale mają ponoć magiczną moc.", "title": "Jak zrobić smaczną wigilię z opolskich produktów regionalnych i tradycyjnych", "content": "Znaczną część wigilijnego jadłospisu możemy skomponować z opolskich produktów tradycyjnych - dań serwowanych przez naszych pradziadków. - Wigilijna wieczerza musi kojarzyć się ze smakami dzieciństwa, mojego, a także moich przodków**- mówi Teresa Kern, śląska gospodyni ze wsi Walce.** - Tak jak ja kiedyś szykowałam z mamą i babcią pierniki, tak teraz moja wnuczka szykuje je ze mną. Oczywiście przygotowujemy pierniki wedle przepisu przechodzącego w naszej rodzinie z pokolenia na pokolenie. Podobnie, wedle starego rodzinnego przepisu gotuję na wieczerzę grochówkę, to tradycyjna nasza rodzinna potrawa wigilijna. Będzie też - a jakże - karp, mołcka, śledzie z zołzą, kompot z suszu. - U nas też podaje się grochówkę, koniecznie na maśle, na żadnym innym tłuszczu - dodaje Maria Żmija-Glombik ze Związku Śląskich Kobiet. - Poza tym - ziemniaczki utłuczone, kapustę zasmażaną z dodatkiem startego ziemniaka, aby miała odpowiednią konsystencję, śledzia w śmietanie, no i oczywiście karpia, i to z opolskich stawów. - Oto na naszym stole postawimy zapewne mołckę i makówki, a z innych słodyczy - szpyrki (ciastka) - mówi Mariola Szachowicz, zastępca dyrektora departamentu rolnictwa i rozwoju wsi, w którym prowadzony jest rejestr produktów tradycyjnych. - Wśród głównych dań znajdzie się też karp niemodliński, poza tym smakować będziemy kartoffelsalat, harynki (śledzie) w cebulowej zołzie, a może też siemieniotkę Siemieniotka to jedna z bardziej tradycyjnych w naszym regionie, ale i zapomniana potrawa.", "url": "https://nto.pl/jak-zrobic-smaczna-wigilie-z-opolskich-produktow-regionalnych-i-tradycyjnych/ar/12383764", "category": "opolskie", "sub_category": "Gotowe dania i potrawy", "phrase": "Mołcka – potrawa wigilijna"}