{"meta_description": "", "title": "Mołcka, inaczej moucka, moczka – potrawa wigilijna", "content": "Mołckę robi się powszechnie na Śląsku od pokoleń, jako danie wigilijne, do którego używa się suszonych owoców, miodu i piernika. Do jej przygotowania gospodynie szykowały się już z nastaniem adwentu. Występują różne wersje mołcki w zależności od tradycji rodzinnej oraz różne jej nazwy, zależnie od regionu Śląska – moucka, mołcka, moczka. Mołcka ma swoje różne odmiany, według jednych przepisów nie używa się do jej przygotowania warzyw, tylko same owoce suszone, piernik i inne dodatki, według innych dodaje się do mołcki pokrojone warzywa takie jak marchewka, pietruszka, seler oraz ziele angielskie i liść laurowy. Wpis na LPT: 25 września 2007 r. w kategorii Gotowe dania i potrawy. • owoce suszone na słońcu albo w „bratrurze” (piekarniku): owoce jabłek, śliwek węgierek, winogron oraz gruszek, najlepiej gruszki „piecorki” lub „gnijołki” (ulęgałki). • orzechy włoskie (nie krojone ani nie mielone) Piernik pokroić lub połamać na kawałki i namoczyć w letniej wodzie. Warzywa obrać i pokroić w kostkę, zalać wodą i ugotować do miękkości. Orzechy obrać, ale nie kroić. Migdały sparzyć i obrać ze skórki. Owoce suszone pokroić w kostkę. Bakalie dodać do garnka z warzywami i gotować razem przez kilka minut. Po ugotowaniu dodać namoczony wcześniej piernik i krótko zagotować. Przyprawić do smaku solą i pieprzem. Przygotowaną mołckę przełożyć do salaterki. Podawać na ciepło lub na zimno.", "url": "https://zesmakiem.opolskie.pl/molcka-inaczej-moucka-moczka-potrawa-wigilijna/", "category": "opolskie", "sub_category": "Gotowe dania i potrawy", "phrase": "Mołcka – potrawa wigilijna"}