{"meta_description": "", "title": "Pieczona karkówka peklowana -dobra na ciepło i na zimno - | video przepisy na proste, smaczne i szybkie w przygotowaniu dania", "content": "Idealny sposób na mięso, bo tak przyrządzone jest smaczne, miękkie i naprawdę soczyste. Nadaje się do podawana na ciepło (domowa pieczeń/peklówka) oraz na zimno (domowa wędlina). Najczęściej robię tak, że podaję ją na gorąco (pyszna z sosem chrzanowym!), a to, co zostanie schładzam i mam wędlinę na kolejne dni. Czasem jednak robię ją tylko z myślą o domowej wędlinie. Planując peklowane mięso, trzeba myśleć z wyprzedzeniem;) Np. jeśli w sobotę/niedzielę chcę podać na obiad peklówkę, to kupuję ją tydzień wcześniej, wkładam do zalewy, doglądam raz dziennie, a w dniu podania tylko wyjmuję z zalewy, nacieram przyprawami i wsuwam do piekarnika. Praca przy tym praktycznie żadna, a efekt rewelacyjny;) Składniki oraz szczegółowy przepis podaję poniżej:) Wypróbuj i podziel się Twoją opinią! A oto filmik jak przygotować pieczoną karkówkę peklowaną -dobrą na ciepło i na zimno. Zapraszam do obejrzenia! Pieczona karkówka peklowana -dobra na ciepło i na zimno czas przygotowania: ok. 10 minut pracy własnej + 5-10 dni peklowania + 1,5 godziny na pieczenie i odstanie mięsa  /proporcje na 1 kg karkówki/łopatki/szynki/ • 1 kg karkówki wieprzowej (ładne, niepoprzerastane mięso, najlepiej w jednym zwartym kawałku)  /karkówkę można podmienić także na wieprzową szynkę lub łopatkę/ zalewa (proporcje na 1,5L wody; u mnie to ilość na 2 mięsa): • sól peklowa –uwaga: ilość wg przepisu na opakowaniu w przeliczeniu na 1,5 litra wody  /u mnie 60 g na 1 litr, zatem na 1,5l wzięłam 90 g soli peklowej/ przyprawy do pieczenia –w zasadzie dowolne ulubione/sprawdzone, jedna z moich mieszanek to: Zaczynam od przygotowania zalewy, bo będzie musiała ostygnąć;) Jak ustalić ilość zalewy: Jeśli pekluję mięso po raz pierwszy lub pierwszy raz korzystam z danego naczynia, to najpierw trzeba odmierzyć potrzebną ilość wody, by dodać właściwe proporcje soli peklowej oraz pozostałych dodatków. Zatem po opłukaniu mięsa w zimnej wodzie, wkładam je do naczynia, w którym będę je peklować i zalewam zimną wodą tak, by leżało w naczyniu całkowicie tą wodą przykryte. Wodę zlewam (lub wyjmuję mięso;)) i patrzę ile jej mam. Najlepiej złapać jej objętość miarką do płynów lub innym naczyniem o znanej pojemności np. 0,5-litrowym garnuszkiem czy szklanką;)).  I znając tę ilość płynu łatwo teraz obliczyć proporcje. Ja podaję ilości na 1,5 litra zalewy (info: w moim naczyniu wystarczyłoby jej 0,5-0,75 litra, ale robię podwójną porcję do kolejnego mięsa), więc Waszą ilość łatwo będzie sobie przeliczyć. Odmierzam do garnka wodę (metoda na odmierzenie: patrz wyżej), dodaję do niej liście laurowe, ziele angielskie i czarny pieprz. Przyprawy kulkowe najpierw rozgniatam lekko w moździerzu lub ciężkim trzonkiem noża –dzięki temu dodatki łatwiej uwolnią swój aromat. Wodę gotuję i kiedy zalewa będzie gorąca i zagotuje się, wyłączam grzanie. Do gorącej wody dodaję drobno posiekany lub przeciśnięty przez praskę czosnek, dosypuję cukier i odmierzoną sól peklową, całość mieszam i zostawiam do całkowitego ostygnięcia. Zalewa powinna być zimna lub w temp. pokojowej, ale nie cieplejsza. Mięso myję i osuszam. Wkładam do naczynia, w którym będę je peklować i zalewam ostudzoną solanką z przyprawami. Karkówka ma cała skryć się pod zalewą, być całkowicie zanurzona. Naczynie przykrywam i wstawiam do lodówki na minimum 5 dni na tę wagę mięsa. Najlepiej jednak na 5-10 dni, załóżmy jednak, że 5 (da radę, sprawdzałam;))  Przez te 5 dni codziennie, jeden raz dziennie, zaglądam do mięsa i przewracam je (ja po prostu odwracam je „do góry nogami”) tak, by cały czas równomiernie się peklowało. Po tym czasie wyjmuję mięso z zalewy, zużytą solankę wylewam, a mięso doprawiam ulubionymi przyprawami, po prostu nacierając je nimi z wierzchu. Przyprawy dowolne –jedna z moich ulubionych mieszanek to: ostra papryka/pieprz kajeński + słodka papryka + majeranek. Jednak sprawdzą się naprawdę dowolne ulubione/sprawdzone przyprawy do karkówki. Natarte przyprawami mięso wkładam do naczynia żaroodpornego z pokrywką (można też skorzystać z rękawa do pieczenia) i wstawiam do rozgrzanego do 180 st. C piekarnika. Piekę na drugiej półce od dołu, w funkcji grzanie góra-dół przez godzinę.  Jeśli lubicie bardzo miękkie mięsa i planujecie je podać na ciepło, to można trochę dłużej np. półtorej godziny. W wersji na zimno, z zamiarem na domową wędlinę, godzina jest dobrym czasem. Po tym czasie wyłączam grzanie, wyjmuję naczynie z piekarnika i nie zdejmując pokrywki zostawiam na 20-30 minut, by odpoczęło. Dzięki temu mięso ładnie dojdzie, a buzujące w nim soki uspokoją się i karkówka będzie po przekrojeniu bardziej soczysta. Gotową kroję w plastry i podaję. Można serwować na ciepło (domowa pieczeń/peklówka) oraz na zimno, po całkowitym schłodzeniu (domowa wędlina). Na ciepło lubię podawać ją z sosem chrzanowym. Na zimno –klasycznie jak wędlinę tj. do kanapek, pieczywa, sałatek, na półmisek zimnych mięs czy wędlin. :: Spróbujesz? A może już po wszystkim i zajadasz się… ze smakiem:)? Wyślij link do przepisu znajomym i/lub wpisz kilka słów w Komentarzach, dzieląc się Twoją opinią -dziękuję!", "url": "https://skutecznie.tv/2013/12/pieczona-karkowka-peklowana-dobra-na-cieplo-i-na-zimno/", "category": "pomorskie", "sub_category": "Mięso świeże oraz produkty mięsne", "phrase": "Szynka wieprzowa gotowana (peklówka gotowana)"}