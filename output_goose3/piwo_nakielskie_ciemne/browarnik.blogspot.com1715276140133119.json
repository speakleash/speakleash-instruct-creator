{"meta_description": "", "title": "Krajan - Nakielskie Ciemne", "content": "Smak: intensywny, leciutko palony, dość słodki, karmelowy, w tle bardzo delikatne nuty goryczkowe i alkoholowe  Kolejne piwo u mnie i kolejny wyrób Krajana, tym razem Nakielskie Ciemne. Zaraz zapytacie, co ten Tomek tak męczy te Krajany? Otóż po ponownym pojawieniu się ich na rynku, postanowiłem od razu kupić wszystkie i co jakiś czas je degustować . Nakielskie Ciemne ma nawet całkiem ciekawą barwę, bardzo sympatyczną pianę, dość intensywny i lekko sztucznawy zapach i taki też smak. Sztuczność zapachu i smaku nie jest tak nachalna i tak dusząca, jak w przypadku innych krajanowych piw, które wcześniej tu opisałem. Jakkolwiek jest dość wodniste i chyba za mocno wysycone, bo strasznie szczypie w język, ale ogólnie wypić się da i to bez wstrętu. Butelka Nakielskiego Ciemnego ozdobiona jest dość średnią jakościowo i graficznie etykietą, która nie zachwyca niestety, jest bo jest, nic poza tym, jakkolwiek kontra zawiera wszelkie najważniejsze informacje. Kończąc wywód o Nakielskim Ciemnym napiszę, że jest to jedno z ... lepszych piw w obecnym katalogu Krajana, choć do ideału brakuje sporo.", "url": "http://browarnik.blogspot.com/2012/03/krajan-nakielskie-ciemne.html", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Piwo nakielskie ciemne"}