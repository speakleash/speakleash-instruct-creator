{"meta_description": "", "title": "Piwa na krajowej liście produktów tradycyjnych", "content": "Blisko dwadzieścia rodzajów piw wpisanych jest na Krajową Listę Produktów Tradycyjnych. Choć sam fakt umieszczenia piwa na takiej liście nie niesie za sobą korzyści natury prawnej czy marketingowej warto przyjrzeć się czym w ogóle Lista Produktów Tradycyjnych jest i jakie piwa zostały umieszczone na tejże liście. Krajową Listę Produktów Tradycyjnych utworzono na mocy ustawy z dnia 17 grudnia 2004 r. o rejestracji i ochronie nazw i oznaczeń produktów rolnych i środków spożywczych oraz o produktach tradycyjnych. Niejako jako uzupełnienie do unijnego systemu ochrony produktów tradycyjnych. Na Listę wpisywane są produkty których jakość lub wyjątkowe cechy i właściwości wynikają ze stosowania tradycyjnych metod produkcji, stanowiące element dziedzictwa kulturowego regionu, w którym są wytwarzane, oraz będące elementem tożsamości społeczności lokalnej. Za tradycyjne metody produkcji uważa się metody wykorzystywane co najmniej od 25 lat. Z wnioskiem o wpis na Listę występuje producent danego produktu, jednakże na listę wpisywany jest tylko produkt, a nie producent. Należy mieć jednak świadomość, że uzyskanie wpisu produktów na listę nie powoduje żadnych skutków po stronie producenta. Producenci nie nabywają żadnego prawa ani do ochrony, ani do promocji wpisanych produktów jako własnych. Wobec czego jednym z głównych celów powstania tej listy jest promocja i rozpowszechnianie informacji o produktach wytwarzanych tradycyjnymi, historycznie ugruntowanymi metodami na terenie kraju, po to, aby następnie móc je skuteczniej promować także za granicą. Lista ta służy również pośrednio przygotowaniu producentów do rejestracji nazw wpisanych na nią produktów na szczeblu unijnym, przed procedurą rejestracji jako chroniona nazwa pochodzenia, gwarantowana tradycyjna specjalność czy chronione oznaczenie geograficzne. Przy okazji zachęcam do odświeżenia informacji o piwie jako produkcie tradycyjnych na gruncie przepisów unijnych. Poniżej pełna lista piw wpisanych na Krajową Listę Produktów Tradycyjnych. Zachęcam do lektury, niektóre opisy są naprawdę …interesujące! Jeśli nie pominąłem żadnego z wpisanych piw tak wygląda lista piw wpisanych na listę produktów tradycyjnych prowadzonych przez Ministra Rolnictwa. Co sądzicie o opisach tych piw i historii? Czy w ogóle w przypadku tych piw możemy mówić o piwach tradycyjnych?", "url": "https://browarparagraf.com/2018/11/piwa-na-krajowej-liscie-produktow-tradycyjnych/", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Piwo nakielskie ciemne"}