{"meta_description": "Twoje zdanie na temat konkretnych wytworów piwowarskich<br /><b>Poddziały</b>: <a href=\"forumdisplay.php?f=12\">Polska</a> | <a href=\"forumdisplay.php?f=47\">Europa</a> | <a href=\"forumdisplay.php?f=152\">Piwa domowe</a> (...)", "title": "Krajan, Nakielskie Ciemne", "content": "Ocena z ARTomatu: Klarowny, ciemny brązowo czerwonawy. Wygląda trochę jak mocna herbata z sokiem. W porównaniu do Ciemnego sprzed paru lat chyba jest jaśniejszy. [: Średnio duża, lekko kawowa, z grubych bąbli. Szybko opada do kożucha, który jest również nie trwały. [: Przyjemny ciemno słodowy. Leciutko słodkawy z karmelowymi nutami. Tylko słaby. Momentami właściwie go nie czuć, za lekki. [: Również w smaku dominują ciemne słody. Słodycz umiarkowana. Smak dobry, ale… Jakiejś palonej goryczki na koniec czy posmaku właściwie brak. Sam smak również jest trochę płaski. Całość na dodatek jest tak lekka, że czasem ociera się o wodnistość. Temu piwu brak treści, ciężkości. [: Dobre. Trochę mocniejsze niż przeważnie w ciemnych piwach. Takie bardziej Pilsowe. Bąbelki trochę jakby za grube. [: Opakowanie bliźniaczo podobne do Nakielskiego Jasnego. Zbyt podobne. Zaletami są staranność wykonania i podanie ekstraktu. Wady, poza podobieństwem, to kapsel bez nadruku, kolorystyka mało kojarząca się z Ciemnym piwem. Opakowanie nie brzydkie, ale słabo spełniające marketingową rolę. [: Piwo niezłe w smaku, tylko za lekkie i ubogie. Takie zwykłe niezłe piwo. Wypij i zapomnij. Jakby ciut zwiększyć ekstrakt i dodać mocniejszy palony akcent, było by świetne piwo.", "url": "https://www.browar.biz/forum/piwo/piwo-konkretnie/58975-krajan-nakielskie-ciemne?p=875665", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Piwo nakielskie ciemne"}