{"meta_description": "Wydawałoby się, że cały krajowy rynek został opanowany przez piwne giganty. Tymczasem  w ich cieniu istnieją regionalne browary warzące piwo tradycyjnymi metodami.", "title": "Ciemne z pianką i medalem", "content": "Wydawałoby się, że cały krajowy rynek został opanowany przez piwne giganty. Tymczasem w ich cieniu istnieją regionalne browary warzące piwo tradycyjnymi metodami. Wydawałoby się, że cały krajowy rynek został opanowany przez piwne giganty. Tymczasem w ich cieniu istnieją regionalne browary warzące piwo tradycyjnymi metodami. <!** Image 2 align=right alt=\"Image 74623\" sub=\"Prezesem nakielskiego browaru jest Katarzyna Jaskulska /Fot. Nadesłane\">Jednym z nich jest istniejąca od kilkunastu lat spółka Krajan Browary Kujawsko-Pomorskie. Jak udaje się jej konkurować z wielkimi? - Ponieważ nie rywalizujemy z największymi browarami - mówi Katarzyna Jaskulska, prezes Krajana. - Od 2000 roku specjalizujemy się w warzeniu niszowych gatunków piwa, głównie ciemnego. Zaczęliśmy to robić jako pierwsi w Polsce. Sprzedajemy przede wszystkim piwa ciemne, takie jak na przykład „Irlandzkie Mocne”, które zostało niedawno uhonorowane medalem i tytułem Piwo Roku 2007. W ostatnich latach coraz bardziej zmienia się kultura picia piwa w naszym kraju i przybywa również amatorów ciemnego. Obecnie produkujemy jego cztery rodzaje. Wspomniany tytuł jest konsekwencją sukcesów, które Krajan odnosił w ubiegłym roku. Najpierw podczas wrześniowego święta chmielarzy „Chmielaki Krasnostawskie” irlandzkie mocne zdobyło pierwsze miejsce w swojej kategorii. Miesiąc później wygrało konkurencję na Jesiennych Spotkaniach Browarników w Szczyrku. Browar spod Nakła cieszy się także tytułami w corocznych konkursach na najlepszy regionalny produkt spożywczy Pomorza i Kujaw. W 2007 roku zdobyło je piwo „Nakielskie Jasne”, zaś rok wcześniej piwo „Irlandzkie Mocne”. - Cieszymy się z takich nagród i wyróżnień, ponieważ są one potwierdzeniem jakości warzonych przez nas tradycyjnymi sposobami piw - dodaje Katarzyna Jaskulska. - Dzięki nim nasza marka staje się coraz bardziej znana. Gdzie w takim razie można kupić piwo z logo Krajana? Jak mówi pani prezes, w miejscowościach położonych w pobliżu browaru, w części bydgoskich sklepów, w stolicy, Krakowie i Łodzi. Niebawem będą mogli go również posmakować piwosze z Torunia. Kiedy pytam, ile piwa produkuje browar, słyszę dość tajemnicza odpowiedź, że wciąż jeszcze nie wykorzystuje pełni swoich mocy. - Rynek jest trudny - mówi Katarzyna Jaskulska. - Tylko w ubiegłym roku ceny surowca, zwłaszcza słodu i chmielu, wzrosły o 100 procent. A to musi wpływać na cenę naszego piwa.(pl)", "url": "https://expressbydgoski.pl/ciemne-z-pianka-i-medalem/ar/c3-11243974", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Piwo nakielskie ciemne"}