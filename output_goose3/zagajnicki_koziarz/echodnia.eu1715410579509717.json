{"meta_description": "W piątek w Urzędzie Marszałkowskim w Kielcach odbyło się posiedzenie Zespołu Opiniującego do spraw Sieci Dziedzictwo Kulinarne. Efektem spotkania było włączenie do sieci 6 nowych członków, a także zwiększenie Listy Produktów Tradycyjnych o kolejnych 5.", "title": "Świętokrzyskie dziedzictwo kulinarne rośnie", "content": "Wśród nowych członków znaleźli się: DIS Spółka Jawna Artur Dul i Wspólnicy (Hotel Ciżemka) w Sandomierzu, Gospodarstwo Rolne Artur Prusek w Świerkowie (gmina Radków), Gospodarstwo Rolne Janina Krystyna Kula w Wełeczu (gmina Busko-Zdrój), Koło Gospodyń Wiejskich w Drożejowicach (gmina Skalbmierz), Gospodarstwo Agroturystyczne „Na górce” w Wiącce (gmina Bodzentyn), Piekarnia Jadwiga Bednarska w Iwaniskach. Lista Produktów Regionalnych wzbogaciła się o salceson z Okoła ( Gospodarstwo Rolne Jerzy i Ewa Walczyk Okół, gmina Bałtów), tort czekoladowo-orzechowy (Monika Pasterczyk, Rżuchów, gmina Sadowie), kiełbasę swojską opatowską (Agnieszka Kędziora, Opatów), zagajnicki koziarz (Marcin Kutera, Gromadzice), chleb na maślance z Lipnika (Marek Maciąg, Lipnik). - Wszystkie rozpatrywane na posiedzeniu wnioski zostały zaopiniowane pozytywnie. Cieszymy się, że dla producentów przynależność do sieci staje się ważna. Znak przynosi rozpoznawalność nie tylko w kraju, lecz także w świecie. Co więcej, produkty nim oznaczane są w tej chwili bardziej dostępne dla konsumentów, bo chętniej wprowadzane w dużych sieciach handlowych - mówi Sławomir Neugebauer, dyrektor Departamentu Rozwoju Obszarów Wiejskich i Środowiska. Sieć Dziedzictwo Kulinarne Świętokrzyskie skupia aktualnie 87 członków. Sieć jest częścią Europejskiej Sieci Regionalnego Dziedzictwa Kulinarnego (ESRDK), która promuje produkcję i spożycie regionalnej żywności, pomagając jednocześnie w rozwoju drobnych przedsiębiorstw i turystyki w danej okolicy.", "url": "https://echodnia.eu/swietokrzyskie/swietokrzyskie-dziedzictwo-kulinarne-rosnie/ar/11532784", "category": "świętokrzyskie", "sub_category": "Sery i inne produkty mleczne", "phrase": "Zagajnicki koziarz"}