{"meta_description": "Kajmak, czyli masa krówkowa, to bardzo słodki dodatek do wielu różnych ciast, deserów i naleśników. Szczególną popularnością cieszy się w okresie Wielkanocy, ki...", "title": "Jak zrobić kajmak? 2 proste przepisy na obłędną masę krówkową", "content": "Kajmak, czyli masa krówkowa, to bardzo słodki dodatek do wielu różnych ciast, deserów i naleśników. Szczególną popularnością cieszy się w okresie Wielkanocy, kiedy wypieka się tradycyjne mazurki. Czy kajmak można zrobić samodzielnie? Oczywiście, że tak. Poznajcie łatwe przepisy na domową masę krówkową. W sklepach spożywczych przez cały rok można kupić gotowy kajmak w puszkach. Jednak nie ma co przepłacać, ponieważ pyszną i słodką masę krówkową warto zrobić w domu. Przygotowując kajmak własnoręcznie, można zdecydować, jak bardzo ma być gęsty i czym go wzbogacić. Najprostszym sposobem na zrobienie masy krówkowej w domu jest przepis, w którym wykorzystuje się słodzone mleko skondensowane. Jak więc zrobić kajmak z mleka w puszce? Z opakowania należy usunąć papierową etykietę. Puszkę umieszcza się w garnku i zalewa wodą. Należy gotować ją na małym ogniu przez dwie godziny, uzupełniając wodę, która zdążyła się wygotować. Poziom wody powinien sięgać powyżej puszki z mlekiem skondensowanym. Po dwóch godzinach puszkę trzeba ostrożnie wyjąć z wody i odstawić do całkowitego ostygnięcia. W ten prosty sposób domowy kajmak jest gotowy. Masę kajmakową robi się z mleka i cukru. Do garnka wlewa się mleko i wsypuje cukier. Po zagotowaniu należy zmniejszyć ogień i gotować około trzech godzin. Od czasu do czasu masę trzeba porządnie wymieszać, aby nie przywarła do dna garnka. Po ostudzeniu masa jest gotowa do użycia. • Przygotowanie kajmaku w domu nie jest skomplikowane. Przepis na tradycyjną masę jest łatwy. • Na zrobienie domowego kajmaku warto mieć więcej czasu. Ugotowanie masy krówkowej z mleka skondensowanego czy klasycznej z mleka i cukru to około trzech godzin. • Kiedy masa krówkowa stygnie, staje się jeszcze bardziej gęsta. • Jeżeli ostudzony kajmak jest za ciężki i za gęsty, można dolać do niego trochę mleka i podgrzać w garnku. Sprawdzi się też masło. Do domowej masy krówkowej można dodać inne składniki, które podkręcą jej smak. Wśród najpopularniejszych dodatków znajdują się: Masa krówkowa to słodkie uzupełnienie i dekoracja ciast. Pysznie smakują nie tylko wielkanocne mazurki z kajmakiem. Sernik z kajmakiem na pewno zachwyci smakiem. Słodka masa kajmakowa to jeden z głównych składników ciasta bez pieczenia o nazwie Trzy krówki. Masa krówkowa podkreśli smak deserów lodowych i tych ze świeżymi owocami. Jest to także pomysł na polewę do tortów i innych ciast okazjonalnych oraz słodkie uzupełnienie naleśników. 1. Do garnka wlać mleko i wsypać cukier. Dokładnie wymieszać i zagotować. Zmniejszyć ognień i gotować około 3 godzin. Od czasu do czasu zamieszać, aby masa się nie przypaliła. 2. Garnek zestawić z ognia i odstawić do ostygnięcia.", "url": "https://beszamel.se.pl/porady/jak-zrobic/jak-zrobic-kajmak-2-proste-przepisy-na-obledna-mase-krowkowa-aa-3ysw-Pnad-4fpw.html", "category": "kujawsko-pomorskie", "sub_category": "Sery i inne produkty mleczne", "phrase": "Kajmak "}