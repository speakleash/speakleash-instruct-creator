{"meta_description": "Uwielbiasz kajmak? ☆ Poznaj przepisy i porady ☆ Sprawdź najważniejsze informacje i przeczytaj dodatkowe artykuły ☆ Co to jest kajmak? ☆ Jak zrobić kajmak? ☆ Jak zrobić kajmak z puszki mleka? ☆ Dowiedz się więcej i zaskocz swoich bliskich dzięki Kuchni Lidla!", "title": "Kajmak • Przepisy/Porady", "content": "<p>Mówisz „kajmak” – myślisz „<a href=\"https://kuchnialidla.pl/mazurek-migdalowo-kajmakowy\">mazurek</a>”. Kto z nas nie ma słabości do tego najsłodszego chyba wielkanocnego ciasta? No właśnie! Swoją słodycz i nieziemski smak ten popularny przysmak zawdzięcza podstawowemu składnikowi, którym jest kajmak. Można go kupić w sklepie lub zrobić samemu. Spróbujemy Cię przekonać, że wbrew pozorom nie jest to takie trudne.</p> Co to jest kajmak? Kajmak powstaje z połączenia dwóch składników: mleka i cukru. Jest to nic innego jak gęsta masa, której nie brakuje słodyczy, ale też kalorii. Potocznie zwana także masą krówkową, bo smakuje jak rasowa krówka ciągutka! ;) Lubisz krówki? W takim razie lubisz też zapewne kajmak, który smakuje bardzo podobnie. Czasem bywa urozmaicony różnymi dodatkami, lekko zmieniającymi jego smak. Do własnoręcznie przyrządzanego kajmaku można dodać np. sól morską. Jeśli lubisz słodycze, musisz niestety liczyć się z tym, że nie są one niskokaloryczne. Zwłaszcza gdy mają w sobie tyle cukru, co kajmak. 100 g tego przysmaku to aż 315 kalorii. W łyżce jest ich 91. Domowy kajmak zrobisz z mleka podgrzewanego z cukrem. Mleko można zastąpić słodką śmietanką, zwłaszcza gdy nie masz za dużo czasu – dzięki temu kajmak gotuje się szybciej. Całość należy doprowadzić do wrzenia, a następnie gotować na małym ogniu przez 2-3 godziny. Masa musi zgęstnieć i nabrać złotej barwy przypominającej karmel. W sklepach dostępny jest gotowy kajmak w puszce. Przed użyciem np. do ciasta dobrze jest go lekko rozpuścić. W tym celu otwartą puszkę wstawiamy na chwilę do kąpieli wodnej. Dzięki temu otrzymamy miękką, dającą się łatwo wyjąć masę. Nie ma nic prostszego niż zrobienie kajmaku ze słodkiego mleka skondensowanego w puszce. Jedyne, co musisz mieć poza mlekiem, to czas. Zamkniętą puszkę włóż do garnka i całą zalej wodą. Gotuj pod przykryciem ok. 2-3 godzin. Jeśli woda wyparuje, dolej jej, tak by puszka cały czas była zanurzona. Po wystudzeniu puszki kajmak jest gotowy. Zdarza się, że w kuchni mamy jedynie niesłodzone mleko skondensowane. Co wtedy? Nie ma co załamywać rąk. Wystarczy przelać je do garnka, dodać cukier i cierpliwie mieszając, gotować, aż masa zgęstnieje. Jeżeli planujesz pieczenie z użyciem własnoręcznie przyrządzanego kajmaku, zarezerwuj sobie trochę więcej czasu. Na gotowanie mleka skondensowanego w puszce potrzeba od 2 do 3 godzin. Po tym czasie kajmak jest gotowy. Kajmak stosujemy głównie do ciast i deserów. Koniecznie wypróbuj 3 pomysły na kajmak Pawła Małeckiego, w tym z solą morską! Daj się również uwieść pysznemu sernikowi z masą kajmakową i migdałami. A jeśli tęsknisz za smakami dzieciństwa, przetestuj przepis inspirowany niezapomnianymi szyszkami – deser karmelowy z ryżem preparowanym.", "url": "https://kuchnialidla.pl/przepisy/kajmak", "category": "kujawsko-pomorskie", "sub_category": "Sery i inne produkty mleczne", "phrase": "Kajmak "}