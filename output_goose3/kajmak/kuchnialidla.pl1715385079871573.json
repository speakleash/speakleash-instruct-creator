{"meta_description": "Kajmak na trzy sposoby - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Kajmak na trzy sposoby - przepis", "content": "Cukier z mlekiem, śmietanką i nasionkami z laski wanilii gotujemy w rondlu z grubym dnem do momentu, aż nabierze karmelowego koloru (nie możemy dopuścić do przypalenia się kajmaku, stale go obserwujemy i mieszamy co jakiś czas). Na końcu dodajemy miękkie masło, doprowadzamy do zagotowania i gotujemy jeszcze przez chwilę, następnie przekładamy do miseczki lub słoika i studzimy. Z puszki zdejmujemy papierowe etykiety, jeżeli są. Puszkę umieszczamy w garnku, zalewamy wodą tak, aby puszka cała była zakryta. Gotujemy pod przykryciem przez ok. 2-2,5 godziny na wolnym ogniu. Puszkę studzimy i dopiero wtedy możemy ją otworzyć. Cukier z mlekiem gotujemy w rondlu z grubym dnem na wolnym ogniu do momentu uzyskania karmelowego koloru, dodajemy miękkie masło i gotujemy jeszcze przez chwilę, zdejmujemy z ognia, odstawiamy do przestudzenia. Gdy masa trochę przestygnie, dodajemy sól morską gruboziarnistą, przekładamy do słoika.", "url": "https://kuchnialidla.pl/kajmak-na-trzy-sposoby", "category": "kujawsko-pomorskie", "sub_category": "Sery i inne produkty mleczne", "phrase": "Kajmak "}