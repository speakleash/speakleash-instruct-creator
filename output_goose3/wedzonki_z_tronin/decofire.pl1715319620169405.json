{"meta_description": "⭐ Jabłoń, śliwa, buk, a może olcha? Jakie drewno do wędzenia jest najlepsze i jakie mamy jego rodzaje? Sprawdź!", "title": "Jakie drewno do wędzenia? - Blog o domu i ogrodzie - Autoryzowany sklep", "content": "Lubisz smak wędzonych potraw i chcesz wypróbować różne aromaty? Jeśli zastanawiasz się, jakie drewno do wędzenia będzie najlepsze, zapraszamy do zapoznania się z naszym tekstem. Przedstawiamy nie tylko rodzaje drewna, ale również uzyskany smak i sugerowane rodzaje mięs, do których dane drewno pasuje najlepiej. Drewno do wędzenia występuje w różnych postaciach: większe kawałki drewna – zazwyczaj stosowane w wędzarniach drewnianych lub smokerach, mniejsze zrębki wędzarniane lub wiórki wędzarnicze (najbardziej powszechna forma drewna do wędzenia) w wędzarniach elektrycznych. Wędzarnie na pellet spalają natomiast pellety ze sprasowanych trocin z twardego drewna. Rodzaj drewna do wędzenia zazwyczaj wybieramy w zależności od tego, jakim rodzajem wędzarni lub smokera dysponujemy. Zrębki i wiórki wędzarniane nadają się idealnie do krótkiego wędzenia, wówczas namaczamy je przez 30 minut w wodzie. Doskonale sprawdzą się także na dłuższe wędzenie w wędzarniach cyfrowych (np. marki Borniak), wówczas nie muszą być namaczane. Większe kawałki drewna są natomiast idealne do dłuższego wędzenia. Jakie drewno do wędzenia jest najlepsze? Istnieją pewne zalecenia dotyczące połączeń mięsa z drewnem do wędzenia – do cięższych mięs, takich jak wołowina i wieprzowina, zaleca się drewno twarde. W przypadku delikatniejszych mięs, takich jak kurczak i ryby, zaleca się lżejsze drewno liściaste. Należy unikać używania drewna iglastego, takiego jak sosna i cedr, które jest zbyt żywiczne. Najlepsze drewno do wędzenia pochodzi z drzew liściastych – zwłaszcza z drzew orzechowych, takich jak hikora, pekan i dąb, oraz z drzew owocowych, takich jak jabłko i wiśnia. Jadłoszyn, drewno bardzo popularne do wędzenia na południowym zachodzie USA i na Hawajach, zapewnia nieco odmienny smak potraw, dobrze pasujący do czerwonego mięsa. Istnieje wiele opinii na temat tego, które drewno najlepiej pasuje do jakiego jedzenia. Z wyjątkiem jadłoszynu, większość drzew liściastych zapewnia wędzonkom dość podobny smak. W Stanach Zjednoczonych pitmasterzy używają najczęściej lokalnego drewna, dlatego Teksańczycy wędzą wołowinę dębem, mieszkańcy Karoliny Północnej i Południowej – hikorą, mieszkańcy Środkowego Zachodu używają jabłoni, a mieszkańcy Północnego Zachodu palą olchą i wiśnią. W Polsce natomiast mamy bardzo bogaty wybór drzew owocowych, dlatego często wybieramy jabłoń, wiśnię, śliwę, gruszę, ale też olchę, buk i dąb, które bardzo dobrze pasują do cięższych mięs. Jakie drewno do wędzenia? Rodzaje i smak Drewno do wędzenia pozwala nam uzyskać całą gamę przeróżnych smaków i aromatów. Drewno jabłoni zapewnia delikatny, subtelny aromat, w strefie średniej znajduje się pekan i orzesznik (hickory), a bardzo silny, intensywny aromat osiągniemy, korzystając z drewna jadłoszynu (mesquite). Drewno jabłoniowe dobrze komponuje się z delikatnym mięsem, jak łosoś, a orzesznik i jadłoszyn z mostkiem wołowym. Poniżej prezentujemy tabelę przedstawiającą proponowany rodzaj drewna do wędzenia w zależności od przygotowanego mięsa. Tabela została opracowana przez markę Borniak, polskiego producenta wędzarni cyfrowych i analogowych. Warto eksperymentować z różnymi rodzajami drewna – każdy miłośnik wędzenia ma swój ulubiony rodzaj drzewa, z którego najchętniej korzysta. Sprawdź także: Niedowędzone mięso – dlaczego wędzarnia nie dowędza mięsa? W wędzarniach automatycznych, jak np. Borniak, używamy zrębków wędzarniczych, ale mogą one być także stosowane podczas wędzenia np. w grillach gazowych czy węglowych. Używając ich w grillach (służy do tego specjalny pojemnik do wędzenia), zrębki wcześniej namaczamy przynajmniej przez 30 minut. Natomiast jeżeli korzystamy z nich w wędzarni automatycznej – nie ma takiej potrzeby. Wówczas zrębki wsypujemy do generatora dymu i tam zostają one przetransportowane na grzałkę, gdzie zaczynają się tlić. Zrębki wędzarnicze możemy traktować jak przyprawy – otrzymamy aromat zależny od gatunku drzewa, z jakiego zostały wykonane. Dym, który zostaje wytworzony podczas spalania zrębków, przenika do wnętrza potraw, nadając im charakterystyczny dla danego gatunku drewna kolor i smak. • Zrębki olchowe – za ich pomocą możesz wędzić wszystkie rodzaje ryb i mięs, które zyskają piękny, bogaty aromat. Wędzone za ich pomocą mięso uzyska kolor od ciemnozłotego aż do brązowego. • Zrębki bukowe – bardzo dobre na sam początek naszej przygody z wędzeniem. Doskonale komponują się ze smakiem drobiu, ryb i wieprzowiny. Mięso zyskuje jasny, złocisty kolor. • Zrębki brzozowe – delikatnie goryczkowe, barwią żywność na złocisty kolor. Mięso zyskuje bardzo intrygujący i kuszący aromat. • Zrębki wędzarnicze – czereśnia – pozostawiają bogaty, lekko słodki bukiet smakowy oraz owocowy aromat. Nadają mięsu subtelną goryczkę i ciemnobrązowy kolor. Idealne do ryby i wieprzowiny. • Zrębki wędzarnicze – jabłoń – barwią wędzonki na złocisty kolor i sprawiają, że nabierają one delikatnego aromatu. Sprawdzą się podczas wędzenia ryb, drobiu oraz mięs czerwonych. • Zrębki wędzarnicze – śliwa – bardzo dobrze sprawdza się jako dodatek do wędzenia wieprzowiny, np. żeberek, polędwicy, schabu i boczku. Drzewo śliwy nadaje potrawom nutę słodyczy oraz lekki owocowy zapach, mięso dodatkowo zyskuje apetyczny połysk. • Zrębki wędzarnicze – klon – zapewnia słodki smak oraz złocistożółty kolor. Idealnie nadaje się do wołowiny i ryb. Większe kawałki drewna doskonale sprawdzą się podczas przygotowania mięs, które wymagają dłuższego czasu wędzenia. Możemy zastosować je w wybranych wędzarniach lub do podwędzania na grillu. • Kawałki drewna – jabłoń – jedno z najchętniej wybieranych drzew do wędzenia. Jest bardzo delikatne, nadaje wędzonkom delikatnie słodki smak. • Kawałki drewna – buk – drewno bukowe zapewnia wędzonym potrawom bardzo zbalansowany smak. Idealnie sprawdzi się na przykład podczas wędzenia wołowiny. • Kawałki drewna – beczki dębowe po brandy – kawałki drewna dębowego z beczek brandy zapewniają łagodny dym dębowy ze słodkim winnym wykończeniem. Stanowią doskonałe uzupełnienie do wołowiny, wieprzowiny, drobiu, ryb, owoców i warzyw. Aby wędzić na grillu gazowym, zaopatrz się w specjalną wędzarkę. Skrzyneczki do wędzenia wykonane są ze stali nierdzewnej i posiadają uchwyty pozwalające na łatwiejsze przenoszenie oraz pokrywkę z otworami zamykaną na zatrzask. Jeżeli chcesz wędzić na grillu za pomocą skrzynki ze stali, wystarczy napełnić ją wybranymi wiórkami, zalać wodą lub piwem, a następnie położyć na aromatyzerach lub bezpośrednio na ruszcie. Należy pamiętać, aby wiórki lub drewienka przed wędzeniem na grillu namoczyć przez około 30 minut. Producenci akcesoriów do grilli oferują bardzo bogaty wybór wiórków do wędzenia na grillach. Marka Weber od razu ułatwia zadanie, podając na opakowaniu rodzaj mięsa, przy którym najlepiej sprawdzą się dane wiórki. • Drewienka Seafood do wędzenia owoców morza Weber – drewienka do wędzenia to mieszanka wiórków z drzew liściastych i owocowych, która tworzy łagodny owocowo-dymny aromat idealnie pasujący do łososia, makreli i krewetek. • Drewienka Hickory Weber – drewienka Hickory idealnie pasują do potraw z drobiu, wieprzowiny oraz wołowiny. Wędzarnie elektryczne to zautomatyzowane urządzenia, które pozwolą uzyskać dobre efekty nawet osobom, które stawiają dopiero pierwsze kroki w przygotowywaniu domowych wędzonek. Najważniejsze części takiego sprzętu to generator dymu odpowiedzialny za równomierne spalanie zrębków wędzarniczych pobieranych z zasobnika oraz komora wędzarnicza, w której umieszczamy mięsa przeznaczone do wędzenia. W tym procesie ogromne znaczenie ma także odpowiednio wysoka temperatura – to właśnie dzięki temu ze zrębków wydobywa się dym. Wszystkie wędzarnie elektryczne i smokery marki Borniak posiadają zasobniki o pojemności 2 litrów, co wystarczy na aż 8 godzin wędzenia. To oznacza, że w trakcie tego procesu nie musisz myśleć o uzupełnianiu wiórków drewna – po prostu poczekaj odpowiednią ilość czasu, aż uzyskasz wędzonki o wyśmienitym smaku i apetycznej barwie. Urządzenia od polskiego producenta Borniak różnią się przede wszystkim pojemnością, rodzajem cyfrowego sterownika oraz zakresem osiąganych temperatur. Oto kilka propozycji wędzarni, na które warto zwrócić uwagę. Model o pojemności 70 litrów, w którym zmieścisz nawet do 10 kg. Dzięki przemyślanej konstrukcji, możesz w tym samym czasie wędzić różne produkty – do dyspozycji masz 6 poziomów wędzenia. Wydajny generator dymu zintegrowany z pojemnym zasobnikiem zapewni nawet 8 godzin nieprzerwanego wędzenia, a dzięki izolowanym drzwiczkom z magnetycznym zamknięciem temperatura wewnątrz pozostanie stabilna. Obsługa wędzarni elektrycznej UWD-70 v1.4 jest prosta nawet dla początkujących amatorów wędzenia – na cyfrowym sterowniku decydujesz, do jakiego stopnia chcesz nagrzać wędzarnię (aż do 120 stopni Celsjusza), a urządzenie zajmuje się całą resztą. Jeśli planujesz przygotowywać wędzonki na różne uroczystości rodzinne, to dobrym wyborem będzie wędzarnia elektryczna UWDT-150 v1.4, która oferuje aż 150 l pojemności! Wnętrze komory zaprojektowano tak, aby zagwarantować 7 poziomów do wędzenia, na których pomieścisz maksymalnie 20 kg wsadu. W tym modelu dostępny jest jeszcze bardziej intuicyjny sterownik – Borniak Timer wyposażony w przyciski do kontroli czasu grzania, osuszania i generowania dymu. Za pomocą wygodnego pokrętła ustawisz temperaturę w zakresie do 120 stopni Celsjusza, a cyfrowy wyświetlacz pozwala wygodnie odczytać wszystkie nastawione wartości. Smoker to urządzenie, które działa dokładnie tak samo jak wędzarnia elektryczna, jednak oferuje jeszcze większe możliwości. Jest w stanie osiągnąć aż 150 stopni Celsjusza, dzięki czemu sprawdzi się do przygotowywania mięs techniką slow and cook. Pojemność w tym modelu wynosi 70 l, a dostępna przestrzeń, podobnie jak w modelu UWD-70 v1.4 jest podzielona na 6 poziomów. Zasobnik mieszczący dużą ilość zrębków drewna pozwoli generować dym przez 8 godzin, a dzięki szyberowi w kominku wyregulujesz jego gęstość, wpływając tym samym na rozwój aromatu w wędzonkach.", "url": "https://decofire.pl/blog/jakie-drewno-do-wedzenia", "category": "łódzkie", "sub_category": "Mięso świeże oraz produkty mięsne", "phrase": "Wędzonki z Tronin"}