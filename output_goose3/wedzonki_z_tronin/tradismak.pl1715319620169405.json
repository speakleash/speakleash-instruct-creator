{"meta_description": "Zrębki wędzarnicze - 3 - 5 mm OWOCOWE w kategorii Zrębki wędzarnicze", "title": "Zrębki wędzarnicze - 3 - 5 mm OWOCOWE", "content": "Zrębki wędzarnicze  (grube kawałki drewna: 3 - 5 mm) przeznaczone do komór z paleniskiem tradycyjnym, oraz wędzarni cyfrowej Booxa Smoker z generatorem dymu Uwaga! zrębki te nie nadają się do wędzarni elektrycznych typu \"Borniak\" .  Do tej wędzarni polecamy zrębki o mniejszych wymiarach 1,5 - 2 mm. Trociny powstają w czasie przecinania, heblowania drewna  w stolarniach i mają kształt wiórów. Zrębki natomiast są produkowane w specjalnych urządzeniach  (zrębiarkach - rębakach), które tną drewno na regularne kawałeczki. Zrębki wytwarzane są w 100% z drewna drzew liściastych i owocowych pozyskanych z terenów ekologicznie czystych. Poddawane one są u producenta obróbce suszenia w temperaturze 250 – 400oC,  która likwiduje zarodniki pleśni i grzybów oraz drobnoustrojów w masie drzewnej. Zrębki posiadają pozytywne opinie Instytutu Przemysłu Mięsnego i Tłuszczowego  i Państwowego Inspektoratu Sanitarnego oraz aktualne badania z Głównego Instytutu Górnictwa. Na nasze zlecenie firma produkująca zrębki pakuje ilości detaliczne  na zaopatrzenie małych odbiorców (ale z duża pasją) czyli Was - domowych masarzy. Rodzaj użytych zrębek do wędzenia  a kolor i smak wędzonek Buk – olcha - w naszej ofercie Zrębki z drewna bukowego i olchowego wytwarzają dym o trwałej i zdecydowanej barwie od ciemnego brązu do wiśniowego uzależnionego od rodzaju wędzonego mięsa. Idealna, uniwersalna i najbardziej popularna mieszanka drewna do wędzenia mięs czerwonych (wieprzowych, wołowych, baranich), ryb i drobiu. Jabłoń - w naszej ofercie Zrębki z drewna jabłoni wytwarzają bardzo łagodny dym z subtelnym owocowym i lekko słodkim posmakiem. Szczególnie polecany do drobiu, barwi skórkę drobiu na kolor ciemnobrązowy. Czereśnia -w naszej ofercie Zrębki z drewna czereśni wytwarzają bardzo łagodny dym o smaku owocowym lekko gorzkim ale bardzo przyjemnym i równie tajemniczym zapachem. Uwędzone mięso uzyskuje barwę czerwonego wina o zapachu owocowym. Szczególnie polecany do wędzenia drobiu, ryb słodkowodnych i serów. Grusza -w naszej ofercie Zrębki z drewna gruszy wytwarzają bardzo łagodny dym, a wędząc nimi uzyskamy w trakcie wędzenia kolor czerwonego wina. Szczególnie polecane do wędzenia drobiu. Śliwa -w naszej ofercie Zrębki z śliwy, nadają nutkę słodkości, oraz lekkiego owocowego zapachu i pięknego połysku. Idealnie nadaje się do wyrobów z wieprzowiny, a polędwiczki, schaby, boczki i żeberka nabierają w takim dymie wyjątkowego smaku i aromatu. Idealna również do wędzenia kiełbas grubych i cienkich. Buk - na zamówienie Zrębki z drewna bukowego wytwarzają dym nadający wyrobom zabarwienie złocistożółte.  Szczególnie polecany do wędzenia wieprzowiny i ryb ale także do drobiu, jagnięciny oraz innych mięs. Olcha - na zamówienie Zrębki z drewna olchowego wytwarzają delikatny dym nadający wyrobom zabarwienie ciemnożółty kolor, przechodzący w brąz.  Polecany jest do wszystkich gatunków mięsa. Nadaje się do wieprzowiny, wołowiny, baraniny, drobiu ale także do ryb szczególnie łososia, pstrąga oraz owoców morza typu małże czy ostrygi. Jak przygotować zrębki aby uzyskać intensywny gęsty dym  w komorze z paleniskiem tradycyjnym? Przysypać rozżarzone drewno (lub brykiet) w taki sposób  aby dochodziła do paleniska odrobina powietrza. Kiedyś zostałem obdarowany kilkoma workami trocin przez znajomego stolarza,  który przysięgał, że pochodzą one wyłącznie z drewna drzew liściastych. Niestety po uwędzeniu cała kiełbasa była do wyrzucenia. Okazało się, że Pan stolarz potem przypomniał sobie,  że wyheblował tylko jedną deskę lakierowaną. A ja miałem pecha, że trafiłem akurat na trociny z tej jednej deski! Dlatego NIGDY nie używam trocin  tylko zrębki przygotowane przez profesjonalistów !", "url": "https://www.tradismak.pl/pl/p/Zrebki-wedzarnicze-3-5-mm-OWOCOWE/137", "category": "łódzkie", "sub_category": "Mięso świeże oraz produkty mięsne", "phrase": "Wędzonki z Tronin"}