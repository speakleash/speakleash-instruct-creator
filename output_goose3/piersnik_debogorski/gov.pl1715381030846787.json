{"meta_description": "Produkt wpisany na listę produktów tradycyjnych w dniu 2011-02-18\nW kategorii Produkty mięsne\nW województwie woj. pomorskim", "title": "Pierśnik dębogórski - - Portal Gov.pl", "content": "Wędzone gęsie tuszki z mostkiem. Z jednej strony pokryte skórą z drugiej widoczna gładka powierzchnia mostka. Wysokość około 25-30 cm, grubość 3-5 cm i szerokość 15 cm. Wielkość i ciężar uzależniony jest od płci gęsi oraz od stopnia utuczenia. Średni ciężar wynosi około 1,2 kg. Skóra koloru od złocistego do łososiowego. Mięso na przekroju ciemnoczerwone, otoczone warstwą tłuszczu i skórą. Hodowla gęsi na Pomorzu, zarówno w gospodarstwach chłopskich, jak i majątkach ziemskich była dawniej bardzo rozpowszechniona. Dobre warunki klimatyczne, liczne pastwiska, wody i łąki sprzyjały hodowli tego ptactwa w różnych częściach Kaszub.", "url": "https://www.gov.pl/web/rolnictwo/piersnik-debogorski", "category": "pomorskie", "sub_category": "Mięso świeże oraz produkty mięsne", "phrase": "Pierśnik dębogórski"}