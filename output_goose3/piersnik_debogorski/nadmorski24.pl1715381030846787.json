{"meta_description": "", "title": "Region: Pomorze ma najwięcej lokalnych przysmaków", "content": "Kukle kaszubskie, szmurowana kapusta, pierśnik dębogórski – to tylko kilka regionalnych, typowo pomorskich produktów. Okazuje się bowiem, że województwo pomorskie przoduje w rankingu na tradycyjne specjały. Aktualnie zarejestrowanych jest aż 113 propozycji kulinarnych z Pomorza. Drugi na liście jest Śląsk z 111 produktami. Również dużo tradycyjnych potraw posiada województwo Podkarpackie – 95. Zgłoszenia regionalizmów przyjmowane są przez urząd marszałkowski. Dokonać tego może każdy, zarówno osoba prywatna, jak i zakład produkcyjny. Specjały są klasyfikowane w 10 grupach: sery i inne produkty mleczne, mięso świeże oraz produkty mięsne, produkty rybołówstwa, w tym ryby, orzechy, nasiona, zboża, warzywa i owoce, wyroby piekarnicze i cukiernicze, oleje i tłuszcze, miody, gotowe dania i potrawy, napoje (alkoholowe i bezalkoholowe) oraz inne produkty. Każdy produkt musi jednak spełnić określone wymogi. Po pierwsze jego wytwarzanie musi trwać od co najmniej 25 lat. Poza tym składnik również muszą pochodzić z regionalnych plantacji. Dopiero wtedy potrwa może być nazwa w pełni tradycyjną dla danego regionu.", "url": "https://nadmorski24.pl/aktualnosci/1889-region-pomorze-ma-najwiecej-lokalnych-przysmakow", "category": "pomorskie", "sub_category": "Mięso świeże oraz produkty mięsne", "phrase": "Pierśnik dębogórski"}