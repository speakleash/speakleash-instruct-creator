{"meta_description": "Grillowany stek podany w chrupiącej bagietce, w towarzystwie karmelizowanej cebulki. Pyszna propozycja na treściwą kolację lub szybki lunch.", "title": "Grillowany stek z karmelizowaną cebulką - DoradcaSmaku.pl", "content": "Mięso umyć, osuszyć ręcznikiem papierowym i pokroić na 4 kawałki o grubości nie większej niż 2,5 cm. Każdy kawałek mięsa skropić oliwą i obsypać przyprawą Stek z grilla oraz delikatnie oprószyć pieprzem grubo mielonym. Tak przygotowane mięso odłożyć do lodówki na minimum 3-4 godziny. Po tym czasie grillować steki z obu stron. Czas grillowania uzależniony jest od preferowanego stopnia wypieczenia (3-4 minuty - stek krwisty, 5-6 minut stek średnio wypieczony). Do garnka (najlepiej z grubym dnem) wlać oliwę i rozgrzać. Następnie włożyć pokrojoną cebulę i smażyć do jej zbrązowienia. Dodać ocet, sos, cukier oraz przyprawy - sól i pieprz. Całość należy dusić pod przykryciem do całkowitego wyparowania sosu. Bagietki przekroić wzdłuż na pół i położyć na rozgrzanym grillu. Gdy będą już chrupiące, zdjąć z grilla, posmarować masłem i musztardą, włożyć kawałek soczystego steku, karmelizowanej cebulki i gotowe!", "url": "https://www.doradcasmaku.pl/przepis-grillowany-stek-z-karmelizowana-cebulka-412602", "category": "lubuskie", "sub_category": "Gotowe dania i potrawy", "phrase": "Wołowina z karmelizowanej cebuli"}