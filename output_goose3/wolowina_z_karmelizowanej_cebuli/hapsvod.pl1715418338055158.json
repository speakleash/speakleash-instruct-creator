{"meta_description": "", "title": "Stek wołowy z chipsami z buraka i puree z karmelizowanej cebuli - symfonia smaku na twoim talerzu", "content": "Stek wołowy z chipsami z buraka - składniki na 2 porcje: Narzędzia/Urządzenia: mandolina spiralna lub prosta, patelnia o grubym dnie, sitko do herbaty, peeler do warzyw, garnek, piekarnik, blender kielichowy, słoik do piklowania. • Puree z cebuli: cebulę przekrój wzdłuż na pół, obierz I pokrój wzdłuż na ósemki. Rozgrzej patelnię, wlej oliwę i kiedy będzie gorąca - wrzuć ósemki cebuli. Posól. Smaż na średnim ogniu, aż cebula zmięknie, ok. 45 minut, od czasu do czasu mieszając. Powinna się przyrumienić i lekko przypalić od spodu. Przełóż cebulę do blendera kielichowego, dodaj miód i ocet. Zblenduj na gładkie puree. Przełóż do pojemnika. Możesz przechować puree w lodówce do 3 dni. Przed podaniem podgrzej w rondlu z przykrywką. • Piklowany burak i chipsy: Obierz buraki. Na mandolinie spiralnej z przystawką do julienne (zapałek) pokrój buraki w długie nitki, przełóż do miski z zimną wodą zakwaszoną sokiem z cytryny na 1 minutę, następnie połowę dokładnie osusz na papierowym ręczniku. • Przygotuj marynatę piklową: 500 ml wody zagotuj z cukrem i szczyptą soli, mieszając, rozpuść kryształki. Dodaj ocet, skórkę z pomarańczy, liść laurowy i ziele angielskie i odstaw, aby marynata się ostudziła. Zalej marynatą ugotowane na parze buraki. Piklowanie wykonaj na kilka dni, co najmniej jeden dzień przed podaniem. • Chipsy z buraka: Olej podgrzej w rondlu do temperatury 180 stopni C. Wrzucaj partiami osuszone nitki surowego buraka, po kilkunastu sekundach wyciągnij łyżką cedzakową i przełóż na papier kuchenny, aby odsączyć nadmiar oleju. Przełóż chipsy do piekarnika (temp. 80 stopni Celsjusza) na ok. 1 godzinę, do całkowitego wysuszenia. • Przed smażeniem ogrzej steki do temperatury pokojowej (ok. 20 minut po wyciągnięciu z lodówki). Posyp steki solą w płatkach, z obu stron. Ustaw temperaturę w piekarniku na 50 stopni Celsjusza. Rozgrzej bardzo mocno patelnię. Kiedy będzie gorąca - dodaj oliwę, a po kilkunastu sekundach ułóż na patelni steki wołowe. Smaż, dociskając lekko, aby równomiernie się smażyły, po 2 minuty z każdej strony. Przełóż na metalową tackę albo talerz, przykryj luźno folią aluminiową i wstaw do piekarnika na 6 minut. Podgrzej talerze w piekarniku (50 stopni Celsjusza). Porcję podgrzanego puree z cebuli nałóż łyżką z boku talerza. Dodaj piklowane buraki (ogrzane do temperatury pokojowej), ułóż przekrojone po ukosie steki wołowe, udekoruj nitkami buraczanego chipsa i pudru z buraka oraz listkami rukwi lub rzodkiewki.", "url": "https://hapsvod.pl/hapsvod/7,181831,24538441,stek-wolowy-z-chipsami-z-buraka-i-puree-z-karmelizowanej-cebuli.html", "category": "lubuskie", "sub_category": "Gotowe dania i potrawy", "phrase": "Wołowina z karmelizowanej cebuli"}