{"meta_description": "", "title": "CIABATTA Z WOŁOWINĄ I KARMELIZOWANĄ CEBULKĄ", "content": "Treściwa i pyszna, chrupiąca ciabatta z siekanym stekiem z wołowiny i aromatyczną, karmelizowaną czerwoną cebulką. Całość podkręcona chrzanem i dodatkiem ostrawej rukoli. Smaki fajnie się przeplatają i uzupełniają, a żeby było jeszcze ciekawiej, do karmelizowanej cebuli dodałam świeżą papryczkę chili. Ciabatty smakują świetnie, głównie za sprawą mięsa, które jest soczyste i aromatyczne, dzięki dodatkowi tymianku. To może być Wasza Walentynkowa propozycja na pyszną kolację we dwoje :) Myślę, że zarówno Panom, jak i Paniom przypadnie ona do gustu. Mała podpowiedź - jeśli nie przepadacie za wołowiną, możecie zastąpić ją np. filetem z kurczaka. • None 1 duży stek z antrykotu (około 250-300 g) lub dwa małe / grubości 1,5 cm Cebulę pokrój w półplasterki, wrzuć na rozgrzany na patelni olej, dodaj posiekaną drobno papryczkę chili (bez pestek) i smaż/duś całość przez około 10 minut. Po tym czasie dodaj ocet balsamiczny i cukier, dobrze zamieszaj i smaż jeszcze całość jakieś 4-5 minut. Ciabatty przekrój wzdłuż (tak, aby nie rozkrawać ich do końca) i podpiecz przez 5 minut w piekarniku nagrzanym do 200 stopni C lub na rozgrzanej patelni (rozcięciem do dołu). Steki lekko rozpłaszcz, uderzając w nie pięścią. Następnie posyp je solą i pieprzem oraz siekanym tymiankiem. Skrop je olejem. Przełóż na drugą stronę i powtórz przyprawianie. Usmaż je na dobrze rozgrzanej patelni z obu stron. Stek o grubości 1,5 cm smaż około 2-3 minuty z jednej strony (krócej, jeśli chcesz, żeby był krwisty lub o 1 minutę z każdej strony dłużej, jeśli ma być dobrze wysmażony). Usmażone steki odłóż na deskę , aby odpoczęły po czym pokrój je w plastry. Dół ciabatt posmaruj chrzanem lub musztardą, wyłóż na to rukolę, ułóż plastry mięsa i na wierzch połóż karmelizowaną cebulkę.Gotowe! Smacznego!", "url": "https://swiatilony.blogspot.com/2016/02/ciabatta-z-woowina-i-karmelizowana.html", "category": "lubuskie", "sub_category": "Gotowe dania i potrawy", "phrase": "Wołowina z karmelizowanej cebuli"}