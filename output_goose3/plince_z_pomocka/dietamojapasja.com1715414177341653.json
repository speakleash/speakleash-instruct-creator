{"meta_description": "Dzisiaj będą mazurskie plince z pomoćką.  Mamy plince, warmiński, kaszubskie, warmińskie i jeszcze kilka innych.  A co to są plince z pomoćką?", "title": "Plince z pomoćką", "content": "Dzisiaj będą mazurskie plince z pomoćką. Mamy plince, warmiński, kaszubskie, warmińskie i jeszcze kilka innych. A co to są plince z pomoćką? Chrupiące placki ziemniaczane z serem i śmietaną. Tradycyjna kuchnia regionalna to kopalnia, prostych, sprawdzonych przepisów. Przepisów z dawnych czasów, aktualnych do dziś. I choć plince to wszystkim znane placki ziemniaczane, każdy region ma prawo do swojej nazwy. Dwa warianty tej potrawy to biedny i postny z samym twarogiem i bogaty z twarogiem i boczkiem. Plince z pomoćką to kuchnia Warmii i Mazur będąc tam nie sposób nie spróbować pysznych placków ziemniaczanych ze śmietaną i twarogiem. Plince z pomoćką jak zrobić? Kuchnia mazurska to nie tylko mieszanina smaków z różnych regionów Polski, ale i całego świata. Masa przepisów przeniosła się z ludźmi, a czasem ze starych przepisów powstały nowe, które są popularne do dziś. Plince z pomoćką to bardzo prosty przepis na pyszne bezmięsne danie. Jakie dodatki do placków ziemniaczanych są najlepsze? To co komu smakuje. Placki na słodko, z mięsem lub jak dziś w przepisie placki ziemniaczane z twarogiem i śmietaną. To danie jak placki ziemniaczane w pierwowzorze były daniami bezglutenowym. Dodatek mąki do placków ziemniaczanych przyszedł później, z wygody, z pośpiechu jak zwał tak zwał. Zacznij od przygotowania pomoćki czyli twarogu ze śmietaną inaczej nazywanego sosem. Twaróg rozgnieć widelce razem ze śmietaną i solą, powinna powstać w miarę gładka masa. Następnie dodaj drobno pokrojoną cebulę i czosnek sos do placków ziemniaczanych powinien być dość pikantny i dobrze doprawiony. A więc dopraw go dość dobrze. Ja od siebie dodałam jeszcze rzodkiewkę, nie tylko dlatego, że ładnie wygląda, ale też znakomicie smakuje z takim twarożkiem. Pozostaw trochę zielonego do dekoracji. Plastry boczku ułóż na zimnej patelni i wolno podgrzewaj aż się boczek wytopi. Rumiany i chrupiący wyłóż na ręcznik papierowy aby osuszyć z nadmiaru tłuszczu. Z podanego przepisu smaż niewielkie placki ziemniaczane ( tak z łyżki ciasta ziemniaczanego) . Są dwa warianty podania plincy z pomoćką. Pierwszy to robisz coś na wzór kanapki, pomiędzy dwa placki wkładasz boczek , a na wierzch dajesz kleks z twarożku i drugi ( mój ulubiony). Placki powinny być bardziej owalne niż okrągłe, na jednej połowie układasz boczek pocięty w paski, a na drugiej łyżkę pikantnego serka. Placki podaje się na ciepło zaraz po przygotowaniu. Jeżeli lubisz wszelakie dania jak u Babci zobacz przepis na fuszer, parzybroda z ziemniakami czy biała polewka. Potrawa naprawdę zaskakuje smakiem. Ze zwykłego placka ziemniaczanego robi się pyszne i wytworne danie. Bardzo ważny jest stopień wysmażenia plasków, chrupkie lekko twarde brzegi doskonale uzupełniają się z mięciutkim twarożkiem. Tu nie ma nic skomplikowanego, łatwe wykonanie i sposób podania, sprawiają, że ten placek smakuje naprawdę rewelacyjnie. Kiedyś gdy gaz i elektryczność były powszechnie dostępne, albo bardzo drogie, takie placki smażono, a raczej wypiekano na blasze kuchni węglowej. Były to placki bez tłuszczu, a więc były mocno twarde. Dawniej tak samo jak dziś podawano plince z pomoćką z twarogiem. Jednak nie była to wersja na bogato, lekko przesmarowane rzadkim serkiem posypane szczypiorkiem lub cebulą. To danie tak samo jak placki ziemniaczane z kapustą czy placki ziemniaczane z twarogiem to darowizna poprzednich pokoleń. To kopalnie wiedzy, mądrości i kreatywności w kuchni. Do miłego 👋", "url": "https://www.dietamojapasja.com/2022/09/plince-z-pomocka.html", "category": "warmińsko-mazurskie", "sub_category": "Gotowe dania i potrawy", "phrase": "Plince z pomoćką"}