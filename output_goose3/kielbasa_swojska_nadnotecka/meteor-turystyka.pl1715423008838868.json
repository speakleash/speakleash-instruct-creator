{"meta_description": "Agroturystyka U Gertrudy Nad Bugiem Bużyska -  w Bużyskach - kontakt, telefony, cennik, zdjęcia, ceny pokoi, opinie, położenie, mapa dojazdu.", "title": "Agroturystyka U Gertrudy Nad Bugiem Bużyska - kontakt, telefon, ceny, opinie.", "content": "Doba pobytowa: od 14.00 do 11:00. Pokoje wynajmujemy na min. 2 doby. Rozliczenie za pobyt: w dniu zakwaterowania. Atrakcje turystyczne: rezerwaty przyrody Kaliniak, Przekop oraz Korczew z pałacem Ostrowskich i parkiem z rzadkimi okazami starodrzewia. W bliskiej okolicy znajduje się wiele zabytków kultury sakralnej, kościół parafialny w Knychówku oraz liczne przydrożne kapliczki charakterystyczne dla polskiego krajobrazu. Po drugiej stronie Bugu na wzgórzu wyłania się Drohiczyn - historyczne miasto z bogatymi barokowymi świątyniami. 1 km od gospodarstwa znajduje się prom, którym można przepłynąć do Drohiczyna. Oferujemy możliwość wyżywienia: śniadanie i obiadokolacja. Dla dzieci do 7 roku życia zniżka przy wyżywieniu 50%. Naszymi specjalnościami są: pierogi z różnymi farszami, zupa cukiniowa, babka ziemniaczana oraz wędliny własnego wyrobu. Z warzyw i owoców z przydomowych grządek przygotujemy potrawy, które zaskoczą niejednego wegetarianina. Nasze atuty: cicha, spokojna okolica, doskonałe warunki do spacerowania i spędzania wolnego czasu na łonie natury, ciepła i przyjazna atmosfera, smaczna kuchnia.", "url": "https://meteor-turystyka.pl/ugertrudynadbugiem-buzyska,buzyska.html", "category": "wielkopolskie", "sub_category": "Mięso świeże oraz produkty mięsne", "phrase": "Kiełbasa swojska nadnotecka"}