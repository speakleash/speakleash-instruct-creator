{"meta_description": "", "title": "Szynka kujawska, chleb i wino", "content": "Trzy produkty z naszego regionu zostały dopisane przez Ministerstwo Rolnictwa i Rozwoju Wsi do listy produktów tradycyjnych. Wśród mięsnych jest to świąteczna szynka kujawska z kością, przygotowywana przez Annę Patyk z Bronisławia (powiat radziejowski). Szynka ma specyficzny wygląd. Wierzch jest poprzecinany „w kratkę” i nabity goździkami. Peklowana w solance nabiera słonego smaku z wyczuwalnym goździkowo-laurowym aromatem. Do jej wyrobu nie używa się środków konserwujących. <!** reklama>W kategorii wyrobów piekarniczych i cukierniczych doceniono chleb z kminkiem ze Stolna, którego producentem jest Wiejska Spółdzielnia Handlowo-Produkcyjna z tej miejscowości. Pieczywo o rumianej i chrupiącej skórce ma lekko kwaśny smak, wynikający z zastosowania naturalnego zakwasu. Na liście znalazło się też wino domowe z Kujaw. Jego wytwórcą jest Michał Izydorczyk z Aleksandrowa Kujawskiego.", "url": "https://nowosci.com.pl/szynka-kujawska-chleb-i-wino/ar/11070996", "category": "kujawsko-pomorskie", "sub_category": "Mięso świeże oraz produkty mięsne", "phrase": "Świąteczna szynka kujawska z kością"}