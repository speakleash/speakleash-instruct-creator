{"meta_description": "", "title": "Świąteczna szynka kujawska z kością", "content": "Dawniej pojawiała się na kujawskich stołach głównie na Wielkanoc. Kawał szynki wieprzowej z golonką wkładano do kamiennego garnka, a następnie zalewano solanką i przyprawiano czosnkiem, liściem laurowym, zielem angielskim, majerankiem. Garnek przykrywano drewnianą deską przytrzymywaną przez wymyty kamień. Zapeklowaną szynkę gotuje się przez kilka godzin na wolnym ogniu, a następnie smaruje się miodem, nacina po wierzchu w kratkę i wbija goździki, które nadają całości wyjątkowego aromatu. Tak przygotowane mięso ląduje w piekarniku (dawniej w piecu chlebowym), gdzie nabiera apetycznego, złocisto-brązowego koloru. Czas peklowania, gotowania i pieczenia zależy od wielkości mięsa. Kujawska szynka z kością w 2009 r. została wpisana na listę produktów tradycyjnych województwa kujawsko-pomorskiego, prowadzoną przez Ministerstwo Rolnictwa i Rozwoju Wsi.", "url": "https://kpcd.com.pl/2022/04/10/swiateczna-szynka-kujawska-z-koscia/", "category": "kujawsko-pomorskie", "sub_category": "Mięso świeże oraz produkty mięsne", "phrase": "Świąteczna szynka kujawska z kością"}