{"meta_description": "Świąteczna szynka kujawska z kością to produkt o wyjątkowym wyglądzie, aromacie i smaku. Receptura przekazywana jest z pokolenia na pokolenie.", "title": "Tradycyjna szynka w sam raz na świąteczny stół", "content": "Świąteczna szynka kujawska z kością to produkt o wyjątkowym wyglądzie, aromacie i smaku. Receptura przekazywana jest z pokolenia na pokolenie. Świąteczna szynka kujawska z kością to produkt o wyjątkowym wyglądzie, aromacie i smaku. Receptura przekazywana jest z pokolenia na pokolenie. <!** Image 2 align=right alt=\"Image 147792\" sub=\"Anna Patyk poleca na tegoroczną Wielkanoc szynkę kujawską z kością Fot. Nadesłana\">- Wiadomo jednak, że przyrządzana przez różne osoby, zawsze będzie smakowała inaczej - mówi Anna Patyk, szefowa Koła Gospodyń Wiejskich w Bronisławiu. Kujawska szynka z kością dawniej pojawiała się na stołach głównie na Wielkanoc. Gospodynie peklowały szynkę, umieszczając mięso w kamiennym garnku i zalewając je solanką i przyprawami. - Dzisiaj typowych kamiennych garnków często już nie mamy, dlatego trzeba umieścić szynkę w dużym saganie, dodać czosnek oraz majeranek, a wszystko zalać bardzo słoną wodą - wyjaśnia Anna Patyk. - Następnie przykrywamy mięso drewnianą deseczką, na której umieszczamy dobrze umyty kamień. Czas peklowania zależy od wielkości szynki, a bywa ona wyjątkowo duża. Waga szynki wieprzowej z kością i golonką może dochodzić nawet do 13 kg. Po wyjęciu mięsa z zalewy i opłukaniu gospodynie kujawskie gotują szynkę przez kilka godzin na wolnym ogniu. <!** reklama>- Czas gotowania również zależy od wielkości szynki. Wymaga to pewnego doświadczenia - mówi Anna Patyk. - Trzeba gotować tak długo, by sparzyć całą szynkę, aż do kości. Nie można jej jednak trzymać na ogniu zbyt długo, ponieważ nie będzie tak smaczna. Po wyjęciu szynki, skórka smarowana jest miodem i nacinana. Wtedy też nabija się mięso goździkami, by nadać jej niepowtarzalny aromat. Dawniej tak przyprawione mięso zapiekano w piecu chlebowym, obecnie piecze się ją w piekarniku. Szynka opiekana jest do momentu, gdy skórka uzyska złocisto-brązowy odcień czyli od 20 do 40 minut. Podawana jest na półmisku lub deseczce. Szynka różni się od wielu, które możemy kupić w sklepach. Ma zabarwienie jasnobrązowe do beżowego, ponieważ oprócz odpowiednio przygotowanej solanki, przy jej przyrządzaniu nie stosuje się żadnych konserwantów. Szynka podczas przeglądów i jarmarków wielkanocnych cieszy się dużym powodzeniem. - Ostatnio w Przysieku, w czasie Jarmarku Wielkanocnego - mówi Anna Patyk. - Porcje dość szybko zniknęły.", "url": "https://nowosci.com.pl/tradycyjna-szynka-w-sam-raz-na-swiateczny-stol/ar/11049380", "category": "kujawsko-pomorskie", "sub_category": "Mięso świeże oraz produkty mięsne", "phrase": "Świąteczna szynka kujawska z kością"}