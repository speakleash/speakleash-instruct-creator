{"meta_description": "Bardzo lubię dobre kaszanki, krupnioki, pasztetowe i inne tzw. wyroby wędliniarskie. Zaobserwowałem też, że goście widząc na stole liczne smakołyki takie jak szyneczki,", "title": "Przepis na krupniok śląski - czarny | Przepisy na domowe wędliny", "content": "Uwaga, w czasie gotowania mięs i kaszy nie dodawałem soli. Sól dodałem w ostatniej fazie – wtedy gdy rozpuszczałem przyprawę „Solo Smak Krupniok śląski czarny” w zimnym rosole. • W garnku o pojemności 11 litrów (tym samym w którym zawsze gotuję praski „Duet”), zagotowałem wodę z dodatkiem kilku ziaren ziela angielskiego i liścia laurowego • Po wyjęciu boczku i skórek pozostawiłem w garnku tylko 3 litry rosołu, który następnie doprowadziłem do wrzenia i włożyłem do niego kaszę jęczmienną w zawiązanym płóciennym worku. Uwaga worek musi być dość obszerny na tyle, że wsypana kasza powinna zajmować nie więcej jak ¼ jego pojemności • Aby nie tracić czasu, podczas gotowania kaszy zmieliłem ugotowany boczek, skórki oraz surową wątrobę wieprzową przy użyciu sitka o średnicy oczek 3 mm • Gdy rosół był całkowicie zimny odmierzyłem 1 szklankę i rozpuściłem w jej zawartości jedno opakowanie (125g) przyprawę „Solo Smak Krupniok śląski czarny” i sól kuchenną . • Uwaga bardzo ważne: rosół musi być zimny ponieważ suszona krew znajdująca się w przyprawie zbryli się i na przekroju krupnioka będą czarne cętki. • Kostkę jelit naturalnych zamoczyłem w ciepłej wodzie ok. 20 minut, potem do każdego jelita wlałem wodę (przykładając do wylotu kranu) aby wypłukać z niego pozostałą sól. • Napełniłem jelita farszem przy użyciu nadziewarki pionowej i odkręciłem je na odcinki 15 do 17 cm • W garnku o pojemności 11 litrów (tym samym w którym zawsze gotuję praski „Duet”), zagotowałem wodę i włożyłem do niego krupnioki. Gotowanie w temperaturze 80 st.C (nie większej !) trwało ok. 20 minut. • Po wyjęciu zawiesiłem krupniki zawiesiłem na kijach do wystygnięcia. Porada: - Skórki nie zawsze można kupić dlatego ja zawsze je „chomikuję”. Zawsze gdy w kuchni muszę je odkroić nie wyrzucam tylko skrzętnie pakuję i zamrażam „na później” - Jeżeli nie mam pod ręką worka płóciennego do gotowania kaszy kupuję w sklepie kaszę w woreczkach i gotuję według instrukcji (uwaga, pamiętaj jednak aby nie solić wody) - Jeżeli sprawia ci trudność odkręcanie napełnionych jelit na kawałki możesz to jelito po napełnieniu przewiązać nićmi wędliniarskimi co 15 – 17 cm. - Pozostałe jelita zamoczone ale nie zużyte dobrze wyciśnij w suchej ściereczce potem wetrzyj grubo soli i zapakuj do słoika. Takie jelita możesz przetrzymywać w lodówce nawet 6 miesięcy - Nadwyżkę gotowych wystudzonych krupnioków możesz spokoje zamrozić będzie „na później”. Pamiętaj ! - rozmrażanie należy dokonać w długim czasie i temp. pokojowej. Wszystkie niezbędne przyprawy i materiały znajdziesz na stronie www.tradismak.pl", "url": "https://blog.tradismak.pl/przepis-na-krupniok-slaski-czarny", "category": "śląskie", "sub_category": "Mięso świeże oraz produkty mięsne", "phrase": "Krupniok śląski"}