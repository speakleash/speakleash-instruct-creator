{"meta_description": "Przepis na krupnioki - Okrawki mięsa i podroby ugotować do miękkości, odrzucić chrząstki, podzielić na części dodać skórki i zmielić, do", "title": "Krupnioki", "content": "– 1 – 1,5 kg okrawków mięsa wieprzowego z tłuszczem i podrobów (bez wątroby) – 25 dag skórek wieprzowych – 2 szklanki przetartej przez sito krwi – 5 dag przypraw: pieprz mielony, majeranek, kolendra, ziele angielskie, tymianek – 2 kg kaszy gryczanej (może być jęczmienna gruba lub łamana) – cienkie lita – patyczki do zamykania krupnioków Okrawki mięsa i podroby ugotować do miękkości, odrzucić chrząstki, podzielić na części dodać skórki i zmielić, do wywaru z gotowania mięsa wsypać kaszę, wsadzić na godzinę do dobrze nagrzanego piekarnika by się dobrze sparzyła i napęczniała, kaszę wybrać durszlakiem na misę i przestudzić, dodać zmielone mięso, krew i przyprawy, dokładnie wymieszać, nadziewać farszem jelita tylko do połowy ( w gotowaniu mogą popękać), zamknąć każdy krupniok patyczkami, włożyć do rondla z gorąca wodą, postawić rondel na skraju blachy aby powoli parowały, kiedy zakpią gotować powoli na wolnym ogniu, po 30 minutach wyjąć. Wieczorem w dniu świniobicia na degustację żymloków i krupników zapraszano rodzinę. Sąsiadom „coś od świni” (krupniki i żymloki) zanosiły dzieci. Krupnioki jadano prawie na wszystkich na rodzinnych uroczystościach. Obowiązkowo musiały się także znaleźć w weselnym menu i na stypie. Żymloki i krupnioki jadano gotowane i smażone. Aby usmażyć krupionki czy żymloki zaraz po ugotowaniu należy włożyć je na chwilę do zimnej wody, osuszyć i smażyć (najlepiej na słoninie).", "url": "https://www.kuchnia-slaska.pl/przepisy/krupnioki/", "category": "śląskie", "sub_category": "Mięso świeże oraz produkty mięsne", "phrase": "Krupniok śląski"}