{"meta_description": "Wielki Finał XX edycji konkursu „Nasze Kulinarne Dziedzictwo-Smaki Regionów” odbył się 25 września 2022 r., w trakcie Targów Smaki Regionów w Poznaniu.", "title": "Poznaliśmy najlepsze regionalne produkty i potrawy", "content": "Wielki Finał XX edycji konkursu „Nasze Kulinarne Dziedzictwo-Smaki Regionów” odbył się 25 września 2022 r., w trakcie Targów Smaki Regionów w Poznaniu. Nasze Kulinarne Dziedzictwo-Smaki Regionów to ogólnopolski konkurs na najlepszy regionalny i tradycyjny produkt żywnościowy oraz na najlepsze danie i potrawę regionalną i tradycyjną. Organizuje go Polska Izba Produktu Regionalnego i Lokalnego. Od 2007 r. oficjalnym partnerem konkursu „Nasze Kulinarne Dziedzictwo-Smaki Regionów” jest Związek Województw RP. Partnerami merytorycznymi i organizacyjnymi finałów konkursu w regionach są urzędy marszałkowskie i wojewódzkie ośrodki doradztwa rolniczego. Powołane są dwie komisje konkursowe pracujące na szczeblach regionalnych: jedna zajmująca się lokalnym i regionalnym produktem żywnościowym, druga – daniami i potrawami regionalnymi. Ponadto powołana jest Kapituła Krajowa, która przyznaje statuetki „Perła” produktom i daniom wybranym spośród nominowanych w czasie finałów regionalnych. O nominację mogą ubiegać się produkty nagrodzone i wyróżnione w poprzednich edycjach konkursu w danym regionie. Od 2005 roku przyznawany jest „Klucz do Polskiej Spiżarni”, wręczany osobom lub organizacjom i instytucjom szczególnie zasłużonym dla ochrony dziedzictwa kulinarnego i rozwoju rynku produktów regionalnych i tradycyjnych. • Pieróg (pieczony) z makiem i marchewką – Gminne Stowarzyszenie Aktywnych Kobiet z Fajsławic • Mirabelka do mięs i deserów – Fungopol Sp. z o.o. Sp. K. • Szynka pascha pod kołderką z kapusty kiszonej – KGW Swańki z Wyryk, • Nadwiślańska zupa z suma i Gulasz barani z Janowca z plackami słomianymi – Restauracja Czarna Dama w Janowcu; • Małopolska – Zupa kminkowa i Płucka na kwaśno – KGW w Nowem Bystrem • Mazowieckie – Kluseczki z gruszczanką i maczanką oraz Fusie z klopsem szczawiowym – KGW ,,Ruskowianki” w Ruskowie", "url": "https://polskieregiony.pl/poznalismy-najlepsze-regionalne-produkty-i-potrawy/", "category": "opolskie", "sub_category": "Gotowe dania i potrawy", "phrase": "Soleier – śląskie jajka w zalewie kminkowej"}