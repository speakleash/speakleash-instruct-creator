{"meta_description": "Opolscy producenci i kucharze przywieźli z poznańskich targów", "title": "Osiem nagród zdobyli na poznańskich targach opolscy producenci i kucharze", "content": "Opolscy producenci i kucharze przywieźli z poznańskich targów \"Smaki regionów\" aż osiem nagród. Podczas imprezy miał miejsce krajowy finał konkursu „Nasze Kulinarne Dziedzictwo – Smaki Regionów”, przyznano także Klucze do Polskiej Spiżarni oraz medale targów dla najlepszych produktów. W tym roku osiem \"Pereł\" trafiło do woj. opolskiego. To ogromne wyróżnienie dla naszego województwa, które choć administracyjnie jest najmniejsze, zdecydowanie wyróżnia się na tle całego kraju wysoką jakością lokalnej żywności - informuje opolski urząd marszałkowski.Oto nagrodzone produkty:- zakwas z buraków kiszonych – Koło Gospodyń Wiejskich w Chróścinie, gm. Lewin Brzeski, Anna Zazula;- chleb mleczny praszkowski – Gminna Spółdzielnia “Samopomoc Chłopska” Krystyna Preś;- lody z dawnych lat – Lody Szypuła 1974, Tomasz Szypuła;- ciastka wigilijne – Cukiernia “Magosz” Maria i Franciszek Magosz;- marcepan śląski (marcepan wielkanocny)– Stowarzyszenie “Odnowy Wsi Biedrzychowice”, Sonia Jasik;- Soleier – śląskie jajka w zalewie kminkowej – Teresa Kamieniecka–Hreczaniukoraz potrawy:- policzki wieprzowe z ciapkapustą – Koło Gospodyń Wiejskich Zimna Wódka;- placki kartoflane z blachy z wędzonym pstrągiem - Feldman–Restaurants z Byczyny, Kamil Onyśków, Alexey Shchypunow.Oprócz \"Pereł\" do przedstawicieli sieci Dziedzictwo Kulinarne Opolskie trafił także medal Targów Smaki Regionów, przyznawany wystawcom biorącym udział w targach za najlepsze produkty spożywcze. W tym roku medal otrzymało Gospodarstwo Rybackie Markowe za paprykarz.Targi potrwają do poniedziałku (26.09). Województwo opolskie prezentuje w tym roku na swoim stoisku produkty od rodzimych producentów.", "url": "https://radio.opole.pl/103,622327,osiem-nagrod-zdobyli-na-poznanskich-targach-opol", "category": "opolskie", "sub_category": "Gotowe dania i potrawy", "phrase": "Soleier – śląskie jajka w zalewie kminkowej"}