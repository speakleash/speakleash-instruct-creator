{"meta_description": "Jajka to to produkty, z których można wyczarować śniadanie, obiad i kolację. Jajka marynowane w kminku sprawdzą się na każdy posiłek, a także na imprezy i przyjęcia! Ciekawy pomysł na intrygujące podanie jajek.", "title": "Jajka marynowane w kminku", "content": "Jajka to to produkty, z których można wyczarować śniadanie, obiad i kolację. Jajka marynowane w kminku sprawdzą się na każdy posiłek, a także na imprezy i przyjęcia! Ciekawy pomysł na intrygujące podanie jajek. Jaja marynowane w zalewie kminkowej są doskonałym uzupełnieniem wielkanocnego stołu. Lekko kwaskowate i jednocześnie orzeźwiające w smaku zachwycą rodzinę i gości. Tradycyjnie przygotowywane na Śląsku Opolskim, obecnie są coraz częściej spotykane w całej Polsce. • Jajka gotuj 7-8 minut w wodzie ze szczyptą soli i łupinami cebuli. • Następnie odcedź je i stukaj lekko w blat, tak aby skorupka popękała na całej powierzchni. Uważaj, aby nie zaczęła odpadać. • Do wody pozostałej po gotowaniu dodaj kminek, ocet i sól. Doprowadź do wrzenia i gotuj około 5 minut. • Gorącą zalewą zalej jajka w słoiku i zakręć. Po wystudzeniu przechowuj w lodówce. Po 3 dniach będą gotowe. • Jaja można od razu gotować z kminkiem. • Do zalewy można dodać pokrojoną w talarki cebulę oraz liście laurowe. Drodzy użytkownicy, informujemy, że nie możemy Was zapewnić, że publikowane opinie pochodzą od konsumentów, którzy korzystali z przepisu.", "url": "https://akademiasmaku.pl/przepis/jajka-marynowane-w-kminku,2769", "category": "opolskie", "sub_category": "Gotowe dania i potrawy", "phrase": "Soleier – śląskie jajka w zalewie kminkowej"}