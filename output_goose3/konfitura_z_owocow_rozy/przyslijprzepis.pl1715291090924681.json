{"meta_description": "", "title": "Konfitura z owoców róży", "content": "owoce dzikiej róży myjemy, odcinamy końcówki i przekrawamy na pół. Wydłubujemy pestki wraz z włoskami. Dokładnie płuczemy pod bieżącą wodą w celu wymycia pozostałych włosków. Jeśli je pozostawimy konfitura będzie nas nieprzyjemnie gryzła w gardło.  Owoce wkładamy na noc do zamrażarki.   Następnego dnia owoce przemywamy dwukrotnie letnia wodą. Dodajemy syrop przygotowany z wody z cukrem i gotujemy na wolnym ogniu przez około 2 godziny. W tym czasie należy całość nieco podlewać wodą aby się nie przypaliła. Ugotowane owoce przecieramy przez sito. Skórki pozostałe na sicie wkładamy do miseczki i zalewamy niewielka ilością wrzątku (około pół szklanki). Ponownie przecieramy przez sito. Przetartą konfiturę gotujemy razem z sokiem z połówki cytryny jeszcze przez 20 minut często mieszając. Gorącą wlewamy do wypasteryzowanych słoików i obracamy dnem do góry do wystygnięcia.", "url": "https://www.przyslijprzepis.pl/przepis/konfitura-z-rozy-3", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura z owoców róży"}