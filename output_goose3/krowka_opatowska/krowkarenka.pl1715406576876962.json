{"meta_description": "", "title": "O nas – Krówkarenka", "content": "Zapraszamy do naszej Krówkarenki – Kawiarenki Krówki Opatowskiej, w której prowadzimy warsztaty związane z tradycyjnym, ręcznym procesem produkcji opatowskich cukierków.. Warsztaty, podczas których poznać można tajemnice produkcji Krówki Opatowskiej, a także opanować sztukę zawijania Krówek we własnoręcznie przygotowane etykietki są jedną z najciekawszych atrakcji turystycznych Opatowa i regionu Gór Świętokrzyskich. Zajęciom towarzyszą słodkie konkursy na zawijanie krówek na czas i jedzenie pączków z polewą krówkową na czas i wiele innych. Choć uczestnicy warsztatów przesyceni są słodkościami – jednak Krówek Opatowskich nigdy dość! W kawiarni spróbować można ciasta z masą krówkową i opatowskich pączków z polewą krówkową, popijając pyszną kawą. Serwowane są także gofry na patyku, desery lodowe, koktajle i soki ze świeżych owoców. Nie brakuje również ciepłych przekąsek. Zobacz nasze menu. Na pamiątkę pobytu w Opatowie w kawiarni zakupić można Krówki Opatowskie z logo Krówkarenki, a także Krówki w firmowych i okolicznościowych opakowaniach.  Krówkarenka jest jedną z najciekawszych atrakcji turystycznych Opatowa oraz atrakcją turystyki kulinarnej regionu Gór Świętokrzyskich i województwa świętokrzyskiego. W Krówkarence każdy znajdzie dla siebie przytulne miejsce – zarówno turyści, jak i mieszkańcy Opatowa.", "url": "http://www.krowkarenka.pl/o-nas/", "category": "świętokrzyskie", "sub_category": "Wyroby piekarnicze i cukiernicze", "phrase": "Krówka opatowska"}