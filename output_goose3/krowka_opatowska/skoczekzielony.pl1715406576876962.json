{"meta_description": "TERMIN WAŻNOŚCI: 04.06.2024 r.", "title": "Krówka mleczna o smaku miętowym - OSM Opatów", "content": "Krówka to wyrób tradycyjny znany i wyrabiany przez nasze babcie. Niepowtarzalny smak dzieciństwa jest rzeczywiście niepowtarzalny, bo znakomite cukierki powstają w Opatowie od ponad 30 lat według tej samej, oryginalnej receptury i niezmienioną metodą. To ręczna - w najlepszym tego słowa znaczeniu - rzemieślnicza produkcja słodkości. Krówka opatowska ma, tylko sobie właściwą, lekko ciągliwą konsystencję, przechodzącą w delikatną kruchość i coś, czego próżno szukać u innych krówek - charakterystyczną „łezkę” w środku. Wyrób produkowany jest z naturalnych produktów: mleka najwyższej jakości, cukru, syropu ziemniaczanego, tłuszczu roślinnego bez środków barwiących. Jedyne urządzenia użyte w procesie produkcji opatowskiego smakołyku to specjalne mieszalniki, wyparki i sondy do zagęszczania mleka. Resztę robi się ręcznie. Masa krówkowa, gotowana w wysokiej temperaturze, jest wylewana na specjalne stoły chłodnicze, na których tężeje. Po schłodzeniu jest ręcznie krojona na płaty i przenoszona na krajalnicę, która tnie je na długie paski. Następnie paski trafiają na stoły, gdzie kroi się je ręcznie w kostkę, aż wreszcie - pakuje (także ręcznie) w estetyczne, kolorowe papierki.", "url": "https://skoczekzielony.pl/slodycze/3970-krowka-mleczna-o-smaku-mietowym-osm-opatow", "category": "świętokrzyskie", "sub_category": "Wyroby piekarnicze i cukiernicze", "phrase": "Krówka opatowska"}