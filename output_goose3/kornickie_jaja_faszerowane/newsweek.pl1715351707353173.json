{"meta_description": "Jajka faszerowane to jedna z najpopularniejszych potraw wielkanocnych. Nie może zabraknąć ich na żadnym stole w czasie Wielkanocy. Nie ma jednak jednego przepisu na jajka faszerowane. Można serwować je z dowolnymi dodatkami np. z łososiem, pieczarkami, tuńczykiem czy ze szczypiorkiem. Dowiedz się, jak przygotować jajka faszerowane, które zachwycą Twoich gości.", "title": "Oto najlepsze jajka faszerowane. Przepisy Magdy Gessler", "content": "W gminie Kornica niezwykle popularne są wszelkiego rodzaju posiłki przygotowane z jajek, między innymi właśnie jajka faszerowane, które tu prezentujemy. Jajka faszerowane przygotowywano na wiele różnych sposobów. Popularnością cieszyły się jajka faszerowane z grzybami, jajka z mięsem, a także z warzywami. Najpopularniejsze są jajka faszerowane ze szczypiorkiem. Aby wykonać takie jajka faszerowane, wystarczy przedzielić łupinki jajek na pół. Farsz przygotowujemy z ugotowanych jajek z dodatkiem śmietany, cebuli, szczypiorku, soli i według uznania różnych przypraw. Chcesz zaskoczyć gości i przygotować tradycyjną przystawkę, jaką są jajka faszerowane w nieco inny sposób niż zazwyczaj? Spróbuj jajek faszerowanych z pieczarkami. Poniżej przepis na najlepsze jajka faszerowane z pieczarkami od znanej polskiej restauratorki, Magdy Gessler. Ugotować 10 jajek na twardo. Następnie pokroić w kosteczkę cebulę oraz pieczarki i usmażyć je na maśle. Posiekać koperek. Ugotowane jajka ostudzić i przeciąć ostrym nożem każde jajko na pół wzdłuż, starając się, aby skorupka jak najmniej popękała przy przecinaniu. Wyjąć zawartość ze skorupek, zachowując skorupki. Jajka pokroić w malutką kosteczkę. Wymieszać je z pieczarkami, cebulą, koperkiem, musztardę, śmietanę i surowym jajkiem. Doprawić solą i pieprzem do smaku. Napełnić połówki farszem, dociskając go w skorupkach tak, aby wypełniał je bardzo szczelnie. Wsypać bułkę tartą na talerz. Rozgrzać olej na dużej patelni. Każdą połówkę jajka dokładnie spanierować w bułce, lekko dociskając. Układać na patelni farszem w dół i smażyć aż będą złociste. Na koniec osączyć na bibule lub ręczniku papierowym. Jajka należy ugotować na twardo, następnie obrać ze skorupek, przekroić na pół i dokładnie wydrążyć żółtka. Wyjęte żółtka należy ugnieść i dodać do nich pozostałe składniki: szynkę, szczypiorek lub bazylię, rzodkiewkę, cebulkę, majonez oraz starty ser. Wszystko powinno być drobno posiekane. Połączyć z musztardą. Doprawić wedle uznania solą i pieprzem. Farsz umieścić w białkach. Umieścić na talerzu. Gotowane jajka podzielić na dwie równe części. Należy to robić bardzo delikatnie, uważając, aby nie uszkodzić skorupek. Najlepiej ostrym nożem. Wydrążyć zawartość jajek. Ugnieść jajka widelcem. Przyprawić i wymieszać całość. Pokrojonego łososia dodać do masy. Jajka skorupką do góry przykładać do bułki tartej. Smażyć na patelni do osiągnięcia złocistego koloru. Uznawane są za pożywną, dostarczającą energii i niezwykle prostą w przygotowaniu potrawę. Okazuje się też, że mają wiele właściwości korzystnych dla zdrowia. Jajka zawierają bowiem lecytynę i wielonienasycone kwasy tłuszczowe omega-3, które pomagają skutecznie pozbyć się cholesterolu i znacznie obniżają poziom trójglicerydów we krwi. Ponadto stanowią cenne źródło protein, minerałów oraz niektórych witamin – A, D, E, K oraz B2 i B12. Optymalna ilość spożywanych jajek to dla dorosłego człowieka 10 sztuk. Takie zalecenia podaje Światowa Organizacja Zdrowia (WHO). Oczywiście na rynku można znaleźć różne typy jajek – nie tylko te najpopularniejsze, pochodzące od kur, ale również kacze, przepiórcze czy indycze. Należy też pamiętać, że wśród jaj kurzych istnieje co najmniej kilka rodzajów. Podczas zakupów warto więc zwrócić uwagę na ich oznakowania. Na skorupce znajdziemy stemple, które informują przede wszystkim o tym, w jaki sposób hodowane są kury, od których pochodzą jajka. Klasyfikacja chowu wygląda następująco: 0 – oznacza, że jaja pochodzą z produkcji ekologicznej, 1 – dotyczy jaj z chowu na wolnym wybiegu, 2 – to jaja z chowu ściółkowego, 3 – odnosi się do jaj z chowu klatkowego. Najbardziej polecane są \"zerówki\" i \"jedynki\", ponieważ pochodzą od zdrowych i zadbanych kur, dzięki czemu są najzdrowsze i pełnowartościowe. Równie różnorodne są sposoby przygotowywania jajek. Najzdrowsze jest jajko gotowane na miękko, czyli przez 4 minuty. Bogactwo witamin i cennych składników zachowują też jaja smażone, choć ze względu na konieczność użycia tłuszczu nie są polecane jako częsty składnik w diecie przez lekarzy i dietetyków.", "url": "https://www.newsweek.pl/trendy-i-inspiracje/jajka-faszerowane-na-wielkanoc-2023-przepis-magdy-gessler/pbx0y7p", "category": "mazowieckie", "sub_category": "Gotowe dania i potrawy", "phrase": "Kornickie jaja faszerowane"}