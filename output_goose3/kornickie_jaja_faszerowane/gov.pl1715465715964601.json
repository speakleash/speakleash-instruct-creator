{"meta_description": "Produkt wpisany na listę produktów tradycyjnych w dniu 2013-10-01\nW kategorii Gotowe dania i potrawy\nW województwie woj. mazowieckim", "title": "Kornickie jaja faszerowane - - Portal Gov.pl", "content": "Kornickie jaja faszerowane to tradycyjna potrawa wschodnich terenów Mazowsza. Od połowy XV wieku na terenach Kornicy osiedlali się zarówno przybysze z Mazowsza, Litwy, jak i z południowej i północnej Rusi. Przynosili ze sobą odrębne zwyczaje ludowe, religijne i kulturowe, które po latach przerodziły się we wspólną kulturę kornicką. Kultura kornicka to również specyficzna kuchnia, która jest połączeniem różnych tradycji i smaków. W gminie Kornica bardzo popularne były potrawy z jaj, w tym jaja faszerowane, przygotowywane pod różnymi postaciami, m.in. z dodatkiem grzybów, mięsa, warzyw i ziół.", "url": "https://www.gov.pl/web/rolnictwo/kornickie-jaja-faszerowane", "category": "mazowieckie", "sub_category": "Gotowe dania i potrawy", "phrase": "Kornickie jaja faszerowane"}