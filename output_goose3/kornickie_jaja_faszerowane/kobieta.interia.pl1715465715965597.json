{"meta_description": "Kornickie jaja faszerowane to tradycyjna potrawa wschodnich terenów województwa mazowieckiego i Podlasia. Jest prosta w wykonaniu i znakomicie nadaje się na", "title": "Kornickie jaja faszerowane", "content": "Potrawa szczególnie rozpowszechniona jest w gminie Kornica. Dawniej jaja faszerowane przyrządzane były na obowiązkowo na święta oraz na różne okazje i uroczystości rodzinne. \"Kiedyś, gdy po wsi \"chodziły\" od domu do domu święte obrazy, wówczas dla modlących gospodyni także przygotowywała w poczęstunku jajka w łupinkach\" - wspomina Anna Szpura, autorka książki \"Tradycje kulinarne, obrzędy i zwyczaje. Gmina Stara Kornica\". Kornickie jaja faszerowane to połówki łupinek jaja kurzego wypełnione farszem. Potrawa znajduje się na liście produktów tradycyjnych Ministerstwa Rolnictwa i Rozwoju Wsi. Ugotowane na twardo jajka w skorupkach należy energicznie przekroić nożem na dwie połówki. Z łupinek wyciągamy białko i żółtko. Kroimy je w drobniutką kosteczkę. Dodajemy drobno pokrojony szczypiorek, sól, pieprz, masło, śmietanę, a potem z całości gnieciemy farsz. Tak przygotowaną masę należy nałożyć do pustych skorupek. Na koniec - stroną z farszem umoczyć w rozmąconym jajku i przyłożyć do bułki tartej, lekko pociskając, a następnie podsmażyć na rozgrzanym tłuszczu. Jaja faszerowane podaje się na gorąco lub na zimno, ułożone na półmisku skorupką do dołu. Niektóre gospodynie dodają do farszu także drobniutko pokrojoną szynkę, paprykę i grzyby", "url": "https://kobieta.interia.pl/kuchnia/news-kornickie-jaja-faszerowane,nId,1708250", "category": "mazowieckie", "sub_category": "Gotowe dania i potrawy", "phrase": "Kornickie jaja faszerowane"}