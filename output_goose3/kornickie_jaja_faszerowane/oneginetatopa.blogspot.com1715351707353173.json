{"meta_description": "", "title": "Jajka na miękko – super proste śniadanie", "content": "Jajko to trzeba dobrze ugotować. Tak, tak i to nie jest śmieszne! Zbyt długo gotowane będzie twarde i zacznie przypominać nitonito – ni na miękko ni na twardo. Za krótko natomiast nie będzie miało lekko ściętego białka. Gotowanie jajek na miękko to sztuka! Do tego dochodzi wielkość jajka. Wielkość ma znaczenie. Im jajko większe tym dłużej trzeba je gotować, lecz znów niezbyt długo czyli odpowiednio. Niektórzy mówią wierszyki, inni modlitwy, sposobów jest wiele. Chodzi o efekt. To może 4minuty 30 sekund dla jajek średnio dużych? To dobry czas! Po ugotowaniu należy przelać je zimną wodą – tak szybciutko. To po to by skorupkę łatwiej zdjąć z czubka jajka. Niektórzy używają specjalnych przyrządów do odcinania końcówki. Ja wolę obstukać, obskubać i zjeść. Soląc obficie. Największą frajdę sprawia mi mieszanie drugim końcem łyżeczki – tak by sól była w jajku a nie tylko na wierzchu. Takie śniadania lubię! Jajka oczywiście albo 0 albo „ze wsi”. Do tego kanapki z chleba słonecznikowego i mamy super śniadanie! I do weekendu coraz bliżej….", "url": "http://oneginetatopa.blogspot.com/2012/08/jajka-na-miekko-super-proste-sniadanie.html", "category": "mazowieckie", "sub_category": "Gotowe dania i potrawy", "phrase": "Kornickie jaja faszerowane"}