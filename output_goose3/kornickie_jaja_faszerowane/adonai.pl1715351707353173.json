{"meta_description": "Przepisy. Zbiór oryginalnych przepisów kulinarnych. Kuchnia polska i światowa. Smaczne potrawy, puszne desery i ciasta.", "title": "Kórnickie jaja faszerowane - Przepisy", "content": "Innym ciekawym pomysłem są jaja kiszone, popularne niegdyś na Śląsku Opolskim: ugotowane jaja po obraniu gotuje się w wodzie z dużą ilością kminku i soli, a następnie trzyma się je w powstałej zalewie przez kilka dni. Jeśli komuś nie odpowiada smak kminku, może wybrać przepis na jaja marynowane: w zalewie z octu, imbiru i czosnku. Jajka na twardo, które zostały z wielkanocnego stołu, warto później wykorzystać do innych potraw: pasztetu, kotletów jajecznych lub tzw. jajek po szkocku - są to jaja owinięte mielonym mięsem i usmażone w panierce. Na całym świecie stosuje się różne nietypowe sposoby na wykorzystanie jaj. Najwięcej mają ich Chińczycy i Japończycy, którzy spożywają najwięcej jajek ze wszystkich narodów - aż 400 rocznie, czyli dwa razy więcej niż Polacy. W Japonii często wbija się surowe jajko na ugotowany ryż albo makaron, a pokrojone jajka na twardo dodaje się do potraw jednogarnkowych z warzywami i rybą. Chińską zaś ciekawostką są tzw. stuletnie jaja, które poddaje się procesowi fermentacji w naczyniu z wapnem, solą, liśćmi herbaty i łuskami ryżu - co prawda nie przez sto lat, lecz około stu dni. Przystępniejszą alternatywą mogą być chińskie jajka herbaciane. Aby je przyrządzić, trzeba ugotować jaja, potłuc skorupkę (ale bez obierania) i gotować jeszcze przez trzy godziny w wodzie z dodatkiem soli, sosu sojowego, anyżu, liści herbaty i cynamonu, a następnie zostawić w powstałym płynie na trzy dni. Dzięki popękanej skorupce powstanie na nich brązowy wzór.", "url": "https://adonai.pl/przepisy/?id=120", "category": "mazowieckie", "sub_category": "Gotowe dania i potrawy", "phrase": "Kornickie jaja faszerowane"}