{"meta_description": "Jajka faszerowane można przygotować na milion sposobów! Jeśli szukasz pomysłów na Wielkanoc lub imprezę, to koniecznie zobacz moje przepisy.", "title": "Jajka faszerowane - sprawdzone przepisy", "content": "Jajka faszerowane klasyczny przepis, który wszyscy przygotowujemy przynajmniej raz do roku 🙂 W końcu jak mogłyby się odbyć święta wielkanocne bez faszerowanych jajek? Ja natomiast przygotowuję je co najmniej kilka razy ciągu całego roku. Ta szybka i prosta przystawka jest idealna niemal na każdą okazję, ponieważ świetnie wyglądają na stole, a farsz możemy dopasować do upodobań naszych gości. Często przygotowuję ją jako przekąskę imprezową podczas urodzin, imienin, sylwestra, czy innych okoliczności rodzinnych. Przepisy na jajka faszerowane są niezwykle różnorodne. Jedni przygotowują je w wersji klasycznej z majonezem lub chrzanem, inni natomiast w wersji fit np. z dodatkiem awokado. Każdy ma swój ulubiony smak tej przystawki, więc i ja chciałabym się dzisiaj z Wami podzielić moimi sprawdzonymi przepisami. Możecie je przygotować nawet w pół godziny! Poniżej znajdziecie moją listę sprawdzonych przepisów na jajka z farszem, które zachwycą Twoich gości! Zacznijmy od klasyku, czyli jajek z farszem na bazie majonezu i chrzanu. Jest to zdecydowanie najbardziej świąteczna odmiana, która swoim żółtym kolorem farszu wyróżnia się na wielkanocnym stole. U mnie w domu jest to obowiązkowy przepis świąteczny co roku 🙂 Druga propozycja musiała trafić rzecz jasna na pieczarki 🙂 W końcu kto nie lubi pieczarek? Wystarczy je bardzo drobno pokroić, podsmażyć na patelni i wymieszać z żółtkiem, majonezem, czosnkiem i natką pietruszki. Po prostu palce lizać! Jeżeli lubisz smak suszonych pomidorów i chcesz wypróbować troszkę inną wersję jajek faszerowanych to ta propozycja jest właśnie dla Ciebie! 🙂 Ja szczerze powiedziawszy bardzo często używam suszonych pomidorów, np. jako dodatek do obiadu czy sałatki, dlatego ten przepis musiał trafić na tą listę! Różowa, wiosenna wersja faszerowanych jajek z szynką. Jest to z całą pewnością jedna z najbardziej lubianych wersji, zarówno wśród dorosłych, jak i dzieci. Zestawienie nie mogłoby się obyć bez wersji z rybą w roli głównej. Ta wersja jest również bardzo szybka i prosta do przygotowania. Wystarczą nam jajka, tuńczyk z puszki, majonez, musztarda i potrawa gotowa! Kolejną propozycją dla fanów rybnych smaków, to jajka faszerowane łososiem. Wyglądają na stole bardzo efektownie, a do tego są naprawdę rewelacyjne w smaku! Ostatnim przepisem w tym zestawieniu jest ciekawe połączenie, a mianowicie chrzanu i imbiru. Jestem przekonana, że raz je spróbujesz i już zawsze będą lądować na Twoim stole 🙂 Zachęcam także do wypróbowania jajek w sosie tatarskim! Jajka w sosie tatarskim to pyszna przystawka na zimno. Idealna zarówno na wielkanocny stół czy imieniny, domówkę, Sylwestra.", "url": "https://poprostupycha.com.pl/przepis/jajka-faszerowane-4-sprawdzone-przepisy/", "category": "mazowieckie", "sub_category": "Gotowe dania i potrawy", "phrase": "Kornickie jaja faszerowane"}