{"meta_description": "", "title": "Zapiekana figa z mozzarellą", "content": "Super przekąska, przystawka i przepyszne danie. Przygotowanie zajmuje zaledwie chwilę a efekt jest REWELACYJNY. Przepis pochodzi z książki Gotuj jak Top Chef, figa była częścią innego dania zaproponowanego przez Adama Kowalewskiego. Piekarnik rozgrzać do 190 stopni. Bardzo ważne jest to by figa była w temperaturze pokojowej, jeżeli jest właśnie wyjęta z lodówki to trzeba ją dłużej piec. To samo dotyczy mozzarelli. Figę trzeba naciąć tak jakbyśmy chcieli ją pokroić w ćwiartki, nadziać mozzarellą i owinąć szynką lub włożyć plastry do figi. Całość zawinąć w folię aluminiową i piec minimum 10 minut.", "url": "http://oneginetatopa.blogspot.com/2014/11/zapiekana-figa-z-mozzarella.html", "category": "mazowieckie", "sub_category": "Gotowe dania i potrawy", "phrase": "Kornickie jaja faszerowane"}