{"meta_description": "Smaczny pomysł na \"Kasza z grochem\"", "title": "Kasza z grochem", "content": "Groch opłucz na sicie pod strumieniem bieżącej wody, zalej letnią wodą i mocz przynajmniej 5 godzin. Po tym czasie odcedź, przepłucz ponownie. Groch zalej świeżą wodą i ugotuj w niej do miękkości. Wodę, w której gotuje się groch, osól dopiero pod koniec gotowania. Ugotowany groch osącz na sicie. Słoninę lub boczek wędzony pokrój w kostkę, zrumień na patelni i odstaw. W naczyniu żaroodpornym zalej pęczak 3 szklankami osolonego wrzątku. Gdy wchłonie płyn, wstaw do piekarnika nagrzanego do 150°-180° C, aby kasza doszła. Po wyjęciu przypraw pęczak solą, pieprzem, cząbrem i połącz z grochem. Okraś słoniną lub boczkiem. Grzyby usmaż na maśle, oprósz solą, pieprzem i ułóż na kaszy. Przyrządź sos cebulowy. Posiekaną cebulę przesmaż na smalcu. Gdy stanie się szklista, oprósz mąką, zasmaż lekko rumieniąc. Powstałą zasmażkę rozprowadź szklanką ostudzonego bulionu z kostki i zagotuj. Przypraw solą, pieprzem i miodem. Gotuj 5 min na małym ogniu. Sos do kaszy podawaj osobno.", "url": "https://smaker.pl/przepisy-dania-glowne/przepis-kasza-z-grochem,148795,swiat-i-ludzie.html", "category": "małopolskie", "sub_category": "Gotowe dania i potrawy", "phrase": "Siuśbak - kasza z grochem"}