{"meta_description": "Sernik królewski to tradycyjny polski przepis na sernik, z kakaowym kruchem ciastem na spodzie i na górze sernika oraz z najlepszą masą serową.", "title": "Sernik królewski", "content": "Sernik królewski to tradycyjny polski przepis na sernik, z kakaowym kruchem ciastem na spodzie i na górze sernika oraz z najlepszą masą serową. To sernik z mojego domu rodzinnego, także darzę ten przepis dużym sentymentem. Mimo upływu czasu, lubię go nadal. Tym bardziej, że jest to jeden z najlepszych polskich serników – ciężki, intensywny, wilgotny. W pełni zasłużył na miano sernika królewskiego. Szczególnie lubię, gdy upiecze go Tata… Mąkę pszenną, kakao i proszek do pieczenia przesiać, dodać masło i smalec, posiekać szybko nożem do momentu, kiedy ciasto będzie przypominało kruszonkę. Dodać jajko, cukier, kwaśną śmietanę i szybko zagnieść ciasto (można również zmiksować w malakserze). Z ciasta uformować kulę, lekko spłaszczyć, owinąć ją folią spożywczą i umieścić w zamrażarce na przynajmniej 2 godziny. Wszystkie składniki powinny być w temperaturze pokojowej. W misie miksera utrzeć masło z cukrem i cukrem wanilinowym do otrzymania jasnej i puszystej masy maślanej. Dodawać żółtka, jedno po drugim, ucierając po każdym dodaniu. Dodać twaróg, w kilku turach i dokładnie utrzeć, do połączenia się składników. Na sam koniec wmiksować budyń w proszku, dodać ewentualne bakalie i wymieszać. W osobnym naczyniu białka ubić na sztywną pianę. Dodać do masy serowej i delikatnie wymieszać szpatułką tylko do połączenia się składników. Formę o wymiarach 20 x 30 cm wyłożyć papierem do pieczenia. Zamrożone ciasto (jedną część) zetrzeć do formy na tarce. Podpiec w temperaturze 180°C przez około 10 – 12 minut. Wyjąć z piekarnika i na podpieczony spód (ciepły) delikatnie wyłożyć masę serową, następnie na górę zetrzeć drugą część ciasta. Sernik królewski piec około 1 godziny w temperaturze 180°C, najlepiej bez termoobiegu. Po upieczeniu wystudzić przy lekko uchylonych drzwiczkach piekarnika. * Przy użyciu bardzo tłustego sera z wiaderka (zawartość tłuszczu 18% lub powyżej) ilość masła należy zmniejszyć do 150 g. Więcej o tym, jak upiec perfekcyjny sernik.", "url": "https://mojewypieki.com/przepis/sernik-krolewski", "category": "małopolskie", "sub_category": "Wyroby piekarnicze i cukiernicze", "phrase": "Sernik królewski"}