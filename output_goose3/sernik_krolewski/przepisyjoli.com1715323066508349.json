{"meta_description": "SERNIK KRÓLEWSKI - najsmaczniejszy, tradycyjny, polski sernik. Jest ciężki, wilgotny i intensywny w smaku. To idealny sernik na święta.", "title": "SERNIK KRÓLEWSKI NAJLEPSZY PRZEPIS", "content": "SERNIK KRÓLEWSKI – to najlepszy sernik, który zawsze piekę na święta. Sernik królewski jest u mnie na Boże Narodzenie i na Wielkanoc, nie wyobrażam sobie świąt bez niego Wykonanie:  Na stolnicę przesiałam mąkę pszenną z proszkiem do pieczenia i kakao. Następnie wsypałam cukry, dodałam masło i żółtka (białka były mi potrzebne do warstwy serowej). Z podanych składników zagniotłam ciasto, podzieliłam na dwie części. Pierwszą włożyłam do zamrażalnika aby stwardniała. Drugą starłam na blachę o wymiarach 22×33 cm wyłożoną papierem do pieczenia. Ciasto włożyłam do piekarnika nagrzanego do temperatury 180 stopni na około 15 minut, aby się podpiekło. To zagwarantuje, że nie będzie zakalca.  Zabrałam się za przygotowanie warstwy serowej. Ser przekręciłam przez maszynkę (można użyć gotowego w „wiaderku”). W misce utarłam robotem masło z cukrami i żółtkami. Następnie do utartego masła dodawałam po łyżce mielonego sera i cały czas ucierałam robotem. Wsypałam suche budynie waniliowe i wymieszałam. Z białek ubiłam piane i dodałam do sera lekko mieszając szpatułką. Warstwę serową wyłożyłam na podpieczony spód ciasta, na górę starłam druga część pozostawionego, schłodzonego ciasta. Sernik włożyłam do piekarnika nagrzanego do 180 stopni na około godzinę. Po upieczeniu sernik pozostawiłam w piekarniku do wystygnięcia.  Jeżeli lubicie możecie dodać do warstwy serowej bakalie 🙂 Sernik królewski można podawać zaraz po ostygnięciu 🙂 jest pyszny! Na moim kanale na YouTubie znajdziecie przepisy na potrawy świąteczne, żeby subskrybować kanał i nie przegapić nowych filmów, wystarczy kliknąć tutaj:PRZEPISY JOLI NA YOUTUBE", "url": "https://przepisyjoli.com/2014/11/sernik-krolewski/", "category": "małopolskie", "sub_category": "Wyroby piekarnicze i cukiernicze", "phrase": "Sernik królewski"}