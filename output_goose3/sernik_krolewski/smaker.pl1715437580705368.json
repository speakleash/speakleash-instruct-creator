{"meta_description": "Zawsze lubiłam taki sernik, kakaowe ciasto, pyszna masa. Przepis, który prezentuje ma wiele zalet, jest łatwy, szybki w przygotowaniu, pyszny i co", "title": "Sernik królewski-najlepszy przepis,zawsze się udaje", "content": "CIASTO Do miski wsypujemy mąkę, cukier, kakao oraz proszek do pieczenia. Mieszamy wszystko.Następnie oddzielamy żółtka od białek. Do suchych składników dodajemy żółtka, śmietanę oraz pokrojoną na małe kawałki masło lub margarynę. Ze wszystkiego zagniatamy ciasto, troszkę to trwa bo na początku ciasto zagniata się dość ciężko, ale potem już jest super :-)Zagniecione ciasto dzielimy na dwie równe części. Jedną z ich wykładamy dno blaszki posmarowanej tłuszczem i posypanej bułką tartą. Drugą wstawiamy do zamrażarki. MASA SEROWA Na początek należy zmielić ser, oraz oddzielić białka od żółtek. Białka dokładamy do tych 4 co nam zostały z ciasta (potem będziemy je ubijać) :-) Następnie do miski wrzucamy masło lub margarynę w temp. pokojowej, i cukier i ucieramy przez chwilę, następnie dodajemy po 1 żółtku i ser po dodaniu sera dodajemy budynie-proszek i miksujemy bardzo dokładnie-masa serowa na tym etapie jest gęsta. Na koniec ubijamy białka (4 sztuki z ciasta i 5 sztuk z masy) ze szczyptą soli. Białka delikatnie mieszamy z masą serową-nadadzą jej lekkość i puszystość. Masę serową wykładamy na ciasto,wyrównujemy .Wyciągamy drugą część ciasta z zamrażarki i trzemy na tarce o dużych oczkach bezpośrednio na masę serową .Możemy też urywać kawałki ciasta ręką. Ciasto wstawiamy do nagrzanego do 180 stopni piekarnika i pieczemy około 1 godzinę 15 minut Po wystudzeniu robimy na serniku niteczki białą czekoladą. Sernik wstawiamy do lodówki na całą noc by dobrze się zsiadł.", "url": "https://smaker.pl/przepisy-ciasta/przepis-sernik-krolewski-najlepszy-przepis-zawsze-sie-udaje,155038,smaki-katriny.html", "category": "małopolskie", "sub_category": "Wyroby piekarnicze i cukiernicze", "phrase": "Sernik królewski"}