{"meta_description": "Sernik królewski na kakaowym spodzie jest wybitnie smaczny. Lekko kokosowy, delikatny, rozpływający się w ustach. Ten sernik jest przepyszny!", "title": "Sernik królewski", "content": "Sernik królewski z wiórkami kokosowymi jest naprawdę bardzo smaczny. W smaku jest lekko kokosowy, a z obu stron (na wierzchu i spód) składa się z kruchego ciasta z dodatkiem ciemnego kakao. Domowy sernik królewski rozpływa się w ustach! Masa serowa nie jest zbytnio napowietrzana, przez co w trakcie pieczenia nadmiernie nie rośnie, a następnie nie opada, ani nie pęka. Nie jest to sernik w stylu sernika wiedeńskiego czy takiego z mlekiem skondesowanym – oba te są leciutkie jak chmurka i bardzo puszyste. W przeciwieństwie do nich sernik królewski jest bardziej kremowy, delikatnie zbity i mięsisty. Moim zdaniem jest bardzo smaczny i piekę go kilka razy w roku. To idealny wypiek na Święta Bożego Narodzenia czy na Wielkanoc. Świetnie się kroi i super prezentuje na paterze. Kto go nigdy nie próbował, musi to szybko nadrobić! W przypadku każdego sernika kluczową rolę odgrywa wysoka jakość sera. Ja najczęściej podczas wypieków korzystam z sera z wiaderka i zawsze wybieram jedną z 3 firm: Wieluń, Piątnica lub Juliko. Wszystkie z nich mają bardzo składy, a robione z nich serniki mają naprawdę rewelacyjny smak. Jeżeli masz jednak dobrej jakości twaróg tłusty lub półtłusty, to możesz go podwójnie zmielić i użyć w poniższym przepisie.", "url": "https://poprostupycha.com.pl/przepis/sernik-krolewski/", "category": "małopolskie", "sub_category": "Wyroby piekarnicze i cukiernicze", "phrase": "Sernik królewski"}