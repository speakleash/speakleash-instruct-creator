{"meta_description": "", "title": "„SER ŻÓŁTY” NA KANAPKI I DO ZAPIEKANIA", "content": "Nie przypominam sobie, by którakolwiek wegańska potrawa sprawiła mi taką radość :)))))) Prób uzyskania tego produktu było wiele. Za każdym razem coś nie grało. Konsystencja czy smak. Udało się. Otrzymałem wegański „żółty ser”. Wiem, że teraz bez problemu można tego typu produkty kupić w sklepie. Jednak własny wytwór, to niewyobrażalna frajda. Radość jest podwójna, kiedy w opinii mięsożerców słyszysz słowa ” to smakuje ja chedar, tylżycki itd. Już wytwarzałem ser z kaszy jaglanej i mąki z ciecierzycy, ale tamten się nie umywa do tego. Co trzeba mieć by wytworzyć to cudo. Agar. To on powoduje, że ser ma kształt. Ciągnącej struktury podczas pieczenia, nadaje mąka z tapioki (bez problemu można ją dostać, chociażby w orientalnych sklepach). Kolor, to oczywiście kurkuma. Serowy smak nadają nieaktywne płatki drożdżowe, wędzona papryka i zioła. Główną bazą jest pełnotłuste mleko kokosowe. Ser można spokojnie kroić ostry nożem w plasterki. Ma strukturę miękkiego sera. Jeżeli chodzi o ścieranie na tarce, to proponuje wstawić go na jakiś czas do zamrażarki. Ułatwi nam otrzymanie fajnych wiórków. Jeżeli chodzi o przyprawy, to dodałem suszone oregano, sól i pieprz. Można dodać oczywiście dowolne. Lekkiej ostrości dodaje ocet jabłkowy lub musztarda.", "url": "https://weganon.pl/ser-zoty-na-kanapki-i-do-zapiekania/", "category": "podkarpackie", "sub_category": "Sery i inne produkty mleczne", "phrase": "Ser żółty smażony podkarpacki"}