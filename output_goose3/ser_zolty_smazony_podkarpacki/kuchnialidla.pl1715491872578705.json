{"meta_description": "Smażony żółty ser z sosem tatarskim - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Smażony żółty ser z sosem tatarskim - przepis", "content": "Czosnek i szczypiorek drobno siekamy, a cebulę, paprykę i ogórki kroimy w grubą kostkę. Wszystkie składniki łączymy w misce z majonezem. Dodajemy kapary, skórkę startą z cytryny i wyciśnięty z niej sok. Doprawiamy pieprzem i mieszamy. Odstawiamy sos, by smaki się przegryzły. Ser kroimy w plastry o grubości do 1,5 cm. Kawałki sera obtaczamy kolejno w mące, jajku i bułce, a następnie ponownie w jajku i bułce, by panierka była gruba i utrzymała ser w środku. Ser smażymy na głębokim tłuszczu na złoty kolor i odsączamy na papierowym ręczniku. Porcję sosu wykładamy na talerz i układamy na niej ser.", "url": "https://kuchnialidla.pl/smazony-zolty-ser-z-sosem-tatarskim", "category": "podkarpackie", "sub_category": "Sery i inne produkty mleczne", "phrase": "Ser żółty smażony podkarpacki"}