{"meta_description": "Produkt wpisany na listę produktów tradycyjnych w dniu 2016-01-19 w kategorii Wyroby piekarnicze i cukiernicze w woj. zachodniopomorskim.", "title": "Krówka szczecinecka - - Portal Gov.pl", "content": "Pomada mleczna niekrystaliczna o miękkiej i lekko ciągnącej się strukturze. W środku delikatna plastyczna masa karmelowa. Dość regularny, zbliżony do bryły prostopadłościennej o wymiarach: długość 36 mm, szerokość od 17 mm do 19 mm, wysokość od 15 mm do 17 mm. Na początku plastyczna, miękka przechodząca w kruchą w związku z krystalizacją cukru. Tradycja produkcji krówki szczecineckiej sięga roku 1971. Przez wszystkie lata aż do dziś krówka stała się nie tylko ulubionym cukierkiem mieszkańców Szczecinka, ale także odwiedzających go turystów. Do dnia dzisiejszego krówka wytwarzana jest według tej samej receptury, a swoją gładką konsystencję zawdzięcza tradycyjnemu procesowi gotowania oraz wykorzystywanym surowcom. Bardzo ważnym elementem całego procesu jest odpowiednie gotowanie masy pomadowej, dzięki któremu charakteryzuje się ona elastyczną, ciągliwą i plastyczną konsystencją. Podczas chłodzenia całej masy ważne jest także, aby była ona kilkakrotnie przekładana w celu wyrównania temperatury i utrzymania gęstości. Końcowym etapem produkcji krówki szczecineckiej jest krojenie wystudzonej masy i pakowanie cukierków w odpowiednie opakowania. Przez ponad 40 lat krówka szczecinecka cieszy się dużą popularnością nie tylko w kraju, ale również poza jego granicami.", "url": "https://www.gov.pl/web/rolnictwo/krowka-szczecinecka", "category": "zachodniopomorskie", "sub_category": "Wyroby piekarnicze i cukiernicze", "phrase": "Krówka szczecinecka"}