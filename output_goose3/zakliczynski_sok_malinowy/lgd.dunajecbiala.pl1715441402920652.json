{"meta_description": "", "title": "Promocja i upowszechnianie wiedzy w zakresie produktów tradycyjnych i produktu regionalnego z obszaru Lokalnej Grupy Działania Dunajec-Biała – LGD Dunajec-Biała", "content": "Dnia 2 września 2018 roku tj. niedziela w miejscowości Zakliczyn w Gminie Zakliczyn, podczas 19. Święta Fasoli, miała miejsce promocja i upowszechnianie wiedzy w zakresie produktów tradycyjnych i produktu regionalnego z obszaru Lokalnej Grupy Działania Dunajec-Biała. Działania informacyjno-promocyjne po raz piąty w ramach naszego projektu prowadzone były na specjalnie przygotowanym stoisku wystawienniczym. Mieszkańcy terenu LGD (Gminy Ciężkowice, Pleśna, Wojnicz i Zakliczyn) jak też przybyli na 19. Święto Fasoli w Zakliczynie mieli możliwość skosztowania produktów tradycyjnych: Na temat Wina domowego „rzuchowskiego” prowadzone były jedynie działania informacyjne bez degustacji. Co ważne wszyscy zainteresowani mogli zaczerpnąć informacji w zakresie specyfikacji produktów z naszego terenu, warunków rejestracji produktów tradycyjnych na liście Ministerstwa Rolnictwa i Rozwoju Wsi oraz uzyskania certyfikatu produktu regionalnego (ChNP, ChOG). Dużo pytań, co było do przewidzenia, dotyczyło korzyści wynikających z posiadania certyfikatu produktu tradycyjnego, regionalnego, ekologicznego oraz na temat różnic pomiędzy takimi certyfikatami. Uczestnicy chętnie też brali czynny udział w części pokazowej przeprowadzonej przez kucharza w zakresie możliwości różnorodnego przetwarzania wybranych produktów lokalnych, tradycyjnych, regionalnych czy też żywności ekologicznej. Pan Jan Czaja przy asyście Pań z Grupy Regionalnej Charzewice Oddział Stowarzyszenia „KLUCZ” przeprowadził pokaz kulinarny. “Bohaterem” pokazu kulinarnego stały się racuchy polewane Zakliczyńskim sokiem malinowym. Na scenie głównej wydarzenia odbyła się prezentacja produktów regionalnych w tym głównie przybliżano informacje na temat Fasoli Piękny Jaś z doliny Dunajca (certyfikat ChNP), która jest sztandarowym produktem naszego obszaru i “bohaterem” Święta. Przypominamy, że działania prowadzone są w ramach projektu: pn. “Spotkanie z Produktami Lokalnymi z obszaru Lokalnej Grupy Działania Dunajec-Biała” realizowanego przez Lokalną Grupę Działania Dunajec-Biała w ramach konkursu Województwa Małopolskiego pn. „Małopolska – czas na wieś”. W ramach tego projektu w okresie lata prowadzona była promocja tradycji i dziedzictwa kulinarnego obszaru LGD na bazie produktów lokalnych, tradycyjnych, regionalnych czy żywności ekologicznej oraz tych produktów. W ramach projektu odbyło się 5 działań promujących tradycje i dziedzictwo kulinarne obszaru LGD odpowiednio w dniach: • 23 VI 2018 roku podczas „Wianki na winnicy” – Dąbrówka Szczepanowska (Gmina Pleśna) – promocja i popularyzacja tradycji oraz dziedzictwa kulinarnego na bazie produktów lokalnych z obszaru LGD Dunajec-Biała oraz produktów regionalnych, – aktywizacja i integracja środowisk pozarządowych oraz ich rodzin, – zwiększenie zainteresowania produktem lokalnym oraz nabyciem wiedzy w tym zakresie.", "url": "https://lgd.dunajecbiala.pl/2018/09/03/promocja-i-upowszechnianie-wiedzy-w-zakresie-produktow-tradycyjnych-i-produktu-regionalnego-z-obszaru-lokalnej-grupy-dzialania-dunajec-biala/", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Zakliczyński sok malinowy"}