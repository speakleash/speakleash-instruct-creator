{"meta_description": "Wiadomości archiwalne portalu informacyjnego Ryglice-okolice.pl.", "title": "Bedą walczyć o tytuł najlepszego produktu", "content": "Komisja Konkursu na „Najlepszy Produkt Ziemi Tarnowskiej” 2013 odwiedziła gospodarstwa oraz osoby, które zgłosiły swoje produkty do uczestnictwa w tegorocznej edycji konkursu, który odbywa się już po raz siódmy. Celem konkursu, który jest organizowany przez Starostwo Powiatu Tarnowskiego jest przede wszystkim promocja produktu lokalnego i podtrzymywanie miejscowej tradycji produkcji żywności. W sumie do organizatora konkursu wpłynęło 13 zgłoszeń w czterech kategoriach konkursowych. Pracom komisji przewodniczył Wicestarosta Tarnowski Mirosław Banach. Współpracowali z nim Członkowie Zarządu: Jacek Hudyma oraz Józef Lazarowicz. Wydarzenie współorganizowały: Urząd Marszałkowski Województwa Małopolskiego, Małopolski Ośrodek Doradztwa Rolniczego, Małopolska Organizacja Turystyczna oraz Tarnowska Organizacja Turystyczna. Finał konkursu będzie miał miejsce podczas XV Dożynek Powiatu Tarnowskiego, które odbędą się 25 sierpnia w Radłowie. W kategorii danie regionalne:  - „Siuśpaj” KGW z Woli Rzędzińskiej  - „U Tatara” z Siedliszowic - Koziołki Siedliszowskie - „Sielsowioki” „czaskoce”  - „U Tatara” z Siedliszowic - „Strząska Siedliszowska”  - „Kluski Kudłate” z Łęki Siedleckiej W kategorii produkt regionalny:  - „Gomółka kowalowska” z Kowalowej  - „Ciasto Fasolowe” LGD Dunajec- Biała.  - „Ogórki kiszone w studni” z Rzuchowej W kategorii Napój regionalny:  - „Syrop z kwiatów czarnego bzu”, „Syrop z bzu” z Kowalowej - „Czarna kawa zbożowa” (może być z mlekiem) KGW z Woli Rzędzińskiej  - „Lemoniada owocowa z miodem” KGW z Woli Rzędzińskiej  - „Zakliczyński sok malinowy” z Kończysk Ryglice-okolice.pl - piszemy o tym pierwsi w okolicy i regionie", "url": "https://www.ryglice-okolice.pl/wiadomosci/archiwum/1635-beda-walczyc-o-tytul-najlepszego-produktu", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Zakliczyński sok malinowy"}