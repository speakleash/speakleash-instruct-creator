{"meta_description": "", "title": "Jarmark Cysterski 2023", "content": "W trzeci weekend września, w dniach 16-17 września 2023 r. (sobota, niedziela), na terenie Dawnego Opactwa Cysterskiego w Pelplinie, odbędzie się XXII Jarmark Cysterski w Pelplinie. To cykliczne wydarzenie w swej formie i treści nawiązuje do średniowiecznych jarmarków kupieckich organizowanych w miastach, najczęściej z okazji większych świąt kościelnych - głównie patronalnych. Cysterskie święto wskrzesza dzieje i tradycje czasów, kiedy ziemią pelplińską gospodarowali szarzy mnisi. Koncerty muzyki dawnej, tradycyjne jadło i napitki, targ staroci, konkursy historyczne, korowód średniowieczny, jak również bogata oferta wyrobów rzemieślniczych z terenu całej Polski – to wszystko w Pelplinie podczas Jarmarku Cysterskiego, na który serdecznie zapraszamy. • 20.00 - 21.00 Koncert poetycko-muzyczny z okazji 30 rocznicy śmierci ks. Janusza St. Pasierba pn. „Poeta jest Twoim bratem” (katedra) • 11.00 Bieg Cysterski dla dzieci i młodzieży (start przy katedrze) • 11.15 Turniej Rycerski o „Miecz Starosty Tczewskiego”, konkurs literacki „Cystersi” oraz historyczny wiedzy o Cystersach (plac przed sceną) • 14.00 Program historyczny (plac jarmarkowy) • szranki i konkury – igrce średniowieczne dla dziatwy i dorosłych • Stoiska handlowe - podczas Jarmarku na odwiedzających czekać będzie blisko 200 wystawców. W ich asortymencie znajdziemy wyroby rzemieślnicze, rękodzielnicze, regionalne, artykuły spożywcze oraz wiele innych produktów pochodzących z terenu całej Polski. • Kompleks gastronomiczny „Jadło i napitek” – tradycyjnie podczas wydarzenia funkcjonować będzie specjalna strefa gastronomiczna zlokalizowana tuż przy dawnym młynie. Uczestnicy wydarzenia znajdą tam wszelkiego rodzaju trunki, ciepłą strawę i rożne przysmaki. • Zabawy i gry dla najmłodszych – organizatorzy przygotowali wiele atrakcji dla najmłodszych uczestników jarmarku. Dmuchane zjeżdżalnie, gry terenowe i planszowe, animacje to tylko niektóre rozrywki, które czekają na najmłodszych. • Warsztaty Księga Ksiąg – na placu przed Collegium Marianum oraz krużgankach klasztornych podczas dwóch dni jarmarku odbywać się będą warsztaty pt. Księga Ksiąg. Na chętnych czekać będą zajęcia z pisania gęsim piórem w skryptorium, warsztaty drukarskie, wykonywanie grafik czy też czerpanie i barwienie papieru. • Muzealny Detektyw - Muzeum Diecezjalne w Pelplinie serdecznie zaprasza na warsztaty pt. „Muzealny Detektyw”. To wyjątkowa okazja, aby odkryć historię, kulturę i sztukę poprzez interaktywną eksplorację muzealnych zbiorów. • Wystawy – podczas tegorocznego jarmarku na odwiedzających czekać będą dwie wystawy: \"Awangarda Kociewska\" eksponowana w Barokowym Zespole Parkowym oraz \"Kociewie\" która można zobaczyć przy Al. Cystersów. • Piknik „Cysterskie Złoto” – w jarmarkową sobotę w godz. 14.30-16.45 odbędzie się „Piknik Cysterskie złoto”. To pokazy kulinarne w wykonaniu Pań z Kół Gospodyń Wiejskich Gminy Pelplin. Nazwa pikniku nawiązuje do odmiany jabłoni - Złotej Renety, która jest jedną z najstarszych odmian uprawianych niegdyś w cysterskich ogrodach. Dlatego na pikniku pojawią się jabłka w różnej postaci oraz inne smakowitości, w tym: kartofel zupa, golce w kapuście, szandar kociewski, bulwa z gzikiem, placki ziemniaczane, ruchanki. Wielkie gotowanie i pieczenie przygotowują KGW Lignowy, Rożental, Rajkowy, Wielki Garc we współpracy z Ośrodkiem Kultury w Pelplinie. Wszystkie przygotowane potrawy będą do spożycia przez uczestników Jarmarku (sprzedaż od godz. 15.15). Oprawę muzyczną podczas pokazu kulinarnego zapewni zespół muzyki dawnej „Lunaris” z Lęborka. • Zwiedzanie dawnego opactwa – wszyscy odwiedzający jarmark będą mieli okazję zwiedzić wraz z przewodnikiem Dawne Opactwo Cysterskie. Zwiedzanie jest bezpłatne, zbiórki grup przed katedrą.", "url": "https://pelplin.pl/wydarzenia/4082", "category": "pomorskie", "sub_category": "Gotowe dania i potrawy", "phrase": "Szandar kociewski"}