{"meta_description": "Jakie potrawy kojarzą się z Kociewiem i co najczęściej jadano w tym regionie? Sprawdźcie naszą galerię, gdzie przygotowaliśmy 10 przepisów na regionalne potrawy.", "title": "Kociewskie przysmaki. Lista regionalnych potraw", "content": "Kociewie nie należało do regionów zasobnych. Ziemie były tu nieurodzajne, do morza daleko. Siłą rzeczy podstawą kuchni były składniki, które każda gospodyni miała pod ręką lub w przydomowym ogródku. Stąd kociewska kuchnia będzie się głównie opierać o ziemniaki, brukiew, kapustę, cebulę i mleko od kozy z własnego chowu. Przygotowywano też potrawy z ryb żyjących w kociewskich jeziorach i rzekach. W niektórych częściach regionu wykorzystywano grzyby, owoce leśne i żurawinę. W południowej części Kociewia, gdzie leży fragment polskiego zagłębia śliwkowego, Dolina Dolnej Wisły, popularne były też powidła śliwkowe i desery na nich oparte. Najczęściej na kociewskich stołach gościły zupy. Do najpopularniejszych należała parzybroda, czyli kapuśniak z białej kapusty, brukiew na gęsinie oraz ubogo okraszony warzywny wywar - gapsi rosół, znany także jako poryraj.", "url": "https://gniew.naszemiasto.pl/kociewskie-przysmaki-lista-regionalnych-potraw/ar/c1-8102975", "category": "pomorskie", "sub_category": "Gotowe dania i potrawy", "phrase": "Szandar kociewski"}