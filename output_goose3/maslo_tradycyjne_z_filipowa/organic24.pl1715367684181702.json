{"meta_description": "Produkt wpisany do Listy Produktów Tradycyjnych. Surowcem wykorzystywanym do produkcji masła tradycyjnego jest śmietana z mleka krowiego, pochodzącego tylko i wyłącznie z", "title": "*SM ROSPUDA Masło tradycyjne z Filipowa (200g) (f)", "content": "Tradycyjny sękacz to wyjątkowo czasochłonny wypiek, kojarzony przede wszystkim z Podlasiem. Tak naprawdę wywodzi się on jednak najprawdopodobniej z Niemiec, gdzie w niektórych rejonach jest popularny do dzisiaj. W jaki sposób powstaje ten efektowny przysmak i z czego jest zrobiony? Przyjrzyjmy się jemu bliżej! Tradycyjny sękacz to wyjątkowo czasochłonny wypiek, kojarzony przede wszystkim z Podlasiem. Tak naprawdę wywodzi się on jednak najprawdopodobniej z Niemiec, gdzie w niektórych rejonach jest popularny do dzisiaj. W jaki sposób powstaje ten efektowny przysmak i z czego jest zrobiony? Przyjrzyjmy się jemu bliżej! Ciasto do sękacza nie zawiera żadnych skomplikowanych składników, wręcz przeciwnie, jest banalnie proste do wykonania! Najważniejszymi składnikami są jajka, mąka pszenna, śmietana, masło oraz cukier, z których zmieszania powstaje biszkoptowo - maślane ciasto. Warto użyć dodatku mąki o niskiej zawartości glutenu, np. ziemniaczanej - wtedy ciasto ma delikatniejszą strukturę. Dawniej dodawano do niego jeszcze soku z pigwy, który nadawał charakterystyczny smak. Dziś zamiast niego często stosuje się cytrynę, a czasami dodatkowo jeszcze cukier waniliowy. Przepis tradycyjny na sękacz wymaga użycia: • 1 kilograma masła • 1 kilograma cukru • 1 litra śmietany • 1 kilograma mąki • 40 jajek • soku z 1 cytryny • szczypty soli • opcjonalnie można też dodać cukier waniliowy Masło należy utrzeć z cukrem. Białka oddzielić od żółtek, żółtka dodać do utartego ciasta. Następnie dodajemy przesianą mąkę, śmietanę oraz sok z cytryny. Kolejnym krokiem jest ubicie białek na sztywną masę. Dobrze ubite białka należy następnie stopniowo dodawać do ciasta, cały czas mieszając. Aby powstał prawdziwy, zgodny z tradycją sękacz, niezbędne jest zastosowanie specjalnego drewnianego wałka, który z jednej strony jest nieco cieńszy. Wałek powinien być owinięty pergaminem i posmarowany masłem, aby upieczone ciasto łatwo można było z niego zsunąć. Wałek należy opiekać w temperaturze blisko 300 stopni i oblewać go powoli ciastem za pomocą płaskiej łyżeczki. Ciasto zastyga na obracającym się wałku i w ten właśnie sposób powstają charakterystyczne sęki, przypominające przekrój pnia drzewa. W zależności od tego, jakiej wielkości jest sękacz, pieczenie trwa około 2-3 godziny. W dawnych czasach sękacze były wypiekane nad ogniem, jednak dzisiaj zazwyczaj wykorzystuje się w tym celu elektryczne piece, które znacznie ułatwiają ten proces. Sękacz jest wypiekiem, który charakteryzuje się wyjątkową trwałością. Nawet po upływie 10 tygodni wciąż nadaje się do spożycia, co więcej, nadal świetnie smakuje! W wielu sklepach spożywczych dostępne są produkty przypominające ten tradycyjny wypiek, jednak większość z nich zawiera całe mnóstwo szkodliwych, sztucznych dodatków. Na szczęście wciąż istnieją także producenci, którzy korzystają wyłącznie z tradycyjnych receptur i oferują prawdziwe, zgodne z tradycją sękacze. Najlepiej wybierać wypieki pochodzące z niewielkich gospodarstw, które korzystają wyłącznie z naturalnych składników. Sękacz można także w dość prosty sposób wykonać w domu, np. używając w tym celu tortownicy. Może nie będzie wyglądał tak samo efektownie jak w oryginalnej wersji, ale w smaku będzie tak samo zachwycający! Warto poznać ten wyjątkowy wypiek i wypróbować go we własnym domu! Jeżeli masz ochotę spróbować jak smakuje tradycyjny sękacz podlaski ale nie masz czasu na jego samodzielne przygotowanie, polecamy ofertę gotowych wypieków: [lista-produktow id=\"39123,39124\"]", "url": "https://organic24.pl/maslo-tradycyjne-z-filipowa-200g.html", "category": "podlaskie", "sub_category": "Oleje i tłuszcze (masło, margaryna itp.)", "phrase": "Masło tradycyjne z Filipowa"}