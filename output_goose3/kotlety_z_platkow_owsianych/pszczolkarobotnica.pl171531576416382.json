{"meta_description": "Te kotlety z płatków owsianych to prawdziwy HIT!!!Nawet zagorzali miłośnicy mięsa dali się do nich przekonać i żaden nie był w stanie powiedzieć z czego są", "title": "Kotlety z płatków owsianych", "content": "Te kotlety z płatków owsianych to prawdziwy HIT!!! Nawet zagorzali miłośnicy mięsa dali się do nich przekonać i żaden nie był w stanie powiedzieć z czego są zrobione zanim nie zostali uświadomieni. Przepis pochodzi z moich licealnych czasów, od mamy mojej koleżanki, która na wieść o tym, że nie jem mięsa (tak, miałam taki okres w swoim życiu) postanowiła odpowiednio mnie ugościć. Robię je regularnie od tamtego czasu (a to już naprawdę długo!) i jeszcze się nie zdarzyło żeby komuś nie smakowały. Zajadają je duzi i mali.  Mam nadzieję, że spróbujesz i Ty! • 1-1.5 szklanki płatków owsianych górskich (ugotowana masa musi być gęsta) Możesz również użyć mieszanki płatków np. 5 zbóż albo pomieszać płatki owsiane z jaglanymi. • natka pietruszki, koperek – ilość wg upodobań – ja lubię dużo (po około pół pęczka) Płatki ugotuj w osolonej wodzie (1 łyżeczka). Możesz użyć bulionu lub resztki rosołu, wtedy smak będzie bardziej wyrazisty. Przykryj i odstaw do ostygnięcia. Płatki można ugotować dzień wcześniej wieczorem. Cebulę drobno posiekać i zeszklić na łyżce oleju. Ten etap można pominąć i użyć posiekanej surowej cebuli. Kotleciki będą wtedy nieco bardziej ostre. Jeżeli jednak degustować będą dzieciaki polecam wersję delikatniejszą, z przesmażoną cebulką.  Do ugotowanych, wystudzonych płatków dodać cebulę, jajko, przyprawy, natkę i koperek, dokładnie wymieszać, tak jak na zwykłe kotlety mielone. Jeśli masa jest zbyt sucha dodaj jeszcze jedno jajko, jeśli zbyt mokra – dosyp trochę bułki tartej. Formuj kotleciki, obtaczaj w bułce tartej.", "url": "https://pszczolkarobotnica.pl/kotlety-z-platkow-owsianych/", "category": "łódzkie", "sub_category": "Gotowe dania i potrawy", "phrase": "Kotlety z płatków owsianych"}