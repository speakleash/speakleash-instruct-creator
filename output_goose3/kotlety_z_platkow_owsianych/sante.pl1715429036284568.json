{"meta_description": "Chcesz zrobić pyszne i zdrowe kotleciki z płatków owsianych, warzyw oraz świeżych ziół, ale nie wiesz jak? Odpowiedź znajdziesz w naszym przepisie!", "title": "Zdrowe kotleciki z płatków owsianych, warzyw oraz ziół", "content": "Płatki owsiane zalej wrzącą wodą tak, by woda przykryła je ponad powierzchnię ok. 1 cm. Przykryj i odstaw do nasiąknięcia.  Po 10 minutach płatki odsącz z nadmiaru wody (w razie potrzeby), dodaj kaszę jaglaną i pozostałe składniki. Całość dokładnie wymieszaj i dopraw do smaku.  Upewnij się, że masa nie jest zbyt rzadka.  Rozgrzej na patelni niewielką ilość oleju z pestek winogron i łyżką nakładaj niewielkie porcje masy formując z nich kotleciki. Nie powinny być zbyt cienkie, aby się nie rozpadły podczas smażenia i przewracania na drugą stronę.  Usmażone kotleciki przełóż na chwilę na duży talerz wyłożony ręcznikami papierowymi, aby odsączyć tłuszcz.  Podawaj posypane natką pietruszki, najlepiej w towarzystwie dużej porcji zielonych sałat lub surówek ze świeżych warzyw. Smacznego!", "url": "https://sante.pl/przepisy/zdrowe-kotleciki-platkow-owsianych-warzyw-oraz-swiezych-ziol/", "category": "łódzkie", "sub_category": "Gotowe dania i potrawy", "phrase": "Kotlety z płatków owsianych"}