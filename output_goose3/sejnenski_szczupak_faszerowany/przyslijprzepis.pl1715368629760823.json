{"meta_description": "", "title": "Szczupak faszerowany w skórze", "content": "Szczupaka sprawiam tzn. odcinam płetwy, ogon, głowę, myję rybę, skórę ściągam z ryby, jest tak mocna, że trudno ją uszkodzić, aczkolwiek nie jest to łatwa czynność. Z mięsa wybrać ości i kręgosłup.  Z włoszczyzny gotujemy wywar, dodajemy liść laurowy, ziele angielskie, sól, pieprz, głowę oraz kręgosłup szczupaka.     Surowe mięso bez ości zmielić w maszynce, dodać przyprawy (sól, pieprz cytrynowy), jajka, namoczona i odsączoną bułkę , poszatkowaną natkę, cebulkę lekko podsmażoną na maśle. Masę wyrabiamy ręką.  Czysty lniany ręcznik rozłożyć na stole a na nim ułożyć skórę ryby, nałożyć mięso formując walec. Skóra ryby nie musi się stykać na końcach, wystarczy, że zakryje wałek mięsa do połowy. Wałek mięsa należy tak ubić, żeby nie było pęcherzyków powietrza. Ciasno zawinąć w ręcznik i gotować na bardzo małym ogniu w wywarze przez 50 minut. Taki rulon najlepiej gotować w brytfannie.     Zimną rybę kroimy w plastry, dekorujemy i zalewamy galaretą. Galaretę najlepiej przygotować na bazie wywaru w którym gotował się szczupak.", "url": "https://www.przyslijprzepis.pl/przepis/szczupak-faszerowany-w-skorze", "category": "podlaskie", "sub_category": "Produkty rybołówstwa, w tym ryby", "phrase": "Sejneński szczupak faszerowany"}