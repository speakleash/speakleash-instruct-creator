{"meta_description": "Bundz to produkt regionalny przygotowywany z mleka owczego na Podhalu. Mleko owcze jest bardzo zdrowe i ma wysoką zawartość składników odżywczych, a co za tym idzie również wiele właściwości prozdrowotnych. Bundz jest m.in. bogatym źródłem witaminy D3, która ma duże znaczenie dla zdrowia kości. Ale to nie wszystkie jego zalety. Sprawdź, dlaczego warto wybierać bundz i jakie jeszcze składniki można w nim znaleźć.", "title": "Bundz - właściwości i zastosowanie. Jak powstaje bundz?", "content": " • Bundz to regionalny produkt z mleka owczego wytwarzany na Podhalu • Ma delikatną konsystencję i orzechowy smak. Jest bogaty w wapń i białko • Z bundzu można produkować też inne sery — oscypek i bryndzę • Sprawdź, jak twój styl życia wpływa na zdrowie. Wypełnij ankietę i poznaj swój Indeks Zdrowia Słowo bundz pochodzi z języka rumuńskiego, gdyż to właśnie mieszkańcy Półwyspu Bałkańskiego, czyli wołoscy pasterze zapoczątkowali w góralach z Podhala tradycję wypasu owiec oraz przekazali sposoby wykorzystania ich mleka. Szybko okazało się, że hodowla owiec to lepsze i efektywniejsze zajęcia niż np. uprawa górskich hal. Oprócz nauki wypasu zwierząt pasterze wołoscy nauczyli również górali, jak wykorzystać nadwyżki mleka pozostawiając po sobie przepisy na bundz, bryndze i oscypek. Bundz to podpuszczkowy ser owczy. Jest on zaliczany do serów białych i jest produkowany tradycyjnie na Podhalu. Co ważne od 10 października 2005 roku ser ten został produktem tradycyjnym i umieszczono go na Liście Produktów Tradycyjnych. Bundz ma delikatną i miękką konsystencję. Zaliczany jest on do serów pełnotłustych, a w jego składzie znajdziemy 55 proc. wody, 18 proc. białka i 22 proc. tłuszczu. Bundz jest bazą do wytworzenia bryndzy, oscypków i serów solankowych, do których zalicza się sery typu feta. Bundz ma delikatny i łagodnie orzechowy smak, który początkowo jest dość słodki. Z czasem ser dojrzewa, a jego smak zmienia się na lekko kwaśny, czy kwaskowaty. Przyjęło się, że bundz majowy, czyli ten powstały w okresie wiosennego wypasu owiec jest najsmaczniejszy. Bundz ma kształt bochenka. Jego skórka jest cienka i elastyczna, a na jej powierzchni może pojawić się biały nalot pleśni. W serze powinny pojawić się oczka rozmiaru grochu. Bundz jest produkowany tradycyjnie z mleka owczego, a zatem już sam produkt wyjściowy jest dużo bardziej wartościowy niż inne rodzaje mleka. Mleko owcze pomoże pozbyć się z organizmu toksyn, a także zredukować tkankę tłuszczową. Ponadto ma ono właściwości przeciwnowotworowe i przeciwmiażdżycowe. Bundz jest również źródłem pełnowartościowego białka, które zawiera aminokwasy egzogenne, czyli te niezbędne dla naszego zdrowia, a których nasz organizm nie jest w stanie samodzielnie produkować. Dzięki dużej zawartości wapnia w bundzu zapobiega on osteoporozie, poprawia gęstość kości i pomaga zbudować tkankę mięśniową. Warto również pamiętać, że bundz, jak i inne produkty bogate w wapń są ważnym elementem diety dzieci w okresie wzrostu. • bundz/bunc — ser ten ma skórkę cienką i elastyczną z białym nalotem pleśni. Dopuszcza się lekkie deformacje tego rodzaju bundzu i delikatne uszkodzenia mechaniczne; • bundz grudka — ma on zbitą konsystencję, a jego skórka robi się coraz twardsza w miarę dojrzewania. Początkowo ma kremową barwę, która z czasem zaczyna się pokrywać jasnozielonym nalotem; • bundz łemkowski — jest to miękki i soczysty ser o lekko dziurkowanej konsystencji. Ma on cienką skórkę; • bundz kozi — jest to z kolei miękki ser o delikatnej dziurkowanej konsystencji. Ma on cienką i brązową skórkę. Jest ona twardsza niż w innych rodzajach bundzu. Produkcja bundzu przypomina produkcję oscypków. Najpierw mleko surowe lub pasteryzowane należy wlać do tzw. puciery, czyli naczynia, w którym ścina się mleko, a także przechowuje się żętycę. W naczyniu poddaje się je procesowi koagulacji pod wpływem działania enzymów podpuszczkowych. W mleku powinien pojawić się skrzep, który należy parzyć przez kilka minut w temperaturze ok. 70 st. C. Następnie należy go pokroić, zamieszać i odprowadzić z naczynia serwatkę. Serwatkę można wykorzystać do przygotowania napoju o nazwie żętyca. Z kolei z ziaren serowych tworzy się bryłę o kształcie bochenka, czyli bundz. W ten sposób otrzymujemy ser o łagodnym i nietrwałym smaku. Bundz można spożywać od razu po przygotowaniu lub po kilku dniach dojrzewania. Ponadto bundz jest najczęściej sprzedawany klientom indywidualnym. Z bundzu owczego produkuje się wędzony bundz owczy. Do jego przygotowania wykorzystuje się bundz bez żadnych uszkodzeń mechanicznych. Najpierw bundz poddaje się soleniu na sucho przez ok. 5 dni lub na mokro przez ok. 3 dni. Następnie bochenki bundzu kładzie się na deskach w suchym i przewiewnym miejscu. Należy zadbać, aby panowała z nim temperatura 15 st. C. W czasie leżakowania należy obracać ser na drugą stronę przez kolejne 5 dni. Następnie można przejść do wędzenia. Dojrzały bundz wędzi się w temperaturze ok. 25 st. C, jednak nie więcej niż 40 st. C. Wędzenie bundzu trwa do momentu otrzymania na jego powierzchni żółtobrązowej skórki. Gdy proces wędzenia się zakończy, bundz trzeba owinąć papierem do pieczenia i można go przechowywać w temperaturze 0-10 st. C. Bundz bez osłonięcia można przechowywać przez kilka tygodni, jeżeli umieścimy go w chłodnym i przewiewnym miejscu. Z bundzu produkuje się różne inne sery. Są to np.: • bryndza — ser ten wytwarza się ze świeżego bundzu, czyli majowej bryndzy owczej lub też bundzu z dodatkiem mleka krowiego, czyli bryndza owczo-krowia. Jego cechą charakterystyczną jest jednolita struktura i konsystencja pasty. Ma on kolor kremowo-seledynowy i słony, pikantny i gorzkawy smak; • oscypek — ser ten jest produkowany ze świeżego bundzu lub też bundzu z dodatkiem mleka krowiego. Jest on gładki i lśniący od tłuszczu, a jego skórka może mieć kolor od jasnożółtej do ciemnopomarańczowej. Jego wnętrze jest elastyczne o żółtej barwie. Oscypki mają strukturę pełną nieregularnych oczek. Zapach oscypka jest mocny i intensywnie wędzony. Sery te w smaku są zarówno słone, pikantne, jak i kwaskowe. Baza bundzu, czyli mleko owcze to bogactwo substancji mineralnych. W jego składzie znajdziemy: Mleko owcze jest bogatym źródłem witamin z grupy B, a przede wszystkim ryboflawiny, tiaminy, niacyny oraz kwasu pantotenowego, a także dość dużo witaminy A. W mleku owczym znajduje się wiele białek serwatkowych. W 100 g mleka znajduje się ok. 1,02 g białka. Ponadto cechą mleka owczego jest też wysoka zawartość kazeiny (4,18 g na 100 g mleka). Oprócz tego w mleku owczym jest dużo krótko- i średniołańcuchowych kwasów tłuszczowych, które są bardzo ważnym elementem diety człowieka. Należą do nich kwas masłowy, sprzężony kwas linolowy (CLA) i kwasy tłuszczowe omega 3. Dzięki ich wysokiej zawartości są one doskonałą bazą do produkcji właśnie np. serów. Smak bundzu jest dość łagodny i delikatny, dlatego można go wykorzystać na różne sposoby. Jego smak jest bardzo zbliżony do smaku mozzarelli, dlatego w pierwszej kolejności można go użyć zamiennie. Wystarczy pokroić bundz w plasterki i podać go np. z pomidorem i liśćmi bazylii, a całość skropić oliwą z oliwek. Bundz można również podać na grzance, kanapce lub jako samodzielną przekąskę. Doskonale sprawdzi się jako dodatek do sałatek, a także można go zamarynować. Warto przygotować z niego farsz z kaszą, cebulką i boczkiem do pierogów. Bundz można również zgrillować, położyć na pizzę, zapiec na zapiekankach lub panierować i usmażyć. Bundz należy pokroić w kosteczkę, cebulę kroimy cienko w plasterki, a pomidora na ósemki. Wszystko razem układamy na sałacie w misce, a następnie przygotowujemy sos. Wśród składników znajdziemy 2 łyżki oleju rzepakowego, 1 łyżkę soku z cytryny, 1 łyżeczkę miodu lipowego, sól i pieprz. Składniki na sos należy umieścić w małym słoiku i mocno potrząsać przez ok. 20 sekund. Dziękujemy, że przeczytałaś/eś nasz artykuł do końca. Bądź na bieżąco! Obserwuj nas w Wiadomościach Google.", "url": "https://zywienie.medonet.pl/produkty-spozywcze/nabial/bundz-wlasciwosci-i-zastosowanie-jak-powstaje-bundz/jmwcrjp", "category": "podkarpackie", "sub_category": "Sery i inne produkty mleczne", "phrase": "Bundz łemkowski"}