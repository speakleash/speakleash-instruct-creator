{"meta_description": "Składniki:(na małą keksówkę)1 szklanka suchej brązowej soczewicy1/2 szklanki suchej kaszy jaglanej 10 suszonych borowików2 cebule2 liście laurowe2 zia...", "title": "Pasztet grzybowy - CANAL+ KUCHNIA", "content": "Kaszę jaglaną zalać szklanką wody, dodać suszone grzyby oraz szczyptę soli i gotować pod przykryciem przez 15 - 20 minut. W drugim garnku ugotować soczewicę. Cebulę pokroić w kostkę, na patelni rozgrzać olej i dodać cebulę razem z liściem laurowym zielem angielskim oraz goździkami. Smażyć na niedużym ogniu do czasu, aż cebula się zeszkli, wtedy wyjąć przyprawy i wyrzucić. Cebulę dodać do ugotowanej soczewicy razem z kaszą jaglaną, olejem, sosem sojowym, szczyptą soli i resztą przypraw. Zmiksować przy pomocy ręcznego blendera na gładką masę, spróbować i doprawić do smaku większą ilością soli, jeśli jest taka potrzeba. Piekarnik rozgrzać do 200 stopni. Masę przełożyć do foremki, wyłożonej papierem do pieczenia, wyrównać i piec przez 40 - 45 minut. Następnie wystudzić przez całą noc w foremce, rano wyjąć pasztet z formy i podawać.", "url": "https://www.canalpluskuchnia.pl/przepisy/pasztet-grzybowy", "category": "podkarpackie", "sub_category": "Gotowe dania i potrawy", "phrase": "Rakszawski pasztet grzybowy"}