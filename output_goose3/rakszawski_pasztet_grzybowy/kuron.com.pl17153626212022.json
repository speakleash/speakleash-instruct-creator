{"meta_description": "Litewski pasztet grzybowy to wegetariańska propozycja na świąteczny, bądź codzienny stół. Koniecznie sprawdź przepis!", "title": "Litewski pasztet grzybowy", "content": "Litewski pasztet grzybowy, pasztet bez grama mięsa, idealny dla osób nie jedzących mięsa. Pasztet bardzo aromatyczny, pełny grzybów suszonych, u mnie borowików. Idealny na świąteczny stół. Poniżej przepis, zapraszam do lektury. Po pierwsze grzyby namocz i zostaw na całą noc, następnie ugotuj w tej samej wodzie, w której się moczyły. Wyjmij grzyby, pozostaw wodę. Po drugie bułki pokrusz i namocz w wodzie po gotujących się grzybach. Obierz cebulę, pokrój w drobną kosteczkę wraz z grzybami. Podsmaż na rozgrzanym maśle. Przełóż do miski, dodaj żółtka jaj, śmietanę mąkę, natkę, sól i pieprz, i odciśnięte bułki, następnie dobrze wymieszaj. Glinianą formę lub blaszkę, w której będziesz piec pasztet grubo wysmaruj masłem, następnie białka ubij na sztywną pianę i po łyżce dodaj do masy pasztetowej wciąż ostrożnie mieszając. Całość przełóż do natłuszczonej formy, następnie wstaw ją do większego naczynia z gorącą wodą i piecz w piekarniku ok. 1,5 godz. Na koniec, jak pasztet będzie już gotowy, wyjmij go na płaski talerz, podawaj z sosami na gorąco lub na zimno. Bądź na bieżąco z moimi przepisami, zapraszam na Facebook.", "url": "https://kuron.com.pl/artykuly/przepisy/boze-narodzenie/litewski-pasztet-grzybowy/", "category": "podkarpackie", "sub_category": "Gotowe dania i potrawy", "phrase": "Rakszawski pasztet grzybowy"}