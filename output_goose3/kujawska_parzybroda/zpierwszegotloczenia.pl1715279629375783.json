{"meta_description": "Przepis na Parzybroda. Ciągle poszukuję nowych smak&oacute;w, pr&oacute;buję egzotycznych potraw ale kiedy wymieszałam w garnku trzy typowo polskie…", "title": "Parzybroda", "content": "Ciągle poszukuję nowych smaków, próbuję egzotycznych potraw ale kiedy wymieszałam w garnku trzy typowo polskie składniki czyli kapustę, ziemniaki i boczek poczułam się jak w raju. To niesamowite, jak tak pospolite warzywa mogą stworzyć coś tak pysznego. Zrobiłam danie z połowy kapusty i na drugi dzień musiałam powtarzać, tak nam smakowało. Polecam i Wam. Danie może nie wygląda jakoś wyjątkowo urodziwie ale zdecydowanie jest to szał podniebienia. I nie zapomnijcie podać go mocno gorącego bo przecież musi parzyć w brodę:) Rozgrzać olej w dużym garnku, dodać boczek oraz pokrojoną cebulę i chwilę razem podsmażyć. Dodać ziemniaki, oraz startą marchew i chwilę smażyć. Dodać pokrojoną kapustę (ja wcześniej ją odważyłam), wlać bulion. Dodać sól, pieprz, kminek. Wymieszać i dusić wszystko razem ok. 30 min. Pod koniec gdy ziemniaki są już miękkie dodać łyżkę mąki i dokładnie wymieszać (można zrobić zasmażkę). Przyprawić do smaku. Podawać bardzo gorące.", "url": "https://zpierwszegotloczenia.pl/przepis/parzybroda", "category": "kujawsko-pomorskie", "sub_category": "Gotowe dania i potrawy", "phrase": "Kujawska parzybroda"}