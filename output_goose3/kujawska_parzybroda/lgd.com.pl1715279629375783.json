{"meta_description": "", "title": "Stoisko LGD z Apetytem na Kujawską Tradycję | Lokalna Grupa Działania | RAZEM DLA POWIATU RADZIEJOWSKIEGO", "content": "Podczas XX Inscenizacji Bitwy pod Płowcami, wspólnie z paniami z KGW Bronisławianki, w ramach projektu współpracy APETYT NA KUJAWSKĄ TRADYCJĘ przypominaliśmy Państwu tradycyjne smaki Kujaw. Były między innymi kluski ziemniaczane z białym serem, kujawska parzybroda, czarnina kujawska, żur kujawski, placek drożdżowy, jabłecznik kujawski, kujawskie ciasto marchewkowe, kujawiok – wielkanocna baba drożdżowa, chleb z szarym smalcem po kujawsku i ogórki kiszone. Wszystko przyrządzone zgodnie z tradycyjną recepturą. Podczas wydarzenia, na scenie wystąpił chór “MI Alegria” (z hiszpańskiego: “Moja Radość“). Chór powstał we wrześniu 2018 roku przy Choceńskim Centrum Kultury – Biblioteka w Choceniu, pod batutą Pani Lidii Świątkowskiej. Jego skład tworzą panie z gminy Choceń i Chodecz. Panie przepięknie zaśpiewały trzy pieśni z Kujaw: Występ Chóru “MI Alegria“, to obok naszego stoiska część projektu współpracy, który realizujemy wspólnie ze Stowarzyszeniem Lokalna Grupa Działania Dorzecza Zgłowiączki. Kolejnym projektowym krokiem będzie organizacja wizyty studyjnej w Parku Etnograficznym w Kłóbce a następnie warsztaty kulinarne w Centrum Produktu Lokalnego w świetlicy w Bronisławiu (niebawem zaprosimy do zapisów). Dziękujemy za dobre słowo i Państwa obecność na naszym stoisku 🙂 Projekt współpracy współfinansowany ze środków Unii Europejskiej w ramach poddziałania 19.3 „Przygotowanie i realizacja działań w zakresie współpracy z lokalną grupą działania” objętego Programem Rozwoju Obszarów Wiejskich na lata 2014-2020”.", "url": "https://lgd.com.pl/dziekujemy-za-odwiedziny-w-naszym-stoisku/", "category": "kujawsko-pomorskie", "sub_category": "Gotowe dania i potrawy", "phrase": "Kujawska parzybroda"}