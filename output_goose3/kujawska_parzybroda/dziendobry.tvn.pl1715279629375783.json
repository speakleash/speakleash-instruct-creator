{"meta_description": "Kuchnia polska znana jest z mnogości zup. Parzybroda jest jedną z nich. Wyjątkowa nazwa wiąże się z \"zagrożeniem\", jakie niesie jej spożywanie.", "title": "Parzybroda - zupa z młodej kapusty. Przepis krok po kroku", "content": "Parzybroda - co to za potrawa? Parzybroda, zwana też pazibrodą, to tradycyjna polska zupa. Jej nazwa związana jest z cienkimi, gorącymi paskami młodej kapusty, które \"mogą się przyklejać do brody w trakcie jedzenia\". To prosta, pyszna zupa z łatwo dostępnych składników. Jej wiosenno-letnia wersja zdaje się być najgłębsza w smaku ze względu na jakość młodej, sezonowej kapusty. Zupę tę można przygotować w wersji wegetariańskiej i mięsnej – wówczas do kapusty, ziemniaków, marchewki, cebuli i pietruszki dodawany jest wędzony boczek. Na różne sposoby można też przygotować wywar. Sama kapusta również ma kilka opcji – może być młoda, lub bardziej dojrzała, biała lub włoska. Skąd pochodzi zupa parzybroda? Jej wyjątkowa nazwa kojarzy się z czymś, co regionalne. Rzeczywiście tak jest, z tym że nie jest przypisana wyłącznie do jednego, konkretnego regionu w Polsce. Na liście produktów regionalnych i tradycyjnych tworzonej przez Ministerstwo Rolnictwa i Rozwoju Wsi parzybroda dotyczy 5 województw: kujawsko-pomorskiego, pomorskiego, wielkopolskiego, śląskiego i małopolskiego. • None Kapustę drobno posiekać w paski i wrzucić do dużego garnka z gotującą się wodą. Woda ma przykryć całą kapustę. • None Gotować kilkanaście minut, aż kapusta zmięknie. Po tym należy ją odcedzić. • None Do garnka nalać zimnej wody i włożyć do niej kapustę, obrane i pokrojone w średnie kawałki ziemniaki, ziele angielskie, liście laurowe, poszatkowaną marchew, obraną i opaloną cebulę i opcjonalnie: kawałek boczku i kości. • None Gdy mięso zacznie odchodzić od kości - wyjąć, obrać, rozdrobnić i dodać z powrotem do parzybrody. • None Boczek pokroić w kostkę i również dodać do zupy. W wersji wege można go zastąpić aromatycznym, wędzonym tofu. • None Zupę doprawić i podawać na gorąco. Świetnie smakuje również na chłodno, zwłaszcza w upalne dni. • None Co jemy w maju? Czas na wiosenne, sezonowe warzywa! • None Tarta ze szparagami. Te przepisy to hit!", "url": "https://dziendobry.tvn.pl/przepisy-kulinarne/parzybroda-zupa-z-mlodej-kapusty-przepis-krok-po-kroku-da339724-ls5311696", "category": "kujawsko-pomorskie", "sub_category": "Gotowe dania i potrawy", "phrase": "Kujawska parzybroda"}