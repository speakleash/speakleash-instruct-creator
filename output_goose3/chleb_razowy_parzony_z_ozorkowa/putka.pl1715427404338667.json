{"meta_description": "", "title": "Rodzaje chleba – jaki jest najzdrowszy? - Putka", "content": "Chleb pszenny, żytni czy razowy? Na zakwasie czy na drożdżach? Jakie pieczywo będzie odpowiednie na diecie odchudzającej, a jakie dla cukrzyka? Jaki chleb wybrać, by nasza dieta była łatwiejsza do zbilansowania? Czy chleb może być traktowany jako zdrowy i potrzebny element codziennego menu? Spróbujemy odpowiedzieć na wszystkie te pytania. Rodzaje chleba – na zakwasie lub wypiekany z dodatkiem drożdży Aby nauczyć się rozróżniać, który chleb będzie dla nas najbardziej wartościowy, przede wszystkim powinniśmy poznać najważniejsze różnice między jego rodzajami. Istnieją dwie podstawowe metody wypiekania pieczywa: na zakwasie lub z dodatkiem drożdży. Ta metoda wypiekania pieczywa polega na użyciu zakwasu, czyli mieszanki mąki z wodą, która została poddana fermentacji. Wyhodowane w ten sposób kultury bakterii działają podobnie, jak drożdże. Pieczywo na zakwasie jest bardziej zbite i dłużej nadaje się do spożycia. Zazwyczaj przygotowuje się je z mąki żytniej, chociaż można użyć również pszennej. Wypieki z użyciem drożdży kojarzone są bardziej z mąką pszenną lub pszenną z dodatkiem mąk pełnoziarnistych. Podczas fermentacji z udziałem drożdży dochodzi do fermentacji alkoholowej, czyli beztlenowego rozkładu cukrów. Pieczywo wypiekane na drożdżach jest znacznie szybsze w produkcji, stąd też jego duża popularność w piekarniach. Drożdże są bogate w witaminy z grupy B, a także składniki mineralne, takie jak fosfor, potas, żelazo czy cynk. Ułatwiają też trawienie skrobi zawartej w mące. Powszechnie uważa się, że biały chleb nie ma zbyt wielu wartości odżywczych, ciemny natomiast jest zdrowy. Rozróżnienie to nie jest takie proste, bowiem sam kolor chleba niekoniecznie musi świadczyć o jego rodzaju (może być barwiony). Pieczywo razowe może być wypiekane z mąki pszennej, żytniej lub mieszanej. Określenie „razowe” oznacza, że do jego wyprodukowania użyta została mąka razowa, czyli zmielona jednokrotnie. Dzięki temu zawiera ona otręby i jest ciemniejsza. Typowy chleb razowy wypieka się na zakwasie. Pieczywo jasne wypiekane jest z oczyszczonej, białej mąki. Dzięki temu staje się ona delikatna, traci jednak część właściwości odżywczych. Rodzaje chleba ze względu na rodzaj mąki – pszenny, żytni, mieszany i inne Popularna biała mąka pszenna służy do wypieku np. klasycznych bułek śniadaniowych, takich jak kajzerki. Pieczywo takie jest miękkie i smaczne, ale zawiera mniej błonnika i syci na krócej. Z pszenicy może również powstać chleb razowy – wówczas ma on większą wartość odżywczą od białego pieczywa. Nie będzie jednak tak miękki i puszysty. Warto zawsze sprawdzać skład, niektórzy producenci bowiem barwią białe pieczywo, aby udawało razowe. Więcej wartości odżywczych posiada Chleb Orkiszowy z Czarnuszką (zamów online). Orkisz to odmiana pszenicy, jednak charakteryzuje się większą zawartością błonnika, białka czy witamin i składników mineralnych. Jest bogatszy w błonnik od chleba pszennego, z reguły ma też niższy indeks glikemiczny. Ogólnie zatem pieczywo żytnie często jest bardziej wartościowe od pszennego, chociaż warto mieć tu na względzie również sposób jego wypiekania i rodzaj mąki. W piekarniach dostępne są też chleby mieszane – pieczone z mieszanki mąk pszennej i żytniej. Najczęściej nazwa ta oznacza nie tyle rodzaj mąki, z jakiej powstało pieczywo, a ziarna do niego dodane. Warto więc spożywać taki chleb (pestki czy nasiona są bardzo zdrowe), jednak uprzednio sprawdzając jego skład. Istnieją również mniej popularne rodzaje mąk, z których można wypiekać chleb, np. kukurydziana, jaglana czy gryczana. Często łączy się je z mąką pszenną, by uzyskać wartościowe pieczywo o ciekawym, ale łagodnym smaku. Gdy nie zawierają one glutenu, mogą służyć m.in. osobom z jego nietolerancją jako zamiennik tradycyjnego, pszennego pieczywa. Mogą być również smacznym i zdrowym urozmaiceniem codziennej diety dla każdego. Pieczywo raczej mało komu kojarzy się z odchudzaniem czy zdrową dietą. Tymczasem jego całkowite odstawienie nie wyszłoby nam na zdrowie. Chleb dostarcza organizmowi węglowodanów i błonnika niezbędnego do prawidłowej pracy jelit. Chociaż uważa się, że wypieki żytnie są zdrowsze od pszennych, ważniejszy jest sposób produkcji mąki, np. chleb pszenny może być zdrowszy, gdy piecze się go z mąki orkiszowej, graham albo pszennej razowej. Najmniej wartościowa jest mąka oczyszczona, biała; najbardziej – razowa. To dzięki białej mące bułki mogą być tak miękkie i delikatne, są one jednak mniej zdrowe. Chleb na zakwasie czy na drożdżach? Za zdecydowanie najzdrowszy uważa się chleb na zakwasie. Powstają wówczas również bakterie kwasu mlekowego, które naturalnie występują w naszych jelitach i regulują ich pracę. Chleb na zakwasie ma niższy indeks glikemiczny od chleba wypiekanego z dodatkiem drożdży. Co zatem stoi za popularnością mniej zdrowego pieczywa wypiekanego przy użyciu drożdży? Jest ono smaczne, ma przyjemną, miękką konsystencję, a ponadto jest szybkie, łatwe i tanie w produkcji. Jakie pieczywo na diecie: odchudzającej, dla diabetyków, bez glutenu? Chleb może również pełnić istotną rolę w diecie osób o specjalnych wymaganiach żywieniowych. Wcale nie trzeba go wówczas wykluczać z diety, wystarczy jedynie dostosować wybór odpowiedniego pieczywa do naszych potrzeb. Osoby odchudzające się powinny unikać pieczywa sporządzanego przy użyciu białej mąki. Chociaż nieco ciężej strawne, najlepiej sprawdzi się ciemne pieczywo (o ile nie jest barwione). Zapewnia ono na dłużej uczucie sytości, dzięki czemu sumarycznie jemy mniej. Warto postawić na chleb żytni (m.in. zapobiega zaparciom), aczkolwiek jeśli mamy bardzo wrażliwy układ pokarmowy, jego nadmiar może wywołać u nas problemy ze wzdęciami. W takich przypadkach zalecamy spożywanie Bułki Beta (IG 49) z dodatkiem beta glukanu, która jest lekkostrawna, a dzięki wysokiej zawartości błonnika zapewnia dłuższe uczucie sytości. Można wypróbować również chleb z samych ziaren. Wspomagające odchudzanie chleby z Piekarni Putka to m.in. Chleb Pełnoziarnisty (zamów online) (IG 38,3) czy Chleb Razowy (zamów online), Bułka Beta (IG 49). Osoby chorujące na cukrzycę powinny w pierwszej kolejności postawić na chleb o niskim indeksie glikemicznym, czyli ciemny, żytni, razowy, ewentualnie owsiany lub z mąki graham. Nie powinien on mieć w składzie białej mąki pszennej, słodu ani miodu. Warto również kontrolować jego kaloryczność i wymienniki węglowodanowe oraz wymienniki białkowo-tłuszczowe. W Piekarni Putka znajdziesz m.in. Chleb Pełnoziarnisty (zamów online) (IG 38,3), Chleb Razowy (zamów online), Chleb ProBody (zamów online) (o IG 33,5), Chleb Czystoziarnisty Whole&Pure (zamów online) (o IG 21,3) czy specjalnie dedykowany osobom z cukrzycą Chleb IG (zamów online) (o IG 46, wymienniku węglowodanowym 3,6 i wymienniku białkowo-tłuszczowym 1,2 dla 100 g produktu). Najlepszy z naszej oferty dla cukrzyków jest Chleb Pełnoziarnisty (IG 38,3). Gdy zmagasz się z celiakią lub cierpisz na nietolerancję glutenu, również nie oznacza to, że musisz zrezygnować z codziennego spożywania pieczywa. Wybieraj produkty oznaczone symbolem przekreślonego kłosa, czyli takie, które nie zawierają glutenu (ani nie są nim zanieczyszczone). W Piekarni Putka znajdziesz bezglutenowy chleb w kilku rodzajach (np. Chleb Rustykalny, Chleb ze Słonecznikiem, Chleb Owsiany, Chleb Witalny).", "url": "https://www.putka.pl/ksiega-inspiracji/rodzaje-chleba-jaki-jest-najzdrowszy/", "category": "łódzkie", "sub_category": "Wyroby piekarnicze i cukiernicze", "phrase": "Chleb razowy parzony z Ozorkowa"}