{"meta_description": "Zapraszamy. Klinij po więcej.", "title": "Dynia królowała na stołach. Pierwsza Feta z Banią w Kramsku", "content": "Feta z Banią, czyli dynia w roli głównej. Impreza po raz pierwszy odbyła się w kramskim amfiteatrze. Zupa dyniowa, dyniowe placki, dżemy i sosy z dyni, a nawet ciasta z dynią. To jesienne warzywo grało dzisiaj pierwsze skrzypce, podczas festynu w Kramsku. A dlaczego nie Feta z Dynią, tylko z Banią? To jak się okazuje słowo zaczerpnięte z kramskiej gwary. - Ona nie jest tak znana jak gwara ochweśnicka, natomiast jest opracowana przez Piotra Bąka, który poddał ją naukowej refleksji i stworzył mały słownik tej gwary. To wszystko dokonało się w latach 60-tych. Bania to motyw naszej tradycji kulturalnej - podkreśla Andrzej Nowak. Potrawy z dyni przygotowały Koła Gospodyń Wiejskich z terenu gminy Kramsk. Członkom jury najbardziej smakowały wariacje dyniowe z polędwiczek oraz pierogi dniowe. I to te jesienne przysmaki zostały nagrodzone.", "url": "https://www.lm.pl/aktualnosci/dynia-krolowala-na-stolach-pierwsza-feta-z-bania-w-kramsku", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kociewska bania / Dynia po królewsku"}