{"meta_description": "Z suszonymi owocami na kompot wigilijny nie jest tak łatwo, jak z suszonymi grzybami na uszka. Jak znaleźć mieszankę bezpieczną dla osób na diecie bezglutenowej? Najlepiej chyba stworzyć ja samemu. To bajecznie proste. Ale oczywiście możecie też poszukać...", "title": "Bezglutenowy susz wigilijny", "content": "W sklepach można kupić gotowy susz wigilijny. Na etykietach zazwyczaj próżno by szukać informacji o glutenie. Sprawdziłam jednak, skąd firmy biorą surowce do takich mieszanek. Okazuje się, że najczęściej kupują suszone owoce u dostawców, ale nie zawsze mają informacje o ewentualnych zanieczyszczeniach glutenem. • Część owoców sami suszymy, ale część kupujemy – słyszy Bezglutenowa Mama w firmie Leśna Dolina. – Nie dysponujemy żadnymi informacjami o glutenie… Jeśli kupujecie w sklepach rodzynki, suszone morele lub śliwki, na większości opakowań jest ostrzeżenie o możliwej obecności glutenu (lub innych alergenów). Są to więc produkty nieodpowiednie dla osoby z celiakią. Podobnie jest z suszem wigilijnym. Jak więc sobie poradzić, by przygotować kompot z suszonych owoców na bezglutenową Wigilię? Wystarczy kupić osobno pakowane, bezpieczne bakalie, np. suszone jabłka, suszone śliwki i suszone gruszki, figi, morele. Zmieszajcie je w dowolnych proporcjach (im więcej śliwek, tym intensywniejszy smak i aromat kompotu) i ugotujcie kompot. Jest jednak mały haczyk…", "url": "https://bezglutenowamama.pl/bezglutenowy-susz-wigilijny", "category": "wielkopolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Susz wigilijny wielkopolski"}