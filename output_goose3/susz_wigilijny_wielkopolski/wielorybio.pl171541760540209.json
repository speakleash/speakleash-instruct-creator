{"meta_description": "Kompot z suszu to tradycyjny, wigilijny napój który symbolizuje obfitość, zdrowie i długowieczność, a także wspaniale wpływa na trawienie i niweluje uczucie ciężkości!", "title": "Susz wigilijny BIO - 100g", "content": "Ekologiczny susz wigilijny idealnie nada się na kompot, który pije się między posiłkami w wigilijną noc. Według ludowych tradycji był jedną z 12 potraw obecnych na stole podczas tej uroczystej kolacji. Symbolizuje obfitość, zdrowie i długowieczność. Jest w tym wiele prawdy, ponieważ taki kompot ma wiele korzyści zdrowotnych. Znajdują się w nim liczne składniki mineralne, między innymi: potas odpowiedzialny za koncentrację, magnez chroniący układ nerwowy i serce, żelazo i miedź, które wspólnie dbają o tworzenie czerwonych krwinek, wspierają kości, nerwy i naczynia krwionośne. Kompot z suszu wspomaga procesy trawienne, zapobiega wzdęciom i zaparciom. Przepis na kompot z suszu: Owoce zalej przegotowaną wodą i odstaw na 3-4 godziny. Pomarańczę i cytrynę sparz, pokrój w plastry i dodaj do owoców. Dodaj korę cynamonu i kilka goździków i gotuj na małym ogniu przez około 25 minut. Uważaj, żeby owoce się nie rozpadły. Do kompotu możesz dodać kilka rodzynek i żurawinę, a żeby go nieco zaostrzyć dodaj kawałek imbiru. Możesz dosłodzić miodem, lecz kompot jest słodki dzięki zawartym owocom. Podawaj schłodzony. Skład: śliwka* 40%, gruszka* 30%, jabłko* 30% (*produkt rolnictwa ekologicznego).", "url": "https://wielorybio.pl/owoce-suszone/1151-susz-wigilijny-bio-cena-za-100g.html", "category": "wielkopolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Susz wigilijny wielkopolski"}