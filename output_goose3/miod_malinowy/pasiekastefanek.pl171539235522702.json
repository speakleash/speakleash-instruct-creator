{"meta_description": "Miód malinowy działa napotnie, antyseptycznie, rozgrzewająco oraz przeciwgorączkowo.Stosuje się go w czasie przeziębień, w nieżycie żołądka i jelit.", "title": "Miód Malinowy - Pasieka Stefanek", "content": "Miód malinowy powstaje ze zbieranego przez pszczółki nektaru z kwiatów malin. W stanie płynnym (tzw. ”patoki”) jego barwa jest jasnożółta, zaś po skrystalizowaniu (przejściu ze stanu płynnego w stały) ma barwę żółto-białą. W miodzie malinowym zawartych jest niezwykle dużo olejków eterycznych, które odpowiadają za malinowo-owocowy zapach. Jego smak może się nieco różnić w zależności od odmian malin, z których został zebrany nektar, ale przeważnie jest bardzo słodki i delikatny. W swoim składzie zawiera dużą ilość węglowodanów oraz cukrów prostych. Ponadto znajdują się w nim kwasy organiczne takie jak: kwas jabłkowy, glukozowy oraz cytrynowy. Co ciekawe, bardzo cennymi substancjami zawartymi w miodzie malinowym są między innymi enzymy pochodzące ze śliny pszczół jak na przykład: alfa-amylaza, beta-amylaza, inwertaza i inne. Bardzo cenne są również mikroelementy: potas fosfor, wapń i magnez, a także witaminy: B, B1, B6, B12. Bogaty skład miodu malinowego sprawia, że za każdym razem sięgając po niego dokonujemy dobrego wyboru. Stosuje się go w czasie przeziębień, w nieżycie żołądka i jelit, przy miażdżycy oraz w łagodnych schorzeniach górnych dróg oddechowych. Ze względu na znakomity i łagodny smak polecany jest szczególnie dla dzieci. P.S. Miód nie jest lekiem! Odpowiednio zbilansowany oraz stosowany regularnie w codziennej diecie korzystnie wpływa na funkcjonowanie naszego organizmu.", "url": "https://pasiekastefanek.pl/product/miod-malinowy-2/", "category": "lubelskie", "sub_category": "Miody", "phrase": "Miód malinowy"}