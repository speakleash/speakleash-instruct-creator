{"meta_description": "Miód malinowy to wyjątkowy rodzaj miodu, gdyż kwiaty malin kwitną tylko przez dwa tygodnie. Prawdziwy miód malinowy to znakomity słodki przysmak.", "title": "Miód malinowy - wyjątkowy przysmak - Wcinaj Miód!", "content": "Miód malinowy to jeden z rodzajów miodu, o którym nie słyszmy zbyt często. Mała popularność nie wynika jednak z nieprzydatności tego miodu, lecz z faktu, że jest on trudniej dostępny niż inne rodzaje miodów. Jego wyjątkowość polega na tym, że jak sama nazwa wskazuje, powstaje on z kwiatów malin, a te kwitną zaledwie przez trzy tygodnie, około dwóch razy w roku. Pierwsze zbiory nektaru pszczoły mogą rozpocząć z końcem maja, ponieważ wtedy dostępne są dla nich wczesne odmiany malin, natomiast po raz drugi przystępują one do pracy pod koniec sierpnia, zwykle aż do początków listopada lub pierwszych przymrozków, ponieważ w tym właśnie czasie kwitnąć zaczynają maliny z późniejszych odmian. W zależności od odmiany malin, które służą do produkcji miodu, może on, tak jak i same maliny, posiadać nieco odmienny smak. Warto także wiedzieć, że by miód malinowy mógł w ogóle powstać, pasieka musi znajdować się w pobliżu plantacji tych smakowitych owoców, co nie zdarza się często. Między innymi z tego właśnie powodu miodu malinowego raczej nie znajdziemy w popularnych sklepach, a czasem nawet ciężko będzie nam zdobyć go od lokalnych pszczelarzy. Niewiele osób miało okazję poznać miód malinowy, jednak z pewnością ci, którzy przynajmniej raz go spróbowali, nigdy nie zapomną jego smaku i aromatu. W miodzie malinowym zawartych jest niezwykle dużo olejków eterycznych, które odpowiadają za jego charakterystyczny, malinowo-owocowy zapach. Wkrótce po pozyskaniu miód ten ma jasny, złocisty kolor, jednak bardzo szybko krystalizuje i przy tym znacznie jaśnieje, stając się wręcz śnieżnobiałym. Smak miodu malinowego może nieco różnić się w zależności od odmiany malin, z których został pozyskany, jednak zazwyczaj jest on dość słodki i jednocześnie lekko kwaskowaty. Ten z malin wczesnych bywa czasem nieco mniej słodki. Ze względu na unikatowy zapach i smak, miód malinowy jest zwykle bardzo lubiany przez dzieci, więc dobrym pomyłem będzie wybranie tej propozycji właśnie dla najmłodszych, którzy często nie lubią powszechnie znanych nam miodów. W miodzie malinowym znajdziemy wiele cennych składników, które przyczynią się do poprawy kondycji naszego organizmu. Jak w każdym miodzie, tutaj także znajdziemy dużą ilość węglowodanów oraz cukrów prostych, lecz dodatkowo jest w nim wiele kwasów organicznych, takich jak kwas jabłkowy, glukonowy i cytrynowy. Piękny aromat nadają miodowi malinowemu substancje aromatyczne, których jest w nim ponad 50, natomiast kolor zależy od różnych barwników, takich jak beta-karoten. Cennymi substancjami zawartymi w miodzie malinowym są między innymi enzymy pochodzące ze śliny pszczół (inwertaza, alfa-amylaza, beta-amylaza i inne), mikroelementy (potas, chlor, magnez, wapń, mangan, fosfor), a także witaminy (B1, B2, B6, B12). Bogaty skład miodu malinowego sprawia, że będzie to dobry wybór w wielu sytuacjach. Miód malinowy posiada spore wartości odżywcze, dlatego będzie to idealny produkt dla osób zmęczonych i pozbawionych energii, ale także w przypadku dzieci, które potrzebują jej, by prawidłowo się rozwijać. Posiada on właściwości odprężające i wzmacniające, które zapewniają naszemu organizmowi lepszą kondycję i poprawiają nasze samopoczucie. Miód malinowy może szczególnie przysłużyć się naszemu układowi krwionośnemu, ponieważ skutecznie obniża ciśnienie krwi i poprawia krążenie, a także stymuluje produkcję czerwonych krwinek i hemoglobiny. Dodatkowo działa on także wzmacniająco i ochronnie na wątrobę oraz zwiększa wydzielanie żółci. Warto wiedzieć, że miód malinowy działa napotnie, przeciwgorączkowo oraz rozgrzewająco, dzięki czemu idealnie sprawdzi się w leczeniu chorób dróg oddechowych oraz podczas przeziębienia lub grypy. Wiele osób stosuje go podczas nieżytów żołądka, a według różnych badań, przejawia on nawet działanie przeciwmiażdżycowe. Dodatkowo miód malinowy posiada, jak wszystkie inne miody, działanie antybakteryjne, a także pomaga nam dbać o zdrowy wygląd naszej skóry. Jego zapach działa kojąco na nerwy i pomaga nam się zrelaksować, więc warto wykorzystać do na przykład podczas kąpieli.", "url": "https://wcinaj-miod.pl/miod-malinowy/", "category": "lubelskie", "sub_category": "Miody", "phrase": "Miód malinowy"}