{"meta_description": "Miód Malinowy 1000g - Skarby Roztocza w kategorii Miody Skarby Roztocza", "title": "Miód Malinowy 1000g - Skarby Roztocza", "content": "W pełni naturalny, w 100% polski miód, ze zbiorów w 2023r. Miód Malinowy to niezwykle wyjątkowy produkt, który, jak sama nazwa wskazuje, powstaje z kwiatów malin. Ponieważ okres kwitnienia tego krzewu trwa zaledwie 3 tygodnie i występuje ok. 2 razy w roku, jest stosunkowo rzadką odmianą. Zwłaszcza, że lokalizacja ulów w pobliżu krzaków malin ma kluczowe znaczenie dla powstawania miodu tego rodzaju. Dlatego pszczoły z pasieki położonej w ich pobliżu chętnie go zbierają. W Polsce największe uprawy tych owoców możemy znaleźć na Lubelszczyźnie i oczywiście Roztoczu, z którego pochodzi Miód Malinowy. Swój smak i zapach zawdzięcza wyłącznie nektarowi z kwiatów malin, co czyni go naprawdę szczególną propozycją dla miłośników miodu. Działa wspomagająco m.in. na odporność, ale może także być wykorzystywany w leczeniu różnych schorzeń. Miód Malinowy w szczególności: • ma działanie rozgrzewające, przeciwgorączkowe i napotne, dlatego polecany jest w stanach przeziębienia oraz chorobach górnych dróg oddechowych; • jest doskonałym źródłem energii i cennych składników, dlatego poleca się go osobom ciężko pracującym fizycznie bądź umysłowo. Miód Malinowy ma na ogół żółty kolor, choć barwa może nieco różnić się w zależności od gatunku maliny. W smaku jest delikatny, przyjemnie słodki z lekko kwaśnym akcentem. Pod względem zapachu możemy wyczuć w nim malinową nutę. Należy przechowywać go w suchym i zacienionym miejscu, najlepiej w temperaturze od 8 do 18°C.", "url": "https://smakitucholi.sklep.pl/pl/p/Miod-Malinowy-1000g-Skarby-Roztocza/216", "category": "lubelskie", "sub_category": "Miody", "phrase": "Miód malinowy"}