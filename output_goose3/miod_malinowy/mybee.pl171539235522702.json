{"meta_description": "", "title": "Miód malinowy 0,40kg", "content": "Miód malinowy – jak wskazuje na to nazwa – powstaje z kwiatów malin. Ponieważ malina kwitnie dość krótko, nie jest to miód często spotykany, jednak ze względu na swe walory smakowe i zdrowotne chętnie spożywany szczególnie przez dzieci. Miód malinowy zawiera dużą ilość olejków eterycznych, co wpływa na jego niezwykle przyjemny, owocowy aromat. Miód ten w stanie płynnym posiada słomkową, złocistą barwę. Stosunkowo szybko krystalizuje, robiąc się przy tym niemalże biały. Miód malinowy choć nie tak rozpowszechniony jak miód lipowy czy akacjowy posiada bardzo cenne właściwości: • ze względu na dużą zawartość dobrze przyswajalnych cukrów doskonale wzmacnia, odżywia i regeneruje organizm oraz dodaje sił. Z tego powodu polecany jest szczególnie dzieciom, które każdego dnia potrzebują sporej dawki energii, a także osobom które wykonują duży wysiłek fizyczny lub umysłowy; • wpływa korzystnie na samopoczucie, gdyż zawarte w nim witaminy i minerały regulują pracę układu nerwowego, poprawiając koncentrację i ułatwiając zdrowy sen; • ma dobry wpływ na układ krwionośny – wspomaga pracę serca, obniża ciśnienie i reguluje układ krążenia; • jego działanie napotne i rozgrzewające świetnie sprawdzi się podczas przeziębień i grypy.", "url": "https://mybee.pl/172-miod-malinowy-040kg.html", "category": "lubelskie", "sub_category": "Miody", "phrase": "Miód malinowy"}