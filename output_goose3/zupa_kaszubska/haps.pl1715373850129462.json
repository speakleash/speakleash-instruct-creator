{"meta_description": "", "title": "To tradycyjna zupa kaszubska. Robert Makłowicz jest nią zachwycony. \"Efekt jest wyborny\"", "content": "Robert Makłowicz swoje podróże kulinarne relacjonuje na kanale na platformie YouTube. Dzieli się tam gastronomicznymi i smakowymi odkryciami. Pokazuje również tradycyjne przepisy, o których mało kto pamięta. W jednym ze swoich materiałów przybliżył oglądającym smaki Kaszub. Przygotował zupę rybną, która swoją prostotą zachęca do gotowania. Zakrapiana sokiem z cytryny powoduje różne odczucia smakowe. Jak sam kucharz ją określił W filmie podpowiada również, że każda ryba nada się do tej zupy. Osobiście wybrał okonki, lecz można również użyć płotek lub karasi. • Gotowanie zupy zacznij od przygotowania bulionu jarzynowego. Do garnka wlej wodę, posól ją, wrzuć kilka kulek ziela angielskiego i kilka liści laurowych. Umieść również pietruszkę wraz z natką, obrane marchewki oraz obrane i przecięte na pół dwie cebule. Zostaw do gotowania na pół godziny. • Po tym czasie delikatnie obierz cytrynę ze skórki. Pamiętaj aby pozbyć się z niej białego miąższu, ponieważ nadaje on goryczy. Kilka plastrów skórki umieść w garnku z wywarem. • Na dnie drugiego garnka ułóż wypatroszone i oskrobane ryby wraz z głowami i ogonami. Do naczynia przelej wywar warzywny odcedzając warzywa i przyprawy przez sitko. Całość ponownie zagotuj. • Po 20 minutach wyłów z wywaru ryby, oddziel mięso od ości i skóry. • Do miski wlej kwaśną śmietanę oraz łyżkę mąki. Dokładnie wszystko wymieszaj. Na końcu dodaj do mieszanki kilka małych chochli wywaru, aby zahartować ją przed finalnym wlaniem do bulionu. • Śmietanę dodawaj stopniowo do wywaru. Jeśli na wierzchu powstają grudki dodaj do niej większą ilość ciepłego płynu, aby wyrównać temperatury. • Rybę podziel na mniejsze kawałki i również umieść w garnku. • Oddziel białka od żółtek. Żółtka wymieszaj z sokiem z cytryny. Do naczynia z tymi składnikami dodaj chochlę wywaru, aby zahartować mieszankę. Następnie wlej do zupy. • Podgotuj i podawaj z pieczywem lub makaronem.", "url": "https://haps.pl/Haps/7,167251,29174255,to-tradycyjna-zupa-kaszubska-robert-maklowicz-jest-nia-zachwycony.html", "category": "pomorskie", "sub_category": "Gotowe dania i potrawy", "phrase": "Zupa kaszubska"}