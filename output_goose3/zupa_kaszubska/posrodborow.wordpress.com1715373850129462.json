{"meta_description": "Lubię eksperymentować w kuchni, próbować nowych smaków, kombinować no i oczywiście jeść! <3 Kiedyś, zafascynowana mnogością dostępnych na rynku przypraw i ziół sypałam potężną ilość na oślep do różnych dań. Na szczęście wyrosłam z tego i teraz wiem, że nie ilość a jakość jest ważna. Dobra kuchnia to dobre produkty i basta! Przyprawy są bardzo…", "title": "Kaszubska zupa musztardowa", "content": "Lubię eksperymentować w kuchni, próbować nowych smaków, kombinować no i oczywiście jeść! ❤  Kiedyś, zafascynowana mnogością dostępnych na rynku przypraw i ziół sypałam potężną ilość na oślep do różnych dań. Na szczęście wyrosłam z tego i teraz wiem, że nie ilość a jakość jest ważna. Dobra kuchnia to dobre produkty i basta! Przyprawy są bardzo ważne, bo wiadomo, nawet najbardziej wymuskane mięso bez soli jest jak papier. Jednak tym co fascynuje mnie ostatnio, są dodatki, które przełamują albo podkręcają smak dania tak, że z prostej potrawy powstaje coś naprawdę pysznego.  Jednym z takich dań jest odkryta przeze mnie niedawno tradycyjna kaszubska zupa musztardowa czyli môzdrëchòwô. Przepis jest banalnie prosty bo gotujecie taką zwykłą zupę na kościach wieprzowych lub drobiowych (w moim przypadku był to kawałek kaczki plus skrzydełka z kurczaka), dodajecie włoszczyznę, ziemniaki, opcjonalnie liść laurowy i ziele angielskie. Na koniec dodajemy śmietanę wymieszaną z mąką i musztardą, doprawiamy do smaku i gotowe! Zupę podajemy z gotowanym jajkiem i koperkiem lub lubczykiem.  Zieleninkę warto dodać bo tak jak musztarda, podkręca smak potrawy. Wypróbujcie koniecznie bo smak tej zupy jest naprawdę oryginalny. A może już ją kiedyś jedliście? Dla tych co potrzebują konkretów, podaję dokładny przepis, który pochodzi z książki „Tradycyjna kuchnia kaszubska” wyd. Region", "url": "https://posrodborow.wordpress.com/2021/04/13/kaszubska-zupa-musztardowa/", "category": "pomorskie", "sub_category": "Gotowe dania i potrawy", "phrase": "Zupa kaszubska"}