{"meta_description": "", "title": "KASZËBË - Hylyng opiekany z cebulą - Geocaching Opencaching Polska", "content": "W kuchni światowej występuje wiele potraw ze śledzi. Podaje się śledzie gotowane, smażone, duszone i pieczone. W Polsce dawniej też je przyrządzano na różne sposoby, jednak dziś najczęściej podaje się przystawkę ze śledzia. Wokół miejsc, gdzie występowały śledzie, rozwijały się północne ośrodki cywilizacji, które bogaciły się właśnie dzięki śledziom. Przepis na śledzia po kaszubsku znany jest od ponad 100 lat i przekazywany z pokolenia na pokolenie. Śledź na Pomorzu stanowił najtańszy produkt spożywczy i był pożywieniem ludzi biednych, dostarczającym im cennego białka. Aby urozmaicić potrawy ze śledzia, przyrządzano go w zalewach na bazie octu i cebuli. W kuchni kaszubskiej duże znaczenie miały ryby, które gotowano, prażono, wędzono i suszono. Lubiane i kiedyś często spożywane były potrawy z ryb świeżych, wędzonych i solonych, przyrządzanych na wiele sposobów. Za najbardziej specyficzną cechę kuchni kaszubsko-pomorskiej i gdańskiej uważa się powszechne bogactwo ryb i potraw rybnych. Szczególnie powszechne są śledzie podawane w zalewie octowej.", "url": "https://opencaching.pl/viewcache.php?wp=OP835S", "category": "pomorskie", "sub_category": "Produkty rybołówstwa, w tym ryby", "phrase": "„Hylyng” opiekany z cebulą – śledź po kaszubsku"}