{"meta_description": "My site", "title": "O nas - Z Chaty Łaniaków | Domowe przetwory owocowe z Doliny Baryczy.", "content": "Pochodzimy z Wierzchowic, małej wsi położonej w samym sercu czystego i wolnego od przemysłu Parku Krajobrazowego „Dolina Baryczy”. To tu prowadzimy małą, rodzinną firmę, zajmującą się produkcją przetworów owocowych. Po raz pierwszy na rynku pojawiliśmy się w 2007 roku na Dożynkach Wojewódzkich w Sobótce. To tam sprzedało się pierwsze 10 słoiczków z syropem malinowym. Od tamtej pory stale poszerzaliśmy i udoskonalaliśmy naszą ofertę. Obecnie produkujemy około stu różnych produktów, w przygotowanie których ciągle i niezmiennie, wkładamy całą naszą pasję i serce. Wspólnie dbamy o to, by każdy z nich był jak najwyższej jakości i mogli się Państwo cieszyć bogactwem naturalnych walorów smakowych jak i zdrowotnych szerokiej gamy syropów, napojów, soków, dżemów, sosów, sorbetów i dodatków do mięs.   Wytwarzamy je tradycyjnymi metodami, na kaflowym piecu opalanym drewnem, w emaliowanych garnkach, ze starannie wyselekcjonowanych surowców, bez chemii i sztucznych dodatków.   Produkujemy przetwory zupełnie bez dodatku cukru oraz dosładzane ekologicznym cukrem trzcinowym.", "url": "https://www.zchatylaniakow.pl/o-nas", "category": "dolnośląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Syrop malinowy z Doliny Baryczy"}