{"meta_description": "", "title": "Syrop malinowy z Doliny Baryczy", "content": "Rubinowy kolor oraz intensywny zapach – regionalne syropy owocowe zawsze znajdują amatorów zdrowych smaków. Wspomnienie jesiennego słońca to pragnienie może tylko wzmocnić! Pierwsze plantacje malinowe w gminie Krośnice w Doliny Baryczy powstały już ponad ćwierć wieku temu. Występujące tu słabe gleby i niskie opady – mimo obniżania wysokości zbiorów – korzystnie wpływają na smakowe walory owoców, gdyż niedobór wody zmniejsza ich kwaśność. Obecnie uprawiane odmiany owocują w lipcu oraz jesienią. Zbiór przeprowadzany jest wyłącznie w sposób ręczny, a owoce są wyselekcjonowane i bardzo dojrzałe. Otrzymany syrop posiada konsystencję od lekko gęstej po bardzo gęstą – w zależności od odmiany, okresu zbioru, czy zawartości cukrów w owocach. Maliny, które podczas dojrzewania wystawione są na większą ekspozycję słońca, zawierają więcej cukrów, co bezpośrednio przekłada się na zwiększoną gęstość otrzymanego produktu końcowego. Syropy malinowe są wyjątkowo uniwersalnymi dodatkami – do kaszy manny, budyniów, lodów, ciast oraz oczywiście do herbaty lub samej wody, dzięki czemu możemy otrzymać orzeźwiający napój.", "url": "https://produkty-lokalne.pl/syrop-malinowy-z-doliny-baryczy,227", "category": "dolnośląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Syrop malinowy z Doliny Baryczy"}