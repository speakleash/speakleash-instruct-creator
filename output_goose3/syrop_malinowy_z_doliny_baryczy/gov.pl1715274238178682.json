{"meta_description": "Produkt wpisany na listę produktów tradycyjnych w dniu 2013-07-18 w kategorii Warzywa i owoce w woj. dolnośląskim", "title": "Syrop malinowy z Doliny Baryczy - - Portal Gov.pl", "content": "Od rubinowej do bordowej, intensywna, po rozcieńczeniu ciemno-czerwona. Syrop ma konsystencję cieczy od lekko gęstej po bardzo gęstą. Stopień zagęszczenia zależy od gatunku maliny, okresu zbioru i zawartości cukru w owocach. Owoce dojrzewające w większej ilości słońca zawierają więcej cukrów, co powoduje, że wytworzony z nich syrop jest bardziej gęsty. Pierwsze plantacje malin w gminie Krośnice położonej w Dolinie Baryczy powstały ponad 25 lat temu. Słabe gleby i niskie opady występujące na tym terenie, choć wpływają niekorzystnie na wysokość zbiorów, to działają korzystnie na wyjątkowe walory smakowe owoców, gdyż niedobór wody wpływa na mniejszą kwaśność malin. Jeszcze przed założeniem plantacji malin w miejscowości Wierzchowice wytwarzano syrop malinowy z owoców, zbieranych w przydomowych ogrodach i okolicznych lasach. Rozległe plantacje pozwoliły na stały dostęp do świeżych owoców z solidnego źródła. Obecnie uprawniane są odmiany tradycyjne owocujące w lipcu oraz jesienne. Zbiór malin, do przygotowania syropu, odbywa się wyłącznie ręcznie, a owoce muszą być bardzo dojrzałe i odpowiednio wyselekcjonowane. „Owoce w emaliowanym garnku, z niewielką ilością wody podgrzewa się na piecu, opalanym drewnem mieszając drewnianą łyżką, żeby nie przywarły. Gdy maliny puszczą sok odcedza się je i miesza z cukrem (ważne są proporcje) nadal podgrzewając. Gorący syrop wlewa się do szklanych naczyń” (Wywiad etnograficzny z mieszkańcami gminy Krośnice). Syrop malinowy może być wykorzystywany jako dodatek do kaszy mannej, budyniów, herbaty, zaś rozcieńczony z wodą stanowi napój.", "url": "https://www.gov.pl/web/rolnictwo/syrop-malinowy-z-doliny-baryczy", "category": "dolnośląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Syrop malinowy z Doliny Baryczy"}