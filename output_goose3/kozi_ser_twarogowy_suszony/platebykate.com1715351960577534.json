{"meta_description": "prosty przepis na pyszny, domowy ser kozi z ulubionymi przyprawami: kozieradką, czarnuszką albo suszonymi pomidorami", "title": "jak zrobić domowy ser kozi? - prosty i sprawdzony przepis", "content": "Zrób sobie ser. To prostsze niż myślisz a efekt? Delikatny, niezbyt twardy domowy ser kozi, który nieco przypomina słynny ser koryciński. A dodatek przypraw i ziół zmienia go w kulinarne dzieło sztuki. Ale po co? – zapytała moja przyjaciółka, gdy z uśmiechem stwierdziłam: będę robić ser. Po co? Bo jest pyszny po prostu, a w małym mieście, w którym mieszkam kupić go w sklepie to wydarzenie z kategorii cudu. W kozich serach zakochałam się w trakcie krótkich wakacji w Lawendowym Polu. Kilka lokalnych wersji znaleźliśmy w koszyku śniadaniowym, który rano znaleźliśmy na progu. I dokładnie taki smak chciałam odtworzyć w domowej kuchni. A dziś domowy ser kozi to nasze ulubione śniadanie, kolacji i przystawka. Do przygotowania sera trzeba się dobrze przygotować. Składników jest niewiele, ale nie znajdziecie ich w osiedlowych sklepach albo dyskontach: • podpuszczka czyli enzym, który ścina mleko – w proszku lub w płynie do kupienia w sklepach budowlano-ogrodniczych w sekcji dotyczącej domowego winiarstwa i wędzenia albo w sklepach internetowych Druga ważna rzecz to planowanie. Samo przygotowanie sera zajmuje od 1,5 do dwóch godzin. Reszta to odsączanie sera na sitkach (około 8 godzin przy małych serach, przy większych – od 12 do 24 godzin) i solenie. To ostatnie robię za pomocą 10-procentowej solanki, wtedy domowy kozi ser smakuje najlepiej. Jeśli zaczynasz swoją przygodę z przygotowaniem serów to zacznij od najprostszej wersji sera bez dodatków. A potem eksperymentuj. Świetnie sprawdza się dodatek ziaren kozieradki albo czarnuszka. Ciekawy smak uzyskasz dodając do suszone pomidory, czosnek niedźwiedzi albo… lawendę. Serki możesz przechowywać w lodówce około tygodnia. Choć nie sądzę, żeby przetrwały tak długo. Będą gwiazdą każdej deski serów, genialnie smakują na kanapkach i w sałatkach. Możesz też wykorzystać je do przygotowania szybkiej tarty z figami.", "url": "https://www.platebykate.com/przepisy/jak-zrobic-domowy-ser-kozi/", "category": "mazowieckie", "sub_category": "Sery i inne produkty mleczne", "phrase": "Kozi ser twarogowy suszony"}