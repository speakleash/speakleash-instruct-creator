{"meta_description": "W drugi weekend sierpnia, na placu przed Nałęczowskim Ośrodkiem Kultury, mieliśmy okazję uczestniczyć w lubelskich kwalifikacjach do ogólnopolskiego konkursu „Nasze Kulinarne Dziedzictwo-Smaki Regionów” na najlepszy regionalny i tradycyjny produkt żywnościowy oraz na najlepsze danie i potrawę regionalną i tradycyjną. Celem konkursu jest identyfikacja i promocja polskich produktów regionalnych. W wydarzeniu wzięło udział kilkudziesięciu uczestników z", "title": "Kulinarne dziedzictwo regionów - LAJF magazyn lubelski", "content": "W drugi weekend sierpnia, na placu przed Nałęczowskim Ośrodkiem Kultury, mieliśmy okazję uczestniczyć w lubelskich kwalifikacjach do ogólnopolskiego konkursu „Nasze Kulinarne Dziedzictwo-Smaki Regionów” na najlepszy regionalny i tradycyjny produkt żywnościowy oraz na najlepsze danie i potrawę regionalną i tradycyjną. Celem konkursu jest identyfikacja i promocja polskich produktów regionalnych. W wydarzeniu wzięło udział kilkudziesięciu uczestników z całej Lubelszczyzny. Zaprezentowane przez nich specjał są kwintesencją polskiego smaku, a przygotowane potrawy są przygotowywane tradycyjnymi metodami, według tych samych receptur od minimum 25 lat Ideą konkursu jest znalezienie i utrwalenie narodowych specjałów, zanim odejdą w zapomnienie, wyparte przez napływający trend fast foodów. Konkurs został podzielony na dwa etapy. W pierwszym z nich, podczas finałów regionalnych, wyłonieni zostali laureaci w czterech kategoriach: produktów pochodzenia roślinnego, zwierzęcego, napojów i produktów mieszanych oraz najlepsze dania i potrawy regionalne i tradycyjne. Z kolei drugi etap konkursu to wybór dokonany przez Krajową Kapitułę Konkursu – spośród produktów nominowanych w regionach na najlepszy produkt oraz potrawę i danie do prestiżowej nagrody konkursu „PERŁA 2018”, a także do nagrody “Klucz do Polskiej Spiżarni”. Wielki Finał XVIII edycji konkursu odbędzie się 30 września 2018 w Warszawie. I miejsce – bronicka szyneczka w skórze, Maria Kruk, M. Z. Kruk, Bronice Nagroda Marszałka za najsmaczniejszy produkt – sok z czarnego bzu, Marianna Płachta, Gospodarstwo Agroturystyczne Gościniec nad Wieprzem, Kośmin W kategorii gastronomicznej najwyżej oceniono zestaw obiadowy złożony z barszczu czerwonego z malinami i grochem oraz filetu z pstrąga podanego z pęczakiem, warzywami i szyjkami rakowymi przygotowane przez Stowarzyszenia SOKOWIRÓWKA z Poniatowej (I miejsce). Tuż za nim uplasowały się: zupa tatarska „Łagman” i pierogi tatarskie pieczone „Cybulniki” Jolanty Gawryluk i Teresy Puzia z Koła Aktywnych Kobiet z Łobaczewa Małego. Na trzecim miejscu podium znalazły się z kolei żur z twarogiem krasnostawskim i żeberka duszone z cebulką, ziemniakami i buraczkami, którą jurorom zaserwowała Restauracja Krasna Chata w Izbicy prowadzona przez Agencję Rozwoju Lokalnego. Wyróżnienie trafiło do PPH Usługi i Gastronomia JOLSTEF z Bełżyc za rosół z kostką z kaszki manny oraz szponder wołowy z musztardą pomidorową i kluskiem, a nagroda dyrektora Departamentu Rolnictwa i Środowiska UMWL do Witolda Grudzińskiego ze Słodkowa Drugiego za krem grzybowy z grzankami serwowany w duecie ze słodkowolską kapustę z grzybami. Organizatorem centralnym Konkursu, odbywającego się pod Patronatem Ministra Rolnictwa Rozwoju Wsi oraz Marszałków Województw, jest Polska Izba Produktu Regionalnego i Lokalnego wspólnie ze Związkiem Województw RP. ( pat )", "url": "https://lajf.info/kulinarne-dziedzictwo-regionow/", "category": "lubelskie", "sub_category": "Napoje (alkoholowe i bezalkoholowe)", "phrase": "Naleweczka gruszkówka z Kraśnika"}