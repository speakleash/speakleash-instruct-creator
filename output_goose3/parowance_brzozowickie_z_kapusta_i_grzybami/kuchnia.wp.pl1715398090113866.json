{"meta_description": "Pampuchy, parowańce, parowce, parzaki, buchty – pod tymi nazwami kryje się regionalny przysmak podawany prawie w każdym regionie Polski, tyle że z różnymi dodatkami. Jednak wszystkie wersje tego przysmaku", "title": "Pampuchy, parowańce, parzaki, buchty", "content": "Uwaga – składniki na zaczyn drożdżowy odejmij od proporcji podanych powyżej.  Przygotowanie:  Zacznij od przygotowania zaczynu – w niedużej miseczce rozkrusz drożdże, zalej je 1/4 szklanki letniego mleka i zamieszaj. Dodaj łyżkę cukru, trzy łyżki mąki pszennej i wszystko wymieszaj, by pozbyć się grudek. Teraz miseczkę przykryj ściereczką i pozostaw w ciepłym miejscu na 20 minut. Po tym czasie dodaj pozostałą część mąki, cukru, mleka oraz jajka i szczyptę soli. Wszystko dokładnie wymieszaj ze sobą i zacznij wyrabiać ciasto. Pod koniec dodaj roztopiony tłuszcz i wyrabiaj ciasto jeszcze przez chwilę, aż będzie gładkie i sprężyste. Kiedy ciasto jest już gotowe, uformuj z niego kulę i włóż ją do oprószonej mąką misy, przykryj ściereczką i odstaw na godzinę w ciepłe miejsce. Kiedy ciasto podwoi swoją objętość, wyjmij je na blat oprószony mąką i przez chwilę zagniataj. Następnie odrywaj kawałki wielości małej pięści, uformuj je w lekko spłaszczone kulki. Poukładaj je na oprószonej mąką stolnicy, przykryj ściereczką i połóż w ciepłym miejscu na 20 minut. W tym czasie do szerokiego garnka wlej wodę, a na wierzch naczynia połóż gazę i obwiąż ją na garnku przy pomocy sznurka lub gumki tak, by nie dotykała powierzchni wody. Kiedy woda zawrze, zmniejsz ognień pod garnkiem, wykładaj na gazę po 3 sztuki klusek w sporych odstępach od siebie i przykryj pokrywką. Nie zaglądaj do środka przez ok. 10 minut (czas parowania zależy od wielkości klusek), a po tym czasie powinny być już gotowe. Pamiętaj jednak, że pampuchy są bardzo delikatne i podnoszenie pokrywki podczas parowania albo zbyt za szybkie lub zbyt późne zakończenie gotowania może spowodować, że opadną. Pampuchy podaj polane kwaśną śmietaną i obsypane cukrem. Jeśli natomiast chcesz, by były dodatkiem do obiadu, wystarczy, że zmniejszysz podaną w przepisie ilość cukru do minimum (wystarczy szczypta). Smacznego!", "url": "https://kuchnia.wp.pl/pampuchy-parowance-parzaki-buchty-6098861661222017a", "category": "lubelskie", "sub_category": "Gotowe dania i potrawy", "phrase": "Parowańce brzozowickie z kapustą i grzybami"}