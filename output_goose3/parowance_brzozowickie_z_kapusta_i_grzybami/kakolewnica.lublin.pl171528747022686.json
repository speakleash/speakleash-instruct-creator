{"meta_description": "", "title": "Gmina Kąkolewnica", "content": "Prosimy również zapoznać się z informacjami zawartymi na stronie internetowej Polskiej Agencji Rozwoju Przedsiębiorczości www.parp.gov.pl - jest to agencja rządowa podlegająca Ministrowi właściwemu ds. gospodarki, której zadaniem jest zarządzanie funduszami z budżetu państwa i Unii Europejskiej, przeznaczonymi na wspieranie przedsiębiorczości i innowacyjności oraz rozwój zasobów ludzkich.  Zasadniczym celem działania Agencji jest realizacja programów rozwoju gospodarki wspierających działalność innowacyjną i badawczą małych i średnich przedsiębiorstw (MSP), rozwój regionalny, wzrost eksportu, rozwój zasobów ludzkich oraz wykorzystywanie nowych technologii. Aby wesprzeć firmy z sektora MŚP w ww. dziedzinach praktyki gospodarczej, w 51 Punktach Konsultacyjnych Krajowego Systemu Usług na terenie całej Polski oferowane są bezpłatne usługi informacyjne odpowiadające na pytania: • jak, krok po kroku, założyć własną firmę; • co zrobić, aby firma prężnie się rozwijała; • skąd i w jaki sposób pozyskać środki finansowe na założenie lub rozwój przedsiębiorstwa; • jak pokonywać problemy pojawiające się w bieżącej działalności.  Listę Punktów Konsultacyjnych można znaleźć na stronie internetowej: http://www.parp.gov.pl/index/index/1439 Na stronie internetowej Polskiej Agencji Rozwoju Przedsiębiorczości, dostępne są aktualne informacje na temat możliwości dofinansowania projektów przedsiębiorców, związane z podnoszeniem innowacyjności firm, zwiększaniem potencjału kapitału ludzkiego. Przedsiębiorcom i kandydatom na przedsiębiorców oferowane są ponadto szkolenia Akademii PARP, będącej portalem edukacyjnym dla małych i średnich przedsiębiorstw z kompleksowym systemem bezpłatnych kursów internetowych. Celem Akademii PARP jest darmowe upowszechnienie dostępu do wiedzy biznesowej za pomocą metod zdalnej edukacji (e-learningu).", "url": "https://kakolewnica.lublin.pl/en/component/blog_calendar/11", "category": "lubelskie", "sub_category": "Gotowe dania i potrawy", "phrase": "Parowańce brzozowickie z kapustą i grzybami"}