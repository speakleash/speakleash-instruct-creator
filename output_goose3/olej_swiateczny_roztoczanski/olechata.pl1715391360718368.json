{"meta_description": "Olej rzepakowy o specyficznym smaku i zapachu, wyciskany w tradycyjnej olejarni. Nierafinowany i nieoczyszczony. Może zawierać naturalny osad.", "title": "olej świąteczny roztoczański 200 ml bity tradycyjnie szkło", "content": "Olej Świąteczny Roztoczański ma złocistą, bądź lekko brązową barwę, swoisty intensywny roślinny zapach. Jest świetny do przygotowywania potraw. Warto zaznaczyć, że surowiec do produkcji oleju świątecznego to głównie nasiona rzepaku sianego na obszarze znajdującym się na pograniczu Roztocza Środkowego, Grzędy Sokalskiej i Kotliny Zamojskiej. Region ten posiada specyficzne warunki klimatyczne. Duże nasłonecznienie w okresie od wiosny do zbiorów wpływa na niespotykany smak i aromat oleju wyciskanego metodą tradycyjną. W związku z niekorzystnymi warunkami do uprawy mechanicznej, rzepak najczęściej uprawiany jest metodami rolnictwa ekstensywnego, na małych obszarach do 2 ha. Niska opłacalność produkcji powoduje, że używa się najczęściej nawożenia naturalnego i zużywa małe ilości środków ochrony roślin. Powyższe fakty powodują, że nierafinowany olej świąteczny ma niską zawartość zanieczyszczeń chemicznych. Pierwsze wzmianki o istnieniu olejarni w Zamościu pojawiają się już w XVII wieku. Przed drugą wojną światową na opisywanym terenie istniały olejarnie w Rachodoszczach, Krynicach i Dzierążni. W okresie powojennym miejscowi chłopi jeździli przerabiać swój rzepak do Zamościa, Tyszowiec i Tomaszowa. Wytworzony olej sprzedawali na okolicznych targach w okresach przedświątecznych. Wtedy narodziła się nazwa Olej Świąteczny, a sam produkt zasłynął ze swojej jakości nawet w miejscowościach oddalonych o około 120 km. W latach osiemdziesiątych olejarnie z wyżej wymienionych miast zostały przeniesione na opisywany teren. Obecnie olej świąteczny przeżywa swój renesans jako produkt tradycyjny, poszukiwany na wigilijne stoły. Tradycyjna metoda produkcji uległa zmianom ponad pół wieku temu i wpłynęła dodatnio na jakość wytwarzanego oleju świątecznego. Na opisywanym terenie stare drewniane olejarnie z napędem ręcznym zostały zastąpione maszynami z żeliwa i stali z napędem elektrycznym. Zastąpienie prażaka z mieszaniem ręcznym, prażakiem z mieszadłem elektrycznym pozwoliło zapobiegać przypaleniu miejscowemu miazgi, co znacząco wpłynęło na jakość oleju. Zastąpienie prasy śrubowej z napędem ręcznym, prasą hydrauliczną pozwoliło na dokładne ustalenie ciśnienia wyciskania, co pozwoliło ograniczyć temperaturę wyciskanej miazgi i dodatnio wpływa na smak i zapach oleju. Olej wytłoczony metodą tradycyjną (virgin) z nasion rzepaku rosnącego w specyficznych warunkach klimatycznych na wyjątkowej glebie. Dzięki tej metodzie zachowuje najwyższą jakość (porównywalną do oliwy z oliwek) oraz posiada niespotykane walory smakowe i zapachowe. Potrawy przygotowane na oleju światecznym zachowują jego cechy i dają wrażenie użycia niespotykanych przypraw. - olej z cebulką i szczyptą soli do maczania kromki chleba. - karp i inne ryby, panierowane i smażone na oleju", "url": "https://olechata.pl/281-olej-swiateczny-roztoczanski-200-ml-bity-tradycyjnie-szklo", "category": "lubelskie", "sub_category": "Oleje i tłuszcze (masło, margaryna itp.)", "phrase": "Olej Świąteczny Roztoczański"}