{"meta_description": "Godziny otwarcia, telefon - Olejarnia Świąteczna Tomasz Kostrubiec, Ruszów 9, Ruszów 22-437 - Przedsiębiorstwo, Firma", "title": "Olejarnia Świąteczna Tomasz Kostrubiec, Ruszów 9, Ruszów 22-437 - Przedsiębiorstwo, Firma, godziny otwarcia, numer telefonu", "content": "Olejarnia Świąteczna znajduje się w połowie drogi pomiędzy Lublinem a Lwowem, na pograniczu Roztocza środkowego, Kotliny zamojskiej i Grzędy sokalskiej, 10 km od Zamościa. Gospodarswo zajmuje się uprawą roślin oleistych (rzepak, len, rydzyk), przetwórstwem, sprzedażą produktów regionalnych i obsługą turystów. Produkowany przez olejarnię Olej świąteczny roztoczański został jako pierwszy z woj. lubelskiego wpisany na Listę produktów tradycyjnych. Na Międzynarodowych Targach Poznańskich otrzymał Perłę 2008 za najlepszy polski produkt regionalny. Obok czynnego małego zakładu produkcyjno-usługowego, znajduje się skansen olejarski z pięcioma kompletami maszyn olejarskich, narzędziami do młócenia, czyszczenia, mielenia zbóż i do obróbki lnu i konopi. Duża wiata służy do pokazów bicia oleju na dwuwiekowych maszynach, projekcji programów tematycznych i degustacji potraw regionalnych. Wiata wyposażona jest w stoły i ławy dla starszych i stoliki dla mniejszych dzieci. Za stodołą w małym sadzie jest urocze miejsce na ognisko(można też piec kiełbaski pod wiatą). Gospodarstwo otoczone jest polami uprawnymi i łąkami z liczną ilością źródlisk rzeki Łabuńki. Duża wolna przestrzeń i bliskość wodopoju sprawia, że można obserwować z bliska dzikie ptaki i zwierzęta. W odległości około 500m od gospodarstwa, przy starym gościńcu znajduje się \"Czarci zdrój\"-wiążące się ze słynną legendą o groszu. W 2011 roku gospodarstwo otrzymało II miejsce w konkursie na najbardziej innowacyjny produkt turystyki wiejskiej w woj. lubelskim. a) olej świąteczny roztoczański jest wpisany na Listę produktów tradycyjnych oraz otrzymał nagrodę Perła 2008 za najlepszy polski produkt regionalny b) w 2011 gospodarstwo zajęło II miejsce w konkursie na najbardziej innowacyjny produkt turystyki wiejskiej w woj.lubelskim c)olejarnia świąteczna brała udział w programach tv \"Kawa czy herbata\", \"Klimaty i smaki\", \"Podróżnik kulinarny\", \"Jakub Porada na pędzoku\", Mikołaj Rey \"Prawdziwe złoto dla zdrowia\".", "url": "https://mapa.targeo.pl/olejarnia-swiateczna-tomasz-kostrubiec-ruszow-9-22-437-ruszow~10884075/przedsiebiorstwo-firma/adres", "category": "lubelskie", "sub_category": "Oleje i tłuszcze (masło, margaryna itp.)", "phrase": "Olej Świąteczny Roztoczański"}