{"meta_description": "Kiełbasa polska surowa, wędzona, podsuszana należy do rodziny wyrobów surowych i dojrzewających. Jest wędzona kilka razy zimnym dymem, co nadaje jej", "title": "Kiełbasa polska surowa, wędzona, podsuszana", "content": "Wieprzowinę kl.I i Kl.II rozdrabniamy na wilku przez siatkę 13 mm. Przygotowujemy kiełbaśnice (jelita naturalne) o średnicy 32-36 mm. Kiełbasę odkręcamy w odcinki długości 30-35 cm, i dzielimy na parki. Peklowanie solą peklową przez 48-72 godziny w lodówce w temperaturze 5°C. Rozdrabnianie: W/g podanej wielkości siatki: 13 mm. Mieszanie: Wieprzowinę kl. I i kl.II mieszamy razem, aż masa nabierze kleistości, podczas mieszania dodajemy wszystkie przyprawy. Napełnianie i odkręcanie jelit: Wymieszaną masą napełniamy ściśle jelita odkręcając kiełbasę w odcinki o długości podanej w przepisie. Powietrze w jelitach wykłuwamy. Osadzanie: Przez 1-2 dni w temperaturze 2-6°C i wilgotności 85-90%. Wędzenie: Zimnym dymem przy słabym ruchu powietrza przez 1-2 dni do barwy żółtobrązowej lub nam odpowiadającej. W czasie wędzenia przekładamy kije z kiełbasą. Studzenie i dosuszanie: W pomieszczeniu o temperaturze 10-12°C i wilgotności 75-80%, aż kiełbasy kontrolne osiągną wydajność 87% i temperaturę poniżej 12°C, po czym kiełbasy dzielimy na parki. Uwagi: Noże maszynki do mielenia mięsa powinny być naostrzone, a sitka doszlifowana.", "url": "https://smaker.pl/przepisy-wedliny/przepis-kielbasa-polska-surowa-wedzona-podsuszana,1987903,wmk.html", "category": "wielkopolskie", "sub_category": "Mięso świeże oraz produkty mięsne", "phrase": "Kiełbasa polska wędzona"}