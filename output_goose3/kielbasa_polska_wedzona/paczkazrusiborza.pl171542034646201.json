{"meta_description": "Kiełbasa polska wędzona na gorąco to swojski produkt, który swoim naturalnym smakiem i aromatem zdobył wielu zwolenników.", "title": "Kiełbasa polska wędzona na gorąco z Rusiborza", "content": "Szukasz tradycyjnych, swojskich smaków? Kiełbasa polska wędzona na gorąco to doskonały przykład naturalnego, zdrowego wyrobu mięsnego o niepodważalnych walorach smakowych. Główną zaletą wędlin z Rusiborza jest to, że ich wytwarzanie odbywa się w jednym miejscu – zaczynając od uprawy zboża, a kończąc na wędzeniu mięsa. Daje nam to możliwość maksymalnej kontroli nad każdym etapem ich powstawania. 100 gramów kiełbasy polskiej wytworzyliśmy ze 115% mięsa wieprzowego ze swojej hodowli. Dodaliśmy również nieco mięsa wołowego od lokalnego producenta. Wybierając nasze wędliny, masz pewność, że na stół Twojej rodziny trafiają zdrowe, świeże wyroby mięsne. Podstawę kiełbasy polskiej stanowią naturalne przyprawy oraz wędzenie dymem z olchy, dębu i wiśni, które odpowiadają za jej swojski smak. Pragniemy również zaznaczyć, że nasze świnki są pod stałą opieką weterynarza, a do ich chowu nie wykorzystujemy antybiotyków. Jest to gwarancją smacznego, a przede wszystkim zdrowego mięsa. Nasze wędliny cieszą się też dużym uznaniem wśród rodziców, a także mieszkańców miast poszukujących swojskich smaków, przywodzących im na myśl lata dzieciństwa. Kiełbasa polska wędzona na gorąco powstaje w oparciu o tradycyjne, rodzinne receptury, jednak dla jej walorów smakowych również istotna jest świeżość. Aby zachować smak i aromat jak najdłużej, stosujemy hermetyczne opakowania. Po ich otwarciu unosi się wyjątkowy zapach, który świadczy o wysokiej jakości naszych wyrobów. Każdą przesyłkę wysyłamy zachowując ciąg chłodniczy (7°C). Mięso pakujemy w izotorbę, która podtrzymuje niską temperaturę, a paczkę zabezpieczamy izolacją termiczną z tektury o strukturze „plastra miodu”. Dodatkowe chłodziwo stanowią butelki z zamrożoną wodą. Kiełbasa polska wędzona gorącym dymem stanowi bazę wielu narodowych dań. Najczęściej stosuje się ją do przygotowania kapuśniaku lub domowego bigosu, ponieważ nadaje im wyjątkowy, aromatyczny smak. W okresie letnim natomiast kiełbasa polska jest chętnie wykorzystywana do grillowania. Swoim swojskim smakiem zachwyca wszystkich gości. Dzięki szerokiemu zastosowaniu cieszy się dużym uznaniem wśród zwolenników tradycyjnej, swojskiej kuchni. Zachęcamy do zapoznania się z naszą ofertą mięs, kiełbas i wędlin oraz wyboru produktów, które spełnią oczekiwania całej Twojej rodziny.", "url": "https://paczkazrusiborza.pl/produkt/kielbasa-polska-wedzona-na-goraco-z-rusiborza/", "category": "wielkopolskie", "sub_category": "Mięso świeże oraz produkty mięsne", "phrase": "Kiełbasa polska wędzona"}