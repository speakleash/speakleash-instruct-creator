{"meta_description": "Chronione Oznaczenie Geograficzne.", "title": "Truskawka kaszubska / Kaszëbskô malëna", "content": "Truskawki zostały sprowadzone na teren Kaszub na początku XX wieku. Wysoka jakość i rosnąca popularność truskawek doprowadziły do tego, że pola truskawkowe rozrastały się przez ponad pół wieku, by ostatecznie stać się nieodłączną częścią kaszubskiego krajobrazu. Wzrostowi upraw truskawek w tym regionie sprzyjały również panujące na tym terenie warunki glebowo-klimatyczne. Uprawa i sprzedaż truskawek dosyć szybko zaczęła się opłacać mieszkańcom Kaszub, ponieważ konsumenci docenili wyjątkowy smak i wysoką jakość owoców pochodzących z tego obszaru. Od 1971 r. w pierwszą niedzielę lipca na Złotej Górze nieopodal Brodnicy Górnej, właśnie z okazji truskawkowych żniw, gospodarze powiatu kartuskiego organizują wielki festyn ludowy zwany truskawkobraniem. Nazwa oraz przebieg tej imprezy są nierozerwalnie związane z tradycją truskawkowych dożynek, które w zagłębiu truskawkowym, jak nazywa się Szwajcarię Kaszubską, stanowią największe bogactwo naturalne Kaszub.Truskawki zostały sprowadzone na teren Kaszub na początku XX wieku. Wysoka jakość i rosnąca popularność truskawek doprowadziły do tego, że pola truskawkowe rozrastały się przez ponad pół wieku, by ostatecznie stać się nieodłączną częścią kaszubskiego krajobrazu. Wzrostowi upraw truskawek w tym regionie sprzyjały również panujące na tym terenie warunki glebowo-klimatyczne. Uprawa i sprzedaż truskawek dosyć szybko zaczęła się opłacać mieszkańcom Kaszub, ponieważ konsumenci docenili wyjątkowy smak i wysoką jakość owoców pochodzących z tego obszaru. Od 1971 r. w pierwszą niedzielę lipca na Złotej Górze nieopodal Brodnicy Górnej, właśnie z okazji truskawkowych żniw, gospodarze powiatu kartuskiego organizują wielki festyn ludowy zwany truskawkobraniem. Nazwa oraz przebieg tej imprezy są nierozerwalnie związane  z tradycją truskawkowych dożynek, które w zagłębiu truskawkowym, jak nazywa się Szwajcarię Kaszubską, stanowią największe bogactwo naturalne Kaszub. O olbrzymim znaczeniu truskawkobrania dla społeczności lokalnej świadczy także zaangażowanie władz lokalnych w pomoc w organizacji tego święta. Marszałek Województwa Pomorskiego obejmuje to święto swym patronatem, aby pokazać jak bardzo jest ono ważne dla całego województwa. Powstały również liczne prace i opracowania dotyczące zasad uprawy truskawek na tym obszarze z uwzględnieniem występujących tu warunków klimatycznych i glebowych. Organizowane są również szkolenia i seminaria dla producentów truskawek, a informacje na ten temat zainteresowani producenci mogą znaleźć w prasie lokalnej. Renomy, jaką posiada truskawka kaszubska / kaszëbskô malëna, nie dałoby się utrzymać gdyby nie warunki klimatyczne, które sprzyjają uprawom na tym terenie. Miąższ owocu posiada intensywnie czerwoną barwę. Owoce są jędrne, lekko twardawe, a zarazem soczyste. Truskawka jest aromatyczna i słodka w smaku. O wyjątkowości i popularności truskawki kaszubskiej / kaszëbskô malëna świadczy poziom upraw truskawki w tym regionie, a także liczne wzmianki w prasie krajowej, regionalnej  i lokalnej pokazujące, iż wszystko, co dotyczy truskawek jest bardzo ważne dla mieszkańców Kaszub. Na Pojezierzu Kaszubskim występują rozległe pola truskawkowe, z których słynie cały region. Głównym założeniem systemów jakości żywności w UE jest promowanie zróżnicowanej produkcji rolnej, ochrona nazw produktów przed nadużywaniem i imitacją oraz pomaganie konsumentom w zrozumieniu szczególnego charakteru produktów zarejestrowanych. Podstawowymi znakami służącymi do identyfikacji produktów regionalnych i tradycyjnych są: Chroniona Nazwa Pochodzenia (ChNP) i Chronione Oznaczenie Geograficzne (ChOG) – podkreślające związek między jakością a miejscem pochodzenia produktów oraz Gwarantowana Tradycyjna Specjalność (GTS) – wyróżniająca ich tradycyjną metodę produkcji. Do chwili obecnej w systemie ChNP, ChOG i GTS zarejestrowano 42 polskie produkty, kolejne dwa wnioski są badane przez Komisję Europejską. Polska pod względem liczby zarejestrowanych produktów zajmuje 8. miejsce wśród 28 państw członkowskich Unii Europejskiej oraz 1. miejsce wśród tzw. „nowych państw członkowskich”. Jedną z 42 zarejestrowanych nazw produktów jest truskawka kaszubska/kaszëbskô malëna, która od dnia 28 listopada 2009 r. wpisana jest do unijnego rejestru jako Chronione Oznaczenie Geograficzne. Zdjęcie: Za fanapage Truskawka Kaszubska/Kaszëbskô Malëna \"Najsłodsze, co Polska ma – kaszubska odmiana truskawek.\" - www.dinersclubmagazine.pl/artykul/4847/made-in-poland oraz za \"Kaszubska Truskawka. Truskawkobranie\" - http://magazynkaszuby.pl/2017/06/kaszubska-truskawka  Komplet materiałów prasowych [tutaj] 💋", "url": "https://polskiesuperowoce.pl/60267-truskawka-kaszubska-kaszebsko-malena", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka kaszubska lub kaszëbskô malëna"}