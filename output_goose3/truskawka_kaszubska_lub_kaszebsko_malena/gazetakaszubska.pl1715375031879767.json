{"meta_description": "2 lipca w Chmielnie (stadion gminny przy ul. Grzędzickiego) o godzinie 12.00 rozpocznie się siódma edycja Festiwalu Kaszubskich Truskawek. Podczas", "title": "Kaszëbskô malëna czyli najsłodsza kaszubska truskawka", "content": "2 lipca w Chmielnie (stadion gminny przy ul. Grzędzickiego) o godzinie 12.00 rozpocznie się siódma edycja Festiwalu Kaszubskich Truskawek. Podczas wydarzenia będzie do kupienia kaszëbskô malëna prosto od plantatorów. Na gości czeka także wiele atrakcji m.in.: bicie truskawkowego rekordu Polski, wybory Królowej Truskawek czy pokazy kulinarne i muzyczne, a także stoiska wytwórców lokalnych produktów, twórcy ludowi i koła gospodyń wiejskich. Truskawka kaszubska lub kaszëbskô malëna jest wpisana do europejskiego systemu nazw i oznaczeń geograficznych. Rozporządzeniem Komisji Europejskiej nazwę produktu zarejestrowano jako Chronione Oznaczenie Geograficzne. Produkt jest zgłoszony do europejskiego systemu nazw i oznaczeń geograficznych, który jest też produktem tradycyjnym województwa pomorskiego. Truskawka kaszubska na listę produktów tradycyjnych w kategorii Warzywa i owoce w województwie pomorskim została wpisana 3 stycznia 2008 r. Ze względu na warunki dojrzewania, truskawkę kaszubską odróżnia od uprawianych w innych regionach większy poziom cukru w owocach. Odmiany truskawki kaszubskiej to: honeoye, senga sengana i elsanta.", "url": "https://www.gazetakaszubska.pl/87990/kaszebsko-malena-czyli-najslodsza-kaszubska-truskawka", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka kaszubska lub kaszëbskô malëna"}