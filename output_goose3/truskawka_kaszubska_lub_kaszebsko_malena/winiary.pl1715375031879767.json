{"meta_description": "Truskawki dojrzewające w rejonie Pojezierza Kaszubskiego smakują wyjątkowo. Są słodkie i soczyste. Truskawka kaszubska na Kaszubach nazywana też kaszëbskô malëna.", "title": "Truskawka kaszubska – co warto o niej wiedzieć?", "content": "Nie mogę nie wspomnieć o tym, że hodowanie truskawek, pielenie, codzienne doglądanie plantacji i zrywanie owoców to trudna i ciężka praca, a ja dowiedziałam się, że ludzie którzy się tym zajmują kochają to co robią. Truskawka kaszubska jest wpisana do europejskiego systemu nazw i oznaczeń geograficznych. Nazwa ta pochodzi od regionu Kaszub. Kaszubi są niezwykle dumni z tego produktu i w sezonie letnim organizują liczne festyny truskawki kaszubskiej na których można nabyć owoce bezpośrednio od plantatorów oraz skosztować potrawy przygotowane na bazie truskawek, jak choćby ciasta czy nalewki. Truskawka kaszubska ma piękny ciemnoczerwony kolor. Dojrzałe owoce są równomiernie zabarwione na całej powierzchni . Po przekrojeniu owoc w środku jest równie czerwony jak na zewnątrz. Co wyróżnia truskawkę kaszubską ? – smak. Te truskawki są zdecydowanie bardziej słodkie i jak dla mnie najlepsze pod słońcem ☺️ Truskawka kaszubska jest lekko błyszcząca, a jej owoce są jędrne i wyjątkowo soczyste. Co roku kupuję bezpośrednio od producentów spore ilości truskawek i robię z nich zapasy na zimę. Świeże owoce wykorzystuję do ciast, pierogów i zupy owocowej. Truskawki sprowadzono na Kaszuby stosunkowo niedawno, bo na początku XX wieku. Rośliny świetnie się przyjęły i rozrastały a plantacje powiększały się z roku na rok. Uprawa truskawek nie należy do lekkich. Zanim rośliny zaczną owocować trzeba włożyć ogrom pracy .W tym roku plantatorzy których odwiedziłam szacują , że zbiory będą o połowę mniejsze w porównaniu do lat poprzednich ze względu na przymrozki, które zniszczyły część zawiązujących się owoców. Jak widzicie na zdjęciach zbierane są truskawki jeszcze nie do końca dojrzałe, bo nie trafiają od razu do konsumentów, ale najpierw hodowcy dostarczą je do odbiorców na giełdzie w Trójmieście. Dopiero następnego dnia zostaną wystawione do sprzedaży. Świeżo zebrana truskawka może stać nawet trzy dni jeśli jest przechowywana w chłodnym miejscu. Jeśli będziecie kiedyś na Kaszubach w sezonie truskawkowym to koniecznie skosztujcie truskawki kaszubskie ☺️", "url": "https://www.winiary.pl/porady/truskawka-kaszubska-co-warto-o-niej-wiedziec-zwzp/", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka kaszubska lub kaszëbskô malëna"}