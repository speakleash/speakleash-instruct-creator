{"meta_description": "Informacje o gminie, samorządzie, turystyce, inwestycjach, wydarzeniach kulturalnych i sportowych, mapa gminy.", "title": "TRUSKAWKA KASZUBSKA / Kaszëbskô malëna", "content": "Truskawka odmiany Senga Sengana, Elsanta i Honeoye. Dojrzałe owoce są czerwone, miękkie i soczyste, a miąższ posiada intensywnie czerwoną barwę. Truskawka ta jest słodka w smaku. Posiada specyficzny intensywny, przyjemny aromat. Na te właściwości duży wpływ ma klimat i gleba regionu Kaszub. Dokładnie nie wiadomo, jakie były początki truskawek na Kaszubach. Pewne jest, że zostały sprowadzone na ten obszar na początku XX wieku, jednakże historia ich sprowadzenia do dziś budzi kontrowersje. Pomimo sporów, co do historii sprowadzenia truskawek na Kaszuby niepodważalny jest fakt, iż ich uprawy zwiększały się w tym regionie z roku na rok. Truskawki zaczęły przynosić dochody mieszkańcom tych ubogim kiedyś stron. Wyjątkowy smak i popularność truskawki doprowadziła do znacznego wzrostu liczby upraw. Pola truskawkowe rozrastały się przez ponad pół wieku, by ostatecznie stać się nieodłączną częścią kaszubskiego krajobrazu. Kaszubskie Stowarzyszenie Producentów Truskawek Kamienica Szlachecka 74 83-323 Kamienica Szlachecka tel. fax. 58 684 63 57 aeklasa@interia.pl", "url": "https://www.gminastezyca.pl/pl/352/0/truskawka-kaszubska-kasz%C3%ABbsk%C3%B4-mal%C3%ABna.html", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka kaszubska lub kaszëbskô malëna"}