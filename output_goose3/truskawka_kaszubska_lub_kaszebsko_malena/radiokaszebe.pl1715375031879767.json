{"meta_description": "", "title": "Kaszëbskô malëna tylko z unijnym certyfikatem", "content": "Nazwa „kaszubska truskawka” jest zastrzeżona, a owoce te znane są ze swoich walorów smakowych. Z tej renomy korzystają często oszuści. – Zdarza się to nawet w maju, gdy kaszubskiej truskawki jeszcze nie ma. To import, który z naszą „maleną” nie ma nic wspólnego – mówi wiceprezes stowarzyszenia Edyta Klasa. By posługiwać się nazwą „truskawka kaszubska” trzeba mieć unijny certyfikat poświadczający wysoką jakość oferowanych owoców. Należy spełnić kilka wymogów, które dla plantatorów z Kaszub nie powinny stanowić większego problemu. O certyfikat mogą się ubiegać plantatorzy z powiatów kartuskiego, kościerskiego i bytowskiego oraz ościennych gmin: Przywidz, Wejherowo, Luzino, Szemud, Linia, Łęczyce oraz Cewice. Pomocy mogą szukać u Kaszubskiego Stowarzyszenia Producentów Truskawek.", "url": "https://radiokaszebe.pl/kaszebsko-malena-tylko-z-certyfikatem/", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka kaszubska lub kaszëbskô malëna"}