{"meta_description": "Jest ewenementem kulinarnym nie tylko ze względu na swój smak - podstawą jej fenomenu jest miejsce, gdzie rośnie, czyli Kaszuby. Eksperci uznali, że właśnie to ...", "title": "Kaszëbskô malëna to nie tylko fenomen smakowy! Co jeszcze ją wyróżnia?", "content": "Jak podaje Urząd Patentowy RP, kaszubska truskawka jako jedyna jest chroniona prawem własności intelektualnej na poziomie unijnym. Co to zmienia? Wszystko i nic - to wyjątkowe uhonorowanie jakości produktu, smak pozostaje najlepszy! Co do tego nie ma wątpliwości - wiemy przecież, że kaszubskie truskawki to są te \"naj z naj\" - nawet wśród tych polskich uznawanych w całej Europie za najsmaczniejsze wyróżniają się smakiem. Zawdzięczają to położeniu geograficznemu w którym dojrzewają i właśnie to doceniają eksperci. Kaszubska truskawka jako jedyna jest chroniona prawem własności intelektualnej – oznaczeniem geograficznym – i to na poziomie unijnym! Oznaczenie geograficzne to oznaczenie stosowane na produktach, które mają określone pochodzenie geograficzne i posiadają cechy lub renomę, które wynikają z tego pochodzenia. Skąd jest truskawka Kaszubska? Gdzie ją kupić? W przypadku tej truskawki jedynym producentem który może oficjalnie posługiwać się nazwą kaszubska truskawka jest Kaszubskie Stowarzyszenie Producentów Truskawek (Truskawka Kaszubska/Kaszëbskô Malëna). Gdzie znajdują się plantacje truskawek na Kaszubach? Kilkudziesięciu uprawnionych producentów jest z obszaru powiatów kartuskiego, kościerskiego, bytowskiego oraz gminy Przywidz, Wejherowo, Luzino, Szemud, Linia, Łęczyce oraz Cewice. To właśnie tu rosną najsłodsze owoce. Wyjątkowość położenia skutkuje wyjątkowo długą ekspozycją na słońce - na Pomorzu truskawki dojrzewają późno, a tym samym słońce pozwala im dojrzewać najdłuższą ilość godzin w dobie, bowiem właśnie w drugiej połowie czerwca dni są najdłuższe. Tego nie da się zastąpić w innym miejscu w kraju ani za granicą! Czy są jeszcze truskawki? Co oznacza opatentowana nazwa i co zmienia? Taki owoc może być droższy, ale mamy też zagwarantowaną jakość smaku. Zdaniem Urzędu Patentowego, warto dbać prawa intelektualne, gdyż pozwala to na zdecydowanie wyższy przychód – towary z oznaczeniem geograficznym zazwyczaj są droższe. Jesteś świadkiem ciekawego zdarzenia w waszej okolicy? A może chcesz poinformować o trudnej sytuacji w Twoim mieście? Czekamy na zdjęcia, filmy i gorące newsy! Piszcie do nas na: redakcja.trojmiasto@eska.pl", "url": "https://trojmiasto.eska.pl/to-nie-sa-zwykle-truskawki-jak-odroznic-te-naj-kaszebsko-malena-w-pigulce-06-20-aa-JGHU-WS7C-mMJK.html", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka kaszubska lub kaszëbskô malëna"}