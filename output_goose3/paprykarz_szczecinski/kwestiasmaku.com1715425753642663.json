{"meta_description": "Przepis na domowy paprykarz rybny zwany paprykarzem szczecińskim. To pyszna pasta kanapkowa z ryby, ryżu i podsmażonych warzyw z koncentratem pomidorowym.", "title": "Paprykarz szczeciński", "content": "Gdy pierwszy raz zrobiłam swój domowy paprykarz, nie spodziewałam się, że będzie taki smaczny. Może była to zasługa użytej dobrej jakościowo wędzonej ryby (węgorz), może miałam akurat ochotę na takie tradycyjne smaki z dzieciństwa ;-) Tak czy inaczej, z pewnością ta potrawa jest naprawdę smaczna (i zdrowa!). Jeśli jesteście fanami domowych past kanapkowych, musicie znać również paprykarz. Robię go, oprócz ryby, z naturalnego ryżu (ma bogatszy smak niż biały, ale można oczywiście użyć i tego); podsmażanych na patelni warzyw (marchew, pietruszka i cebula) oraz koncentratu pomidorowego. Polecam na kanapki - na drugie śniadanie, kolację czy lunch.", "url": "https://www.kwestiasmaku.com/przepis/paprykarz-szczecinski", "category": "zachodniopomorskie", "sub_category": "Produkty rybołówstwa, w tym ryby", "phrase": "Paprykarz szczeciński"}