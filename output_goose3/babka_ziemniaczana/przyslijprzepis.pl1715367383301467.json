{"meta_description": "", "title": "BABKA ZIEMNIACZANA", "content": "Ziemniaki obrać, umyć i zetrzeć na drobnej tarce lub w malakserze. Przełożyć na sito umieszczone nad miską i odczekać kilka minut, by ociekły z nadmiaru płynu. W tym czasie pokroić boczek w większe kostki lub paseczki, kiełbasę w kostkę. Podsmażyć na patelni na złoty kolor. Przestudzić. Odlać sok z ziemniaków pozostawiając zgromadzoną na dnie miski skrobię, przełożyć do niej ziemniaki, dodać pokrojoną w kosteczkę cebulę lub startą na drobniej tarce. Wsypać mąkę, majeranek, sól, pieprz, wbić jajka, dodać przesmażoną wędlinę. Wymieszać. Wąską formę do pieczenia natrzeć olejem, przełożyć masę i wstawić do nagrzanego piekarnika. Piec 1 godz. w temp. 190 st. C. Wyjąć i przestudzić. Smakuje wyśmienicie na ciepło i na zimno. Można na porcji położyć kleks gęstej kwaśnej śmietany.", "url": "https://www.przyslijprzepis.pl/przepis/babka-ziemniaczana-70", "category": "podlaskie", "sub_category": "Gotowe dania i potrawy", "phrase": "Babka ziemniaczana"}