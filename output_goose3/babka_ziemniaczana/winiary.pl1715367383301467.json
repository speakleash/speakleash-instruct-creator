{"meta_description": "Babka ziemniaczana z boczkiem to proste danie, które przygotujesz z łatwo dostępnych składników. Sprawdź przepis na babkę ziemniaczaną z boczkiem i gotuj z WINIARY.", "title": "Babka ziemniaczana z boczkiem", "content": "Babka ziemniaczana z boczkiem jest daniem, które z pewnością zaskoczy Cię łatwością i prostotą wykonania. Do jego przyrządzenia nie potrzeba wielu składników. Przygotujesz je z półproduktów, które są tanie i powszechnie dostępne, więc nabycie ich nie będzie trudne ani nie obciąży domowego budżetu. Sekretem przyrządzenia udanej, pysznej babki ziemniaczanej są rzecz jasna odpowiednie ziemniaki. Kucharze zalecają, aby do przygotowania potrawy użyć ziemniaków mączystych, dzięki którym gotowe ciasto będzie zwarte i nie będzie się kruszyć gdy będziemy je kroić. Babka ziemniaczana przygotowana w oparciu o poniższy przepis z pewnością zasmakuje każdemu miłośnikowi dobrej kuchni. Jej smak pozytywnie zaskoczy każdego, kto choć raz jej spróbuje. Do przygotowania potrawy potrzebne będą takie składniki jak ziemniaki mączyste, wędzony boczek bądź jakakolwiek inna wędlina, jedno jajko jedna duża cebula, granulowany czosnek, odrobina mąki pszennej, tarta bułka, Sos Grzybowy WINIARY oraz sól i pieprz, które nadadzą daniu odpowiedniego smaku. Zaczynamy jest pokrojenia w kostkę i usmażenia na patelni cebuli oraz boczku. Smażymy do momentu aż cebula zmięknie a boczek się zarumieni i wytopi się z niego tłuszcz. Drugim krokiem jest obranie ziemniaków, które następnie ścieramy na tarce, ręcznie bądź z wykorzystaniem malaksera. Z przetartych ziemniaków musimy odsączyć nadmiar wody. Gdy to zrobimy dodajemy jajko, mąkę, cebulę, a także sól i pieprz. Wszystkie składniki należy dokładnie wymieszać. Jeśli się okaże, że uzyskana masa jest zbyt luźna i miękka konieczne jest dodanie tartej bułki dla jej utwardzenia. Całość tak przygotowanej ziemniaczanej masy przekładamy do niedużej foremki tzw. keksówki po jej uprzednim wysmarowaniu tłuszczem i wysypaniu bułką tartą. Danie wstawiamy do nagrzanego do 180 stopni piekarnika i pieczemy minimum 45 minut, nie dłużej jednak niż przez godzinę. W tym czasie przygotowujemy według przepisu z opakowania Sos Grzybowy Winiary, który posłuży nam do polania podawanej na stół babki ziemniaczanej. Babka ziemniaczana z boczkiem i cebulą to danie, które najlepiej smakuje zaraz po wyjęciu z piekarnika. Gdy ostygnie można ją bez problemu odgrzać na patelni, jest to więc doskonały pomysł na obiad na więcej niż jeden dzień. Dla urozmaicenia smaku babka ziemniaczana z mięsem może być podawana nie tylko ze skwarkami i Sosem Grzybowym WINIARY. Świetnym pomysłem będzie polanie jej dodatkowo kwaśną śmietaną, dzięki której nabierze ona całkiem nowego smaku.", "url": "https://www.winiary.pl/przepisy/babka-ziemniaczana-z-boczkiem/", "category": "podlaskie", "sub_category": "Gotowe dania i potrawy", "phrase": "Babka ziemniaczana"}