{"meta_description": "Potrawa klasyczna o tylu nazwach, ile jest regionów, w których ją pałaszują :). Wspaniałe jedzonko nie tylko dla ziemniaczanych smakoszy.", "title": "babka ziemniaczana z boczkiem", "content": "Boczek kroimy na cienkie paseczki lub drobną kostkę, podsmażamy na patelni razem z posiekaną cebulą, pod koniec dodając przeciśnięty przez praskę czosnek (opcjonalnie), jeśli mamy chudy boczek dodajemy odrobinę oleju. Następnie przekładamy do miski (bez wytopionego tłuszczu) i lekko schładzamy. Ziemniaki i drugą cebulę trzemy jak na placki ziemniaczane, ja zmieliłam je w maszynce do mięsa na najmniejszych oczkach. Starte ziemniaki osączamy częściowo z soku ( nie mają być całkiem \"suche\", możemy to zrobić np. odciskając je na gęstym sicie). Do ziemniaków dodajemy jaja, mąkę, kaszę, śmietanę i przyprawy, mieszamy łyżką. Na końcu wsypujemy boczek z cebulką, ponownie mieszamy. Foremkę keksową o długości 30x10 cm wykładamy papierem do pieczenia, wlewamy masę i wygładzamy powierzchnię. Piekarnik nagrzewamy do 180 stopni, wkładamy babkę i pieczemy około 130 minut, zasada jest taka, wierzch ma być zarumieniony, a włożony patyczek suchy. Po upieczeniu kroimy w plastry i podajemy w towarzystwie sosu, gulaszu etc.", "url": "https://smaker.pl/przepisy-dania-glowne/przepis-babka-ziemniaczana-z-boczkiem,114910,ewaaa.html", "category": "podlaskie", "sub_category": "Gotowe dania i potrawy", "phrase": "Babka ziemniaczana"}