{"meta_description": "Babka ziemniaczana to niedoceniane polskie danie! Pyszna, łatwa i tania propozycja będzie w sam raz na każdą porę dnia!", "title": "Babka ziemniaczana – polski comfort food?", "content": "Są takie dania, które wszyscy znamy, ale część z nas nigdy ich nie robiła! Wywodząca się z Podlasia i Suwalszczyzny babka ziemniaczana ma właśnie to nieszczęście. A przecież jest tak prosta w przygotowaniu i pyszna! Z pomocą robota kuchennego starcie ziemniaków zajmie kilka minut, a jeśli nie macie go w kuchni warto poświęcić chwilę dłużej na starcie ziemniaków ręcznie. Dla niepałających miłością do korzystania z ręcznej tarki proponujemy alternatywę – kotlety ziemniaczane! Słyszeliście powiedzenie „czekolada nie pyta, czekolada rozumie”? 🙂 To stwierdzenie pasuje doskonale także do babki ziemniaczanej! Chrupiąca skórka, aromatyczny środek… a kawałek każdy może wziąć taki, jak mu się podoba! Tzw. comfort food to najczęściej dania z makaronu, słodycze, ale także ziemniaki! Babka ziemniaczana ma tę przewagę nad pieczonymi ziemniaczkami, że pyszna i świeża będzie także następnego dnia – odgrzejesz ją z łatwością na patelni. Nie będzie sucha, pasuje na każdy posiłek, rozpływa się w ustach… a składniki kupisz w Lewiatanie za grosze! Ziemniaki obierz, zetrzyj na tarce o drobnych oczkach i odsącz je nad miską za pomocą sitka. Zebraną w misce wodę delikatnie wylej, a zgromadzoną na dnie naczynia skrobię przełóż do startych ziemniaków. Pokrojony w drobną kostkę boczek podsmaż na patelni. Następnie dodaj drobno posiekaną cebulę i smaż całość do momentu, aż cebula nabierze złotego koloru. Zarumienione składniki przełóż z patelni do masy ziemniaczanej i całość dopraw pieprzem, solą oraz gałką muszkatołową. Na koniec do masy dodaj mąkę ziemniaczaną oraz jajka i wszystko dokładnie wymieszaj. Formę do pieczenia wysmaruj masłem lub olejem Lewiatan i przełóż do niej masę. Babkę ziemniaczaną piecz w temperaturze 180°C przez około 1,5-2 godz. Po wyjęciu z piekarnika jej wierzch powinien być zarumieniony i chrupiący. Gotowe danie podaj z kwaśną śmietaną lub jako dodatek do mięsa.", "url": "https://gotujezlewiatanem.pl/babka-ziemniaczana-polski-comfort-food/", "category": "podlaskie", "sub_category": "Gotowe dania i potrawy", "phrase": "Babka ziemniaczana"}