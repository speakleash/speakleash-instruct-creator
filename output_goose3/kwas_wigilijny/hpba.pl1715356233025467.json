{"meta_description": "", "title": "Zakwas na wigilijny barszcz czerwony", "content": "Dlaczego? To doskonała bomba zdrowia i bardzo dobry probiotyk. Przy tej okazji warto przypomnieć właściwości samych buraków, które niezmiennie uwielbiam całym sercem:) i przede wszystkim żołądkiem 😀 Buraki regulują pracę układu trawiennego, pomagają usuwać toksyny z organizmu, są zasadotwórcze, odkwaszają organizm. Stymulują i wzmacniają jelita, wspierają pracę nerek oraz wątroby. Sok ze świeżych buraków silnie oczyszcza i wzmacnia krew. Zalecane są przy schorzeniach gastrologicznych. Zawierają błonnik i ułatwiają trawienie. Są bogate w potas, wapń, magnez, kobalt, żelazo, mangan, witaminy A, C i B1. Ponadto występuje w nich kwas foliowy, który zapobiega wapnieniu naczyń krwionośnych i wzmacnia odporność organizmu. Zapobiega złemu samopoczuciu oraz stanom depresyjnym. Kwas foliowy ma również dobroczynne działanie na matowe włosy, przedwczesną siwiznę, łamliwe paznokcie. ZAKWAS NA BARSZCZ  Przygotowanie:  Do garnka wlej wodę, dodaj sól i zagotuj. Obierz buraki i pokrój je na małe kawałki.  Sparz słoiki, i włóż do nich buraki, obrany czosnek, liście laurowe, koper oraz ziarna pieprzu. Zalej wszystko zagotowaną, ale ostudzoną wodą z solą, tak aby zakryło buraki. Włóż kromkę pieczywa. Następnie zakręć mocno wieczko i odstaw w pomieszczeniu o temperaturze pokojowej. Na wieczku postaw coś ciężkiego. Po 3/4 dniach zakwas powinien być gotowy. Usuń piankę która się wytworzyła na wierzchu. Przetrzymuj zakwas w lodówce, a buraczki możesz śmiało zjeść już po kilku dniach.  Ja użyłam dużego słoja, jeśli jednak takiego nie masz proponuję podzielić składniki na mniejsze słoiki.", "url": "https://hpba.pl/zakwas-wigilijny-barszcz-czerwony/", "category": "podkarpackie", "sub_category": "Gotowe dania i potrawy", "phrase": "Kwas wigilijny"}