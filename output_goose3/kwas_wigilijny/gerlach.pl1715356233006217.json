{"meta_description": "Jak przygotować wigilijną kwaśnicę z dodatkiem grzybów, ziemniaków i marchewki? Sprawdź pomysł Adama Borowicza!", "title": "Wigilijna kwaśnica z dodatkiem grzybów, ziemniaków i marchewki – sprawdź ten przepis!", "content": "Wigilijna kwaśnica z dodatkiem grzybów, ziemniaków i marchewki to pyszna, wegetariańska zupa, która świetnie sprawdzi się na świątecznym stole. Jeśli wymienisz masło na olej to może stać się także odpowiednia dla wegan. Aby ją przygotować, zaopatrz się w średniej wielkości patelnię. Danie opracował Adam Borowicz. Co jest potrzebne na wigilijną kwaśnicę? Grzyby zalej ciepłą, przegotowaną wodą i odstaw na całą noc, aby się namoczyły. Następnego dnia przygotuj na ich bazie wywar grzybowy, gotując przez ok. 30-40 minut, aż będą zupełnie miękkie. Ostudź je i pokrój na paseczki. Przejdź do przygotowania kapusty. Posiekaj ją i dodaj do przygotowanego wcześniej wywaru warzywnego. Dodaj pół łyżeczki mielonego kminku i gotuj przez 40-50 minut aż do miękkości. Pozostaw część kapusty w zupie, a resztę odcedź i przelej do drugiego garnka. Tak ugotowaną kapustę możesz użyć do innych świątecznych potraw, takich jak krokiety, pierogi albo kapustę wigilijną. Wówczas warto połączyć ją też z sokiem z kapusty. Oczywiście jeśli jej duża ilość Ci nie przeszkadza, nie musisz odcedzać przygotowywanej właśnie zupy. Wywar z grzybów dodaj do wywaru warzywnego z kapustą. Dodaj pokrojone grzyby i dolej kwas, robiąc to stopniowo i sprawdzając, czy zupa jest odpowiednio kwaśna. Obierz marchewkę, ziemniaki, całość ugotuj i odcedź. Na patelnię z rozgrzanym masłem dodaj drobno posiekaną cebulę i zeszklij ją. Dodaj 2 łyżki mąki i zasmażaj całość, mieszając, przez ok. 4 minuty. Dolej trzy chochle zupy do zasmażki. Wymieszaj całość i gdy stworzy jednolitą masę, dodaj do swojej kwaśnicy. Dodaj również posiekaną pietruszkę oraz pieprz. Posól, jeśli jest taka potrzeba. Podawaj kwaśnicę z ugotowaną marchewką i ziemniakami. Kiszona kapusta doskonale sprawdza się jesienią i zimą. Zawiera duże ilości witaminy C, która pomaga wzmacniać odporność. Ponadto jest bogata w magnez, potas i wapń. W 100 g zawiera zaledwie 18 kcal, dlatego też jest niskokaloryczna. Można znaleźć w niej również żelazo – ok. 1,5 mg na 100 g produktu. Suszone leśne grzyby mają w sobie zdecydowanie więcej smaku, niż pieczarki czy boczniaki. Dlatego postaw właśnie na nie, gdy przygotowujesz świąteczne dania. Ponadto to dzięki nim zupa będzie miała wyjątkowy smak umami. Za smak umami odpowiada kwas glutaminowy, jeden z elementów budulcowych białka. Człowiek posiada osobne receptory, które pozwalają na wykrycie go. Najczęściej można spotkać go w mięsach, ale nie tylko. Jego dobrym nośnikiem są również grzyby, czy sos sojowy.", "url": "https://gerlach.pl/blog/post/wigilijna-kwasnica-z-dodatkiem-grzybow-ziemniakow-i-marchewki-sprawdz-ten-przepis.html", "category": "podkarpackie", "sub_category": "Gotowe dania i potrawy", "phrase": "Kwas wigilijny"}