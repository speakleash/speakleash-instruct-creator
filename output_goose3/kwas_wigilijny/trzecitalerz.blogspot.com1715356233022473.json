{"meta_description": "", "title": "Kwasówka z Drohobyczki – kuchnia podkarpacka", "content": "W Drohobyczce pod Przemyślem pierwszym obowiązkowym daniem wigilijnym jest kwasówka. Zupę tę przygotowuje się na wywarze z długo gotowanej kapusty kiszonej i suszonych grzybów. Dla aromatu dodaje się do niej liść laurowy, ziele angielskie i kminek. Każda z wigilijnych podkarpackich zup zawiera składnik zagęszczający, a jednocześnie odkwaszający. W Drohobyczce jest nim gruba kasza jęczmienna, która sprawia, że zupa jest treściwa i niezbyt kwaśna. Kwasówka jest typowym zimowym daniem w regionie. Poza okresem świątecznym podaje się ją ze skwarkami. Przepis pochodzi od pań z Koła Gospodyń Wiejskich z Drohobyczki (gmina dubiecko, powiat przemyski) i został udostępniony w publikacji „Tradycyjne jadło pogranicza nadsańskiego”. Kapustę płuczemy w zimnej wodzie i lekko odciskamy. Zalewamy ja wody, dodajemy wszystkie przyprawy i gotujemy 3-4 godziny. Na godzinę przed końcem gotowania dodajemy suszone grzyby. Pół godziny później wsypujemy kaszę i gotujemy zupę aż kasza zmięknie. a tam między innymi inne regionalne zupy wigilijne:", "url": "https://trzecitalerz.blogspot.com/2018/12/kwasowka-z-drohobyczki-kuchnia.html", "category": "podkarpackie", "sub_category": "Gotowe dania i potrawy", "phrase": "Kwas wigilijny"}