{"meta_description": "Ciemny buraczkowy kolor barszczu i wyłaniające się z niego uszka to symbol polskiego Bożego Narodzenia. Podstawą jest zakwas buraczany, który można kupić, ale można też samodzielnie zrobić. Przedstawiamy przepis na barszcz wigilijny, który bez trudu przygotujesz samodzielnie w domu.", "title": "Przepis na barszcz czerwony wigilijny - od podstaw. To idealna zupa na święta Bożego Narodzenia", "content": "Tradycyjna wieczerza wigilijna składa się z 12 potraw, tylu, ile mamy miesięcy w roku. Jedną z nich jest barszcz, który 24 grudnia powinien być postny, przejrzysty i czerwony. Zamiast kupić gotowy i w Wigilię jedynie podgrzać, zachęcamy do zrobienia własnego. Pierwszy składnik, czyli kwas buraczany wzbudził obawę? Na końcu wyjaśniamy, jak go zrobić (jeśli nie zdecydujecie się na zakup gotowego). Podane składniki wystarczą na 4 porcje. Umyte buraki obieramy i kroimy na grube plastry. Ciasno układamy w kamiennym, ceramicznym, ewentualnie szklanym naczyniu. Ząbki obranego czosnku przekrawamy na pół. Dodajemy je razem z zielem angielskim i liściem laurowym wciskając między buraki. Mieszamy wodę z solą aż się rozpuści, dodajemy sok z kiszonych ogórków lub kapusty. Zalewamy takim roztworem buraki, by wszystkie przykryły się wodą. Naczynie należy teraz przykryć gazą albo ściereczką, może być tetrowa pielucha. Do zamocowania przydatna będzie gumka lub sznurek. Zostawiamy buraki z dodatkami na ok. tydzień w ciepłym miejscu. Sprawdza się tu górna szafka w kuchni. Jeśli jest to bardzo ciepłe miejsce, czas kiszenia będzie krótszy, warto zakończyć już po 5 dniach. Stan w naczyniu sprawdzamy codziennie i jeśli pojawia się piana - zbieramy ją czystą łyżką. Gotowy kwas będzie miał ciemną barwę. Gotowy zakwas przelewamy przez gazę do słoika i możemy przez ok. 3 tygodnie przechowywać do świąt w lodówce.", "url": "https://pomorska.pl/przepis-na-barszcz-czerwony-wigilijny-od-podstaw-to-idealna-zupa-na-swieta-bozego-narodzenia/ar/c8-15306623", "category": "podkarpackie", "sub_category": "Gotowe dania i potrawy", "phrase": "Kwas wigilijny"}