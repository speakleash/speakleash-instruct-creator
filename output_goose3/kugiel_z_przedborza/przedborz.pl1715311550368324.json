{"meta_description": "", "title": "Urząd Miejski w Przedborzu. Oficjalna strona.", "content": " • Ratusz Miejski w Przedborzu, wybudowany został w latach 1838-1840 w stylu klasycystycznym.  Na bocznej ścianie ratusza od strony zachodniej widnieje tablica pamiątkowa, marmurowa, upamiętniająca nadanie praw miejskich  ówczesnej wsi Lodzia (dziś Łódź) przez Władysława Jagiełłę (1423 rok). Obecnie siedziba Urzędu Miejskiego. • Burmistrz Miasta Przedborza zaprasza nad Zalew do korzystania z kąpieli i plażowania pod czujnym okiem ratowników WOPR.  Kąpielisko jest monitorowane przez serwis kąpieliskowy, z którego można dowiedzieć się o jakości wody, temperaturze wody oraz powietrza. • Aby poznać dokładną historię przedborskiego kościoła, polecamy lekturę książki Andrzeja Stoleckiego pt. \"Kościół św. Aleksego w Przedborzu\",  wydaną w 2006 roku (do kupienia w księgarni w Przedborzu). Opis kościoła z początku XX w. można zlaleźć w książce \"Dekanat Konecki\"  ks. Jana Wiśniewskiego z 1913 roku (w r. 2000 Wydawnictwo JEDNOŚĆ z Kielc wydało reprint \"Dekanatu\"). • Pilica jest największym lewobrzeżnym dopływem Wisły. Jej długość wynosi 342 km. Dla kajaka dostępna jest przy normalnym stanie wody  od Szczekocin. Jest pięknym i urozmaiconym nizinnym szlakiem wodnym. Znalezienie miejsca na biwak nie sprawia żadnych trudności.  Ludzie mieszkający nad nią są gościnni i życzliwi. Okolica atrakcyjna pod względem krajobrazowym jak i krajoznawczym.  Czysta woda zachęca do kąpieli. Zwłaszcza odcinek do Sulejowa jest pod tym względem wyjątkowy -  rzadko w centralnej Polsce można znaleźć rzekę o tak przejrzystej wodzie. • Rynek miejski - dzisiejsza zabudowa rynku stanowi zaledwie ślad dawnej świetności. Do II w.ś. istniały w Przedborzu dwa rynki, tzw. duży i mały.  Zostały one niemal całkowicie zniszczone już w pierwszych dniach września 1939 roku. Ocalała tylko pierzeja wschodnia oraz narożny budynek  z podcieniami, położony u wylotu ulicy Warszawskiej. Wśród ocalałej zabudowy dominują kamienice z XVIII i XIX wieku.  W roku 2002 nawierzchnia rynku (dawniej \"kocie łby\") została gruntownie wyremontowana (kostka brukowa, stylowe latarnie, gazony na kwiaty).  W rok później rynek wzbogacił się o pokrytą gontem, drewnianą studnię, wybudowaną w miejscu dawnej studni z 1841r. • Wojciech Zawadzki \"Przedborski wrzesień. Obrona i zniszczenie miasta przez Niemców w 1939 r.\", rok wydania 2004. Książka wydana przez  Towarzystwo Przyjaciół Pomorskiego Muzeum Wojskowego w Bydgoszczy w 2004 roku. Autor opisuje w niej pierwsze dni września 1939 roku.  Opisy są zarówno relacjami własnymi autora, jak i mieszkańców Przedborza.  Książka zawiera również kilka ciekawych zdjęć zniszczonego Przedborza.", "url": "https://przedborz.pl/?contrast=highcontrast&start=3600", "category": "łódzkie", "sub_category": "Gotowe dania i potrawy", "phrase": "Kugiel z Przedborza"}