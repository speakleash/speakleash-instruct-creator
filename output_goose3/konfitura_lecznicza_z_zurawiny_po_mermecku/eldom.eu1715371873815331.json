{"meta_description": "Doskonałe przetwory na sezon zimowy. Sprawdź nasz prosty przepis na konfiturę z żurawiny!", "title": "Konfitura z żurawiny – prosta receptura", "content": "Żurawina znana jest nam głównie pod postacią suszonych owoców lub jako sos do dań mięsnych i oscypków. Mało kto zajada się nią regularnie oraz przede wszystkim bardzo rzadko wykorzystuje się ją do przetworów. To wielki błąd ponieważ żurawina jest owocem, który świetnie nadaje się do wszelkiej obróbki kuchennej i pasteryzacji. Mamy wiele szczęścia, że żurawina rośnie w Polsce i mamy dostęp do jej świeżych owoców. Sezon na zbiory trwa z reguły od września do listopada. Żurawina głownie uprawiana jest w Stanach Zjednoczonych, które specjalizują się w odmianie żurawiny wielkoowocowej. U nas możemy znaleźć uprawy odmiany drobnolistnej i błotnej, których owoce nie przekraczają wielkością 8 mm. Chociaż mamy odpowiednie warunki glebowe i klimatyczne, to owoc ten wciąż nie jest u nas zbyt popularny. Bardziej niż walory smakowe cenimy sobie jej właściwości medyczne, dlatego chętnie jej spożycie rekomendują lekarze i dietetycy. Kiedy decydujemy się na przygotowanie przetworów owocowych to zawsze zadajemy sobie pytanie, czy aby na pewno owoc przemieniony w konfiturę nie utraci witamin i składników odżywczych. Wątpliwości są zrozumiałe, zwłaszcza jeżeli mamy doświadczenia tylko z konfiturami zakupionymi w sklepie, a ich skład na etykiecie nie ma końca, jednak w przypadku domowych przetworów nie ma powodu do obaw – wystarczy wiedzieć jak zrobić konfiturę z żurawiny. Żurawina to owoc, którego raczej nie je się na surowo głównie ze względu na cierpki kwaśny posmak, jednak pod postacią konfitury staje się wybornym smakołykiem. Z poniższego przepisu powstanie ponad 500 ml konfitury, którą ze względu na praktyczność warto byłoby przełożyć do trzech mniejszych słoiczków o pojemności po 180 ml. Żurawinę dokładnie umyj w wodzie, aby nie było w niej listków i ziemi. Jeżeli żurawina została zebrana przed przymrozkami to czyste owoce zapakuj w woreczek do mrożenia lub pojemnik i przełóż na około 6h do zamrażalnika. Jeżeli jednak owoce zostały zebrane po przymrozkach to możesz pominąć ten krok. Przygotuj wysoki garnek i przełóż do niego żurawinę wraz z cukrem. Całość dokładnie wymieszaj i włącz średnią moc palnika. Nie ma potrzeby dodawania wody, ponieważ po chwili żurawina sama zacznie pękać i cukier będzie się topił. Poczekaj, aż składniki zagotują się, następnie na minimalnej mocy palnika gotuj żurawinę przez około 40-45 minut bez przykrycia. Pamiętaj, aby co jakiś czas przemieszać składniki w garnku tak, aby nie przywarły do jego dna. Niektóre przepisy na konfitury z żurawiny podają, aby dodawać do nich jabłko lub gruszkę co dodatkowo przełamuje smak owocu i łagodzi jego aromat. Po upływie 40 minut możesz wówczas dodać wybrany owoc np. jabłko, jednak nie więcej niż 150 do 200g. Jabłko musi być obrane, pokrojone i pozbawione gniazd nasiennych. Po dodaniu jabłka należy zamieszać zawartość garnka po czym dalej gotować konfiturę przez kolejne 30 minut. Czas gotowania konfitury może być inny jeżeli zdecydujecie się przygotować konfitury z żurawiny w szybkowarze. Szybkowar ma kilka różnych programów gotowania i podgrzewania w szerokim zakresie temperatur od 30 do nawet 160 stopni C. To urządzenie sprawdzi się do przetworów i wszędzie tam, gdzie potrzebny jest pojemny garnek z wysokimi ściankami. Przygotowanie konfitury nie jest skomplikowanym procesem, jednak z pewnością zabierze to trochę czasu. Składniki są tylko dwa lub trzy, jednak tutaj ogromne znaczenie mają proporcje. Gotując według przepisu dobrze jest posługiwać się elektroniczną wagą kuchenną z pomocą której odmierzysz dokładną ilość składników. Zdecydowanie nie jest to gadżet kuchenny, ponieważ wybierając wagę elektroniczną z miską o pojemności 3l zyskujesz tak naprawdę bardzo przydatne naczynie dzięki, któremu masz pewność, że przepis wyjdzie. Gotową jeszcze gorącą konfiturę należy przełożyć do wcześniej wyparzonych i osuszonych słoików od razu zakręcając ich wieczka. Tradycyjnie słoiki warto ustawić do góry dnem, aby mieć pewność, że wieczka wklęsną. Tak przygotowane słoiki przetrwają sezon jesienno-zimowy i nadadzą się doskonale jako urozmaicenie gorących napojów bezalkoholowych. Konfitura z żurawiny do herbaty najchętniej podawana jest zimą w górach przy stokach narciarskich i schroniskach. Konfiturę można również przygotować z suszonej żurawiny, warto przypomnieć, że owoce poddane dehydracji zachowują swój cenny witaminowy skład. Przed przystąpieniem do gotowania suszoną żurawinę należy sparzyć wrzątkiem na sitku, odcedzić, a następnie przełożyć do naczynia, dodając soku z cytryny. Tak przygotowane owoce moczyć przez około 10h, aż owoce napęcznieją. Konfitura z suszonej żurawiny, mrożonej żurawiny czy świeżej każda będzie smakowała doskonale. Konfitura z żurawiny bez cukru – wersja dla diabetyków Właściwości lecznicze żurawiny znane są szczególnie osobom skarżącym się na problemy związane z zapaleniem pęcherza moczowego oraz cewki moczowej. Owoc ten ma właściwości moczopędne i antybakteryjne, a dzięki bogatej zawartości witaminy C, potasu, beta-karotenu i antyoksydantów działa wspomagająco w profilaktyce budowania odporności oraz w przebiegu infekcji, przeziębień, a nawet reumatyzmu. Zarówno konfitura, jak i suszone owoce spożywane regularne uzupełnią niedobory naszego organizmu. Jeżeli lekarz nie ma przeciwskazań to również diabetyk może poczęstować się żurawinowym przetworem. Ważne, aby przygotowując konfiturę trzymać się poszczególnych zasad takich, jak odpowiednie wybranie i przebranie owoców, a także umiejętność gotowania ich, aż do odparowania wody. Konfitura z żurawiny bez cukru może być spożywana przez cukrzyków tylko po konsultacji z lekarzem, warto pamiętać, że w przypadku cukrzycy chorzy mają ściśle określone co do grama ilości produktów, które mogą spożywać w ciągu dnia. W takiej sytuacji ani rusz bez elektronicznej wagi kuchennej. Konfitura z czerwonej cebuli z żurawiną i inne wariacje smakowe Doskonałym urozmaiceniem i dodatkiem do potraw jest konfitura z czerwonej cebuli z żurawiną. Lekko wytrawne, a zarazem słodko kwaśne połączenie smaków, które będzie pasowało do deski serów, dań obiadowych z mięsem pieczonym, a także sprawdzi się na kanapce z pasztetem. Do rozgrzanej w garnku oliwy dodajemy pokrojoną w kostkę czerwoną cebulę i podsmażamy na średniej mocy palnika cały czas mieszając, aż cebula zeszkli się. Dodajemy liść laurowy, tymianek oraz sól. Kolejny krok to wsypanie żurawiny, cukru i octu. Składniki muszą zgęstnieć, jednak masa nie może być sztywna. W tym celu należy dodać nieco wody stale mieszając. Konfiturę można pasteryzować lub jeść bezpośrednio po przygotowaniu, nawet na ciepło. Wśród innych wariacji smakowych można spotkać konfiturę z żurawiny jako słodkie wykończenie deserów i ciast, a coraz częściej również jako pożywny dodatek do porannego musli. Jeśli lubimy naleśniki w wersji na wytrawnie to na pewno uwagę każdego przyciągną naleśniki z serem camembert i konfiturą żurawinową. Poznając cudowne właściwości i smak żurawiny można być pewnym, że kilka małych słoiczków przy takiej ilości możliwych przepisów to za mało na najbliższy sezon ☺", "url": "https://www.eldom.eu/blog/poradniki/konfitura-z-zurawiny-prosta-receptura", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura lecznicza z żurawiny po mermecku"}