{"meta_description": "Dzień dobry, Jak wiecie czas przed Świętami jest u mnie zawsze towarem deficytowym i jak zwykle troszkę za późno zorientowałam się, że nie mam jeszcze zakwasu buraczanego. Co teraz, co teraz? Na szczęście buraczki fermentują bardzo szybko i wdzięcznie, natomiast nie zaszkodzi skorzystać z kilku trików, które przyspieszą kiszenie. Jeśli robicie zakwas pierwszy raz lub,", "title": "Zakwas na barszcz wigilijny dla spóźnialskich! - Klaudyna Hebda Blog", "content": "Jak wiecie czas przed Świętami jest u mnie zawsze towarem deficytowym i jak zwykle troszkę za późno zorientowałam się, że nie mam jeszcze zakwasu buraczanego. Co teraz, co teraz? Na szczęście buraczki fermentują bardzo szybko i wdzięcznie, natomiast nie zaszkodzi skorzystać z kilku trików, które przyspieszą kiszenie. Jeśli robicie zakwas pierwszy raz lub, podobnie do mnie, macie zawsze poślizg czasem, przygotowałam dla Was kilka praktycznych porad. Jeśli zastanawiasz się czy to trudne albo czy na pewno nie zajmuje za dużo czasu, powiem tak… Co, gdybyście jakimś cudem jednak nie zdążyli? To nic! Zakwas buraczkowy warto pić cały rok, więc tylko pójdzie na zdrowie. Eksperymentuję teraz z wersją zakwasu buraczanego wspierającego przy anemii (z korzeniami pokrzywy etc), więc przy innej okazji powiemy sobie więcej o właściwościach zdrowotnych jednak dziś.. Po prostu zapraszam wszystkich zabieganych do kiszenia:-). *zwłaszcza, jeśli nie musisz przygotowywać zdjęć. Przyznam, że o 15tej złapałam ostatnie promienie słońca i zdjęcia były przygotowane naprawę błyskawicznie:) Zazwyczaj zakwas z buraczków potrzebuje około 5 – 7 (czasem 10 dni) do pełnej fermentacji. Co zrobić, jeśli nie mamy tyle czasu i chcielibyśmy spróbować zrobić go nieco szybciej? Oto kilka podpowiedzi, nie musisz stosować wszystkich sztuczek na raz. Jeśli masz dobre buraczki, nie obieraj ich Jeśli masz buraki z wiadomego źródła wystarczy, że je porządnie umyjesz pod ciepłą wodą i pokroisz. Skórka przyspieszy fermentację. Jeśli kupujesz buraczki z mniej pewnego źródła, lepiej je obrać. Im drobniej kroisz tym szybsza fermentacja. Dlaczego w takim razie od razu nie zetrzeć na tarce? Powód jest prosty: chcemy czymś obciążyć nasze buraczki (np. talerzykiem) i takie bardzo, bardzo drobne jest po prostu trudniej utrzymać pod taflą wody. W taki sposób kiszono barszcz od kilkuset lat. Jeśli masz kawałek chleba na zakwasie (najlepiej żytniego), możesz dodać na wierzch piętkę. Przyspieszy fermentację. Inną bardzo dobrą opcją (niestety rzadko dostępną) jest dodanie 2 – 3 łyżek serwatki albo.. startera z innej kiszonki. Inne startery jakie Ci się mogą przydać to na przykład: sok z kiszonej kapusty, sok z kiszonych ogórków etc. Słyszałam o użyciu kefiru, ale nie jestem przekonana do tej metody i sama nie wiem jakby to się miało sprawdzać:). Zastanawiałam się też, czy nie spróbować z kombuczą. Sama nie próbowałam jeszcze, więc nie chcę polecać. Upewnij się proszę, że na pewno masz do dyspozycji kiszonkę tj. kiszoną (nie kwaszoną) kapustę, kiszony (nie kwaszony) ogórek. Imbir znacząco przyspiesza fermentację, więc jeśli nie przeszkadza Ci potem bardziej pikantny aromat, dodaj kilka centymetrów imbiru pokrojonego w plasterki. Drobna uwaga: imbir obierz, ponieważ może być bardzo mocno zanieczyszczony. Trzymaj w zakwas w cieple albo stwórz „mini szklarnię”. Co jednak, jeśli nie masz takiego miejsca lub chcesz przyspieszyć sprawę? Jeśli pieczesz świąteczne ciasta i piekarnik się wychładza (w środku jest około 40C) możesz wsadzić tam swój zakwas. Inną techniką jest podgrzanie go na samym początku przez kilka godzin w wolnowarze na opcji „low” (tak, aby temperatura miała około 40C), potem przelanie do wyparzonego słoiczka i „opatulenie” ściereczką. Jeszcze inną możliwością jest zostawienie w piekarniku, który od razu jest nastawiony na około 40C przez kilka godzin. Jeśli przez pierwsze godziny nasze buraczki będą w cieple, fermentacja znacząco się przyspieszy. Zazwyczaj wkładam do swoich kiszonek olbrzymie ilości przypraw, cebuli czy czosnku. 1 – 2 ząbki czosnku są w porządku, ale jeśli nie masz dużo czasu, nie przesadzaj z przyprawami, ponieważ mogą potrzebować więcej czasu do przefermentowania. Takiej jak do ogórków i będzie dobrze. Ja osobiście nie dodaję soli i jest dobrze:) Nie zakręcaj szczelnie: wystarczy lekkie zakręcenie lub po prostu położenie gazy albo ściereczki. Zaglądaj codziennie i sprawdzaj, czy nie pojawia się pleśń Przyznam szczerze, że odkąd używam garnków z pieczęcią wodną, już nie przejmuję się tym krokiem, po prostu obciążam kamieniem i już. Natomiast jeśli masz „zwykły” słoik, upakuj buraczki i chlebek między nimi sprytnie: nie chcesz, aby wypływały na powierzchnię. Ja zazwyczaj daję chleb na wierzch, a potem jeszcze układam troszkę buraczków. Jest to ważne szczególnie na początku. Kiedy fermentacja się rozpocznie, nie ma się raczej o co martwić: bakterie fermentacyjne nie lubią konkurencji. Przygotowanie zakwasu z buraczków dlaczego robić to samemu? (Jeśli gdziekolwiek znajdziecie reprint książki „Jak gotować” jej autorstwa, gorąco polecam!). Jeśli raz zrobisz zakwas, to potem będziesz robić z zamkniętymi oczami. Myślę, że Ci z Was, którzy mieli okazję, potwierdzą. Nie przejmuj się za bardzo proporcjami, upchasz buraczków do słoika, zalejesz wodą i będzie dobrze:) • 3 – 4 łyżki startera z innej kiszonki (jeśli masz to jesteś ustawiona/ustawiony:)) • 1/2 łyżeczki soli niejodowanej/himalajskiej (niektórzy dają nawet dwie łyżeczki, ja osobiście nie używam) • słoika, czystego, najlepiej wyparzonego i dobrze opłukanego, do którego Ci się to wszystko zmieści. Ja oczywiście użyłam słoika ozdobnego tylko do zdjęć:) Bardzo proste: kroisz to co jest do pokrojenia (buraczki/imbir). Przekładasz przyprawami, czosnkiem, kiedy dochodzisz do końcówki słoika dodajesz chleb i układasz na to buraczki. Zostaw sobie ze dwa, przydadzą Ci się potem. Niektórzy kładą chleb na samym wierzchu, ale mi parę razy zdarzyło się, że wypłynął i zapleśniał, więc podaję tak jak ja robię:). Dodajesz magiczny starter z kapusty czy czego tam masz pod ręką. Tutaj uwaga, upewnij się, że masz kapustę kiszoną. Kwaszona (z octem) nie zepsuje Twoich buraczków, ale tez nie pomoże. Mieszasz wodę z solą i zalewasz powoli buraczki. Teraz przydadzą Ci się te dwa buraczki. Może się zdarzyć, że Twoje buraki zaczną wypływać, więc zabaw się nimi troszkę jak klockami. Czasem wystarczy dołożyć 2 lub 3 większe kawałki by utrzymać całość pod wodą. Ile? To zależy od słoika etc. Trzeba po prostu uruchomić wyobraźnię i umiejętności układania z klocków z czasów dzieciństwa :-) Lekko przykryj buraczki i postaw je w cieple lub włóż na kilka godzin do piekarnika w temperaturze 40C i dopiero potem połóż w ciepłym miejscu. Za dwa dni powinny zacząć bąbelkować i jeśli wszystko dobrze się ułoży, zdążysz na czas! Jeśli zobaczysz białą piankę to nic takiego, po prostu zbierz ją czystą łyżeczą (to najczęściej film bakteryjny i pojawia się około 2 – 3 dnia). Jeśli zakwas się „burzy” i mocno bąbelkuje, wszystko jest w porządku. Jeśli zobaczysz, że brakuje Ci wody, dolej troszkę. Po co Ci ten zakwas? Ugotujesz sobie barszczyk na Święta (ale powiedzmy sobie szczerze, że jeśli zagotujesz zakwas to straci właściwości probiotyczne, natomiast smak jest tego wart:)) albo będziesz sobie popijać dla zdrowia, zwłaszcza jeśli brakuje Ci żelaza (ale o tym innym razem). Podobał Ci się ten wpis? Podaj dalej!", "url": "https://klaudynahebda.pl/zakwas-barszcz-wigilijny-dla-spoznialskich/", "category": "podkarpackie", "sub_category": "Gotowe dania i potrawy", "phrase": "Barszcz kwaszony z buraka ćwikłowego"}