{"meta_description": "O tym jak samodzielnie zrobić w domu zakwas z buraków na barszcz lub do picia, plus przepis na surówkę z kiszonych buraków.", "title": "Buraki kiszone", "content": "Burak – dobrodziejstwo natury. Energia anemików i schabowy wegetarian, pozycja obowiązkowa w ogródku każdego szanującego się ogrodnika i źródło zdrowotności w okresie zimowym. W kuchni wielofunkcyjny niczym szwajcarski nóż. Pięknie współgra z imbirem i mlekiem kokosowym – patrz kultowa zupa krem Jadłonomii, może być bazą do warzywnych burgerów, ze względu na słodycz wykorzystywany również jako część składowa ciast. Nie wspomnę już o tradycyjnych buraczkach do obiadu czy czerwonym barszczu – wyobrażacie sobie życie bez barszczyku czerwonego? Są dwie szkoły przyrządzania barszczu – jedna na burakach po prostu, druga na zakwasie. Odkąd pierwszy raz ukisiłam buraki i użyłam zakwasu do celów barszczowych – jestem wyznawcą tej drugiej szkoły. Dodam jeszcze, że buraczany zakwas jest bardzo zdrowy, ale o tym już wszyscy wiedzą. Natomiast jeśli ktoś nie wie jak samodzielnie zrobić taki zakwas, poniżej trochę techniki: garnek kamionkowy lub duży słój – starajmy się trzymać zasady, żeby do kiszenia używać kamionki lub szkła. Plastikowe czy metalowe naczynia nie wchodzą w grę.  buraki – tyle, żeby się zmieściło po przekrojeniu do słoja/kamionki  główka czosnku – nie żałuj czosnku, czosnek + buraki = WNM ♥  liście laurowe – kilka  ziele angielskie – klika  ziarna pieprzu – kilka  łyżka soli na garnek/słój – sól występuje tu dla smaku  woda – tyle, żeby zakryło buraki. Jeśli używasz przegotowanej wody – wystudź ją porządnie – jeśli tego nie zrobisz szlag Ci trafi drogocenne witaminy z buraka! • Napełniamy słój/kamionkę burakami do mniej więcej 2/3 wysokości, przekładając je przyprawami i ząbkami czosnku. • Zalewamy wodą zmieszaną z solą – jeśli robisz kiszonkę w słoju, zostaw trochę miejsca od góry, nie dolewając wody do pełna. • Jeśli kisisz w kamionce, przyłóż buraki czymś ciężkim, żeby nie wypływały ponad poziom wody (ja kładę talerzyk a na to kamień obciążający cały system – postępujemy tak jak z ogórkami kiszonymi), jeśli kisisz w słoju to przykryj słój gazą albo ściereczką i przymocuj ją gumką recepturką lub sznurkiem. Buraki będą ukiszone już po kilku dniach – zależy to od temperatury jaką mamy w pomieszczeniu, gdzie stoi gar z burakami. W międzyczasie na wierzchu może pojawić się kożuch, nie trzeba się tym zbytnio przejmować, weź łyżkę i zdejmij ten kożuch po prostu. Gdy uznamy, że zakwas jest gotowy (spróbuj czy jest już kwaśny) całość przecadzamy przez sito. Płyn zlewamy do butelek – u mnie świetnie sprawdzają się zakręcane butelki po whisky 😉 – w słoikach trochę nieporęcznie jest przechowywać większą ilość (którą przechowujemy od tej pory w lodówce), zlewam więc moją miksturę do butelek po whisky i wstawiam do lodówki na „ściankę”. Stoją sobie między mlekiem a sokiem i czekają na gotowanie barszczu. Czasem sobie też łyknę buraczanego shota dla zdrowotności. W zasadzie powinniśmy to robić często. Niektórzy piją go szklankami. Przez pierwsze kilka dni po przelaniu zakwasu do butelek, nie zakręcaj ich do końca! Może się zdarzyć, że zakwas, który jeszcze pracuje, zrobi nam kabuuum!!! w lodówce. A CO Z BURAKAMI Z ZAKWASU? Szkoda wyrzucać, co nie? Zrób więc surówkę, np. coś takiego: 3 ząbki czosnku  2 łyżki soku z cytryny  1 łyżka miodu  3 łyżki oleju (u mnie z orzechów laskowych, dobry też będzie rzepakowy)  przyprawy: tymianek, sól, pieprz • Odstawić na pół godziny do lodówki, żeby składniki się przegryzły.", "url": "http://www.secretgardenstudio.pl/buraki-kiszone/", "category": "podkarpackie", "sub_category": "Gotowe dania i potrawy", "phrase": "Barszcz kwaszony z buraka ćwikłowego"}