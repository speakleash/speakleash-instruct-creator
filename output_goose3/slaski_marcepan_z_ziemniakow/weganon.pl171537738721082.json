{"meta_description": "", "title": "WIELKANOCNY MARCEPAN OPOLSKI", "content": "Podczas moich podróży po Polsce, miałem możliwość poznać wielu wspaniałych ludzi i próbować wyjątkowych potraw. W 2019 roku byłem pierwszy raz na Finale „Nasze Kulinarne Dziedzictwo – Smaki Regionów w województwie opolskim. Było wiele smakowitych potraw. Również wegańskie i wegetariańskie. Jednak jeden produkt był ponad inne. Nie tylko smakiem, ale przede wszystkim, z czego był wykonany. Ten, kto mnie zna wie, że jestem uzależniony od marcepanu. Mogę jeść go w nieograniczonych ilościach. Jego smak i zapach mnie zniewala. Chyba już się domyślacie, jaki był to produkt. Tak, to był marcepan, ale nie taki, jaki znacie. Marcepan  z ziemniaków. Brzmi dziwnie? Nie dla kuchni regionalnej. Marcepan przywędrował do Europy z krajów arabskich. Było to mniej więcej 1000 lat temu. Bocaccio uważał go za afrodyzjak. Święty Tomasz z Akwinu spożywał go w trakcie postu. Królowa Elżbieta I i Ludwik XIV byli uzależnieni od niego. Przypisywano mu lecznicze właściwości. Europejską stolicą marcepanu jest Lubeka. Na naszych ziemiach pojawił się w XVI wieku. Od 1564 roku do XIX wieku, produkcją zajmowali się tylko aptekarze. W raz z pojawieniem się cukru trzcinowego, stał się tani i powszechnie spożywany nie tylko na dworach, ale w domach mieszczan. W XIX powstawały liczne fabryki marcepanu w Gdańsku. Najbardziej znany w Europie był marcepan z Królewca. Wracamy jednak na Śląsk Opolski. Na wspomnianym konkursie, pojawił się wielkanocny marcepan. Zachwycił tak jury konkursu, że zdobył pierwszą nagrodę. Skąd pochodzi i kto go przygotowuje? Pochodzi z miejscowości Biedrzychowice w powiecie prudnickim, gdzie prężnie działa Stowarzyszenie Odnowy Wsi. Nagrodę dostała Pani Sonia Jasik, która reprezentowała owe stowarzyszenie. Pani Sonia zdradziła mi sekret wyrobu marcepanu i oczywiście dostałem smacznego baranka marcepanowego. Magia podczas jego tworzenia jest niesamowita. Przekonacie się sami, kiedy będziecie go tworzyć. Recepturę na ziemniaczany marcepan, Pani Sonia dostała od mamy. Jest wytwarzany z okazji świąt wielkanocnych. Umieszczany w metalowych foremkach w kształcie baranków, zajączków czy kurczaczków. Z czasem twardnieje i może być przechowywany tygodniami. Zastanawiacie się pewnie, jakim cudem można wytworzyć marcepan z ziemniaków? Można i jest pyszny. Oprócz Śląska Opolskiego, również na Pomorzu wywarzano marcepan ziemniaczany i jest znany również w innych regionach. Dodatek ekstraktu migdałowego nadaje masie wybitnie marcepanowego smaku i zapachu. Zamiast maślanego czy drożdżowego baranka w koszyczku, możecie wykonać ten marcepanowy – ugotowane w nieosolonej wodzie ziemniaki, przeciskamy jeszcze gorące przez praskę (ma ich być 250 g). Dodajemy cukier i mieszamy. Tu pojawia się pierwsza magia. Dwa stałe składniki, zmieniają się w płynny bursztyn.   – masę należy zagotować, zmniejszyć ogień na średni i gotować ciągle mieszając przez 8 minut od zawrzenia  – odstawić do wystudzenia. Gdy masa będzie lekko ciepła, dodać margarynę i ekstrakt. Energicznie mieszać do połączenia się składników. Masę odstawiamy do lodówki aż będzie stała i plastyczna  – z masy formujemy w foremkach lub ręcznie zajączki, baranki, kurczaczki, pisanki i inne wielkanocne ozdoby. Można je ozdobić lukrem lub czekoladą. Pozostawiamy na kilka godzin w lodówce do stwardnienia. Później można je trzymać poza lodówką", "url": "https://weganon.pl/wielkanocny-marcepan-opolski/", "category": "opolskie", "sub_category": "Wyroby piekarnicze i cukiernicze", "phrase": "Śląski marcepan z ziemniaków"}