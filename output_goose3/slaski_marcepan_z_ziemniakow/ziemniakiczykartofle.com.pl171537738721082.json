{"meta_description": "", "title": "Kartofelki marcepanowe", "content": "Uwielbiam prostą kuchnię i łatwo dostępne składniki. Dania z nich przygotowane, mimo swojej prostoty potrafią zachwycić swoim smakiem każdego. Przygotowałam dziś tradycyjne śląskie kartofelki marcepanowe, których smakują dokładnie tak jak marcepan, ale ich głównym składnikiem są ziemniaki. Moje kartofelki zyskały cudowny smak dzięki dodatkowi mąki migdałowej. Jestem przekonana, że Ci posmakują. Ziemniaki gotuję do miękkości w lekko osolonej wodzie. Ugotowane ziemniaki studzę i przeciskam przez praskę. Do ziemniaków dodaję mąkę migdałową, kilka kropli aromatu migdałowego oraz przesiany przez sitko cukier puder. Całość dokładnie mieszam. Masa ziemniaczana powinna być gęsta oraz powinna dobrze się kleić. Za pomocą łyżeczki nabieram niewielką ilość masy. Dłońmi formuje małe kartofelki, które obtaczam w kakao.", "url": "https://ziemniakiczykartofle.com.pl/pojedynek-08-kartofel/kartofelki-marcepanowe/", "category": "opolskie", "sub_category": "Wyroby piekarnicze i cukiernicze", "phrase": "Śląski marcepan z ziemniaków"}