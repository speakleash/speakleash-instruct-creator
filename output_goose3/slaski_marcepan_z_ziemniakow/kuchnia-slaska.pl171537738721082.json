{"meta_description": "Mięso ugotować w 2 l wody, miękkie mięso wyjąć i podzielić na części (mięso z żeberek oddzielić od kości), do wywaru wlać zakwas, doprawić", "title": "Żur z posztamfowanymi kartoflami - kuchnia śląska", "content": "– trzy szklanki kwasu na żur – dwie szklanki wody – dwie połówki cebuli (do żurku i do ziemniaków) – 10 dag wędzonego boczku – dwie stołowe łyżki smalcu – trzy jajka Dodać kwas do wody, całość zagotować. Pokroić w drobną kostkę cebulę i kiełbasę, wrzucić do gotującej się zupy. Po zdjęciu z płyty doprawić do smaku pieprzem i solą, dodać stopiony boczek. Ugotowane ziemniaki przecisnąć przez praskę (lub zgnieść tłuczkiem), dodać usmażoną na smalcu cebulkę. Ugotować jajka na twardo, przekroić je wzdłuż. Część talerza wypełnić ziemniakami przeznaczając resztę na żur, dodać jajka. Jeden z tradycyjnych przepisów mówi, by przed wlaniem zupy ziemniaki ułożyć w kształcie stożka: na talerzu powstanie wówczas kartoflana wyspa. Ale nawet jeżeli wyspa przylega tylko do boku i tak stanowi niezłą zabawę dla dzieci. Potrafią one w czasie posiłku tworzyć w ziemniaczanej masie korytarze, które zalewa ocean żuru. Dodanie gniecionych kartofli do zupy to tylko jeden ze sposobów zagospodarowania w kuchni tego rodzaju potrawy: na Śląsku ziemniaki takie nazywano posztamfowanymi.", "url": "https://www.kuchnia-slaska.pl/przepisy/ur-z-kartoflami/", "category": "opolskie", "sub_category": "Wyroby piekarnicze i cukiernicze", "phrase": "Śląski marcepan z ziemniaków"}