{"meta_description": "W dniu 31 maja 2022 roku na Listę Produktów Tradycyjnych został wpisany w kategorii: Wyroby piekarnicze i cukiernicze: „śląski marcepan z ziemniaków”.", "title": "Śląski marcepan z ziemniaków - - Portal Gov.pl", "content": "Przybierająca kształt foremki, w której masa została odciśnięta - baranka wielkanocnego lub okrągły Barwa jasnokremowa (wewnątrz i na zewnątrz), jednolita. Jeśli są obtoczone w kakao, barwa na zewnątrz jest brązowa Historia marcepana pochodzi z północnych Włoch, na co wskazuje też jego nazwa. W artykule gazety „Katolik” z 1929 r. zostało to dokładnie opisane. Do Niemiec marcepan przywędrował właśnie z Włoch w XVI w. Zagościł na stołach dworskich, szlacheckich i bogatych niemieckich mieszczan. Do Polski dotarł w XVII w. i uważany był za szczyt luksusu. Po wojnie, odpowiedzią na ten drogi smakołyk, został marcepan robiony z gotowanych ziemniaków. Popularne kartofelki marcepanowe, które można dziś kupić w sklepach, zwłaszcza przy okazji Świąt Wielkanocnych lub Bożego Narodzenia, w których skład wchodzą migdały, cukier oraz inne składniki, w wielu śląskich domach mają swoją konkurencję w postaci domowych marcepanów z popularnego ziemniaka. W tym przypadku nazwę „kartofelków” można uznać za zbieg okoliczności, ponieważ te do kupienia zawdzięczają ją nie tyle składnikom, z których zostały zrobione, a bardziej wyglądowi bowiem przypominają małe ziemniaczki. Marcepan z ziemniaków na Śląsku Opolskim zwyczajowo robi się przy okazji świąt oraz odpustów. Zawinięte w ozdobne papierki darowano też dzieciom z okazji mikołajek. Gospodynie dodawały do masy mielone orzechy lub formowały kartofelka na połówce orzecha a niekiedy migdała. Niektóre do kakao dodawały mielony cynamon. Do masy ziemniaczanej czasami dodawano drobno pokrojoną smażoną skórkę pomarańczową, a zamiast aromatu - likier amaretto lub parę kropli rumu. Gotowe obtaczano w ciemnym kakao (czasami z dodatkiem cynamonu) lub polewano rozpuszczoną czekoladą.", "url": "https://www.gov.pl/web/rolnictwo/slaski-marcepan-z-ziemniakow", "category": "opolskie", "sub_category": "Wyroby piekarnicze i cukiernicze", "phrase": "Śląski marcepan z ziemniaków"}