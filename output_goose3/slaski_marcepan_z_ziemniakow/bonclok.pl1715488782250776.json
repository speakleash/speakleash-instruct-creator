{"meta_description": "Kartofelki marcepanowe to słodkie praliny chętnie przygotowywane z okazji Świąt Bożego Narodzenia oraz z okazji uroczystości rodzinnych.", "title": "Kartofelki marcepanowe", "content": "Kartofelki marcepanowe to słodkie praliny chętnie przygotowywane z okazji świąt Bożego Narodzenia oraz z okazji uroczystości rodzinnych i dorocznych. Korzenie tych pysznych, słodkich maszketów prowadzą nas na Śląsk Cieszyński, gdzie znanych jest aż kilkadziesiąt rodzajów tzw. ciasteczek cieszyńskich. Kartofelki bardzo często można kupić na wagę w budach na łodpustach parafialnych. Składniki: 3 średniej wielkości ziemniaki, cukier puder, kilka kropel olejku migdałowego, kakao, ewentualnie mleko w proszku do zagęszczenia masy Sposób przygotowania: Gotujemy ziemniaki do miękkości w lekko osolonej wodzie (najlepsze będą te starsze, nie młode, które zawierają w sobie dużo wody). Odcedzone ziemniaki przeciskamy dokładanie przez praskę i zostawiamy do całkowitego wystudzenia. Do przeciśniętych ziemniaków dodajemy tyle przesianego cukru pudru, aby uzyskać gęsta masę oraz kilka kropli olejku migdałowego. Jeśli masa będzie wciąż za rzadka możemy dostać mleka w proszku. Dokładnie mieszamy. Formujemy kuleczki wielkości czereśni a następnie każdą obtaczamy w kakao. Układamy na talerzu lub na tacce jedna koło drugiej i wkładamy do lodówki na 2-3 godziny. Jak narychtować? Nojprzód muszymy naszkrobać ziymioków, uwarzić je w letko łosolonej wodzie, posztamfować abo przeciś bez preska i wyniyś przed siyń, coby łochłódły. Lepsze bydom stare ziymioki, kiere nie majom fest dużo wody. Ku tymu dowomy przesioty bez sitko pudercuker - tela coby masa była gynsto, jak na kluski, i pora kropel aromy migdałowej. Jak trza, idzie do gynstości dosuć kapke mlyka w proszku. Wszysko dobrze miyszomy, coby szło kulać elegancki kulki, wielki jak cześnia. Jak trza, idzie dosuć pudercukru. Kożdego kartofelka muszymy łobkulać w kakale. Kartofelki ukłodomy na talyrzu i dowomy do lodówki na pora godzin.", "url": "https://bonclok.pl/kuchnia/przepisy/416-kartofelki-marcepanowe.html", "category": "opolskie", "sub_category": "Wyroby piekarnicze i cukiernicze", "phrase": "Śląski marcepan z ziemniaków"}