{"meta_description": "", "title": "LGD Białe Ługi", "content": "Z dala od głównych dróg, pośród połaci łąk, pól i lasów w malowniczych spokojnych dolinach cztery gospodarstwa agroturystyczne oferują 46 miejsc noclegowych dla wymagających turystów, ceniących sobie cisze i urokliwe widoki. Piękne polskie wsie przytulone do lasów i wijąca się czysta rzeka Czarna, to bezwzględne atuty tego terenu. Okolica z rozległymi mieszanymi lasami obfitującymi w grzyby i jagody jest idealnym miejscem do pieszych, konnych i rowerowych wycieczek, a bezkres kniej powoduje, iż widok sarny, jelenia czy jeża jest gwarantowany. Spacerując leśnymi ścieżkami możemy również natchnąć się na pomniki poświęcone partyzantom walczącym podczas II Wojny Światowej oraz na stare, przydrożne kapliczki. Wczasy w tym przepięknym zakątku to obcowanie z wszechobecną przyrodą i wypoczynek w ciszy z dala od miejskiego hałasu. Dodatkową atrakcją są warsztaty z grzybobrania oraz przepyszna regionalna kuchnia gospodyń, które oferują prawdziwy specjał „Dzionie Rakowskie”- jedną z nielicznych potraw regionalnych wpisanych na Listę Produktów Tradycyjnych.", "url": "http://bialelugi.pl/pl/turystyka/oferta_turystyczna/dla_grup_zorganizowanych/wioska_agroturystyczna__nad_czarna_/", "category": "świętokrzyskie", "sub_category": "Mięso świeże oraz produkty mięsne", "phrase": "Dzionie rakowskie"}