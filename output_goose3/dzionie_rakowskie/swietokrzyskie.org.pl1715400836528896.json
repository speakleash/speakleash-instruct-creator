{"meta_description": "Dzionie rakowskie - poznaj przepis na to tradycyjne danie. Sprawdź, jakich składników będziesz potrzebować do przygotowania tej potrawy.", "title": "Dzionie rakowskie - poznaj przepis i przygotowanie", "content": "Dzionie rakowskie to potrawa tradycyjnie przygotowywana przez gospodynie z okolic Rakowa. Początkowo przygotowywano ją na Wielkanoc, a później stała się potrawą Bożonarodzeniową. Historia potrawy sięga już XIX wieku, zaś sam przepis opracowano na podstawie ustnych przekazów mieszkańców rakowa. Na początek przygotowujemy macę – zagniatamy ciasto z mąki jajek i smalcu. Gotowe ciasto wałkujemy na placki – podobne jak w przypadku domowego makaronu. W odstępach nakłuwamy widelcem i pieczemy na złoty kolor. Uwaga! Nie można dopuścić do przypieczenia na brązowo, bo wówczas potrawa może być gorzka. Z podgardla wieprzowego gotujemy rosół, ale nie dodajemy warzyw. Po ugotowaniu, mięso mielimy przez maszynkę i z powrotem wrzucamy do garnka z wywarem. Upieczone ciasto kruszymy na stolnicy, tak, żeby jego kawałki nie były większe niż drobne monety Następnie wkładamy okruchy do misy, zalewamy je gorącym wywarem i odstawiamy na 2 godziny. Wyrośnięta masa powinna być zawiesista, ale nie powinna przeciekać przez palce. Jelita czyścimy, ale nie usuwamy z nich tłuszczu. Następnie układamy je w brytfannie obok siebie – ale najlepiej, aby się nie stykały. Teraz dolewamy niewielką ilość wody (tak by ledwie zakryła dno) i wkładamy do rozgrzanego pieca. Po około 1 godzinie (gdy skórka jelit lekko się zrumieni) wyjmujemy potrawę z pieca. Jeżeli chodzi o walory smakowe, danie smakuje najlepiej następnego dnia po upieczeniu. Najlepiej pokroić je w plastry i podgrzać na patelni.", "url": "https://swietokrzyskie.org.pl/dzionie-rakowskie/", "category": "świętokrzyskie", "sub_category": "Mięso świeże oraz produkty mięsne", "phrase": "Dzionie rakowskie"}