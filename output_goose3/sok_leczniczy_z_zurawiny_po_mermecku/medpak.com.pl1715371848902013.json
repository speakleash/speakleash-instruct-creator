{"meta_description": "Żurawina to wyjątkowy owoc, który znany jest przede wszystkim jako dodatek do różnych produktów spożywczych, w tym pieczywa, musli czy deserów.", "title": "Medpak", "content": "Żurawina to wyjątkowy owoc, który znany jest przede wszystkim jako dodatek do różnych produktów spożywczych, w tym pieczywa, musli czy deserów. Jako dodatek sprawdza się doskonale, bo ma wyjątkowy, nie dający się z niczym pomylić smak. Jednakże to nie walory smakowe stały się powodem, dla którego rośnie popularność soku z żurawiny. Od dawna znane są właściwości tych owoców do radzenia sobie z problemami układu moczowego, dlatego ekstrakty z żurawiny często są składnikiem leków na infekcje pęcherza. Na tym jednak nie koniec, a regularne spożywanie soku z żurawiny może okazać się bardzo pomocne przy wielu innych dolegliwościach. Sok z żurawiny dostępny na rynku składa się zazwyczaj w większości z wody. Wynika to głównie z faktu, iż jego nierozcieńczony smak byłby raczej trudny do przełknięcia z powodu cierpkości. Co więcej, wystarczy niewielka ilość wyciągu z żurawiny, by czerpać z bogactwa związków mineralnych i witamin, w które obfituje ta roślina. Spośród najliczniej występujących mikroelementów warto wspomnieć o żelazie, magnezie, potasie, fosforze, potasie, cynku i sodzie. Jednakże sok z żurawiny to również duże ilości witamin B6, E oraz K, a także tiaminy, ryboflawiny i niacyny. Sok z żurawiny jest wyjątkowo bogaty w przeciwutleniacze i witaminę C oraz kwas salicylowy. Do tego wartość kaloryczna soku jest niezwykle niska, dlatego można przyjmować go podczas diet odchudzających, uzupełniając tym samym ewentualne niedobory witamin. Jedną z najszerzej zbadanych i zarazem najbardziej cenionych właściwości soku z żurawiny jest jest pozytywny wpływ na cały układ moczowy. W moczu naturalnie występują mikroorganizmy, jednak jeśli ich liczba zaczyna przekraczać dopuszczalne normy, dochodzi do namnażania się bakterii w organizmie, co w konsekwencji skutkuje zakażeniami, które prowadzą do infekcji pęcherza bądź zapalenia pęcherza, nerek lub prostaty. Obecne w soku z żurawiny proantocyjanidyny, posiadające właściwości przeciwzapalne, powstrzymują bakterie przed osadzaniem się na ścianach pęcherza moczowego, a tym samym są one wypłukiwane wraz z moczem. Dzięki temu sok z żurawiny stanowi bardzo dobrą formę profilaktyki w nawracających zakażeniach układu moczowego. Z tego samego powodu jest on również polecany kobietom z zaplanowaną operacją ginekologiczną. Mniej znaną właściwością soku z żurawiny jest jej wpływ na układ sercowo-naczyniowy. Tymczasem płyn ten zapewnia skuteczniejszą ochronę serca i jego zdrowia. Nie tylko w naturalny sposób obniża ryzyko wystąpienia chorób serca, ale też utrzymuje w dobrej kondycji cały układ sercowo-naczyniowy. Co więcej, zawarte w żurawinie związki aktywne stymulują do aktywniejszej pracy płytki krwi. To z kolei zmniejsza ryzyko miażdżycy. Dotychczas przeprowadzone badania wskazują na przeciwnowotworowe działanie soku z żurawiny. Właściwość tą przypisuje mu się głównie z powodu związków polifenolowych, które hamują rozwój i rozprzestrzenianie się rożnych rodzajów nowotworów, w tym raka płuc, piersi, prostaty i okrężnicy. Tymczasem zawartość kwasu salicylowego zmniejsza obrzęki i zapobiega powstawaniu skrzepów. Czy sok z żurawiny ma coś wspólnego ze zdrowiem jamy ustnej? Więcej niż powszechnie się uważa. Najnowsze badania udowodniły, że sok z żurawiny pomaga zapobiegać próchnicy zębów. Obecna w nim proantocyanidyna nie tylko hamuje namnażanie się szkodliwych bakterii, ale też chroni przed ich przyleganiem do zębów. Sok z żurawiny powstrzymuje również nadmierny wzrost płytki i zbyt intensywne wydzielanie kwasu. Aby jednak móc cieszyć się pozytywnym wpływem soku z żurawiny, należy upewnić się, że nie posiada on dodatków w postaci np. cukru. Na tym nie kończy się pozytywne działanie soku z żurawiny. Hamuje on wirusa grypy odpowiedzialnej za infekcje ucha i układu oddechowego, pomaga na ból gardła i przeziębienia, wspiera leczenie stanów zapalnych płuc, a także zapobiega rozwojowi grypy. Żołądek to kolejne miejsce w ludzkim ciele, w którym sok z żurawiny jest niezwykle pożądany. Hamuje on bowiem wzrost bakterii H. pylori odpowiedzialnej za powstawanie wrzodów żołądka Ostatnią wartą wspomnienia właściwością soku z żurawiny jest jej działanie jako przeciwutleniacz. Dzięki temu płyn ten chroni przed procesem starzenia, spowalniając go. Mowa tutaj nie tylko o zewnętrznych skutkach upływu czasu, ale też o tych wynikających ze spadku zdolności umysłowych. Sok z żurawiny jest zatem w stanie ograniczyć postępowanie utraty pamięci czy braku koncentracji. Sam sok z żurawiny chroni komórki przed uszkodzeniem wynikającym z działania wolnych rodników, podczas gdy witamina C ma znaczący wpływ na zachowanie młodego wyglądu ciała. To ona bowiem wpływa na produkcję kolagenu odpowiadającego za jędrność skory. Dla celów leczniczych zaleca się spożywanie codziennie pół szklanki soku, rozcieńczonego jednak w pół litrze wody. Co istotne, nie powinien być to sok, który w swoim składzie ma cukier lub inne substancje słodzące. Pomimo licznych korzystnych właściwości, sok z żurawiny nie dla każdego jest odpowiedni. Jego zażywania powinny zaniechać osoby borykające się ze skłonnościami do kamieni nerkowych, a także mające problemy z krzepliwością krwi.", "url": "https://medpak.com.pl/blog/poradniki/sok-z-zurawiny-wlasciwosci-zastosowanie-i-przeciwwskazania", "category": "pomorskie", "sub_category": "Napoje (alkoholowe i bezalkoholowe)", "phrase": "Sok leczniczy z żurawiny po mermecku"}