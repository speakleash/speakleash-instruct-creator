{"meta_description": "Szukasz pomysłów na biznes w 2024 roku ? Lista 620  pomysłów na biznes czeka na Ciebie.", "title": "Pomysł na produkt tradycyjny", "content": "Żurawinówka po mermecku, to sztandarowy produkt Dagmary Mazurek z Mermetu na Kociewiu. Dagmara Mazurek na Kociewie - do Mermetu przeprowadziła się z Gdyni. Mija już 25 lat od tego wydarzenia. Od 15 lat wspólnie z mężem Wojciechem prowadzi gospodarstwo agroturystyczne. Początki były dość trudne. Zaczynała od areału zaledwie 600 m kw. w starym domu. Teraz to powierzchnia kilku hektarów. - Kupiliśmy sąsiadujące gospodarstwo, ziemię - mówi pani Dagmara. - Pisałam projekty, ale jak dotąd nie udało mi się uzyskać dofinansowania. Wniosek był prosty, chcesz liczyć, licz na siebie. Jestem członkinią 10 stowarzyszeń. W sezonie do przerobu owoców wynajmuję ludzi. Sama nie dałabym rady. Skąd się wziął taki pomysł na biznes? To zasługa moja i mojej mamy, Ireny Ebertowskiej - mówi Dagmara Mazurek. Co ciekawe, jej babcie to rdzenne Kaszubki, które na mężów wybrały sobie Kociewiaków (2 siostry poślubiły 2 braci). - Rodzina mieszkała we Wdzie i Wdeckim Młynie - wspomina pani Dagmara. - Jeździliśmy tam często. Podobało nam się na Kociewiu. Kupiliśmy z mężem Wojciechem oraz z moim bratem Robertem Ebertowskim spichlerz z 1905 r. oraz działkę w Mermecie o pow. 600 m kw. Wszystko robiliśmy systemem gospodarczym. Zaliczyliśmy mnóstwo różnego rodzaju kursów, żeby spełnić unijne wymogi. W końcu zostałam przyjęta w poczet podmiotów zajmujących się agroturystyką. W 2004 r. sama reprezentowałam Pomorskie na targach POLAGRA w Poznaniu. Wówczas to zgłosił się klient, który chciał do mnie przyjeżdżać tirem 2 razy w tygodniu po nalewkę żurawinową po mermecku. Zasmakowała mu. Niestety, najwyraźniej nie znał realiów gospodarki. Wówczas jeszcze nie można było produkować, rozdawać, czy sprzedawać produkty regionalne , tradycyjne. Zdobyty w 2009 r. tytuł Perły w konkursie \"Nasze kulinarne dziedzictwo-Smaki Regionów\" za produkt regionalny przyznała Kapituła Dziedzictwa Kulinarnego podczas targów POLAGRA. W 2009 roku ówczesny marszałek woj. pomorskiego Jan Kozłowski wybrał gospodarstwo agroturystyczne Dagmary Mazurek jako kandydatki do Europejskiej Sieci Regionalnego Dziedzictwa Kulinarnego z siedzibą w Skani w Szwecji. Złożył wniosek, który został przyjęty.Pomysł na biznes - żurawinówka. Warto przypomnieć, że żurawina to owoc początkowo uprawiany w Stanach Zjednoczonych i Kanadzie. Jest to mała, okrągła, czerwona jagoda rosnąca na nisko rosnącym krzewie. Żurawina od dawna była wykorzystywana ze względu na swój cierpki smak i właściwości lecznicze. Istnieje wiele różnych rodzajów żurawin, ale najbardziej rozpowszechnioną odmianą jest żurawina amerykańska. 14 czerwca 2006 r. Dagmara Mazurek zarejestrowała 6 produktów z żurawiny. Ta dziko rosnąca na okolicznych torfowiskach i bagnach żurawina stała się dla gospodyni inspiracją do stworzenia i wypromowania mermeckich przetworów żurawinowych. Na Listę Produktów Tradycyjnych i Regionalnych zostały już wpisane: żurawinówka po mermecku, mermecka galaretka z żurawiny, syrop, sok i konfitura lecznicza z żurawiny po mermecku oraz mermecka przystawka z żurawiny do mięs. Pani Dagmara nie tylko produkuje oparte na tradycyjnych przepisach przekazywanych z pokolenia na pokolenie, ale i sama tworzy nowe produkty, wzbogacając tradycyjne smaki o dodatki. Ten biznes charakteryzuje się się niskim budżetem, dlatego w oparciu o nie założysz firmę bez większego kapitału.- Żurawiny właściwie powinno się zbierać dopiero w styczniu, lutym, ale ludzie zbierają je już we wrześniu i nimi handlują, a owoce powinny \"złapać\" trochę mrozu żeby wyzwolił się ich charakterystyczny smak i właściwości - podkreśla pani Dagmara. To nie jest tani surowiec. Kilogram, żurawiny kosztuje od 16 zł do 25 zł. Pani Dagmara do produkcji żurawinówki po mermecku używa odrestaurowanej przez jej tatę ? Henryka Ebertowskiego prasy do mielenia owoców. Co roku pani Dagmara przerabia co najmniej 200-300 kg żurawiny. W swojej \"piwniczce\" ma też inne smakowite produkty, jak choćby pigwówkę, czy cytrynówkę. Już niedługo gospodarstwo agroturystyczne wzbogaci się, m.in. o saunę w kształcie beczki oraz fontannę. Wszystko odwołujące się do tradycji regionu- Kociewia. Pomysły mogą być dobre, ale jedynym sposobem, aby się o tym przekonać, jest ich przetestowanie. Aby przetestować pomysł na biznes, należy sprawdzić swoje oczekiwania, zebrać dane, kontrolować zmienne i przeanalizować wyniki. Aby stwierdzić, czy nasz pomysł na biznes jest realny, trzeba poznać zasady jego działania i sposób funkcjonowania rynku. Jedną z metod, która może się sprawdzić, jest znalezienie podobnej firmy lub produktu i zrozumienie, co robią, aby powtórzyć ich sukces.Każdy region ma swoją tradycję, kulturę, obrzędy, a także potrawy. Jeżeli masz zacięcie kulinarne i lubisz poznawać historię, tę kulinarną również, to może właśnie tego typu zajęcie będzie dla Ciebie źródłem pomysłu na własny biznes. Wystarczy się rozejrzeć. Przepis na biznes z żurawinówką po mermecku 1kg żurawinowych jagód umyć, sparzyć i ponakłuwać każde ziarenko(!) z dwóch stron igłą. Owoce wsypać do naczynia i zasypać 1 kg cukru, zostawić pod przykryciem na 8 do 24 godzin. 1 l spirytusu połączyć z 1 l źródlanej wody i rozpuszczonym miodem i zalać przesypane do gąsiora lub słoja owoce. Można również dodać goździki. Przez 2 miesiące nalewka powinna stać w ciemnym i ciepłym miejscu. Co kilka dni należy słojem czy gąsiorem, w którym się znajduje, potrząsać. Po dwóch miesiącach nalewkę przefiltrowujemy i napełniamy buteleczki, w których powinna leżakować jeszcze minimum 1,5 roku. Po roku zlewamy, destylujemy, doprawiamy i nalewka dalej powinna leżakować.", "url": "https://www.dobrepomyslynabiznes.pl/pomysl-na-produkt-tradycyjny", "category": "pomorskie", "sub_category": "Napoje (alkoholowe i bezalkoholowe)", "phrase": "Sok leczniczy z żurawiny po mermecku"}