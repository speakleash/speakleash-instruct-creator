{"meta_description": "", "title": "Całuski pszczelowolskie – Inkubator pszczelarstwa w Pszczelej Woli", "content": "Całuski pszczelowolskie – potrawa, która w 2012 roku została wpisana na Listę Produktów Tradycyjnych. Są to drobne ciasteczka na bazie miodu i przypraw korzennych. • Kształt (zewnętrzny i na przekroju) – Okrągły, półpłaski, przekrój o zwartej, lekko porowatej strukturze. • Barwa(zewnętrzna i na przekroju) – Złotobrązowa, w zależności od odmiany miodu mniej lub bardziej intensywna, w przekroju o ton jaśniejsza. • Konsystencja, „wrażenie w dotyku” – Twarda, jednocześnie krucha, rozpływająca się w ustach. • Miękną pod wpływem wilgoci w powietrzu z powodu higroskopijności miodu. • Cechy mikrobiologiczne i fizyko-chemiczne – Przechowywane bez dostępu powietrza zachowują świeżość przez długi czas, dzięki temu, że, wypieka się je na blachach smarowanych woskiem pszczelim Miód w odróżnieniu od cukru, posiada wiele walorów dietetyczno-smakowych, które ujawniają się w wypiekach miodowych i nadają ciastu szczególną trwałość i charakterystyczny smak. Dlatego ciasto miodowe ze względu na te walory miało swoich licznych zwolenników, zwłaszcza wśród środowisk bardziej lub mniej związanych z pszczelarstwem. A takim miejscem była i jest Pszczela Wola, gdzie kontynuowano bogate tradycje pieczenia ciast miodowych, ucząc przyszłych pszczelarzy ich wypieku w trakcie realizacji zajęć w Technikum Pszczelarskim. W witrynie Zespołu Szkół Rolniczych w Pszczelej Woli czytamy o tych pierniczkach…  „Żmudne i pracochłonne jest wypiekanie „całusków”. Małe kuleczki trzeba formować ręcznie, genialny pomysł na zajęcie czasu „Szkolnej Gawiedzi”, która cierpliwie czeka na efekt końcowy. Soki trawienne pobudzone zapachem miodu i przypraw korzennych, unoszących się w pracowni, buzują w całym młodzieńczym ciele, by z niepohamowaną zachłannością dobrać się do tych pyszności.” Prezentujemy Państwu w skrócie proces wypieku tradycyjnych Całusków pszczelowolskich i jednocześnie zapraszamy do Inkubatora Pszczelarstwa na warsztaty edukacyjne, których częścią jest wypiek tych pysznych ciasteczek. Informujemy również o możliwości zakupu tych pysznych ciasteczek  bezpośrednio w Inkubatorze Pszczelarstwa!", "url": "https://inkubator.powiat.lublin.pl/caluski-pszczelowolskie/", "category": "lubelskie", "sub_category": "Wyroby piekarnicze i cukiernicze", "phrase": "Całuski pszczelowolskie"}