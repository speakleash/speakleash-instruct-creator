{"meta_description": "", "title": "Cookit - przepis na Całuski pszczelowolskie", "content": "Całuskami częstujemy się regularnie, odwiedzając na gdańskim Targu Śniadaniowym , stoisko z Miodami Wileńskich . :) Ostatnio odeszłam od stoiska wzbogacona o przepis (z całym szeregiem dobrych rad) i uroczą świeczkę z wosku pszczelego, więc na Święta mogliśmy upiec własną porcję ciasteczek .Całuski znajdują się na liście produktów tradycyjnych, a ich historia sięga lat 50 ubiegłego wieku. Nie wiem na czym polega ich fenomen, ot małe, twarde, słodkie ciasteczka - ale mają w sobie coś takiego, że nie można się od nich oderwać. Wspomnianą wyżej świąteczną porcję wyjadłam w większości osobiście. :)źródło przepisu: \"Produkty pszczele i przetwory miodowe \" M. Wojtacki, wyd. PWRiLszklanka miodu szklanka cukru jajka 600 - 700 g mąki łyżeczka sody oczyszczonej łyżeczka przyprawy piernikowej łyżeczka masła (do wyrabiania) Cukier utrzeć z jajami na puszystą masę, dodać rozpuszczony i schłodzony miód przyprawy korzenne oraz 500 g przesianej mąki , wymieszanej z sodą oczyszczoną . Wszystko dokładnie wymieszać, wyłożyć na stolnicę i podsypując mąką wyrobić gładkie ciasto. Odciąć porcję, utoczyć wałeczek o grubości palca, pociąć ciasto na centymetrowe kawałki i na dłoni wysmarowanej masłem wyrobić kuleczki.Ogrzaną blachę wysmarować lekko woskiem pszczelim (jeśli nie macie wosku , może być to tłuszcz - masło czy smalec , nie należy natomiast stosować papieru do pieczenia - ciasteczka będą się do niego kleić), a po przestygnięciu układać na niej kuleczki ciasta zachowując spore odstępy.Piec około 10 minut w temperaturze 180 stopni. Przechowywać w szczelnie zamkniętej puszcze.//Szczegółową instrukcję, jak przygotować całuski krok po kroku znajdziecie tutaj .Smacznego!", "url": "https://cookit.pl/przepis/280392/Caluski+pszczelowolskie", "category": "lubelskie", "sub_category": "Wyroby piekarnicze i cukiernicze", "phrase": "Całuski pszczelowolskie"}