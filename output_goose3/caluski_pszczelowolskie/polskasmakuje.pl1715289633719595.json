{"meta_description": "", "title": "CAŁUSKI PSZCZELOWOLSKIE", "content": "Wygląd (zewnętrzny i na przekroju) – Okrągłe, niewielkie ciasteczka. Kształt (zewnętrzny i na przekroju) – Okrągły, półpłaski, przekrój o zwartej, lekko porowatej strukturze. Wielkość – Średnica pomiędzy 15 a 20mm. Barwa(zewnętrzna i na przekroju) – Złotobrązowa, w zależności od odmiany miodu mniej lub bardziej intensywna, w przekroju o ton jaśniejsza. Konsystencja, „wrażenie w dotyku” – Twarda, jednocześnie krucha, rozpływająca się w ustach. Miękną pod wpływem wilgoci w powietrzu z powodu higroskopijności miodu. Smak i zapach – Smak słodki, łagodny. Zapach miodu, przypraw korzennych i wosku pszczelego. Cechy mikrobiologiczne i fizyko-chemiczne – Przechowywane bez dostępu powietrza zachowują świeżość przez długi czas, dzięki temu, że, wypieka się je na blachach smarowanych woskiem pszczelim. Tradycja, pochodzenie oraz historia produktu Miód w odróżnieniu od cukru, posiada wiele walorów dietetyczno-smakowych, które ujawniają się w wypiekach miodowych i nadają ciastu szczególną trwałość i charakterystyczny smak. Dlatego ciasto miodowe ze względu na te walory miało swoich licznych zwolenników, zwłaszcza wśród środowisk bardziej lub mniej związanych z pszczelarstwem. A takim miejscem była i jest Pszczela Wola, gdzie kontynuowano bogate tradycje pieczenia ciast miodowych, ucząc przyszłych pszczelarzy ich wypieku w trakcie realizacji zajęć w Technikum Pszczelarskim.", "url": "https://www.polskasmakuje.pl/produkt/caluski-pszczelowolskie-2/", "category": "lubelskie", "sub_category": "Wyroby piekarnicze i cukiernicze", "phrase": "Całuski pszczelowolskie"}