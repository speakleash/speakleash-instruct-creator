{"meta_description": "Już 28 września (czwartek) rusza pierwsza edycja Festiwalu Kultury Pszczelarskiej. Podczas dwudniowego wydarzenia w CSK odbędą się m.in. pokazy miodobrania, warsztaty z wylewu świec czy wykłady, których głównym tematem będą pszczoły i słodkie efekty ich pracy.", "title": "Pszczoła w VR, całuski pszczelowolskie i własne świece z wosku. Co nas czeka podczas 1. edycji Festiwalu Kultury Pszczelarskiej?", "content": "Lubelszczyzna to kolebka polskiego pszczelarstwa, która słynie z bogatego dziedzictwa historyczno-kulturowego i pielęgnowanych od lat tradycji. Festiwal Kultury Pszczelarskiej to wydarzenie, które w wielowymiarowy i interaktywny sposób opowiada historię pszczelarstwa od czasów pierwotnych gospodarek pasiecznych, do współczesnych inicjatyw w obrębie zrównoważonego rozwoju. Na rozpoczęcie festiwalu w czwartek (28 września) odbędą się m.in. warsztaty w pasiekach, spacer w tematyce „Pszczoły i rośliny miododajne” oraz pokazy VR, podczas których będzie można poznać budowę pszczoły. Z kolei 30 września (sobota) organizatorzy zapraszają na dzień otwarty w Pszczelej Woli z wyjątkowymi warsztatami i prezentacją codziennej pracy lubelskich pszczelarzy. Przewidziany jest również wyrób całusków pszczelowolskich, wyrób świec woskowych z węzy czy tworzenie mieszanek roślin miododajnych. W ramach akcji odbędą się wystawy, warsztaty, pokazy, spotkania autorskie, koncerty oraz targi produktów naturalnych, których celem jest promocja regionalnych pszczelarzy i wytwarzanych przez nich produktów.", "url": "https://kurierlubelski.pl/pszczola-w-vr-caluski-pszczelowolskie-i-wlasne-swiece-z-wosku-co-nas-czeka-podczas-1-edycji-festiwalu-kultury-pszczelarskiej/ar/c13-17920961", "category": "lubelskie", "sub_category": "Wyroby piekarnicze i cukiernicze", "phrase": "Całuski pszczelowolskie"}