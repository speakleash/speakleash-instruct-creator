{"meta_description": "Produkt wpisany na listę produktów tradycyjnych w dniu 2012-04-16\nW kategorii Wyroby piekarnicze i cukiernicze\nW województwie woj. lubelskim", "title": "Całuski pszczelowolskie - - Portal Gov.pl", "content": "Złotobrązowa, w zależności od odmiany miodu mniej lub bardziej intensywna, w przekroju o ton jaśniejsza. Twarda, a jednocześnie krucha. Ciasteczka miękną pod wpływem wilgoci z powietrza z powodu higroskopijności miodu. Miód w odróżnieniu od cukru, posiada wiele walorów dietetyczno-smakowych, które ujawniają się w wypiekach miodowych i nadają ciastu szczególną trwałość i charakterystyczny smak. Ciasto miodowe, ze względu na te walory, miało licznych zwolenników, zwłaszcza wśród środowisk związanych z pszczelarstwem. Takim miejscem była i jest Pszczela Wola, gdzie kontynuowane są bogate tradycje pieczenia ciast miodowych. Przygotowanie małych ciasteczek całusków jest bardzo pracochłonne ze względu na ręczne formowanie ich kształtu. „Miód rozpuścić i ostudzić. Jajka utrzeć z cukrem, wlać miód, wsypać część mąki. Początkowo wymieszać łyżką, potem wyrabiać ręką, dodając mąki aby ciasto było tak gęste jak na zwykłe bułki. Dodać utłuczone (utarte) przyprawy i sodę rozpuszczoną w małej ilości wody lub mleka, dobrze wszystko wyrobić. Z ciasta wyrabiać wałki grubości 3-4 cm, krajać je na kawałki i rękami maczanymi w tłuszczu wyrabiać kulki wielkości włoskiego orzecha; (…) Piec w dość gorącym piecu, aż nabiorą ciemnozłotego koloru” („Kalendarz Pszczelarza”, Państwowe Wydawnictwo Rolnicze i Leśne, 1958). W celu uniknięcia stosowania tłuszczu i podkreślenia zapachu miodowych ciasteczek, wypieka się je na blachach smarowanych woskiem pszczelim, co wyraźnie przedłuża ich trwałość.", "url": "https://www.gov.pl/web/rolnictwo/caluski-pszczelowolskie", "category": "lubelskie", "sub_category": "Wyroby piekarnicze i cukiernicze", "phrase": "Całuski pszczelowolskie"}