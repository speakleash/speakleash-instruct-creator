{"meta_description": "To autentyczne danie ludowe- warmińskie i mazurskie. Nazwa też autentyczna. Hreczki to kasza gryczana, a skrzeczki to skwarki. Skąd się wzięła&nbsp; nazwa \"dzyndzałki\"- nawet najstarsi", "title": "Dzyndzałki z hreczką i skrzeczkami", "content": "To autentyczne danie ludowe- warmińskie i mazurskie. Nazwa też autentyczna. Hreczki to kasza gryczana, a skrzeczki to skwarki. Skąd się wzięła nazwa \"dzyndzałki\"- nawet najstarsi warmiacy nie pamiętają, ale taka jest i już, choć w dzisiejszych czasach brzmi nieco zabawnie.Ale to danie \"warmzińsko\"-mazurskie i \"warmzioki\" tak je właśnie przygotowywali.Mazurskie dzyndzałki są nieco inne- na tłustej wołowinie, bez skrzeczek. Zaczynamy od przygotowania \"skrzeczek\", które posłużą nam do okrasy. Dzień wcześniej surowy boczek w całości solimy, pieprzymy i nacieramy pastą z utartego czosnku z majerankiem Odkładamy na noc do lodówki. Na drugi dzień kroimy go w kostkę lub-tradycyjnie- w słupki. i wysmażamy na skwarki= po warmińsku skrzeczki))) Jest to klasyczne ciasto zaparzane z dodatkiem jajka, czyli: mąkę zaparzamy wrzątkiem.Wyrabiamy najpierw łyżką, bo gorące!Wody niedużo, bo wiele się wgniecie.Dodajemy jajo, olej, odrobinę soli i dokładnie wyrabiamy.Odstawiamy na 1/2 godz. do odpoczęcia(rozklejenia glutenu).Wałkujemy podsypując mąką i wykrawamy nieduże kółeczka, które nastepnie nadziewamy farszem. Wędzony boczek wytapiamy na małym ogniu, dodajemy cebulę, szklimy.Odstudzamy.Łączymy z pokrojonymi w kostkę jajami na twardo i odstudzoną kaszą(kasza gryczana to po warmińsku hreczka/ hreczki, zresztą w innych gwarach też! To słówko ma rodowód staropolski).Doprawiamy solą i pieprzem i mielonym kminkiem. Z solą ostrożnie, bo boczek słony! Podajemy gorące posypane skrzeczkami.Świetnie smakuje z kwaszonym ogórkiem lub sałatką z kwaszeniaków i cebuli z pieprzem ziołowym. To danie to tradycyjne ludowe danie z Warmii i Mazur. Nie jest dietetyczne, ale służyło, jako strawa dla cięzko pracujących ludzi. Jest bardzo oryginalne w smaku i smaczne. Nic się nie stanie jeśli zjemy je od czasu do czasu.", "url": "http://wielkiezarcie.com/przepisy/dzyndzalki-z-hreczka-i-skrzeczkami-30069606", "category": "warmińsko-mazurskie", "sub_category": "Gotowe dania i potrawy", "phrase": "Dzyndzałki z hreczką i skrzeczkami"}