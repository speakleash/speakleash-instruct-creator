{"meta_description": "Polskie danie z regionu mazurskiego.", "title": "Dzyndzałki z hreczką i skwareczkami", "content": "Kaszę gotuję na sypko. Boczek kroję w kostkę i wysmażam. Cebulę oczyszczam, siekam, dodaję do boczku, szklę. Jajka kroję w kostkę. Mieszam wszystkie składniki farszu, doprawiam do smaku solą i pieprzem. Ciasto: Na stolnicę przesiewam mąkę, robię dołek, wbijam żółtko, wlewam margarynę, solę i wyrabiam ciasto dolewając wodę. Gładkie, elastyczne ciasto owijam w ściereczkę, zostawiam na kilkanaście minut, aby \"odpoczęło\". Następnie wałkuję ciasto na grubość 2-3 mm i wycinam krążki. Na środek każdego krążka nakładam łyżeczkę farszu i zlepiam brzegi. Wkładam do osolonego wrzątku i od wypłynięcia na wierzch gotuję przez 5 minut. Boczek kroję w słupki, wysmażam, dodaję czosnek, doprawiam majerankiem, solą i pieprzem i jeszcze chwilę smażę uważając, żeby czosnek się nie przypalił, bo będzie gorzki. Ugotowane pierogi podaję polane gęstą śmietaną i posypane skrzeczkami. Zobacz też inne przepisy: Jak zrobić staropolską polewkę cebulową", "url": "https://polki.pl/przepisy/kuchnie-swiata,dzyndzalki-z-hreczka-i-skwareczkami,10385356,artykul.html", "category": "warmińsko-mazurskie", "sub_category": "Gotowe dania i potrawy", "phrase": "Dzyndzałki z hreczką i skrzeczkami"}