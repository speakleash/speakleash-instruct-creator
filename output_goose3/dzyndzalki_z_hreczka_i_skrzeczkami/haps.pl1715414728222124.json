{"meta_description": "", "title": "Dzyndzałki z hreczką, czyli dziwny przepis na pierogi. Tak właśnie się jada na Warmii i Mazurach", "content": "Dzyndzałki z hreczką i skrzeczkami w 2019 roku zostały wpisane na listę produktów tradycyjnych Warmii i Mazur. Warmińskie dzyndzałki to po prostu niewielkie pierożki z farszem z kaszy gryczanej oraz obficie udekorowane skwarkami. Przepis na ten specjał nikomu nie powinien sprawić problemu, a my dziś krok po kroku zdradzimy, co należy zrobić, by osiągnąć dzyndzałkową/pierogową perfekcję. Dziwny przepis na pierogi, czyli dzyndzałki z hreczką i skrzeczkami Dzyndzałki z hreczką i skrzeczkami - sposób wykonania: • To danie warto zacząć od końca i najpierw przygotować skwarki, a w zasadzie zamarynować boczek. Czosnek drobno posiekaj i rozetrzyj z solą, pieprzem i majerankiem. Następnie porządnie natrzyj mięso przyprawami, owiń folią i włóż na kilka godzin do lodówki. Kiedy mięso się zamarynuje, pokrój je w słupki lub kostkę i wytop na patelni, aż uzyskać rumiane, chrupiące skwarki. • Teraz czas na farsz. Ugotowaną na sypko kaszę gryczaną przełóż do miski. Wędzony boczek pokrój w kostkę, podobnie jak cebulę. Przygotuj patelnię i wytop na niej boczek. Następnie dodaj cebulę i podsmażaj całość, aż boczek się zarumieni, a cebula stanie się szklista. Zawartość patelni przełóż do miski z kaszą, dodaj drobno posiekane jajka na twardo, dopraw solą i pieprzem i całość dokładnie wymieszaj. • Przygotuj stolnice i przesiej na nią mąkę. Dodaj odrobinę soli oraz lekko ostudzony wrzątek i tłuszcz. Zacznij mieszać wszystko drewnianą łyżką, by się nie poparzyć. Następnie zagnieć ciasto, a kiedy będzie już delikatne i elastyczne, przykryj je ściereczką i pozostaw, by odpoczęło. • Ciasto podziel na części. Każdą z nich możliwe cienko rozwałkuj i za pomocą szklanki lub kieliszka, wycinaj kółeczka. Na środku każdego z nich połóż porcję farszu. Następnie szczelnie zalep pierożki, tworząc ozdobną falbankę. • Dzyndzałki wrzucaj partiami na lekko osolony wrzątek. Gotuj je ok. 2 minut od wypłynięcia. Podawaj obficie polane skwarkami. Haps.pl jest dla Was i dla Was piszemy o kulinariach. Nie oznacza to jednak, że nie pamiętamy i nie myślimy o Ukrainie. Wszystkie najważniejsze informacje znajdziecie w tych miejscach: wiadomości.gazeta.pl, kobieta.gazeta.pl/ukraina.", "url": "https://haps.pl/Haps/7,167251,29137519,dzyndzalki-z-hreczka-czyli-dziwny-przepis-na-pierogi-tak-wlasnie.html", "category": "warmińsko-mazurskie", "sub_category": "Gotowe dania i potrawy", "phrase": "Dzyndzałki z hreczką i skrzeczkami"}