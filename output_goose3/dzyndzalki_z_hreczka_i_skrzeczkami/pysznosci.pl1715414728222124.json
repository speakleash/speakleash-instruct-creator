{"meta_description": "Jesteś prawdziwym miłośnikiem pierogów i nigdy nie masz ich dość? Koniecznie wykorzystaj genialny przepis warmińsko-maz…", "title": "Dzyndzałki z hreczką i skrzeczkami robię co tydzień. Moja rodzina ciągle się o nie dopomina", "content": "Pierogi w takim wydaniu to prawdziwa uczta dla podniebienia Dzyndzałki z hreczką i skrzeczkami robię co tydzień. Moja rodzina ciągle się o nie dopomina Dzyndzałki z hreczką i skrzeczkami robię co tydzień. Moja rodzina ciągle się o nie dopomina Jesteś prawdziwym miłośnikiem pierogów i nigdy nie masz ich dość? Koniecznie wykorzystaj genialny przepis warmińsko-mazurski, a na pewno nie pożałujesz. Czegoś tak dobrego dawno nie jadłam! Kuchnia regionalna Warmii i Mazur ma do zaoferowania całą masę smacznych przepisów, które jednocześnie noszą bardzo ciekawe nazwy. W lokalnych recepturach nie brakuje oczywiście pysznych ryb, jak i dań mącznych, ziemniaków, grzybów oraz kaszy. Będąc w tych okolicach, należy spróbować m.in.: farszynek (kotletów ziemniaczanych z mięsnym farszem), plińców z pomoćką (placków ziemniaczanych), gulaszu po mazursku oraz zupy warmińskiej. Na tej liście nie może zabraknąć również genialnych dzyndzałków z hreczką w towarzystwie skrzeczków. Są to fenomenalne pierożki z farszem na bazie kaszy gryczanej, boczku i ugotowanych na twardo jajek. Gotowe danie podaje się ze skrzeczkami, które robi się z boczku. Warto w tym miejscu dodać, że danie to w 2019 roku zostało wpisane na listę produktów tradycyjnych w kat. \"Gotowe dania i potrawy w woj. warmińsko-mazurskim\". Moja znajoma dała mi przepis na maczankę po krakowsku. Bliscy ciągle o nią proszą Przygotuj pierogi w ten sposób, a twoi bliscy na pewno zaniemówią z wrażenia. Takie są dobre! Krok 1. Pracę nad przepisem rozpoczynam od przygotowania farszu. W tym celu najpierw kroję boczek w drobną kostkę, po czym podsmażam go na rozgrzanej patelni. Po chwili na patelnię dodaję też obrane i drobno pokrojone cebule. Krok 2. W międzyczasie gotuję kaszę gryczaną. Po ugotowaniu łączę ją z mieszanką z patelni. Do miski dodaję również: ugotowane na twardo jajka, pieprz oraz sól. Składniki dokładnie mieszam, aby zgromadzone smaki stworzyły idealną kombinację. Krok 3. Następnie przygotowuję ciasto na pierogi. Bezpośrednio na stolnicę przesiewam mąkę. W małej miarce łączę ciepłą wodę, sól oraz olej. Dopiero po dokładnym wymieszaniu przelewam mieszankę do mąki i zaczynam wyrabiać ciasto. Krok 4. Gotowe ciasto dzielę na mniejsze kawałki. Każdy taki element rozwałkowuję na cienki placek, po czym wycinam z niego kółka. Bezpośrednio na cieście układam część farszu, po czym zaczynam lepić pierogi. Krok 5. Przygotowane w ten sposób pierogi gotuję w osolonej i wrzącej wodzie. Następnie serwuję je ze skrzeczkami, kwaśną śmietaną i natką pietruszki. Smacznego!", "url": "https://pysznosci.pl/dzyndzalki-z-hreczka-i-skrzeczkami-robie-co-tydzien-moja-rodzina-ciagle-sie-o-nie-dopomina,7001627585899488a", "category": "warmińsko-mazurskie", "sub_category": "Gotowe dania i potrawy", "phrase": "Dzyndzałki z hreczką i skrzeczkami"}