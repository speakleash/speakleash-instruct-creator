{"meta_description": "Sałatka ziemniaczana z boczkiem - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Sałatka ziemniaczana z boczkiem - przepis", "content": "Prezentowana tym razem sałatka grillowa z ziemniakami to bardzo udana inspiracja kuchnią niemiecką. Za naszą zachodnią granicą pojawia się ona pod nazwą „Kartoffelsalat”. W oryginalnej odsłonie przygotowuje się ją głównie z ugotowanych, pokrojonych w kostkę ziemniaków z dodatkiem drobno posiekanej cebuli. Za smak kompozycji odpowiadają olej i ocet (ewentualnie sok z cytryny) bądź majonez z solą i pieprzem. W podstawowym wydaniu to potrawa postna, nam jednak za wzór posłużyła niemiecka sałatka ziemniaczana z boczkiem. Co ciekawe, ta wersja znalazła się na Liście produktów tradycyjnych Ministerstwa Rolnictwa i Rozwoju Wsi w Polsce, konkretnie w województwie opolskim! Tam sałatka ziemniaczana niemiecka z boczkiem znana jest jako szałot śląski, a w jej skład wchodzą ziemniaki pokrojone w kostkę, marchewka, ogórek kiszony, cebula i właśnie wędzony boczek. Jednak i tym razem możesz pokusić się o przyrządzenie wersji postnej, czyli szybkiej sałatki z selerem oraz pietruszką, ewentualnie z dodatkiem drobno pokrojonych śledzi w oleju. Na kolację wigilijną jak znalazł! Za to tym prezentowana w Kuchni Lidla sałatka z ziemniaków i boczku fantastycznie sprawdzi się jako oryginalny dodatek do grilla. Świetnie pasuje do wszelkich przysmaków prosto z rusztu. Nie sposób też nie wspomnieć o szybkości i prostocie jej przyrządzenia, co przecież stanowi ogromną zaletę podczas przygotowań do grillowania. Wszystko to czyni ją także trafionym wyborem na imprezę czy spotkanie ze znajomymi – szczególnie to spontaniczne, kiedy nie masz ochoty spędzać długich godzin w kuchni. Starannie opracowana przez Kingę Paruzel sałatka ziemniaczana do grilla z boczkiem z pewnością zaspokoi oczekiwania miłośników jego niepowtarzalnego smaku. Przy czym koniecznie zadbaj o idealne przysmażenie boczku! Wybierz świeży plaster o średniej grubości. Ten grubo krojony może wymagać dłuższego smażenia. Co więcej, warto wyjąć boczek z lodówki chwilę przed smażeniem. Składniki w pokojowej temperaturze smażą się równomierniej niż też całkowicie zimne. Do smażenia użyj dużego garnka lub patelni o płaskim dnie, aby boczek miał miejsce na równomierne rozłożenie się na całej powierzchni. Nie używaj naczynia o cienkim dnie, ponieważ może ono sprzyjać przypaleniom. Ponadto w większości przypadków nie musisz dodawać do smażenia tłuszczu, ponieważ boczek sam wytwarza go całkiem sporo w trakcie obróbki termicznej. Patelnię rozgrzej na średnim ogniu – nie używaj zbyt wysokiej temperatury, aby uniknąć spalenia z zewnątrz, zanim w środku zostanie on odpowiednio przysmażony. Sałatka z ziemniakami i boczkiem będzie smaczna tylko, gdy jego plastry przysmażą się równomiernie. Wiesz, jak przyrządzić sałatkę według naszego przepisu. Mimo to zastanawiasz się, czy możesz wprowadzić pewne modyfikacje w przepisie? Otóż jak najbardziej! Dobry pomysł to np. sałatka ziemniaczana z boczkiem i koperkiem. Możesz też eksperymentować z sosami, zachęcamy jednak do pozostania przy tych o jogurtowych nutach. W charakter domowego barbecue dobrze wpisuje się choćby sałatka ziemniaczana z boczkiem i sosem czosnkowym. Nie masz akurat pod ręką boczku, ale zależy Ci na przyrządzeniu naszej sałatki? Nie ma problemu! Zajrzyj do lodówki i sprawdź, jakie składniki się w niej znajdują. Być może któryś z nich okaże się jego godnym zamiennikiem. Mamy kilka podpowiedzi, które ułatwią Ci wybór! Świetny smak ma choćby sałatka ziemniaczana z szynką lub kiełbasą. Podobnie jak boczek, wymagają one wcześniejszego podsmażenia na patelni. Możesz też całkowicie zrezygnować z mięsnych dodatków. Ziemniaczana sałatka jedynie z gotowanym selerem również kusi smakiem. Jest on raczej łagodny, dlatego nie okaże się przytłaczający i nie zdominuje ziemniaczanego charakteru kompozycji. Inne składniki, które pasują do opisywanego przepisu? Ciekawy dodatek, który wniesie do sałatki przyjemną chrupkość to biała lub czerwona kapusta. Podobne doznania zapewnia papryka w dowolnym kolorze. Zielona, czerwona lub żółta? Wybór należy do Ciebie! To pyszne warzywo doda sałatce świeżości i słodyczy. Zastanawiasz się, ile nasza sałatka ziemniaczana ma kcal? Szczegółowe informacje dotyczące wartości odżywczych tej przepysznej propozycji znajdziesz w tabeli znajdującej się w lewym boku strony. Jak widzisz, porcja zawiera 506,5 kcal – być może uznasz, że to niemało, lecz zapewniamy, że jej walory smakowe to wynagradzają. Poza tym dzięki temu sałatka grillowa ziemniaczana idealnie sprawdza się jako pełnoprawny posiłek! Jak zapewne się domyślasz sałatka ziemniaczana z boczkiem to tylko jedna z szybkich, godnych uwagi propozycji, które sprawdzą się podczas grillowania (i nie tylko!). Ciekawy pomysł to również wegańska sałatka wielowarzywna, z którą poradzi sobie chyba każdy! Zresztą miłośnicy ziemniaków również mają spory wybór – zapoznaj się choćby z przepisem na sałatkę z kolorowych ziemniaków lub sałatkę z młodych ziemniaków z kurkami. Na pewno znajdziesz coś dla siebie.", "url": "https://kuchnialidla.pl/szybka-salatka-ziemniaczana", "category": "opolskie", "sub_category": "Gotowe dania i potrawy", "phrase": "Kartoffelsalat (też szałot śląski, szałot kartoflany z boczkiem wędzonym)"}