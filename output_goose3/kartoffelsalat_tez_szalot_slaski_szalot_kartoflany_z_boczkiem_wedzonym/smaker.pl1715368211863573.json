{"meta_description": "Kartoffelsalat - sałatka ziemniaczana z boczkiem to tradycyjne danie kuchni niemieckiej i austriackiej, szczególnie doceniane w południowych", "title": "Najsłynniejsza sałatka dla gości. Każdy powinien znać ten przepis", "content": "Ziemniaki ugotuj w mundurkach z dodatkiem łyżeczki soli. Przestudź i obierz, a następnie pokrój w plasterki i przełóż do miski sałatkowej. Ogórka konserwowego pokrój w plasterki i dodaj do ziemniaków. Na patelni podsmaż boczek do całkowitego wytopienia tłuszczu. Odłóż go na bok, a na tej samej patelni podsmaż cebulę pokrojoną w piórka. Cebulę przełóż do miski z sałatką. W osobnej miseczce wymieszaj ze sobą majonez, jogurt i musztardę. Dodaj sól i pieprz, a następnie zalej przygotowanym sosem sałatkę. Koperek i szczypiorek drobno posiekaj i przełóż do ziemniaków. Całą zawartość miski starannie wymieszaj. Na koniec udekoruj wierzch sałatki odłożonym wcześniej boczkiem. Kartoffelsalat - sałatka ziemniaczana z boczkiem smakuje świetnie zarówno na ciepło, jak i na zimno drugiego dnia.", "url": "https://smaker.pl/przepisy-salatki/przepis-kartoffelsalat-salatka-ziemniaczana-z-boczkiem,1910145,smaker.html", "category": "opolskie", "sub_category": "Gotowe dania i potrawy", "phrase": "Kartoffelsalat (też szałot śląski, szałot kartoflany z boczkiem wędzonym)"}