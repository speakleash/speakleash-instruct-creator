{"meta_description": "", "title": "Kartoffelsalat - szałot śląski", "content": "Kartofle wyszorować szczotką pod bieżącą wodą i ugotować w łupinach. Marchewki obrać i ugotować w osolonej wodzie (do soałatki można też wykorzystać marchewki z rosołu). Obrane ze skórki kartofle, marchewki, cebulę i ogórki kiszone drobno pokroić w kostkę. Posolić, popieprzyć do smaku, wymieszać i odstawić na chwilę, ale nie wkładać do lodówki. Boczek wędzony pokroić w kostkę i podsmażyć na złocisty kolor na patelni. Dodać do sałatki i delikatnie wymieszać. Sałatkę przełożyć do miseczki. Można przybrać jajkiem ugotowanym na twardo, marchewką i np. posiekaną natką pietruszki lub koperkiem. Podawać z pieczywem lub kiełbaską na ciepło. Kartoffelsalat (nazywana też szałotem śląskim lub szałotem kartoflanym z boczkiem wędzonym) przygotowywany był na wszystkie uroczystości rodzinne: chrzciny, komunie, wesela, pogrzeby, kiermasze i odpusty, a także na Wielkanoc i Boże Narodzenie (np. tradycyjnie podawano go na śniadanie wielkanocne, a w Wigilię zamiast boczku dodawano do niego drobno pokrojone śledzie w oleju). Więcej o wpisie Kartoffelsalat na Listę Produktów Tradycyjnych:", "url": "https://zesmakiem.opolskie.pl/kartoffelsalat-szalot-slaski/", "category": "opolskie", "sub_category": "Gotowe dania i potrawy", "phrase": "Kartoffelsalat (też szałot śląski, szałot kartoflany z boczkiem wędzonym)"}