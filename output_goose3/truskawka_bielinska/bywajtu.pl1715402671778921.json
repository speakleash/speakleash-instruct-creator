{"meta_description": "Odczarujmy razem Świętokrzyskie! Pokażmy, że region ten ma do zaoferowania naprawdę dużo, zarówno aktywnym turystom (rowerzystom, górołazom), jak i tym, którzy chcą poznawać historię, kulturę i ludowe tradycje. Zachęcamy do subskrypcji strony (część wpisów publikujemy tylko dla subskrybentów).\n    \n https://bywajtu.pl/strony/aktywne-swietokrzyskie/notatka/truskawka-bielinska/", "title": "Truskawka bielińska", "content": "W świętokrzyskim najbardziej popularne są truskawki bielińskie, które 10 kwietnia 2009 roku zostały wpisane na listę produktów tradycyjnych. Rzeczywiście, uprawa tego owocu w Gminie Bieliny ma swoją długą tradycję, bo rozpoczęła się w latach 50tych ubiegłego wieku. Obecnie, tryskawskowe pola mają w tym rejonie ponad 700ha, a lokalni producenci zrzeszyli się w Stowarzyszeniu Producentów Truskawka Bielińska. Uprawa truskawki w otulinie Świętokrzyskiego Parku Narodowego zapewnia jej przede wszystkim świeże powietrze, które wpływa na niepowtarzalny smak tych czerwonych, soczystych i jędrnych owoców. Ponieważ w okolicach Bielin panuje swoisty mikroklimat, zbiór truskawki rozpoczyna się dwa tygodnie później niż w innych regionach naszego kraju. W ofercie Bielin znajdziemy następujące odmiany truskawek głównie deserowych: Elianny, Elkaty, Elsanty, Florence, Honeoye, Kimberly, Marmolady, Pandory, Saluty, Senega Senegana (odmiana nadająca się bardziej na przetwory), Vima®Tarda oraz Vima®Zanta. Na fali popularności bielińskiej truskawki, gmina postanowiła stworzyć Dzień Świętokrzyskiej Truskawki - imprezę, która przyciąga amatorów tego pysznego, polskiego i regionalnego owocu.", "url": "https://bywajtu.pl/strony/aktywne-swietokrzyskie/notatka/truskawka-bielinska/", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka bielińska "}