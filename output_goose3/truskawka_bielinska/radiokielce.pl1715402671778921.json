{"meta_description": "Na truskawki z Bielin w tym roku poczekamy do połowy czerwca. Niesprzyjająca pogoda sprawiła, że w tym roku owoce pokażą się później, niż zwykle.", "title": "Truskawki z Bielin w tym roku później. Przyczyną niesprzyjająca pogoda", "content": "Na truskawki z Bielin w tym roku poczekamy do połowy czerwca. Niesprzyjająca pogoda sprawiła, że w tym roku owoce pokażą się później, niż zwykle. Jak podkreśla wójt gminy Sławomir Kopacz, na późny sezon wpływ ma niezbyt sprzyjająca aura. – Wiosna była chłodna i deszczowa, ale z nadzieją patrzymy na to, co się będzie działo. Uprawa truskawek to w naszej gminie często główne źródło dochodu mieszkańców, którzy zajmują się rolnictwem. Andrzej Brzozowski, prezes Stowarzyszenia Producentów Truskawka Bielińska szacuje, że truskawki pojawią się masowo w sprzedaży około 10 czerwca. – To dużo później, niż w zeszłym roku. Wtedy rozpoczęliśmy sezon 25 maja. Jak będzie w tym roku, trudno przewidzieć, bo pogoda robi nam różne psikusy. W zeszły czwartek w Porąbkach były ogromne deszcze, co nie wpływa dobrze na rośliny – mówi. Producent dodaje, że zdrowe, młode plantacje dobrze się trzymają, ale trzeba skupić się na ochronie truskawek. A cena? Ta ma kształtować się w graniach 5 złotych za kilogram za truskawki bez szypułek.", "url": "https://radiokielce.pl/524683/post-86796/", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka bielińska "}