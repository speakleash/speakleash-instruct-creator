{"meta_description": "", "title": "Truskawka Bielińska w folklorze - Truskawka Bielińska - Aktywne społeczności - Urząd Gminy Bieliny", "content": "Uprawa truskawki tak silnie wpłynęła na życie mieszkańców gminy Bieliny, że trudno wyobrazić sobie współczesny krajobraz naszej małej ojczyzny bez uroczych poletek z równiutkimi rzędami posadzonych truskawek, które cieszą oko, a gdy dojrzeją w sprzyjającym mikroklimacie gminy Bieliny sprawiają także niewyobrażalne wrażenia innym zmysłom. Bardzo powoli „Truskawka Bielińska” zaczynała wkraczać na obszar, który mogłoby się wydawać jej nie dotyczy, a mianowicie stawała się ważnym elementem życia kulturalnego mieszkańców gminy. W 1961 roku, czyli ledwie rok po założeniu na terenie gminy Bieliny pierwszych eksperymentalnych plantacji truskawek odbyła się pierwsza uroczystość, której motywem przewodnim była truskawka, a mianowicie zorganizowano „Dożynki Truskawkowe”. „Truskawka Bielińska” zaczęła pojawiać się także w poezji ludowej. Przykładem nich będzie chociażby wiersz ludowej poetki z terenu gminy Pani Czesławy Raczyńskiej: Co z pieniędzmi zrobić mają A ja to się nie przejmuję Chociaż już nie jestem młoda Jeszcze to wszystkim pokaże i jak przyjdzie pora w polu uprawiomy I choć na truskawki wszyscy narzekajo a i tak truskawki w polu pielebnujo”.", "url": "https://www.bieliny.pl/asp/,177", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka bielińska "}