{"meta_description": "", "title": "Ponad połowa truskawek w Bielinach zniszczona", "content": "Ponad połowa producentów truskawek z gminy Bieliny (Świętokrzyskie) przez ulewy i grad straciło uprawy. Część owoców, które udało się zebrać, jest złej jakości. Ceny skupu owoców są dwukrotnie niższe, niż w poprzednim roku – podaje portal www.rp.pl. Jak powiedział przewodniczący Stowarzyszenia Producentów „Truskawka Bielińska” Andrzej Bera, burze z gradem, które od trzech tygodni przechodzą nad gminą Bieliny zniszczyły całkowicie uprawy w dwóch miejscowościach. Na pozostałym obszarze producenci stracili 60 procent zbiorów. W tej chwili trwa zbiór truskawki przemysłowej Senga Sengana, która obrodziła. Jednak cena truskawek w skupie jest niska, bo wynosi niecałe 6 złotych za koszyczek, czyli 2,80 gr za kilogram. W zeszłym roku była dwukrotnie wyższa. Ponadto rolnicy nie mają pieniędzy na zatrudnienie pracowników do zbiorów.", "url": "https://jagodnik.pl/ponad-polowa-truskawek-w-bielinach-zniszczona/", "category": "świętokrzyskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Truskawka bielińska "}