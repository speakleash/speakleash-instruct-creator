{"meta_description": "MojaOrunia - portal społecznościowy dzielnicy Orunia", "title": "Orunianki odtwarzają dawny smak Gdańska. Tak wygląda dawny Tort Gdański [PRZEPIS]", "content": "Członkinie Zdolnej Oruni odtworzyły dawny Tort Gdański, którego tradycja sięga aż XIX-wieku. W artykule podajemy przepis (na bazie receptury z 1853 roku!) na ten regionalny smakołyk. I przypominamy o wciąż trwającej akcji \"Smaki Oruni\", którą nadzoruje blogerka i recenzentka kulinarna Agnieszka Haponiuk. - Dawno, dawno temu w Gdańsku najwykwintniejsze przyjęcia odbywały się w Dworze Artusa. Podawano różne rodzaje ryb przyrządzanych na wszelkie sposoby, korzenne zupy, pieczone mięsa, a główną potrawą była gęś faszerowana jabłkami i małymi ptaszkami. Z warzywa podawano ogórki i sałatę, często na słodko. Ucztę kończyły ciasta: tort migdałowy (zwany później Tortem Gdańskim) oraz jabłecznik - tłumaczy autorka blogu Smakiem na Pokuzenie Agnieszka Haponiuk, pomysłodawczyni akcji Smaki Oruni. Pracownica Stacji Orunia GAK zbiera dawne przepisy i historie z Oruni. Chce też na ich bazie zrobić wyjątkowy kalendarz na rok 2022 r. Haponiuk cały czas zaprasza wszystkich, którzy chcieliby włączyć się w akcję i np. podzielić się dawnym przepisem właśnie z Oruni. Swoje propozycje można wysyłać na adres mailowy smakioruni@gak.gda.pl, a także w grupie facebookowej Smaki Oruni. Adres grupy: https://www.facebook.com/groups/321284372943212 I właśnie w ramach projektu Smaki Oruni kilka dni temu został odtworzony Tort Gdański. Upiekły go panie ze Zdolnej Oruni. Taki tort może zrobić jednak każdy. Haponiuk podaje przepis na Tort Gdański. Znalazła go w książce kucharskiej z Gdańska z 1853 roku. - Była to książka Marie Rosnack, która podawała w nim przepis na tort migdałowy. Z niego wywiódł sie obecny przepis na Tort Gdański. Składniki są prawie takie same. Bo u Marie Rosnac nie było masy i masła, a w późniejszych przepisach już się one pojawiły - precyzuje Haponiuk. Składniki: na ciasto: 4 jajka, 100 g mąki ziemniaczanej, 100 g maki pszennej, 200 g cukru, 40 ml (5 łyżek) soku z cytryny, 12 g proszku do pieczenia(3 łyżki), otarta skórka z jednej cytryny i łyżka soku z cytryny. 4. Mąkę wraz z proszkiem do pieczenia przesiewamy i dodajemy do masy. 6. Białka ubijamy na sztywną pianę i dodajemy do masy delikatnie mieszając Ciasto przelewamy do tortownicy i pieczemy około 30 minut w 170-180 stopniach bez termo obiegu. Studzimy. Wykonanie kremu: 1. Zmielić migdały na proszek 2. Utrzeć żółtka na pianę z cukrem i cukrem waniliowym 3. Czekoladę i masło rozpuścić 4. Zmielone migdały dodać do ubitych żółtek, wymieszać 5. Dodać rozpuszczoną czekoladę z masłem do masy 6. Wymieszać wszystko dokładnie. Składanie tortu: Spód biszkoptowy przekroić na 3 części, posmarować dwie części obficie masą i starannie złożyć. Wierzch oblać rozpuszczoną czekoladą i posypać uprażonymi płatkami migdałowymi. Opcjonalnie, żeby tort nie był za duchy, blaty nasączyć alkoholem z sokiem cytrynowym lub samym sokiem cytrynowym z wodą albo herbatką z dużą ilością cytryny.", "url": "http://mojaorunia.pl/index.php?option=com_orunia&task=artykul&id=14688", "category": "pomorskie", "sub_category": "Wyroby piekarnicze i cukiernicze", "phrase": "Tort gdański"}