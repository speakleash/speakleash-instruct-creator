{"meta_description": "Dawno, dawno temu w Gdańsku najwykwintniejsze kolacje odbywały się w Dworze Artusa. Podawano wyśmienite ryby, korzenne zupy i faszerowane owocami gęsi. Ucztę zaś kończył tort migdałowy. I to właśnie ten smakołyk odtworzono po 168 latach!", "title": "Orunianki odtworzyły dawny smak Gdańska! Upiekły tort na podstawie receptury z 1853 roku!", "content": "– W moje ręce wpadła jedna z najstarszych książek kulinarnych pochodzących z naszego miasta, autorstwa Marie Rosnack. Wspólnie z członkiniami klubu Zdolna Orunia postanowiłyśmy odtworzyć dawny smak – mówi nam blogerka kulinarna Agnieszka Haponiuk. Wybór padł na tort na podstawie receptury z 1853 roku! Przepis jednak trzeba było nieco dostosować do dostępnych na rynku produktów. - Od jakiegoś czasu interesuję się historią kulinarną Gdańska. Niegdyś ucztę wieńczyły ciasta: jabłecznik (to też tradycyjne ciasto z Gdańska) oraz tort migdałowy, nazwany później Tortem Gdańskim. Wtedy torty były zupełnie inne - bez kremu maślanego albo na kruchym cieście przekładane konfiturami – tłumaczy Agnieszka Haponiuk. W tamtym czasie nie było jeszcze proszku do pieczenia (August Oetker, niemiecki aptekarz, założyciel firmy Dr. Oetker wynalazła proszek do pieczenia wspólnie z małżonką Karoliną dopiero w 1891 roku i sprzedawał go pod nazwą Backin). – Wychodząc od przepisu Marie Rosnack zaczęłam szperać w różnych, starych książkach kucharskich w tym niemieckich, pytać znajomych blogerów i kucharzy o przepis na Tort Gdański i w rezultacie powstała uwspółcześniona wersja Tortu Gdańskiego – tłumaczy Agnieszka Haponiuk. To, co łączy stary przepis Marie Rosnack ze współczesnym to główna baza smaków, a mianowicie migdały i cytryna. - W naszej współczesnej wersji dodano również czekoladę, bo taki przepis otrzymałam ze starych niemieckich zapisków – dodaje Pani Agnieszka. Tort Gdański został wpisany na listę produktów tradycyjnych w dniu 2012-01-17 W kategorii Wyroby piekarnicze i cukiernicze W województwie woj. Pomorskim Od lipca tego roku w Stacji Orunia Pani Agnieszka Haponiuk prowadzi projekt SMAKI ORUNI. Wraz z mieszkańcami Oruni zbierane są przepisy i związane z nimi historie. Wybrane przepisy wraz ze zdjęciem potraw i portretem autorów zostaną zamieszczone w kalendarzu na rok 2022. W ramach Smaków Oruni prowadzone są także spotkania kulinarne, na których uczestnicy opowiadają o smakach z różnych lat, wspólnie gotują oraz smakują. – Jedzenie od zawsze inspiruje artystów – tłumaczy Agnieszka Haponiuk. – Na przykład Salvador Dali był zafascynowany kształtem jaja. Mówił o doskonałości formy pieczonego bekasa leżącego na półmisku. Podziwiał znakomitość form natury przekształconych w danie. Seria spływających zegarów u Dalego była inspirowana roztapiającym się camembertem, a książkę kucharską, którą napisał dla swojej żony, zilustrował sam – produkty i dania miały postać obrazów. Na ciasto: 4 jajka, 100 g mąki ziemniaczanej, 100 g maki pszennej, 200 g cukru, 40 ml (5 łyżek) soku z cytryny, 12 g proszku do pieczenia(3 łyżki), otarta skórka z jednej cytryny i łyżka soku z cytryny. 4. Mąkę wraz z proszkiem do pieczenia przesiewamy i dodajemy do masy. 6. Białka ubijamy na sztywną pianę i dodajemy do masy delikatnie mieszając Ciasto przelewamy do tortownicy i pieczemy około 30 minut w 170-180 stopniach bez termo obiegu. Studzimy. 2. Utrzeć żółtka na pianę z cukrem i cukrem waniliowym 3. Czekoladę i masło rozpuścić (opcjonalnie i bliżej oryginału bez czekolady) Spód biszkoptowy przekroić na 3 części, posmarować dwie części obficie masą i starannie złożyć. Wierzch oblać rozpuszczoną czekoladą i posypać uprażonymi płatkami migdałowymi. Opcjonalnie, żeby tort nie był za suchy, blaty nasączyć alkoholem z sokiem cytrynowym lub samym sokiem cytrynowym z wodą albo herbatką z dużą ilością cytryny. Jak zrobić nalewkę z jarzębiny? Ona podratuje Twoją wątrobę! Za co jesienią warto docenić jabłka? Mamy je na wyciągnięcie ręki", "url": "https://www.fakt.pl/wydarzenia/polska/trojmiasto/orunianki-upiekly-gdanski-tort-na-podstawie-receptury-z-1853-roku/n6b72jp", "category": "pomorskie", "sub_category": "Wyroby piekarnicze i cukiernicze", "phrase": "Tort gdański"}