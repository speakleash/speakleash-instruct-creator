{"meta_description": "Listkowiec Bogdanowiczów – Tatarów z Kruszynian...", "title": "Sernik krakowski, kołocz śląski, tort gdański, listkowiec Bogdanowiczów i korowaj weselny, czyli TOP 5 ciast regionalnych [PRZEPISY]", "content": "Listkowiec Bogdanowiczów – Tatarów z Kruszynian Składniki na ciasto 500 g mąki pszennej tortowej 4 jaja (1 całe i 3 żółtka) 150 g mleka 100 g masła 150 g masła klarowanego do przekładania i pieczenia 1 saszetka drożdży instant Delecta 60 g cukru 10 g soli Składniki na farsz 500 g twarogu półtłustego 2 g cynamonu 100 g rodzynek sułtańskich Bakalland 30 g miodu Dekoracja migdały w płatkach Bakalland Wykonanie Kruszyniany to niewielka wieś położona w województwie podlaskim, gdzie po dziś dzień mieszka mniejszość tatarska. Odwiedzając to miejsce, koniecznie trzeba zajrzeć do Tatarskiej Jurty i spróbować pierekaczewnika i mantry, poprawiając to słodkim listkowcem. My pozwalamy sobie zdradzić przepis na to pyszne ciasto. Piekarnik nagrzewamy do temperatury 180 stopni (bez termoobiegu). W tym czasie tortownicę wykładamy papierem do pieczenia. Następnie, mieszamy mąkę z solą, cukrem oraz drożdżami i wbijamy do mąki jajo i 3 żółtka. W odzielnym naczyniu rozpuszczamy masło i wlewamy do niego mleko. Dokładnie mieszamy wszystkie składniki i wyrabiamy ciasto około 8 minut, po czym odstawiamy je na 2 godziny do wyrośnięcia pod przykryciem.  W tym czasie rodzynki moczymy we wrzątku przez około 30 minut i odcedzamy. Dodajemy je do twarogu i mieszamy całość z cynamonem i miodem. Ciasto wykładamy na blat i wyrabiamy około minuty. Dzielimy je na 6 części i formujemy z nich kulki, a potem odkładamy na bok przykryte ściereczką. Każdą kulkę rozwałkowujemy na przezroczysty placek, lekko podsypując odrobiną mąki.  Wszystkie placki układamy na płótnie, wierzch smarując obficie roztopionym masłem klarowanym. Kładziemy następny płat, smarujemy go masłem i tak samo robimy z kolejnymi. Na ostatniej warstwie także posmarowanej masłem rozkładamy równomiernie masę twarogową. Roladę zwijamy jak ślimaka i wkładamy delikatnie do tortownicy. Przykrywamy i odstawiamy do podrośnięcia na pół godziny. Polewamy obficie pozostałym masłem.  Całość pieczemy około półtorej godziny. Jeszcze ciepłe ciasto wykańczamy płatkami migdałów.", "url": "https://gazetakrakowska.pl/sernik-krakowski-kolocz-slaski-tort-gdanski-listkowiec-bogdanowiczow-i-korowaj-weselny-czyli-top-5-ciast-regionalnych-przepisy/ga/c17-13788194/zd/33106838", "category": "pomorskie", "sub_category": "Wyroby piekarnicze i cukiernicze", "phrase": "Tort gdański"}