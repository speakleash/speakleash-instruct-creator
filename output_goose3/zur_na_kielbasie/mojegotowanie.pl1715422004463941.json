{"meta_description": "Przepis na żurek to idealne danie na Wielkanoc. Warto jednak sięgać po tę sycącą zupę zacznie częściej! Żurek z kiełbasą jest uwielbiany przez dzieci i dorosłyc", "title": "Żurek z kiełbasą", "content": "Cebulę obrać, pokroić wraz z boczkiem w kostkę. Boczek wytopić na suchej patelni, dodać cebulę, zeszklić. Ziemniaki obrać, umyć, pokroić w dużą kostkę. Warzywa wyjąć z wywaru, włożyć ziemniaki i boczek z cebulą, gotować 15 minut. Wlać żur ze śmietaną i zagotować. Jak to w daniach kuchni staropolskiej bywa – musi być tłusto i sycąco. Te określenia dobrze opisują zupę żurek. Przepis na nią jest dość prosty, jednak przygotowanie domowego żuru jest czasochłonne – zajmuje nawet tydzień. Jeśli jednak zależy nam na czasie bez problemu można wykorzystać gotowy żur kupiony w sklepie. Przepis na żurek zaczyna się od przyrządzenia warzywnego bulionu. Na osobnej patelni wytapia się boczek i szkli cebulkę, które należy dodać do zupy razem z pokrojonymi w kostkę ziemniakami. Pod koniec gotowani zupy należy wlać żur ze śmietaną i doprowadzić do wrzenia. Żurek najlepiej dobra pić czosnkiem, solą oraz sporą ilością majeranku. Gotową zupę podaje się z ćwiartkami jajka ugotowanego na twardo oraz z plastrami białej kiełbasy. Kiełbasę można podsmażyć na tłuszczu przed podaniem, aby wzbogacić jej smak. Zakwas na żur najczęściej można dostać w sklepach w szklanych butelkach. Nic nie stoi jednak na przeszkodzie, aby samodzielnie go przygotować. Żurek z takiego zakwasu będzie smakować wyśmienicie. Do przygotowania zakwasu potrzeba mąki żytniej razowej, czosnku, liści laurowych, ziela angielskiego i ciepłej wody. Wszystkie składniki należy wymieszać, przykryć gazą i odstawić na 5-7 dni w temperaturze pokojowej. Całość należy codziennie zamieszać. Przepis na żurek z domowego zakwasu niczym nie różnic się od tego sklepowego, jednak smak jest znacznie lepszy! Pełen przepis na zakwas na żurek można przeczytać tutaj Ile kcal ma żurek z kiełbasą? Ile kalorii ma żurek z kiełbasą? Jak zwykle przy liczeniu kalorii należy uwzględniać wykorzystane w przepisie produkty, dlatego podajemy tutaj tylko wyniki szacunkowe. Żurek jest bardzo zdrową zupą, która świetnie rozgrzewa i dostarcza energii na długie godziny. To wszystko dzięki zakwasowi żytniemu, który dodaje zupie sporej ilości węglowodanów. Jedna porcja żurku z jajkiem i kiełbasą waży około 380 gramów. Można przeliczyć, ze jest to koło 400 kcal na porcję. Miska czystego żurku, bez dodatków, to koło 150 kcal. Z kolej fani tradycyjnych potraw, którzy lubią zajadać zupę w chrupkim pieczywie powinni doliczyć do powyższych wartości jeszcze aż prawie 600 kcal za bochenek chleba o wadze 200 g. Żurek od zawsze kojarzy się ze Świętami Wielkanocnymi. W Polsce jest to tradycyjna zupa podawana właśnie w te dni. Jakie inne potrawy warto podać w ten dzień? Na pewno królować na stole będą jajka, wędliny i pasztety. Żurek można zastąpić białym barszczem, a królem w śród ciast ponownie zostanie mazurek wielkanocny. Warto pamiętać, że wykorzystana w powyższym przepisie biała kiełbasa, to nie tylko przepis na Wielkanoc. Sprawdź, jakie inne dania można przyrządzić z jej dodatkiem. W to Święto na stole odnajdą się również weganie. Jeśli wiecie, że jeden z waszych gości nie je mięsa i produktów pochodzenia zwierzęcego, może was zainteresować przepis na Wegańską Wielkanoc. Znajdziecie tak wskazówki, jak ugotować w 100% roślinny żurek na zakwasie. Kiedy wszystko w kuchni jest już gotowe, warto zainspirować się radami Anny Zięciowskiej, jak nakryć wielkanocny stół.", "url": "https://www.mojegotowanie.pl/przepis/zurek-z-kielbasa", "category": "wielkopolskie", "sub_category": "Gotowe dania i potrawy", "phrase": "Żur na kiełbasie"}