{"meta_description": "Tradycyjna śląska zupa.", "title": "Tradycyjny żurek śląski na wędzonce - Śląskie Smaki", "content": "TRADYCYJNY ŻUREK ŚLĄSKI NA WĘDZONCE Z KIEŁBASĄ, JAJKIEM I KARTOFLAMI DYMFOWANYMI Z CEBULKĄ I BOCZKIEM Boczek wędzony, kiełbasę śląska i cebulę pokroić w kostkę, przekłożyć do garnka, dodać kość wędzoną i podsmażyć. Dodać przeciśnięty czosnek, zalać wszystko wywarem i gotować. Następnie dodać przyprawy: cukier, sól, pieprz, ziele angielskie, liść laurowy, majeranek i gotować przez 30 minut. Do tak przygotowanego wywaru dolać zakwas i gotować 15 minut. W międzyczasie ugotować jajko na twardo. Do naczyń wyłożyć ziemniaki dymfowane, zalać żurkiem i dołożyć obrane i pokrojone na pół jajko. Jest to zupa tradycyjnie wielkanocna, przyrządzana na bazie zakwasu z mąki. Nazwa żur pochodzi od niemieckiego przymiotnika sauer, co znaczy kwaśny, ukiszony, zakwaszony. Określenie to przyjęło się na ziemiach polskich w ok. XV wieku. Żur w Polsce zawsze symbolizował post, podczas którego posiłki ograniczały się do potraw bezmięsnych i stosunkowo nietłustych, takich jak chleb żytni z solą, zupa postna, wodzionka z masłem. Potrawa została zaprezentowana przez Restaurację Leśna Perła z Rudzińca, podczas XV Festiwalu Śląskie Smaki, który odbył się w 2021 r. w Raciborzu.", "url": "https://slaskiesmaki.pl/dish/1017993/tradycyjny-zurek-slaski-na-wedzonce-z-kielbasa-jajkiem-i-kartoflami-dymfowanymi-z-cebulka-i-boczkiem", "category": "wielkopolskie", "sub_category": "Gotowe dania i potrawy", "phrase": "Żur na kiełbasie"}