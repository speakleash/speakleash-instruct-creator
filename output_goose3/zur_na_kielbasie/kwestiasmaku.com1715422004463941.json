{"meta_description": "Żurek - wyśmienity wielkanocny żurek na wędzonce. Z dwoma rodzajami kiełbasy, białą i wiejską, podawany z jajkiem i ziemniakami.", "title": "Żurek wielkanocny", "content": "Moja tegoroczna propozycja na Wielkanocną zupę :-) Oczywiście świetna także na każdą inną okazję, na obiad w tygodniu czy na niedzielę. Konkretna porcja (dla min. 6 osób) pysznego, idealnie doprawionego żurku, nie za kwaśnego, nie za gęstego. Dzieci zawsze się nim zajadają. Gorącą zupę można przelać do słoików, zakręcić i po ostudzeniu przechowywać w lodówce do 3 dni. Jeśli nie macie czasu na gotowanie zupy w święta, skorzystajcie z tej opcji i przygotujcie tę potrawę wcześniej. Zupę gotuję na wędzonych kościach wieprzowych (możecie użyć żeberek aby było więcej mięsa), dodaję kiełbasę (białą i wiejską - wędzoną), oraz żurek - zakwas. Wywar gotuję na warzywach. Polecam Wam ten prosty i intuicyjny przepis na pyszny świąteczny żurek!", "url": "https://www.kwestiasmaku.com/przepis/wielkanocny-zur-na-wedzonce", "category": "wielkopolskie", "sub_category": "Gotowe dania i potrawy", "phrase": "Żur na kiełbasie"}