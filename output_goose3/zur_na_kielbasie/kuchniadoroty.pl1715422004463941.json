{"meta_description": "Żurek na białej i wiejskiej kiełbasie. Gęsta i bardzo aromatyczna zupa. Taki żurek podaję na Wielkanoc, lub na codzienny obiad, jest łatwa i szybka do ugotowania.", "title": "Żurek na Kiełbasie Białej i Wiejskiej - film", "content": "Jak to zrobiłam, krok po kroku: Żurek na kiełbasie, a właściwie na dwóch rodzajach kiełbasy. Zupa jest pyszna, gęsta i bardzo aromatyczna. To jeden z najsmaczniejszych żurków jakie kiedykolwiek ugotowałam.  Tym razem żurek jest zrobiony z żurku w proszku.  Mój zakwas na żurek nie jest jeszcze gotowy, dlatego postanowiłam użyć zakwasu z torebki.  Uważam, że jest to doskonały pomysł, zupa wyszła naprawdę pyszna. Do ugotowania żurku wykorzystałam dwóch rodzajów kiełbasy. Białej surowej i dobrej kiełbasy wiejskiej.  Białą kiełbasę przed gotowaniem nakłułam patyczkiem do szaszłyków, aby w czasie gotowania nie pękła jej skórka. Kiełbasę wiejską bardzo mocno zrumieniłam na suchej patelni. Kiełbasa była dość chuda, więc nie wiele było z niej tłuszczu. W spisie jest bardzo wiele składników, ale to bardzo prosty i szybki do zrobienia przepis. Żurek podaję z ugotowanym na twardo jajkiem, jedno na osobę i posypany natką pietruszki.  Żurek można podać w chlebkach lub na talerzu. Wszystko zależy od Twoich upodobań i od okazji.  Wielkanocny żurek podaję najczęściej w domowej roboty Chlebkach do Żurku. Różnica między tymi dwiema zupami jest niewielka, acz zasadnicza. Zakwas na Żurek – robi się na bazie mąki żytniej. Barszcz jest nieco delikatniejszy, a żurek ma bardziej wyrazisty smak.  Do żurku dodaję często śmietanę z chrzanem, do białego barszczu nigdy. Zdecydowanie częściej gotuję żurek, a barszcz tak naprawdę gotowałam jeden raz. Był delikatniejszy i rzadszy, a my lubimy zupy gęste i sycące. • ok. 1 l. zakwasu na żurek lub 2 torebki żurku w proszku.", "url": "https://www.kuchniadoroty.pl/przepis/zurek-na-kielbasie-bialej-i-wiejskiej", "category": "wielkopolskie", "sub_category": "Gotowe dania i potrawy", "phrase": "Żur na kiełbasie"}