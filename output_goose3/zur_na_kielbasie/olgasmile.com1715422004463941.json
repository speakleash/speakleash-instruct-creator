{"meta_description": "ŻUREK Z BIAŁĄ KIEŁBASĄ - Kolejna klasyczna propozycja na święta, żurek z białą kiełbasą, ziemniakami i boczkiem. Oj tak, żurek z biała kiełbasą taką gotowaną to", "title": "ŻUREK Z BIAŁĄ KIEŁBASĄ", "content": "Kolejna klasyczna propozycja na święta, żurek z białą kiełbasą, ziemniakami i boczkiem. Oj tak, żurek z biała kiełbasą taką gotowaną lub parzoną oraz boczkiem podsmażonym na patelni jest absolutną klasyką kuchni polskiej. To chyba najpopularniejszy żurek, przynajmniej za czasów mojego dzieciństwa. To jedna z tych zup, do której można dodać jeszcze jajko, celem podkreślenia Wielkanocy. W tym przypadku pasuje także śmietana tłusta słodka lub kwaśna o ile sam zakwas nie jest zbyt intensywny. Czasami chrzan, podsmażona cebula w talarkach lub sowita ilość pieprzu i majeranku. Moja mama lubi czosnek i bez niego żurek z białą kiełbasą nie może stanąć na stole. A Ty, co dodajesz do żurku? Oczywiście ziemniaki jako klasyczny dodatek do barszczu białego lub żurku też znalazły u mnie swoje miejsce na pokazywanym talerzu! Zapraszam dzisiaj na przepis na żurek z białą kiełbasą i boczkiem w wersji klasycznej lub bezglutenowej, zależnie od użytego zakwasu i jakości więc i składu kiełbasy. • 3 łyżki masła (opcjonalnie jeśli cebulkę przed dodaniem do żurku lekko podduszam, wtedy staje się słodsza) • W dużym garnku gotuję dwa litry wody, białą kiełbasę, pokruszone suszone grzyby, posiekane w drobną kostkę cebule z listkiem laurowym, zielem, solą i pieprzem. Po około 15-20 minutach wyławiam kiełbasę, wlewam do zupy 500 ml zakwasu – żurku, zagotowuję ponownie i gotuję przez kolejne 10 minut. Wyłączam i zalewam śmietaną. • W oddzielnym garnku gotuję obrane i pokrojone w kostkę ziemniaki w takiej ilości wody, aby delikatnie przykryły kartofle. Gdy są miękkie wlewam je razem z wodą do garnka z zupą. • Obieram kiełbasę z osłonki i kroję w plastry. Również dodaję do zupy i mieszam dokładnie. W tym momencie mogę doprawić ją odpowiednią ilością soli, pieprzu i majeranku. Jajko wkładam bezpośrednio do talerza. Żurek z biała kiełbasą jest takim absolutnie klasycznym daniem kuchni polskiej", "url": "https://www.olgasmile.com/zurek-z-biala-kielbasa.html", "category": "wielkopolskie", "sub_category": "Gotowe dania i potrawy", "phrase": "Żur na kiełbasie"}