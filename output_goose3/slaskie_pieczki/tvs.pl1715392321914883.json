{"meta_description": "Rzeźba Honorowego Obywatela Gminy Godów Franciszka Pieczki stanęła na skwerku przy Szkole Podstawowej im. Franciszka Pieczki w Godowie.", "title": "W Godowie stanęła rzeźba Franciszka Pieczki", "content": "Rzeźba Honorowego Obywatela Gminy Godów Franciszka Pieczki stanęła na skwerku przy Szkole Podstawowej im. Franciszka Pieczki w Godowie. Rzeźba znajduje się przy szkole, której Franciszek Pieczka jest patronem i upamiętnia wielkiego aktora, a przede wszystkim niezwykłego człowieka, który urodził się i wychował w Godowie. – Ten wielki aktor, a przede wszystkim wyjątkowy człowiek zasługuje na swoje miejsce w naszej gminie – mówi Wójt Gminy Godów Mariusz Adamczyk. Oryginał rzeźby wykonanej dla Miasta Katowice znajduje się Galerii Artystycznej na Placu Grunwaldzkim w Katowicach. Miasto Katowice sfinansowało wykonanie projektu i modelu rzeźby. – Dziękuję Prezydentowi Miasta za ich nieodpłatne udostępnienie – mówi wójt Adamczyk. Wkrótce wokół rzeźby wielkiego aktora i godowianina powstanie dodatkowa mała architektura, w tym ławki oraz chodnik.", "url": "https://tvs.pl/informacje/w-godowie-stanela-rzezba-franciszka-pieczki/", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Śląskie pieczki"}