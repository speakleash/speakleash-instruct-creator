{"meta_description": "", "title": "Nie truj sąsiada - Śląskie walczy ze smogiem", "content": "Wybitny aktor Franciszek Pieczka zdecydował się wesprzeć akcję pod hasłem „Nie truj sąsiada”, której głównym celem jest walka z przyzwoleniem społecznym na spalanie śmieci. Jego wyrazista kreacja w spocie promującym akcję daje nam wszystkim sygnał do działania. Pokażmy nasz sprzeciw, dajmy jasny znak – koniec tolerancji dla kominów pełnych rakotwórczego dymu! Każdy z nas może wziąć udział w akcji „Nie truj sąsiada!” Wystarczy wydrukować jedną z kilku zawieszek i umieścić na płocie, drzwiach czy oknie sąsiada, który nieustannie truje nas swoim dymem. Już wkrótce 300 tysięcy zawieszek trafi do mieszkańców 28 gmin i powiatów z terenu Subregionu Zachodniego województwa śląskiego, które biorą udział w projekcie „Gmina z (dobrą) energią”. Patronat Honorowy nad projektem objął Marszałek Województwa Śląskiego. Projekt dofinansowano ze środków Wojewódzkiego Funduszu Ochrony Środowiska i Gospodarki Wodnej w Katowicach.", "url": "https://powietrze.slaskie.pl/content/nie-truj-sasiada", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Śląskie pieczki"}