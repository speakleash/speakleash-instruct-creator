{"meta_description": "", "title": "Czekoladowy kopiec kreta", "content": "Nową śmietankę firmy SM Gostyń postanowiłam wykorzystać m.in. do przygotowania ciasta „Czekoladowy kopiec kreta”. Do tej śmietanki nie trzeba dodawać cukru, ani kakao. Biszkopt upiekłam w dużej tortownicy i wykorzystałam dużą ilość śmietanki, ponieważ potrzebowałam dużego ciasta. Zazwyczaj ciasto robię w małej tortownicy i wykorzystuję 500 ml śmietanki. Poniżej podaję przepis na biszkopt, ale do tego ciasta każdy może wykorzystać swój ulubiony 🙂 • Masło rozpuścić w rondelku i pozostawić do ostygnięcia. • Białka ze szczyptą soli ubić na sztywną pianę. Następnie stopniowo dodawać cukier, cały czas miksując. Po dodaniu całego cukru również stopniowo dodawać żółtka. Powoli, naprzemiennie wlewać masło, wsypywać mąkę i kakao. Wszystko delikatnie mieszać, aż do uzyskania jednolitej masy. • Ciasto przelać do tortownicy wyłożonej papierem do pieczenia i piec w piekarniku nagrzanym do 180°C przez około 25 minut. • Po upieczeniu z biszkoptu ściągnąć papier i pozostawić do przestygnięcia. • Przestudzony biszkopt położyć na paterze, odciąć mu wierzch (można wyjąć trochę środka), a następnie poukładać na nim obrane banany. • Dobrze schłodzoną śmietankę ubić na sztywno. Pod koniec ubijania dodać serek mascarpone (przed połączeniem ze śmietanką, serek można rozetrzeć łyżką, aby w masie nie było grudek i nie trzeba było długo ucierać). Wyłożyć w kształcie kopca na banany. • Odcięte kawałeczki biszkoptu pokruszyć, posypać po wierzchu ciasta i przyklepać delikatnie do śmietany. • Wstawić do lodówki na kilka godzin, a najlepiej na całą noc by masa stężała.", "url": "https://smgostyn.pl/przepisy/czekoladowy-kopiec-kreta/", "category": "opolskie", "sub_category": "Wyroby piekarnicze i cukiernicze", "phrase": "Kretowina – ciasto biszkoptowe o smaku czekoladowym"}