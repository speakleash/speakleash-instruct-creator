{"meta_description": "", "title": "Ciasto genueńskie", "content": "Dość duże jak na ten rodzaj deseru, ledwo mieszczące się w 23 cm formie. Na puszystym biszkopcie genueńskim, z grubą warstwą musu czekoladowego. Wydaje mi się, że trochę większe od mojego poprzedniego Doskonałego ciasta czekoladowego, trochę do niego podobnego, ale wykonanego zupełnie inną techniką. Tutaj do czekoladowego musu nie dodaje się już żelatyny, mus nie jest zatem bardzo sztywny. Ułożony jest na warstwie ciasta biszkoptowego, zwanego \"genueńskim\", przygotowanym nieco inaczej niż tradycyjny biszkopt. Do ubitej masy z jajek i cukru dodaje się roztopione masło, czego nie spotkamy w przypadku klasycznego biszkoptu. Z tego powodu można powiedzieć, przygotowanie \"biszkoptu genueńskiego\" jest trudniejsze i wymaga wprawy. Ciasto może stanowić też torcik urodzinowy.", "url": "https://www.kwestiasmaku.com/desery/czekolada/ciasto_genuenskie/przepis.html", "category": "opolskie", "sub_category": "Wyroby piekarnicze i cukiernicze", "phrase": "Kretowina – ciasto biszkoptowe o smaku czekoladowym"}