{"meta_description": "Przepis na mocno czekoladowe ciasto do tortu. Bardzo proste do przygotowania. Ciasto czekoladowe jest wilgotne i ładnie kroi się na blaty.", "title": "Mocno czekoladowe ciasto do tortu - - czekoladowy blog", "content": "Jajka – Powinny być w temperaturze pokojowej, dlatego trzeba wcześniej wyjąć je z lodówki. Można też przyspieszyć ten proces i włożyć je do miski z ciepłą wodą na 10 – 15 minut, wymieniając wodę na ciepłą jakby ostygła. Maślanka – Powinna być w temperaturze pokojowej, dlatego trzeba wcześniej wyjąć ją z lodówki. Tak. Można zastąpić ją jogurtem naturalnym, który ma rzadką konsystencję. Nada się też kwaśna śmietana w kubeczku o zawartości tłuszczu 12%, śmietana 18% ma już gęstszą konsystencję. Czekolada – Do ciasta potrzebna jest czekolada gorzka o zawartości kakao między 60-80%. Sama do tego przepisu użyłam czekolady o zawartości kakao 74%. Kakao – W przypadku tego ciasta czekoladowego najlepiej sprawdzi się kakao alkalizowane np. Decomorreno lub Wedel, czyli takie ogólnodostępne ciemne kakao o zawartości tłuszczu 10-12%. Ono nadaje głęboki, czekoladowy smak i kolor. Ciasto piec do suchego patyczka, pierwszy raz patyczek można wbić po ok. 45 minutach. Jeżeli będzie na nim surowe ciasto, to sprawdzić kolejny raz po 4-5 minutach. Ciasto pieczemy w tortownicy 18 cm i rośnie z górką, którą trzeba ściąć w prawie najszerszym jej miejscu . Razem z górką ciasto ma ok. 6 cm +/- 0,5 cm w zależności od użytych składników, dokładności proporcji lub sposobu przygotowania. Po odkrojeniu górki ciasto ma ok. 5 cm wysokości i można je przekroić na 3 grubsze blaty o grubości 1,5/1,6 cm lub 4 blaty o grubości ok. 1,2cm. To ciasto jest wilgotne i w zasadzie nie ma konieczności, aby je nasączać (chyba, że było za długo pieczone, wtedy trzeba to zrobić). Nasączenie może jednak dodać aromatu i jeśli macie ochotę dodatkowo nawilży blaty. Do nasączenia można wykorzystać: • mocne espresso (również wymieszane z poniższymi likierami lub kilkoma kroplami aromatu: w zależności od dodatków to tortu mogą być to np. aromat migdałowy, waniliowy, pomarańczowy, kokosowy) • alkohole smakowe (do ciasta czekoladowego pasować będą: Amaretto, likiery kawowe, orzechowe, karmelowe, z kwaśnych owoców jak wiśnie, porzeczka) • None syrop z kakao lub np. wiśniówki (jak w i Najlepiej dzień przed składaniem tortu i krojeniem. Ciasto w dniu pieczenia i po ostygnięciu jest jeszcze delikatne i podczas krojenia może się bardziej kruszyć. Jeśli pieczecie je na deser, aby polać czekoladą i zjeść do kawy – jak najbardziej można kroić po ostudzeniu. Jednak do tortu warto, aby poczekało jeden dzień (ok 24 godziny). Wtedy ma lepszą konsystencję i zdecydowanie lepiej się kroi. Jeśli upieczecie ciasto i ostygnie, można zabezpieczyć je folią spożywczą w formie i następnego dnia wyjąć i pokroić. Jeśli nie macie pewności, czy użyjecie go już następnego dnia, można je wyjąć z tortownicy (ostudzone) i przenieść do szczelnego pojemnika, całe owinięte folią spożywczą może się do niej trochę przykleić. Przechowujemy je w temperaturze pokojowej.", "url": "https://chocololo.pl/mocno-czekoladowe-ciasto-do-tortu/", "category": "opolskie", "sub_category": "Wyroby piekarnicze i cukiernicze", "phrase": "Kretowina – ciasto biszkoptowe o smaku czekoladowym"}