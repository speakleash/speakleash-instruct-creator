{"meta_description": "Przepis na kopca kreta od podstaw. Sprawdź jak przygotować w domu to popularne ciasto od Dr. Oetkera. Kakaowy biszkopt z masą śmietanową i bananami. Przepis✔️", "title": "Domowy kopiec kreta - Przepis Wszystkiego słodkiego", "content": "Ciasto już od wielu lat znane, lubiane i przygotowywane w wielu domach - na specjalne okazje i spontanicznie, do popołudniowej kawy ☕ Okazuje się, że domowa wersja Kopca Kreta jest równie prosta w przygotowaniu, co kultowe ciasto z proszku i nie zajmuje wiele czasu. Mój przepis na domowy Kopiec Kreta to oryginalna, klasyczna wersja - czyli kakaowy biszkopt wypełniony bananami 🍌i przykryty sporą porcją kremu z bitej śmietany. Do masy dodałam czekoladową posypkę🍫, która rozpuszczając się przełamała smak śmietanki i dała fajny efekt straciatella po rozkrojeniu ciasta. Domowy Kopiec Kreta znika w mgnieniu oka - zapewne dlatego, że to pewniak wśród ciast i smakuje chyba każdemu. W końcu nikt się nie oprze górze bitej śmietany 😋", "url": "https://wszystkiegoslodkiego.pl/przepisy/ciasta-czekoladowe/domowy-kopiec-kreta", "category": "opolskie", "sub_category": "Wyroby piekarnicze i cukiernicze", "phrase": "Kretowina – ciasto biszkoptowe o smaku czekoladowym"}