{"meta_description": "Jabłoń Boiken STARA ODMIANA - Najwyższa jakość produktu ✪ Sadzonki prosto ze szkółki w najlepszej cenie ✪ Zamów online!", "title": "Jabłoń Boiken STARA ODMIANA | DrzewkaOwocowe24", "content": "Boiken to stara odmiana Jabłoni rodem z Niemiec. Po raz pierwszy opisana została w 1828 roku. Jej pochodzenie nie jest znane. Znana była w Czechosłowacji i NRD. Uprawiana była też na Ukrainie. Powszechnie spotykana jest w okolicach Bremy. Kiedyś była dość popularna w różnych regionach Polski i nadal występuje w starych sadach. Ostatnio Jabłoń Boiken popularność traci i nowe sady zwłaszcza towarowe nie są zakładane. Jeśli nie planuje się oprysków warto jesienią liście zgrabić i wyrzucić poza ogród. Grzyby wtedy mają mniej dogodne warunki do rozmnażania. Drzewo odmiany Boiken rośnie umiarkowanie. Koronę tworzy kulistą i raczej luźną. Na żyznych glebach może osiągnąć znaczne rozmiary o ile nie jest sadzone na podkładce karłowej. Konary wyrastają prawie pod kątem prostym. Ogałacają się one w częściach przynasadowych z krótkopędów. Gdy drzewo obficie owocuje korona staje się rozłożysta. Jabłoń Boiken w okres owocowania wchodzi raczej wcześnie. Owocuje bardzo obficie. Wykazuje skłonność do owocowania przemiennego czyli co drugi rok. Kwitnie pod koniec masowego kwitnienia jabłoni. Owoce odmiany Boiken są zwykle średniej wielkości. Czasem są dość duże, kulisto-stożkowate albo kulisto-spłaszczone. Przy kielichu są żebrowane, dość twarde i ciężkie. Skórka jest gładka, stosunkowo gruba, tłusta, na początku zielona, później jasnożółta. Skórkę czasem zdobi rozmyty, delikatny, różowy rumieniec. Jabłoń Boiken posiada miąższ biały, jędrny, ścisły i kwaskowaty. W smaku jest raczej średni. Jabłka prawie nie pachną. Komory nasienne są duże i otwarte. Nasiona są liczne, średniej wielkości, pękate, tępo zakończone, jajowate i ciemnobrązowe. Owoce są doskonałe na przetwory i to jest główny powód uprawy Boikena w sadach przydomowych. Owoce są bardzo cenione jako surowiec dla przemysłu. Można z nich robić dżemy, kompoty, soki, musy. Jako deserowe nadają się również do spożycia na surowo ale lepiej wykorzystać je do ciast i jako dodatek do deserów. Boiken jest najsmaczniejszy po odleżeniu w chłodzie. Odmiana Jabłoni Boiken jest odmianą zimową. Jabłka dojrzewają w drugiej połowie października. Przed zbiorem nie opadają. Do spożycia nadają się od stycznia do maja. W czasie przechowywania czasem ulegają oparzeliźnie powierzchniowej i gorzkiej zgniliźnie. Duże jabłka Boikena źle się przechowują. Transport znoszą dobrze i nie są wrażliwe na uszkodzenia. Jabłoń Boiken jest to odmiana wytrzymała na mróz( znosi do – 30 stopni), dość wrażliwa na parch. Niestety bardzo wrażliwa na mączniak zwłaszcza w cieplejszych rejonach. Jeśli chodzi o zarazę ogniowa odporność Boikena jest średnia. Jabłoń Boiken jest obcopylna. Dobre owocowanie zapewni posadzenie w pobliżu zapylaczy czyli jabłoni kwitnących w tym samym czasie. W tym wypadku wybrać można miedzy innymi Papierówkę czyli Oliwkę Żółtą, Antonówkę Zwykłą, Malinówkę Oberlandzką, Cortland, Idared, Jonatana, Koksę Pomarańczową, James Grieve, Wealthy, Landsberską czy MacIntosh’a. Drzewo odmiany Boiken może być sadzone w całej Polsce nie tylko na terenach ciepłych z tym, że na terenach zimniejszych młode jabłonie warto okrywać, bo mogą przemarznąć. Starsze nabierają odporności. Odmiana nie lubi gleb mokrych i ciężkich. Dobrze za to znosi suszę. Preferuje stanowisko słoneczne i umiarkowana wilgotność gleby. Gleba powinna być przeciętna lub żyzna o odczynie obojętnym albo lekko kwaśnym. Idealne pH 6,2-6,7. Drzewko najlepiej nabyć i posadzić wczesną wiosną lub jesienią. Chyba, że zakupiliśmy drzewko w pojemniku. W takim wypadku sadzić Boikena można cały rok wegetacyjny. Rozstaw sadzenia zależy od zastosowanej podkładki. Jabłonie muszą być cięte. Dotyczy to również odmiany Boiken. Młode drzewka owocowe przycina się w celu uformowania korony. Należy przy tym pamiętać by nie ciąć silnie, ponieważ opóźnimy w ten sposób wejście drzewa w okres owocowania. Skracamy pędy boczne o 1/3 długości i przyginamy sznurkami lub klamerkami do poziomu (przyspiesza to wejście w owocowanie). Przewodnik skracamy na wysokości 80cm jeśli drzewko nie jest rozgałęzione. Nieco później cięcie ma na celu prześwietlenie korony. Ułatwia to ewentualne opryski i zwiększa plonowanie. Drzewa stare należy odmładzać. To ważne, ponieważ tylko wtedy drzewa będą nadal dobrze owocować. Ważne też jest usuwanie chorych i uszkodzonych gałązek, krzyżujących się i zbyt silnych", "url": "https://drzewkaowocowe24.pl/produkt/jablon-boiken/", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Stara odmiana jabłoni Königin"}