{"meta_description": "Interesujesz się ogrodnictwem i roślinami? Przeczytaj nasz artykuł Drzewa owocowe - najlepsze stare odmiany jabłoni !", "title": "Drzewa owocowe - najlepsze stare odmiany jabłoni", "content": "Z czasem ludzkość nauczyła się sztuki szczepienia drzewek owocowych . W dużej mierze przyczynili się do tego średniowieczni zakonnicy. To właśnie z przyklasztornych ogrodów pochodzą stare odmiany drzew owocowych jabłoni np. Szarej Renety. Sadzenie drzew owocowych ma więc już bardzo długą historię. Przez wiele, wiele wieków nie mieliśmy w Polsce jednolitego nazewnictwa starych odmian drzew owocowych jabłoni . W naszym kraju aż do początku XX wieku używano bardzo często nazw niemieckich, francuskich czy angielskich. Większość ludzi w tamtym czasie nie znała innych języków, a nawet jeśli tak, to ciężki im było je spamiętać. Dlatego też ich nazwy zwyczajnie spolszczano. Dla przykładu odmiana jabłoni Gravensteiner, która pochodzi z co najmniej XVII wieku stała się naszym Grafsztynkiem . Dodatkowo na wsiach czy we dworkach figurowały nazwy lokalne, potoczne jak np. Cytrynówki , Grochówki. Finalnie ogrodnicy w XIX przestali klasyfikować odmiany jabłoni po kształcie owocu czy nazwie, a zaczęli o porę dojrzewania owoców. Do dziś wyróżniamy odmiany jabłoni: letnie, jesienne i zimowe. Dziś przyjrzymy się tym pierwszym. Jabłoń to jedno z najstarszych drzew owocowych jakie uprawiany były przez człowieka. Współczesne odmiany jabłoni to krzyżówki zarówno gatunków jak i odmian jabłoni. Wśród najstarszych przodków warto wymienić chociażby jabłoń dziką czy też jabłoń rajską . Jabłonie letnie najczęściej owocują od lipca, poprzez sierpień, czasem do września. Charakteryzują się cienką skórką, miękkim owocem oraz kruchym rozpływającym się w ustach miąższem. Są od razu gotowe do spożycia po zerwaniu z drzewa. Jabłonie letnie dojrzewają stopniowo, w przeciągu paru tygodni. Dawniej sadzone były głównie dla dzieci, ze względu na właśnie miękki owoc. Owoce jabłoni letnich rewelacyjnie sprawdzają się do obróbki: na soki, kompoty czy do ciast. Odmiany te mają krótki okres przechowalniczy, dlatego też warto dość szybko się nimi zająć! Odmiany jabłoni letnich Do czołowych odmian należą: - jabłoń Oliwka żółta Papierówka - czy jest ktoś kto nie zna pysznej, letniej Papierówki? Biały Nalew co raz częściej powraca ona do uprawy sprawdzonych odmian drzew owocowych. Stare odmiany drzew owocowych są mało wrażliwe na niesprzyjające warunki. Jabłoń Oliwka żółta jest dość odporna na parcha, niewrażliwa na mączniaka i bardzo wytrzymała na mróz. Przepyszna odmiana wśród deserowych, dojrzałych owoców możemy się spodziewać w lipcu i sierpniu. Kiedyś tradycyjnie była sadzona w prawie każdej zagrodzie wiejskiej na spółkę z Kosztelą, Kronselką czy Renetami. Owoce średniej ma wielkości, w nieregularnym kształcie, z gładką zielonożółtą skórką. Miąższ, cudnie pachnący, aromatyczny i soczysty. Owoce zrywamy delikatnie, bo mogą się obtłukiwać. Przy Papierówce nie można przejść obojętnie, gdyż nagrzane na drzewie, dojrzewające owoce wspaniale pachną z daleka. Ciekawostką jest to, że możemy użyć niedojrzałych owoców Oliwki żółtej do zakwaszenia dań z kapusty. - jabłoń Katja – pyszna, szwedzka odmiana wybitnie deserowa. Ta wyborna odmiana jabłoni letniej wyróżnia się bardzo słodkimi, czerwonymi, soczystymi owocami z truskawkową nutą. Prócz bezpośredniego spożycia odmiana nadaje się świetnie też na soki i do ciast. Warto także wspomnieć, iż owoc ma również piękny i intensywny zapach. Mrozoodporna odmiana jabłoni z dość dużą odpornością na parcha i mączniaka. - jabłoń Genewa Early – nazywana Czerwoną Papierówką Oliwką to letnia odmiana amerykańska. Owoce są średniej wielkości, o cienkiej skórce z czerwonym rozmytym rumieńcem. Miąższ jest niezwykle soczysty i aromatyczny i słodko-kwaśny. Ta deserowa odmiana polecana jest do bezpośredniego spożycia lub na soki. - jabłoń James Grieve - Kolejną letnią odmianą jabłoni jest uniwersalny zapylacz jabłoni, czyli James Grieve. To stara, XIX-wieczna odmiana, którą wyróżniają się owoce z ładnym czerwonym rumieńcem ze smużkami i smacznym aromatycznym miąższem. Jest mało wrażliwa na parcha i mączniaka jabłoni. Owoce dojrzewają nieco później, w połowie sierpnia, drzewa owocują obficie i regularnie. - jabłoń Piros – nieco później stworzona niemiecka odmiana, lecz jako letnia odmiana jabłoni w smaku jest wybitna. Owoce tej sadzonki jabłoni są średniej wielkości, czerwone, o bardzo soczystym miąższu, z pomarańczowo-truskawkową nutą. Te sadzonki drzew owocowych są mrozoodporne, odporne na parcha i mączniaka. - jabłoń Ananas Berżenicki – to bardzo stara odmiana jabłoni odkryta na Wileńszczyźnie. Owoce ma duże, typowo deserowe do bezpośredniego spożycia. Miąższ kremowy, po dojrzeniu kruchy, lekko aromatyczny i bardzo smaczny. Owoce dojrzewają w połowie sierpnia. Jabłoń Ananas Berżenicki co ważne owocuje nie naprzemiennie, a rok rocznie. Jest to całkowicie odporna na mróz i mączniaka. Ananasy Berżenickie to stare odmiany drzew owocowych bardzo chętnie sadzone wraz z Koksa pomarańczowa, Oliwka żółta, Szara Reneta, Złota reneta.", "url": "https://www.sadowniczy.pl/Drzewa-owocowe-najlepsze-stare-odmiany-jabloni-blog-pol-1644917282.html", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Stara odmiana jabłoni Königin"}