{"meta_description": "Informacje o Kociołki Żeliwne Porębskie, prażonki 3 litry - 2451392079 w archiwum Allegro. Data zakończenia 2012-07-04 - cena 159 zł", "title": "Kociołki Żeliwne Porębskie, prażonki 3 litry - 2451392079 - oficjalne archiwum Allegro", "content": "Składniki dla kociołka 3L:  3 kg ziemniaków, 30 dag boczku wędzonego, 0,5 kg kiełbasy, 3-4 duże cebule, 1-2 liście kapusty, sól, pieprz mielony do smaku. Dla kociołka 5L składników powinno być proporcjonalnie więcej.  Przygotowanie:  Obrać ziemniaki, umyć je i wysuszyć. Pokroić w kostkę grubości około 3 [cm]. Pokroić w plastry boczek, kiełbasę i cebulę. Cebulę należy pokroić nieco grubiej niż wędlinę. Dno garnka wyłożyć jedną warstwą boczku (ścianki i dno można dodatkowo posmarować cienką warstwą tłuszczu odpornego na wysoką temperaturę, np. smalcem). Boczek przykryć warstwą ziemniaków. Następnie ułożyć warstwę kiełbasy i przykryć ją warstwą cebuli. Posolić i posypać pieprzem do smaku. Powtarzać czynność kilkakrotnie, aż do wypełnienia kociołka po brzeg. Przykryć wszystko liśćmi kapusty, które powinny wystawać poza pokrywę. Całość procesu przygotowania można obejrzeć  Prażenie:  Prażonki ułożone w kociołku przykryć szczelnie pokrywą, docisnąć i mocno dokręcić śrubą. Rozpalić ognisko. Kociołek ustawić na otwartym palenisku. Piec na dużym ogniu 10 minut, a następnie rozgarnąć ognisko i na bardzo małym ogniu jeszcze około 40-50 minut (podczas pieczenia porządnie potrząsnąć kociołkiem i go obrócić). Po upieczeniu jeść danie prosto z kociołka lub przełożyć je na talerze. Prażonki doskonale smakują z ogórkami małosolnymi lub kiszonymi i sałatką pomidorową z cebulą. Nie zrażaj się, jeśli nie uda Ci się za pierwszym razem. Robienie prażonek, jak to powiedział nasz jeden klient jest jak gonienie króliczka. Chodzi o to by go gonić. Za każdym razem twoje prażonki będę lepsze i lepsze. Wynikać to będzie z twoich umiejętności, poznania kociołka i własności samego kociołka.", "url": "https://archiwum.allegro.pl/oferta/kociolki-zeliwne-porebskie-prazonki-3-litry-i2451392079.html", "category": "śląskie", "sub_category": "Gotowe dania i potrawy", "phrase": "Porębskie prażonki"}