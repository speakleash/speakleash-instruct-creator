{"meta_description": "Prażonki Porębskie to słynny dziś na całej Jurze lokalny specjał, który wywodzi się właśnie z Poręby i stąd przepis spopularyzował się w...", "title": "Prażonki Porębskie", "content": "Prażonki Porębskie to słynny dziś na całej Jurze lokalny specjał, który wywodzi się właśnie z Poręby i stąd przepis spopularyzował się w całym regionie. W 2006 roku prażonki zostały wpisane na Listę Potraw Tradycyjnych prowadzoną przez Ministra Rolnictwa i Rozwoju Wsi. Prażonki towarzyszą niejednej imprezie gminnej i rodzinnej w całej okolicy, ale specjalnie pieczołowicie są hołubione właśnie w Porębie. To tutaj każdego roku we wrześniu odbywa się Światowy Festiwal Prażonek i wtedy piecze się je w ogromnym kotle żeliwnym na ognisku. Może z niego pojeść nawet 500 osób. To wielkie i ciekawe wydarzenie w Porębie, warto wtedy tę niewielką miejscowość jurajską odwiedzić. Pierwszy Festiwal Prażonek miał miejsce w 2003 roku. Robienie prażonek polega na prażeniu ziemniaków z dodatkiem kiełbasy, boczku, cebuli, smalcu, soli i pieprzu. Odbywa się to na ognisku, w kociołku żeliwnym, a ważnym elementem tego wydarzenia jest wspólne, zwykle rodzinne spędzanie czasu na powietrzu. Dokładny przepis na Prażonki Porębskie można odnaleźć tutaj. Oto lista polecanych i sprawdzonych przez nas noclegów. Tutaj znajdziesz duży wybór noclegów. Zamawiając nocleg na Booking.com za naszym pośrednictwem wspierasz naszego bloga, za co z góry dziękujemy! To pomoże nam w dotarciu do wielu ciekawych miejsc, które później chętnie Wam pokazujemy i dzielimy się z Wami naszymi doświadczeniami i informacjami. Poniżej pokazujemy Ci prognozę pogody. Sprawdź ją przed wyjazdem!", "url": "https://www.polskieszlaki.pl/prazonki-porebskie.htm", "category": "śląskie", "sub_category": "Gotowe dania i potrawy", "phrase": "Porębskie prażonki"}