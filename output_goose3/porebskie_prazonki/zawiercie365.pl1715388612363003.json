{"meta_description": "W sobotę, 10 września 2022r., odbył się XVIII Festiwal Prażonek w Porębie. Jest to coroczne, tradycyjne święto, które ma wręcz historyczne podwaliny.", "title": "XVIII Festiwal Prażonek - Poręba 2022r.", "content": "W sobotę, 10 września 2022r., odbył się XVIII Festiwal Prażonek w Porębie. Jest to coroczne, tradycyjne święto, które ma wręcz historyczne podwaliny. Punktualnie o 16:00 Burmistrz Poręby Ryszard Spyra oficjalnie otworzył PORĘBSKIE PRAŻONKI i powitał przybyłych gości. Wśród nich byli lokalni politycy i samorządowcy, wielu darczyńców i sponsorów porębskich prażonek, mieszkańcy, ale też osoby z okolicznych miejscowości. Około godziny 17:00 zaprezentowało się nam Koło Gospodyń Wiejskich NIWCZANKI. Zespół ten zajął w tym roku ex aequo III miejsce w Jurajskim Festiwalu Kultury Ludowej \"Gościniec Jurajski\" w Koziegłowach. Następnym wykonawcą był pan Ryszard Mizera. Zaraz po nim zespół AWARIA FABRYCZNA a następnie Julia Kisil. O godzinie 19:00 publiczność porwał koncert zespołu MENELAOS, a o godzinie 20:00 mogliśmy podziwiać przepiękny pokaz Teatru Ognia. Podczas tej wspaniałej zabawy, zaśpiewała jeszcze Izabela Grzyb i zespół SWING3R. Zabawa trwała do późnych godzin nocnych. Była to niezwykła biesiada z muzyką, tańcem... i nawet deszcz nie był wstanie przeszkodzić w zabawie. A który PORĘBSKI KOCIOŁEK był najlepszy? Jako, że tradycji musiało się stać za dość, około godziny 20:00 ogłoszono wyniki konkursu \"Porębski Kociołek\" (konkurs na najlepsze prażonki). Bohaterami imprezy były przede wszystkim dwa ogromne, bo mieszczące po ok. 360 kg wsadu każdy, żeliwne kotły. To w nich, z prostych składników, na prawdziwym ognisku, powoli dochodziły prażonki. Ziemniaki - podstawowy składnik jurajskiego specjału, tradycyjnie już, bo od ponad 15 lat, przekazał pan Krzysztof Grabowski. Kiełbasę i boczek - firma Matan. Wieloletnie doświadczenie w prażeniu Pana Stanisława Borówki zagwarantowało ich niepowtarzalny smak. Kotły zostały otwarte ok. godz. 18. Strażacy z OSP Niwki unieśli wieka z symbolami miasta Poręba. Później wszyscy uczestnicy Festiwalu mogli się delektować smakiem porębskiego specjału. Były też mniejsze kociołki, gminne i prywatne. W trakcie imprezy odbył się również konkurs, w którym chętni odpowiedzieli na pytanie, w którym roku Poręba odzyskała prawa miejskie, a swoje nazwisko wrzucili do kuli. Wylosowano z niej trzy nazwiska: Tradycja PORĘBSKICH PRAŻONEK jest nie tylko piękna, ale i smaczna. Festiwal Prażonek doczekał się też zainteresowania ze strony Wirtualnej Polski: Toteż prażonki porębskie – jako dziedzictwo kulinarne – zostały wpisane w 2006 roku na Listę Produktów Tradycyjnych Ministerstwa Rolnictwa i Rozwoju Wsi. Nie bez przyczyny. Od wielu pokoleń zwyczaj ich pieczenia odzwierciedla zamiłowanie do biesiad pod chmurką, zanim grille stały się modne w całym kraju nad Wisłą. Tak naprawdę, to nie tylko posiłek, to lokalna afirmacja życia w najlepszym, bo najprostszym wydaniu: jedzenie, bliscy, beztroska, plener, nierzadko śpiewy i muzyka.", "url": "https://zawiercie365.pl/pl/19_wiadomosci-z-regionu/11994_xviii-festiwal-prazonek---poreba-2022r.html", "category": "śląskie", "sub_category": "Gotowe dania i potrawy", "phrase": "Porębskie prażonki"}