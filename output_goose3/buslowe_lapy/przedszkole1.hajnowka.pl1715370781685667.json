{"meta_description": "Oficjalna witryna Przedszkola nr 1 w Hajnówce przy ul. Millenium", "title": "„Busłowe łapy”- kultywujemy tradycje naszego regionu", "content": "Związany jest ściśle ze świętem Zwiastowania Najświętszej Marii Panny, które w ludowych wierzeniach Podlasia było uznawane również jako dzień przylotu bocianów, czyli zapowiedź nadejścia wiosny. Formą zachęty do powrotu bocianów i założenia gniazd w gospodarstwie były właśnie „bocianie łapy”, które wkładano do gniazda. Bocian (busioł) miał chronić dom przed pożarem, zapewniać dostatek i liczne potomstwo. Wszystkie dzieci uczęszczające na zajęcia z językiem białoruskim poznały zwyczaj pieczenia „busłowych łap\" oraz sposób wykonania tych drożdżowych bułeczek. Do ich wypieku użyliśmy: maki pszennej, drożdży, cukru, mleka i masła. Dzieci doskonale poradziły sobie z wyrobieniem ciasta , a także formowaniem „łapek”. Aromatyczny zapach drożdżowych bułeczek roznosił się po całym przedszkolu. Smakowały wybornie. W ten sposób przybliżyliśmy dzieciom historię i tradycję naszego regionu. Na zdjęciach dzieci słuchają opowieści o zwyczaju wypiekania na Podlasiu „bocianich łap”. Współpracują przy wyrabianiu drożdżowego ciasta. Dodają poszczególne produkty, wyrabiają ciasto, formują bułeczki, układają na blachy do pieczenia.", "url": "http://przedszkole1.hajnowka.pl/2019/index.php/aktualnosci/1109-buslowe-lapy-kultywujemy-tradycje-naszego-regionu", "category": "podlaskie", "sub_category": "Wyroby piekarnicze i cukiernicze", "phrase": "Busłowe łapy"}