{"meta_description": "", "title": "Busłowe Łapy", "content": "Już po raz kolejny na terenie Warszawskiego Ogrodu Zoologicznego organizowana jest niezwykła impreza związana z pożegnaniem bocianów - BUSŁOWE ŁAPY. Jej nazwa nawiązuje do dawnej podlaskiej tradycji, kiedy to wiosną piekło się bułki w kształcie bocianich łap, które należało włożyć do gniazda. Dzięki temu ptaki nabierały sił po podróży, a ludziom wróżyło się dostatek na cały rok. Tegoroczna edycja odbędzie się 25 sierpnia przy ulicy Ratuszowej 1/3. Adresowana jest dla dzieci i ma charakter edukacyjny. Poprzez zabawę będą mogły zdobyć wiedzę na temat ekologii i ochrony przyrody. W programie przewidziano wiele atrakcji, takich jak pokonywanie \"afrykańskiej trasy podróży\" poprzez wyznaczone punkty ZOO, budowanie bocianich gniazd, warsztaty gry na bębnach oraz spektakl teatru \"Lalka\". Warszawska Izba Lekarsko-Weterynaryjna szczególne zaprasza lekarzy weterynarii wraz z najbliższą rodziną. Na hasło \"WETERYNARIA\" wstęp dla nich będzie bezpłatny. Mile widziana również pomoc w przygotowaniach i realizacji zabaw. Więcej informacji na stronie Warszawskiego Ogrodu Zoologicznego http://www.zoo.waw.pl/pl/nowinki/560-zapraszamy-na-busowe-apy.html oraz Warszawskiej Izby Lekarsko - Weterynaryjnej http://wilw.waw.pl/index.php?option=com_content&view=article&id=390:busowe-apy&catid=67:sprawy-biece&Itemid=105.", "url": "https://www.vetco.org/903-busowe-apy", "category": "podlaskie", "sub_category": "Wyroby piekarnicze i cukiernicze", "phrase": "Busłowe łapy"}