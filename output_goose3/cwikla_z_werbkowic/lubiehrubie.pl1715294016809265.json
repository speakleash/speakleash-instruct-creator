{"meta_description": "", "title": "GOK Werbkowice: Kwaszeniaki i Kiszeniaki w Krzczonowie", "content": "W ubiegłą sobotę wraz z Gminną Radą Kobiet z Werbkowic Gminny Ośrodek Kultury w Werbkowicach wziął udział w Festiwalu Promocyjno – Edukacyjnym Kwaszeniaki i Kiszeniaki w Krzczonowie. Podczas Festiwalu werbkowickie stoisko zajęło I miejsce w konkursie „Najładniejsze stoisko”. Wśród prezentowanych przez nas produktów znalazły się: ciasto staropolskie podhoreckie, werbkowickie placki z soczewicy, warzonka kryształówka – produkty tradycyjne Ziemi Werbkowickiej, ćwikła z Werbkowic – oczekująca na wpis na LPT, chleb ze smalcem i ogórkiem, kapusta kiszona oraz wiele innych przetworów. Jednym z ciekawszych punktów Festiwalu był pokaz obrzędu kiszenia i kwaszenia kapusty zespołu Kocudza, w którym swój udział miał dyrektor GOK Werbkowice – Andrzej Osuch.", "url": "https://lubiehrubie.pl/powiat/gok-werbkowice-kwaszeniaki-i-kiszeniaki-w-krzczonowie/", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ćwikła z Werbkowic"}