{"meta_description": "", "title": "WYRÓŻNIONE ŻEBERKA - Aktualności - Wiadomości - Gmina Radomyśl nad Sanem", "content": "Dwa lata temu, w wojewódzkim konkursie „Nasze Kulinarne Dziedzictwo”- chleb chwałowski okazał się najlepszy w całym województwie, rok temu – chwałowskie mięso w słoiku ponownie podbiło serca jury, w tym roku żeberka rozsławiają naszą gminę., ale nie tylko, bo i powiat stalowowolski, bowiem Pani Leokadia Gugała była jedyną uczestniczką konkursu z terenu naszego powiatu. 15 i 16 września 2007 roku w Łańcucie na VII już edycji tegoż konkursu, wśród wielu oryginalnych wyrobów, stanowiących cenne Dziedzictwo Kulinarne Podkarpacia: nalewek, mięs i wypieków, „wędzone żeberka po Chwałowsku” swoim niepowtarzalnym aromatem wabiły przybyłych smakoszy i członków Jury. Produkt Pani Leokadii został wyróżniony. Osoby, które miały okazję próbować wyrobu, nie były specjalnie zaskoczone werdyktem – smaku tego przysmaku nie da się bowiem zapomnieć. Podkreślić jednakże należy, że na siedem edycji konkursu pani Leokadia trzykrotnie podbiła podniebienia Jury – raz zdobyła pierwsze miejsce, natomiast dwukrotnie została wyróżniona! Artykuły na temat poprzednich konkursów można pobrać tutaj: [ [ Ponadto, zaangażowanie Pani Leokadii nie tylko w udział we wspomnianych konkursach, ale również w działalność kulturową i pracę z młodzieżą, dla której jest Ona wspaniałym wzorcem – zasługuje na szczególne wyróżnienie. Dlatego też Wójt Gminy – Pan Jan Pyrkosz oraz Sekretarz Gminy – Pani Małgorzata Nowak złożyli wizytę Pani Leokadii, aby wręczyć Jej osobiście list gratulacyjny [ pobierz ] i kwiaty. Laureatka poczestowała Gości wyróżnionym przysmakiem, a zapach jaki wypełnił pomieszczenie nie pozwolił długo pozostać żeberkom na talerzach! Życzymy Pani Leokadii zdrowia, wszelkiej pomyślności, a także niesłabnącej energii i pomysłowości do dalszej działalności .", "url": "http://www.radomysl.pl/asp/_pdf.asp?typ=13&sub=1&menu=2&artykul=634&akcja=artykul", "category": "podkarpackie", "sub_category": "Mięso świeże oraz produkty mięsne", "phrase": "Chwałowskie żeberka wędzone w wekach"}