{"meta_description": "Leokadia Gugała otrzymała 600 głosów. Komitet Prawo i Sprawiedliwość. Ma 63 lata. Mieszka w Chwałowicach. Radna poprzedniej kadencji. Leokadia Gugała na swoim koncie ma wiele...", "title": "Leokadia Gugała", "content": "Leokadia Gugała otrzymała 600 głosów. Komitet Prawo i Sprawiedliwość. Ma 63 lata. Mieszka w Chwałowicach. Radna poprzedniej kadencji. Leokadia Gugała na swoim koncie ma wiele nagród za swoje wyroby kulinarne. M.in. w 2005 roku otrzymała nagrodę za chleb chwałowski, w 2006 roku za mięso chwałowskie w słoiku, a w 2007 roku za wędzone żeberka po Chwałowsku. Mieszkanka Chwałowic w gminie Radomyśl nad Sanem zaznacza, że ziemię, na której się urodziło trzeba doceniać, jest propagatorką lokalnych tradycji, ale nie tylko. – Promuję zdrowie, pozytywne myślenie, potrzeba nam więcej radości, a mniej narzekania – przekonuje. Wieloletni pracownik Gminnej Biblioteki Publicznej w Radomyślu nad Sanem, Kierownik Wiejskiego Domu Kultury w Chwałowicach, inicjatorka i założycielka Stowarzyszenia Wspierania Inicjatyw Lokalnych w Chwałowicach.", "url": "https://echodnia.eu/podkarpackie/nowa-rada-powiatu-stalowowolskiego-poznaj-radnych-bez-tajemnic-wiemy-o-nich-sporo/ga/c1-18451617/zd/75260131", "category": "podkarpackie", "sub_category": "Mięso świeże oraz produkty mięsne", "phrase": "Chwałowskie żeberka wędzone w wekach"}