{"meta_description": "Żywność. Osiem kolejnych małopolskich wyrobów spożywczych trafi na Listę Produktów Tradycyjnych ministra rolnictwa.", "title": "Kiełbasy z Andrychowa można będzie nadal tradycyjnie wędzić", "content": "Ochroną zostaną objęte przede wszystkim tradycyjne wyroby wędliniarskie z Andrychowa. Na listę ministra zostaną wpisane kiełbasy: wiejska z galaretką, wiejska z galaretką extra, z gospody i kabanos wiejski z Andry­chowa. Dzięki tej decyzji te kiełbasy nadal będzie można wędzić w tradycyjny sposób, omijając zaostrzone normy dla zawartości substancji smolistych. Oprócz tego do rangi produktu tradycyjnego urosną także sery twarogowe niedojrzewające, miód nawłociowy z gminy Skrzyszów oraz gałki sadzane, czyli kluski. Na Liście Produktów Tradycyjnych są już 124 małopolskie wyroby spożywcze. Więcej ma ich Podkarpacie (170), Pomorze (156), Śląsk (134) i województwo lubelskie (127).", "url": "https://dziennikpolski24.pl/kielbasy-z-andrychowa-mozna-bedzie-nadal-tradycyjnie-wedzic/ar/3643180", "category": "małopolskie", "sub_category": "Mięso świeże oraz produkty mięsne", "phrase": "Kabanos wiejski z Andrychowa"}