{"meta_description": "Województwo śląskie liderem regionalnej listy Produktów Tradycyjnych Ministerstwa Rolnictwa i Rozwoju Wsi. Znalazło się na niej 98 potraw i napojów. Są to między innymi: pajszle, czyli flaki po cieszyńsku i becok - cieszyńska fasola na sypko.", "title": "Cieszyńskie przysmaki na ministerialnej liście", "content": "Województwo śląskie liderem regionalnej listy Produktów Tradycyjnych Ministerstwa Rolnictwa i Rozwoju Wsi. Znalazło się na niej 98 potraw i napojów. Są to między innymi: pajszle, czyli flaki po cieszyńsku i becok - cieszyńska fasola na sypko. Na ministerialnej liście znalazły się również cieszyńskie moczki czyli sosy: chrzanowy, cebulowy i grzybowy, szodon z wina - podawany na ciepło lub zimno sos do deserów z żółtek utartych z cukrem i winem oraz śląska kiszka - zsiadłe mleko. Łącznie na ogólnopolskiej liście znajduje się 600 potraw. Ich wpisanie na ministerialna listę jest potwierdzeniem wysokiej jakości wyrobu pochodzącego z konkretnego regionu.", "url": "https://www.radiobielsko.pl/wiadomosci/Cieszynskie-przysmaki-na-ministerialnej-liscie/3615", "category": "śląskie", "sub_category": "Wyroby piekarnicze i cukiernicze", "phrase": "Cieszyński szodon z wina"}