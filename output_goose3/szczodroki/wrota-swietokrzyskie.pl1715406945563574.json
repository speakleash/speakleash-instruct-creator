{"meta_description": ",  \n]]> \n\t \n\t \n\t\t  \n\t \n\t\tNazwa tych charakterystycznie zaplatanych, słodkawych rogalików pochodzi od „szczodrego wieczoru\". W średniowieczu określano w ten sposób Wigilię...", "title": "Szczodroki - Świętokrzyskie smaki - Wrota Świętokrzyskie – Portal Województwa Świętokrzyskiego", "content": "Nazwa tych charakterystycznie zaplatanych, słodkawych rogalików pochodzi od „szczodrego wieczoru\". W średniowieczu określano w ten sposób Wigilię Bożego Narodzenia, zaś na początku XX wieku miano to przyjęło się dla Święta Trzech Króli. W rejonie Sandomierszczyzny nazwa szczodroków wiąże się dodatkowo ze zwyczajem kolędowania, czyli tzw. chodzenia po szczodrokach. Dzieci po kolei odwiedzały wówczas domy, a dobre i szczodre gospodynie częstowały je upieczonymi przez siebie rogalikami, zapewniając sobie w ten sposób szczęście i dostatek w nadchodzącym roku. Obecnie, do tradycyjnych, drożdżowych szczodroków coraz częściej dodaje się różnego rodzaju nadzienie, np. marmoladę, dżem lub kapustę. Zgodnie z tradycją, szczodroki wypiekane były wspólnie przez wszystkie kobiety, mieszkające w danym gospodarstwie", "url": "https://www.wrota-swietokrzyskie.pl/swietokrzyskie-smaki/-/asset_publisher/2Ssb/content/szczodroki?doAsUserId=ertmcgvt%2F-%2Fasset_publisher%2FF9Uh%2Fcontent%2Fid%2F3873392&redirect=https%3A%2F%2Fwww.wrota-swietokrzyskie.pl%2Fswietokrzyskie-smaki%3Fp_p_id%3D101_INSTANCE_2Ssb%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-2%26p_p_col_count%3D1%26doAsUserId%3Dertmcgvt%252F-%252Fasset_publisher%252FF9Uh%252Fcontent%252Fid%252F3873392%26_101_INSTANCE_2Ssb_advancedSearch%3Dfalse%26_101_INSTANCE_2Ssb_keywords%3D%26_101_INSTANCE_2Ssb_doAsUserId%3Dertmcgvt%252F-%252Fasset_publisher%252FF9Uh%252Fcontent%252Fid%252F3873392%26_101_INSTANCE_2Ssb_delta%3D50%26_101_INSTANCE_2Ssb_cur%3D2%26_101_INSTANCE_2Ssb_andOperator%3Dtrue", "category": "świętokrzyskie", "sub_category": "Wyroby piekarnicze i cukiernicze", "phrase": "Szczodroki"}