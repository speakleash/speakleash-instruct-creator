{"meta_description": "W czwartek 19 maja Centralnej Bibliotece Rolniczej przy ul. Krakowskie Przedmieście 66 po raz dziewiąty odbyła się Gala wręczenia nagrody Laur Marszałka Województwa Mazowieckiego 2015. Laur Marszałka to konkurs organizowany przez samorząd województwa mazowieckiego od 2008 r. Jego celem jest promowanie tradycyjnych, regionalnych i ekologicznych produktów żywnościowych wytwarzanych na Mazowszu.", "title": "IX EDYCJA LAURU MARSZAŁKA", "content": "W tym roku wytwórcy - przedsiębiorcy, jak i indywidualni wytwórcy, koła gospodyń wiejskich, stowarzyszenia i gospodarstwa agroturystyczne - byli podzieleni na dwie kategorie – producenci indywidualnych i firmy. W każdej z tych kategorii wybierano produkty z podziałem na grupy: wyroby piekarnicze, wyroby cukiernicze, przetwory mięsne i produkty pochodzenia zwierzęcego, przetwory owocowe i warzywne oraz produkty pochodzenia roślinnego, produkty mleczarskie, miody i napoje oraz jako nowość: ryby i przetwory rybne. Do konkursu zostało zgłoszonych 100 produktów, jury konkursu wybrało 16 najlepszych. Przy wyborze brano pod uwagę zarówno jakość jak i kultywowanie a także popularyzowanie mazowieckiej tradycji kulinarnej. Dodatkowo decydowała także oryginalność i niekiedy innowacyjność przetwórstwa. wyroby piekarnicze – BUŁA DROŻDŻOWA Z KRUSZONKĄ, producent: Regina Zagroba z Nowej Ruskołęki (pow. ostrowski);  wyroby cukiernicze – NAPOLEONKA, producent: Gospodarstwo Agroturystyczne „Chata pod Dębami” z Karniewa (pow. makowski);  przetwory mięsne, produkty pochodzenia zwierzęcego – SZYNKA DĘBOWA Z TYNKI – Martyna Częścik ze Stoczka (pow. węgrowski);  produkty mleczarskie – MASŁO WIEJSKIE – Marek Zalewski z Nowego Pawłowa (pow. przasnyski);  ryby i przetwory rybne – SZCZUPAK Z ORZYCA – Elżbieta Kaczorek z Wymysłów (pow. makowski);  owoce, warzywa, przetwory owocowe i warzywne, produkty pochodzenia roślinnego – PASZTET Z SOCZEWICY CZERWONEJ Z ZIARNAMI DYNI I PESTKAMI SŁONECZNIKA – Zespół Szkół Centrum Kształcenia Rolniczego w Golądkowie (pow. pułtuski);  miody – MIÓD AKACJOWY – Marek Dudek z Chotomowa (pow. legionowski);  napoje – KAJMAKÓWKA – Monika Kowalczyk z Woli Gutowskiej (pow. radomski); PRODUCENCI RYNKOWI  wyroby piekarnicze – CHLEB ORKISZ BORYSZEWSKI – Piekarnia 1919 W.S. Kaczmarek z Sochaczewa;  wyroby cukiernicze – PIERNICZKI STAROPOLSKIE – Zaścianek Polski Bożena Polak-Stojanova z Siedlec;  przetwory mięsne, produkty pochodzenia zwierzęcego – SZYNKA ŚWIĄTECZNA – Elpak Jacek Elis z Pilawy (pow. garwoliński);  produkty mleczarskie – SER TURSKI – Turska Dolina Mini Mleczarnia z Turzy Małej (pow. mławski);  ryby i przetwory rybne – MAZOWIECKIE GEFILTE FISH – Grill Bar Anna Dec z Grzegorzewic (pow.grodziski);  owoce, warzywa, przetwory owocowe i warzywne, produkty pochodzenia roślinnego – OGÓRKI KISZONE Z PAPRYKĄ CHILI – Krokus Przetwórnia Owoców i Warzyw, Czesław Caryk Sp. J. (gm. Przyłęk, pow. zwoleński);  miody – MIÓD NAWŁOCIOWY – Pasieka Murawscy z Woli Wacławowskiej (gm. Wolanów, pow. radomski);  napoje – LIFEBERRY BORÓWKOWY – Legucin (gm. Błędów, pow. grójecki). Zwycięzcy otrzymali z rąk marszałka Adama Struzika grawerton oraz wybrane przez siebie nagrody rzeczowe, np. kosiarkę, maszynkę do mięsa, grill czy ul. Gala była również okazją do wręczenia dyplomów członkostwa w Sieci Dziedzictwa Kulinarnego Mazowsze dziesięciu nowym przedstawicielom. Obecnie Sieć liczy 78 członków. 1. PPHU Różański Ryszard „POD RÓŻAMI” (Jedlnia-Letnisko, pow. radomski) – produkty: staropolskie flaki wołowe, kapuśniaki z kaszą, kapusta kartoflana, porka staropolska/prażucha, ciasto drożdżowe z kruszonką, pączki z domową konfiturą.  2. Gabler.pl, Adam Gabler (Warka) – produkty: sok jabłkowy NFC (nie z koncentratu).  3. „No.1” Beata Lidia Martynowska (Warszawa) – produkty: syropy: maliny i lipa, żurawina, czarny bez, konfitury: poziomki, maliny.  4. Gospodarstwo Agroturystyczne Ewa Mitowska (Sterdyń, pow. sokołowski) – produkty: syrop z mniszka, chłodnik, nalewka nadbużańska owocowa, napój marchwiowo-jabłkowy, sękacz, pierogi z makiem, kulebiak, sztufada z kurczakiem, karkówka w ziołach z ziemniakami czosnkowymi i sosem żurawinowym, kaczka z jabłkami, szczupak faszerowany, zupa rybna z klopsikami, barszcz szczawiowy na żeberkach z jajkiem i ziemniakami, medaliony z polędwiczek wieprzowych z kozim serem, szynką wędzoną, duszoną cukinią i kaszą jęczmienną z wody.  5. Fanaberie (gmina Konstancin Jeziorna, pow. piaseczyński) – produkty: sytocha, barszcz chrzanowo-buraczany.  6. Eterno s.c. (Pruszków) – produkty: wiśnie z rumem.  7. Bistro U Przyjaciół (Piaseczno) – produkty: zupa grzybowa, żur, flaczki po warszawsku, sójka mazowiecka, zrazy wołowe obowiązkowo z kaszą gryczaną.  8. Zakład Przetwórstwa Mięsa „Słowik” Wojciech Słowikowski (Łąck, pow. płocki) – produkty: szynka łącka pieczona z czosnkiem niedźwiedzim i pieprzem cytrynowym, kiełbasa łącka z pieprzem, szlachetna kiełbasa z szarym oczkiem.  9. Sad na Zapieckach (Pomiechówek, pow. nowodworski) – produkty: tłoczony sok jabłkowy, tłoczony sok jabłkowy z selerem.  10. Family Food/Marta Krepska (Warszawa) – produkty: konfitury/marmolady: malinowa, czarny bez, wiśniowa, jabłko prażone, jagodowe, aronia, truskawkowa, musy: aroniowy, malinowy, jabłkowy, gruszkowy, czereśniowy, jagodowy, truskawkowy, śliwka mirabelka, soki: aroniowy, malinowy, jabłkowy, jagodowy, czarna porzeczka, truskawkowy, wiśniowy, czarny bez. Podczas Gali można było spróbować nagrodzonych produktów. Wystąpił też zespół Pod Borem z Zawad.", "url": "https://informator-stolicy.pl/artykul/ix-edycja-lauru-marszalka", "category": "mazowieckie", "sub_category": "Mięso świeże oraz produkty mięsne", "phrase": "Szynka dębowa z tynki"}