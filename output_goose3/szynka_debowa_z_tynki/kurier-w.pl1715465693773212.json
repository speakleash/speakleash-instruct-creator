{"meta_description": "Kurier W Wyszkowski, Węgrowski, Wołomiński, Legionowski, Ostrowski, Pułtuski", "title": "Archiwa: Stoczek - Strona 9 z 15", "content": "30 stycznia 2024 roku odbyło się oficjalne oddanie do użytku rozbudowanej drogi powiatowej nr 4212W Stoczek – Stare Lipki i jak deklarują samorządowcy to nie ostatnia inwestycja w gminie Stoczek i powiecie węgrowskim. W minionym tygodniu spotkali się samorządowcy i mieszkańcy w Stoczku (na wysokości cmentarza), aby wspólnie już oficjalnie oddać drogę, która zapewni im bezpieczeństwo i komfort życia, dzięki przebudowie drogi powiatowej pomiędzy Stoczkiem a Starymi Lipkami w gminie Stoczek. Zrealizowane zadanie polegało na rozbudowie drogi powiatowej nr 4212W na odcinku o długości 1 170,00 mb (km 0+000,00 – 1+170,00) wraz z budową kanalizacji deszczowej.W wydarzeniu udział wzięli: senator RP Maciej Górski, poseł RP Maria Koc, poseł RP Żaneta Cwalina-Śliwowska, I wicewojewoda mazowiecki Robert Sitnik, proboszcz Parafii św. Stanisława Biskupa Męczennika w Stoczku ks. kanonik Zbigniew Grabowski, starosta węgrowski Ewa Besztak, wicestarosta Marek Renik, radni Rady Powiatu: Małgorzata Zyśk i Paweł Stelmach, wójt gminy Stoczek Zbigniew Kłusek, przewodniczący Rady Gminy Stoczek Dariusz Gmur wraz z radnymi, dyrektor Zarządu Dróg Powiatowych w Węgrowie Marcin Gąsiorek i z-ca dyr. Michał Włodarek, sołtys Stoczka Mieczysława Urbankowska, przedstawiciele firmy GRUPA MARTIN – wykonawcy inwestycji, zaproszeni goście, mieszkańcy i media. Całkowita wartość inwestycji to 6 049 362,29 zł, z czego: – środki Rządowego Funduszu Polski Ład: Program Inwestycji Strategicznych – 5 000 000,00 zł, -środki Gminy Stoczek – 524 681,15 zł -środki Powiatu Węgrowskiego – 524 681,14 zł.Zakres zadania obejmował m.in.: wymianę konstrukcji jezdni w niezbędnym zakresie; budowę poszerzenia jezdni w niezbędnym zakresie; wzmocnienie jezdni w niezbędnym zakresie; budowę ścieżki rowerowej; budowę poboczy; roboty związane z odwodnieniem drogi; roboty brukarskie; budowę zjazdów z kruszywa oraz z betonu asfaltowego; wykonanie konstrukcji jezdni (wzmocnienia) i budowę pełnej konstrukcji na poszerzeniach, obszarach wymiany i dodatkowych miejscach; przebudowę odcinka sieci nn 0,4 kV w celu usunięcia kolizji z realizowanym zadaniem; pełnienie funkcji inspektora nadzoru i aktualizację dokumentacji projektowej. Wykonawcą inwestycji była firma GRUPA MARTIN Sp. z o.o. Projektant i inspektor nadzoru Pan Przemysław Woźniak z P.W. Woźniak.Zebranych przywitała starosta węgrowski Ewa Besztak. Przedstawiła informację na temat oddawanej inwestycji oraz podkreśliła rolę w jej powstaniu środków z programu Polski Ład rządu Prawa i Sprawiedliwości oraz wsparcia senator Marii Koc i posła Macieja Górskiego w poprzedniej kadencji. „Oczekujemy na kolejne programy i środki, bo potrzeb jest bardzo, bardzo dużo w powiecie węgrowskim” – mówiła starosta Ewa Besztak. Podziękowała Wójtowi Stoczka za przyjęcie na siebie oraz pracowników gminy realizacji procesu...", "url": "http://www.kurier-w.pl/category/stoczek/page/9/", "category": "mazowieckie", "sub_category": "Mięso świeże oraz produkty mięsne", "phrase": "Szynka dębowa z tynki"}