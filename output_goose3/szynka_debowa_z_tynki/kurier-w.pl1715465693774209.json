{"meta_description": "Kurier W Wyszkowski, Węgrowski, Wołomiński, Legionowski, Ostrowski, Pułtuski", "title": "Panie Martyna Częścik i Stanisława Góral z Żulina promowały polską żywność, ale również gminę Stoczek podczas Dnia Polonii w Berlinie", "content": "22 maja 2016 r. w dzielnicy Reinickendorf w ramach obchodów Dnia Polonii w Berlinie odbył się festyn z udziałem przedstawicieli Powiatu Węgrowskiego. Samorząd został zaproszony do współorganizacji Święta Polonii w Berlinie przez Ferdynanda Domaradzkiego, przewodniczącego Polskiej Rady Związku Krajowego w Berlinie.Wśród delegacji z Powiatu Węgrowskiego nie mogło zabraknąć przedstawicielek Gminy Stoczek. Panie Martyna Częścik i Stanisława Góral z Żulina , przygotowały piękne stoiska, na których prezentowały zagranicznym gościom lokalne produkty. Oczywiście głównym specjałem była wyróżniona licznymi nagrodami Szynka Dębowa z tynki, nie mniejszym powodzeniem cieszyła się kiełbasa o nazwie Palcówka Dworska. Oprócz wędlin były smalec z pieczywem razowym, pierogi, kapusta. Udział mieszkanek Żulina w obchodach Dnia Polonii, to nie tylko wyjątkowe wyróżnienie, ale również wspaniała okazja do promowania Gminy Stoczek na arenie międzynarodowej. Mamy nadzieję że w myśl zasady przez żołądek do serca mieszkanki naszej gminy podbiły w Berlinie wiele serc, które być może wybiorą się w nasze okolice w poszukiwaniu smakołyków.", "url": "http://www.kurier-w.pl/panie-martyna-czescik-i-stanislawa-goral-z-zulina-promowaly-polska-zywnosc-ale-rowniez-gmine-stoczek-podczas-dnia-polonii-w-berlinie/", "category": "mazowieckie", "sub_category": "Mięso świeże oraz produkty mięsne", "phrase": "Szynka dębowa z tynki"}