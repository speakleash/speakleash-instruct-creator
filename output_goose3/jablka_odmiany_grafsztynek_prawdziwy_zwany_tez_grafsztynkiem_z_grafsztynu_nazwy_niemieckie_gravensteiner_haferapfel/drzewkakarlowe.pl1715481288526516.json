{"meta_description": "Jabłoń Grafsztynek Prawdziwy Grafsztynek Czerwony START PACK Plant Pack | Jesienna, przetwórczo-deserowa odmiana jabłoni o dużych, początkowo zielonkawożółtych owocach z czerwonym rumieńcem. Charakteryzuje się plonami o kwaskowato-słodkim, aromatycznym miąższu i osiąga dojrzałość zbiorczą na początku września.   | Sadzonki jabłoni Stare odmiany Drzewka owocowe | Zachęcamy do zapoznania się z kartą towaru Jabłoń Grafsztynek Prawdziwy Grafsztynek Czerwony START PACK", "title": "Jabłoń Grafsztynek Prawdziwy Grafsztynek Czerwony START PACK", "content": "Bardzo silnie rosnące drzewo jesienne pochodzenia nadbałtyckiego, nacechowane nieregularnym owocowaniem, słabą mrozoodpornością oraz słabą odpornością na większość chorób. Jabłoń należy do grupy odmian deserowych i rekomendowana jest głównie do wykorzystania w branży przetwórczej jako składnik soków, nalewek i win.  Jabłoń wywodzi się z Danii, gdzie panuje nadmorski klimat, to właśnie w tych rejonach drzewo rozwija się najlepiej, polecamy sadzić je na północy kraju, w pobliżu morza bałtyckiego. Sadząc Grafasztynka w zimniejszych rejonach, należy osłonić go na zimę, gdyż słabo radzi sobie z mrozami. Kwitnie stosunkowo późno, dzięki czemu kwiaty mogą ominąć wiosenne przymrozki, jednak warto zabezpieczyć go profilaktycznie również na wiosnę. Odporność chorobowa odmiany jest stosunkowo średnia; jabłoń może być podatna na parch i mączniak. Drzewo rośnie bardzo silnie, plonuje nieregularnie, tworzy kuliste średnio zagęszczone korony. W celu utrzymania obfitości zbiorów należy posadzić jabłoń w towarzystwie zapylaczy, na półkarłowej podkładce, a także zapewnić jej odpowiednie warunki glebowe. Grafsztynek rodzi duże owoce, o zielonkawo-żółtej skórce, którą pokrywa czerwony rumieniec. Jabłka zbierane na początku września, dojrzałość konsumpcyjna uzyskują po około dwóch tygodniach, z kolei okres ich przechowywania trwa kilka tygodni (niemniej w chłodni wytrzymają do stycznia).  Owoce Grafsztynka charakteryzuję się zwykle dużym rozmiarem, choć mogą wystąpić okazy o średniej wielkości. Ich kształt jest nieregularny, kulisty i lekko spłaszczony, a na pokrywającej je zielono-żółtej, delikatnej skórce znajduje się lekki prążkowany purpurowo-czerwony rumieniec. Biały miąższ o luźnej strukturze jest słodko-kwaśny, silnie aromatyczny i bardzo smaczny. Dzięki doskonałym walorom smakowym, degustacja niesie ze sobą doznania o lekko-winnym charakterze.  Niska plenność jabłoni wymaga wzmocnienia bardzo żyzną glebą o umiarkowanym nawodnieniu i lekko kwaśnym odczynie w granicach 6,1-6,7 pH. Drzewo preferuje podkładki półkarłowe M26 i najlepiej przyjmuje się w nadmorskim klimacie. Poza wymaganiami glebowymi jabłoń będzie wymagać osłonięcia przed mrozami, najlepiej za pomocą papieru falistego lub maty słomianej. Drzewo może potrzebować leczenia chemicznego; jest wrażliwe na parch i średnio odporne na większość chorób. Ze względu na powyższe czynniki jabłoń nie jest polecana do upraw towarowych, jednak warto zadbać o Grafsztynka gdyż rodzi on jedne z najsmaczniejszych owoców deserowych. Jabłoń może być sadzona m.in. w przydomowych sadach. Okres przechowywania jabłek również nie jest mocną stroną jabłoni; w przechowywali mogą wytrzymać kilka tygodni, natomiast aby zabezpieczyć je na dłużej, należy trzymać je w chłodni z kontrolą atmosfery, gdzie mogą leżakować przez 3 miesiące. Ponadto owoce średnio znoszą transport, są mało odporne na uszkodzenia mechaniczne. Owoce deserowe najczęściej stosowane do mrożonek i przetworów. Ze względu na zachowanie soczystości przez czas przechowywania idealnie pasują do soków, nalewek i win. Okres przechowywania - w standardowych warunkach kilka tygodni, w chłodni KA do stycznia", "url": "https://www.drzewkakarlowe.pl/pl/products/drzewka-owocowe/drzewka-owocowe-grunt/jablonie-goly-korzen/jablon-grafsztynek-prawdziwy-grafsztynek-czerwony-start-pack-68635.html", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka odmiany Grafsztynek prawdziwy, zwany też Grafsztynkiem z Grafsztynu (nazwy niemieckie Gravensteiner, Haferapfel)"}