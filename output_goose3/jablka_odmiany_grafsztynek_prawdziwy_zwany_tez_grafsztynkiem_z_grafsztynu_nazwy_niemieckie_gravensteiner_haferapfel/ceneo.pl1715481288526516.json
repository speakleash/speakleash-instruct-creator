{"meta_description": "Jabłoń Grafsztynek Aromatyczne Pyszne Owoce – sprawdź opinie i opis produktu. Zobacz inne Drzewka i krzewy owocowe, najtańsze i najlepsze oferty.", "title": "Jabłoń Grafsztynek Aromatyczne Pyszne Owoce - Ceny i opinie", "content": "Oferowane rośliny zostały wyhodowane w województwie podkarpackim w Szkółkach Drzew i Krzewów należących do Stowarzyszenia Polskich Szkółkarzy Grafsztynek prawdziwy, zwany też Grafsztynkiem z Grafsztynu to odmiana, która pochodzi z regionu Schleswig-Holstein i Danii. Odmiana znana już w XVI wieku. Odmiana o silnym wzroście, korona szeroka, kulista. W okres owocowania wchodzi późno, a ponieważ owocuje nieregularnie, uchodzi za mało plenne. Uda­je się najlepiej w rejonach o klimacie wilgotnym i żyznych gle­bach. Jest niewytrzymałe na mróz, wrażliwe na parch. Należy do grupy najsmaczniejszych odmian jesiennych. Mała plenność, duże wymagania klimatyczne i glebowe oraz mała wy­trzymałość na mróz dyskwalifikują Grafsztynka jako odmianę dla sadów towarowych. Zalecany być może jedynie do sadów przydomowych w rejonie nadmorskim. Owoce średniej wielkości, nieregularne, kuliste, lekko spłaszczone, wyraźnie żebrowane, chrupiące. Skórka jasnożółta, pokryta lekkim, delikatnym, paskowanym, prążkowanym, purpurowo-czerwonym rumieńcem. Miąższ biały z zielonkawym odcieniem, bardzo soczysty, dość luźny, słodko-winny, silnie aromatyczny, bardzo smaczny. Najbardziej pachnąca odmiana jesienna. Owoce dojrzewają w połowie września. W dobrych warunkach można je przechowywać do połowy listopada. Transport znoszą niezbyt do­brze. Nadzór nad uprawami naszych roślin sprawuje Państwowa Inspekcja Ochrony Roślin i Nasiennictwa", "url": "https://www.ceneo.pl/150445312", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka odmiany Grafsztynek prawdziwy, zwany też Grafsztynkiem z Grafsztynu (nazwy niemieckie Gravensteiner, Haferapfel)"}