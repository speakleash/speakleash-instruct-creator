{"meta_description": "JABŁOŃ GRAFSZTYNEK Forma : roślina kopana- zabezpieczona na czas transportu Podkładka: półkarłowa M26 Wiek: 2 lata Wysokość: około 150 cm", "title": "Jabłoń GRAFSZTYNEK prawdziwy - TwojeSady", "content": "Grafsztynek prawdziwy, zwany też Grafsztynkiem z Grafsztynu to odmiana, która pochodzi z regionu Schleswig-Holstein i Danii. Odmiana znana już w XVI wieku. Odmiana o silnym wzroście, korona szeroka, kulista. W okres owocowania wchodzi późno, a ponieważ owocuje nieregularnie, uchodzi za mało plenne. Uda­je się najlepiej w rejonach o klimacie wilgotnym i żyznych gle­bach. Jest niewytrzymałe na mróz, wrażliwe na parch. Należy do grupy najsmaczniejszych odmian jesiennych. Mała plenność, duże wymagania klimatyczne i glebowe oraz mała wy­trzymałość na mróz dyskwalifikują Grafsztynka jako odmianę dla sadów towarowych. Zalecany być może jedynie do sadów przydomowych w rejonie nadmorskim. Owoce średniej wielkości, nieregularne, kuliste, lekko spłaszczone, wyraźnie żebrowane, chrupiące. Skórka jasnożółta, pokryta lekkim, delikatnym, paskowanym, prążkowanym, purpurowo-czerwonym rumieńcem. Miąższ biały z zielonkawym odcieniem, bardzo soczysty, dość luźny, słodko-winny, silnie aromatyczny, bardzo smaczny. Najbardziej pachnąca odmiana jesienna. Owoce dojrzewają w połowie września. W dobrych warunkach można je przechowywać do połowy listopada. Transport znoszą niezbyt do­brze.", "url": "https://twojesady.pl/sklep/grafsztynek-prawdziwy/", "category": "opolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka odmiany Grafsztynek prawdziwy, zwany też Grafsztynkiem z Grafsztynu (nazwy niemieckie Gravensteiner, Haferapfel)"}