{"meta_description": "Jest to zupa, na kt&oacute;rą przepis przekazywany jest w mojej rodzinie już od kilku pokoleń. Najczęściej jadana w bezmięsne piątki, w czasie postu albo", "title": "Biała polewka Powsinogi", "content": "Jest to zupa, na którą przepis przekazywany jest w mojej rodzinie już od kilku pokoleń. Najczęściej jadana w bezmięsne piątki, w czasie postu albo w okresach rekonwalescencji. Mi bardzo smakowała w ciąży :) Polewkę robi się błyskawicznie, dosłownie w 5-10 minut. Maślankę wlewamy do garnka, solimy i podgrzewamy - dość często mieszając tzw. rózgą.  W kubeczku rozrabiamy śmietanę z mąką na tzw. zaklepkę.  Chwilę przed zawrzeniem maślanki wlewamy do niej zaklepkę z mąki i śmietany.  Polewka ma konsystencję \"zwarzonej\" śmietany, w rzadko mieszanej w trakcie gotowania, mogą \"wytrącić\" się grudki twarogu. Nie wpływa to jednak na sma zupy. Na dnie talerza układamy pokrojony w kostkę dowolnych rozmiarów biały ser. Wlewamy polewkę.  Ser można dorzucać w trakcie jedzenia, jednak namoczony w ciepłej zupie zyskuje na smaku. Opcjonalnie: Jeszcze ciepły pieczywo z chrupiącą skórką kroimy na kromki, smarujemy masłem i zjadamy polewkę zagryzając chlebem. Smacznego!", "url": "http://wielkiezarcie.com/przepisy/biala-polewka-powsinogi-30062242", "category": "opolskie", "sub_category": "Gotowe dania i potrawy", "phrase": "Polewka/polywka/zupa z maślanki "}