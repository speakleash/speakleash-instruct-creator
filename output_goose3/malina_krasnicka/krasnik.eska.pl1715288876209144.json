{"meta_description": "Ponad 70% krajowej produkcji malin pochodzi z plantacji powiatu kraśnickiego. Co za tym idzie nasz region jest największym producentem tych owoców w Polsce. To ...", "title": "Plantatorzy nie będą zrywać malin. Protestują przeciwko trudnej sytuacji na rynku", "content": "W ostatnim czasie plantatorzy protestowali w Moniakach czy w Annopolu. Sytuacja pogarsza się z dnia na dzień. Rolnicy nie ukrywają swojego niezadowolenia i liczą na konkretne działania rządu w tej sprawie. U mnie w gospodarstwie ta malina jest i będzie, bo nie będzie zerwana gdyż nie ma ceny. Ceny nie będzie bo malina ciągle jedzie z Ukrainy i będzie jechać. To nie koniec złych wiadomości, bo za miesiąc nie tylko malina będzie jechała do Polski, ale również rzepak i pszenica. I co ma w tej sytuacji zrobić rolnik? Nie może się nastawić ani na maliny, ani na rzepak, ani na pszenicę. Co najlepsze, że władza, która może coś zrobić nie robi z tym kompletnie nic. I to jest w tym wszystkim najgorsze. Do sytuacji na rynku owoców miękkich odniósł się także, na ostatniej Sesji Rady Powiatu, radny Tadeusz Wojtak, który zachęcał do wypracowania wspólnego apelu do rządzących, aby Ci podjęli konkretne działania i pomogli rolnikom.", "url": "https://krasnik.eska.pl/plantatorzy-nie-beda-zrywac-malin-protestuja-przeciwko-trudnej-sytuacji-na-rynku-aa-FBUq-znRJ-nQ3Y.html", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Malina kraśnicka"}