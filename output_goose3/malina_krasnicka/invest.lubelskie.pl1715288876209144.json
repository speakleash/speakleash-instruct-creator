{"meta_description": "", "title": "Powiat Kraśnicki - eksport. Biznes Lubelskie w regionie", "content": "Powiat kraśnicki i Kraśnik - malina, cegła i łożyska. Oklepane, prawda? Czy w tym Kraśniku nikt niczym innym się nie zajmuje? Zobaczcie sami. Nie sposób o nich nie wspomnieć, bo to przecież „czerwone złoto” tego regionu. Kraśnik wraz z okolicznymi gminami znany jest z uprawy malin, wykorzystywanych nie tylko w przemyśle spożywczym, ale także w celach leczniczych. To największy region upraw tego owocu w Polsce i jeden z największych na świecie. Uprawa i sprzedaż malin to ważne źródło utrzymania dla wielu mieszkańców powiatu kraśnickiego. W ubiegłym roku z samego powiatu kraśnickiego wyeksportowano ok. 70 tysięcy ton mrożonych malin. Głównymi rynkami zbytu były kraje Unii Europejskiej, głównie Niemcy, Holandia, Belgia, Wielka Brytania, Włochy, Francja oraz kraje skandynawskie. Dzięki malinom z tego właśnie regionu, Polska stała się największym dostawcą mrożonych malin na rynek unijny. Natomiast największym pozaunijnym importerem kraśnickich malin była Białoruś. Były maliny, to i cegła. Cegła w powiecie kraśnickim produkowana jest od pokoleń. Poprzez rzemieślniczą, ręczną produkcję cegieł, jest ona produktem niszowym na rynku, a tym samym zyskuje miano szlachetnej, wyjątkowej i niekiedy ekskluzywnej. Taka produkcja przyciąga coraz większe grono świadomych i wymagających konsumentów z Kraju i Europy, którzy doceniają jej oryginalność i naturalne piękno. Kraśnicka cegła była przeznaczona m.in. na odbudowę Zamku Królewskiego w Warszawie. Obecnie cegły są wykorzystywane do wznoszenia elewacji, ogrodzeń, dekoracji i stylizacji wnętrz oraz aranżacji ogrodów. Jako doskonały materiał budowlany jest od zawsze szeroko stosowana w budownictwie mieszkaniowym, publicznym i sakralnym, służąc także do renowacji zabytków w całej Europie. Ostatni ze sztandarowych produktów z powiatu kraśnickiego. FŁT Kraśnik S.A. jest jednym z największych i najstarszych polskich producentów łożysk tocznych i ich elementów. Posiada blisko 80-letnią tradycję i bogate doświadczenie w produkcji przemysłowej. Łożyska z Kraśnika mają zastosowanie dosłownie wszędzie. W każdej dziedzinie życia towarzyszą nam urządzenia i maszyny, w których znajdują się łożyska. Najwięcej, bo ok. 60% produkcji, trafia do motoryzacji. Ponadto stosuje się je w przemyśle rolniczym, hutniczym i górniczym oraz w przemyśle zbrojeniowym, używa się ich do produkcji silników elektrycznych, wózków widłowych, reduktorów i motoreduktorów. W Kraśniku swoją filię uruchomił także jeden ze światowych potentatów na rynku łożysk tocznych, amerykańsko-japoński koncern Tsubaki-Hoover. Ich już chyba przedstawiać nie trzeba, ale należy wspomnieć o ich największym sukcesie, w zasadzie największym sukcesie polskiej młodzieżowej robotyki. W połowie lipca br. w Waszyngtonie odbyły się zawody pierwszej młodzieżowej olimpiady robotyki, FIRST Global Challenge. W zawodach wzięły udział reprezentacje 157 państw, a reprezentacja Polski, składająca się wyłącznie z uczniów szkół średnich z powiatu kraśnickiego zdobyła srebrny medal! Uczniowie i ich mentorzy to trzon drużyny FRC 5883 Spice Gears, a zarazem Team Poland FIRST Global Challenge z Kraśnika służą jako przykład tego, jak wiele można osiągnąć, realizując swoje marzenia. Mało kto wie, ale najnowszy hit afrykańskiego rynku napojów energetycznych - KABISA – jest z Kraśnika. Ghana, Kenia, ale też Mauritius i Seszele - do tych państw firma Mutalo Group z Kraśnika eksportuje napoje energetyczne Kabisa. Można je kupić w sklepach i od ulicznych sprzedawców. KABISA produkowana jest w kilku smakach. Najpopularniejszy jest tropikalny. Sukcesem firmy jest wyjątkowy design opakowań, kolorowy, wesoły i słoneczny – tak jak kultura afrykańska. - Konsumenci doceniają przede wszystkim to, że napoje energetyczne wydają się być produktem lokalnym, ale w przeciwieństwie do produkcji lokalnej nasze produkty są w jakości importowej – tłumaczy Tomasz Nowowiejski - współzałożyciel i prezes Mutalo Group – Dla naszych odbiorców ważne jest też to, że jakaś europejska firma stworzyła produkt specjalnie na afrykański rynek. To rzadkość - zwykle do Afryki wysyła się końcówki produkcji. Być może jest to przyszła gwiazda polskiej muzyki pop. Młoda 13-letnia kraśniczanka ma na koncie wiele muzycznych sukcesów, w tym nagrodę specjalną na Międzynarodowym Festiwalu piosenkarzy \"Euro Stars\" na Malcie, pierwsze miejsce na Międzynarodowym Festiwalu Sztuki dla Dzieci i Młodzieży \"My XXI wiek\" w Bułgarii. Startowała także w krajowych Eliminacji do juniorskiej Eurowizji. Jeden z ośmiu zakładów produkcyjnych tej grupy, z kapitałem ukraińskim, mieści się w Annopolu. Podstawowym kierunkiem działalności tej grupy w powiecie kraśnickim jest produkcja zagęszczonego soku jabłkowego na rynki zagraniczne - Ukraina, Kanada, kraje Unii Europejskiej. Chcesz wiedzieć więcej o powiecie kraśnickim, skontaktuj się z nami.", "url": "https://invest.lubelskie.pl/pl/aktualnosc/powiat-krasnicki-eksport-biznes-lubelskie-w-regionie", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Malina kraśnicka"}