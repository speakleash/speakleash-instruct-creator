{"meta_description": "Produkt wpisany na listę produktów tradycyjnych w dniu 2011-04-14\nW kategorii Warzywa i owoce\nW województwie woj. lubelskim", "title": "Malina kraśnicka - - Portal Gov.pl", "content": "Jest to owoc o owalnym lub cylindrycznym kształcie, barwy czerwonej. Kształt owoców może być owalny lub cylindryczny. Owoce maliny mogą być różnej wielkości i zależy to od stanowiska wegetacyjnego, stopnia nawożenia i nawodnienia. Produkcję malin na niewielką skalę rozpoczęto w województwie lubelskim w 1969 roku. Wyjątkowe warunki glebowo-klimatyczne panujące na obszarze powiatu kraśnickiego przyczyniły się do bardzo dynamicznego rozwoju ilości nasadzeń maliny na tym terenie. Jak podaje literatura, pod koniec lat siedemdziesiątych dwudziestego wieku, województwo lubelskie zajmowało już czwarte miejsce w kraju, w 1983 roku, trzecie, a w drugiej połowie lat osiemdziesiątych, wysunęło się na prowadzenie. Tak jest do dziś. („Sad Nowoczesny” Nr 7 z 1979 r., „Sad Nowoczesny” Nr 9 z 1983 r., „Owoce, Warzywa, Kwiaty” Nr 12 z 1987 r.). Zbiór malin na całym obszarze powiatu odbywa się ręcznie, gdyż tylko taka metoda gwarantuje wysoką jakość owoców. Malina kraśnicka doskonale nadaje się do produkcji soków oraz innych przetworów, a także stanowi dodatek do różnego rodzaju deserów i ciast.", "url": "https://www.gov.pl/web/rolnictwo/malina-krasnicka", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Malina kraśnicka"}