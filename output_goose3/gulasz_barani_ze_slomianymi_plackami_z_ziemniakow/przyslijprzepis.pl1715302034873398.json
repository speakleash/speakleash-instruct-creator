{"meta_description": "Baranina świetnie smakuje w różnego rodzaju gulaszach, połączona z warzywami. Wypróbujcie przepis pochodzący z kuchni bieszczadzkiej na gulasz z baraniny", "title": "Niedoceniane a pyszne mięso zamoczcie w marynacie dla kruchości. Nie chodzi o wieprzowinę, wołowinę ani drób", "content": "Jeśli na waszych stołach często pojawia się mięso, ale zwykle sięgacie po wieprzowinę, wołowinę bądź drób, powinniście spróbować również baraniny. To jedno z najbardziej niedocenianych w naszym kraju mięs. Jego zła sława zaczęła się za komuny, kiedy do uboju przeznaczane były zwykle stare owce, z których najpierw przez wiele lat pozyskiwano wełnę. Jeśli ktoś raz spróbował źle przygotowanej baraniny, może uważać, że jest ona twarda, tłusta, o specyficznym zapachu. Jednak wcale nie musi tak być. Baranina jest bogata w witaminy oraz mikroelementy. Ma wyższą zawartość żelaza niż wołowina. Na dodatek dostarcza nam więcej potasu, fosforu i cynku. Ten drugi pierwiastek jest nam bardzo potrzebny do neutralizacji wolnych rodników, których nadmiar przyczynia się do uszkodzenia komórek (a tym samym szybszego przebiegu procesu starzenia). Mięso owcze cechuje też wysoka zawartość witamin z grupy B, które są niezbędne do prawidłowego funkcjonowania układu nerwowego, mięśni, narządu wzroku oraz układu odpornościowego. Jak smakuje jagnięcina i baranina? Pierwszy rodzaj mięsa pozyskuje się z młodszych zwierząt, jest więc bardzo delikatne w smaku. Będzie dobrym wyborem na początek, jeśli wcześniej nie próbowaliście mięsa owczego. Smak obu rodzajów mięsa zależy w dużej mierze od tego, czym żywiły się zwierzęta. Np. mięso owiec, które jedzą aromatyczne zioła, wrzosy, można porównać do sarniny. Mięso baranie wymaga odpowiedniego zamarynowania. Dzięki temu staje się odpowiednio kruche, smaczne i zyskuje ziołowy aromat. Możecie użyć marynaty suchej, czyli najpierw porządnie natrzeć mięso olejem lub oliwą i dodać pasujące zioła: cząber, tymianek, oregano, majeranek, przyprawy korzenne. W tej marynacie baranina musi leżeć ok. 2-3 dni. Z kolei bejcowanie na mokro polega na połączeniu octu winnego rozcieńczonego wodą z ziołami. Mięso zalejcie taką płynną marynatą i przechowujcie w chłodnym miejscu przez 2 dni, codziennie 1 raz lub dwa razy je przewracając. Tak przygotowana baranina świetnie smakuje w różnego rodzaju gulaszach, połączona z warzywami korzeniowymi. Możecie wypróbować np. przepis pochodzący z kuchni bieszczadzkiej, na gulasz z baraniny z kluskami kładzionymi. Do przyrządzenia tego regionalnego gulaszu będziecie potrzebować baraniego udźca i najlepiej młodych warzyw. • 5 ząbków czosnku (najlepiej polskiego, jest bardziej aromatyczny niż chiński) • zioła do smaku: świeży rozmaryn, kilka liści laurowych, kilka kulek ziarna ziela angielskiego, sól, pieprz 1. Udziec barani pokrójcie w grubą kostkę, natrzyjcie solą i pieprzem, dodajcie musztardę, koncentrat pomidorowy, posiekany czosnek, liść laurowy i ziele angielskie. Całość wymieszajcie i zalejcie octem winnym z odrobiną wody;  3. Zamarynowaną baraninę przykryjcie i odstawcie na 2 dni w chłodne miejsce;  4. Po upływie doby wyciągnijcie mięso z bejcy, oprószcie mąką i usmażcie na klarownym maśle do zrumienienia;  5. Do podsmażonej baraniny dodajcie wszystkie warzywa pokrojone w kostkę i smażcie całość wszystko 10 minut, podlewając bulionem;  6. Następnie całość duście około 1,5 godziny na wolnym ogniu pod przykryciem, w razie potrzeby dalej podlewając bulionem;  7. Na koniec doprawcie gulasz z baraniny świeżym rozmarynem. W czasie, kiedy gulasz się dusi, zróbcie kluski kładzione. Mąkę wymieszajcie dokładnie z jajkiem, solą i wodą. W garnku zagotujcie wrzątek. Zamoczcie łyżkę w wodzie i nabierajcie ciasto na 1/3 łyżki. Zsuwajcie porcję ciasta drugą łyżką na wrzątek. Gotujcie ok. 2 minuty. Po tym czasie macie gotowy pyszny i domowy dodatek do gulaszu z baraniny.", "url": "https://www.przyslijprzepis.pl/artykul/niedoceniane-a-pyszne-mieso-zamoczcie-w-marynacie-dla-kruchosci-nie-chodzi-o-wieprzowine-wolowine-ani-drob", "category": "lubelskie", "sub_category": "Gotowe dania i potrawy", "phrase": "Gulasz barani ze słomianymi plackami z ziemniaków"}