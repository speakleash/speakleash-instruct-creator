{"meta_description": "Jak wykorzystać resztki ze świątecznego stołu? Gulasz z pieczonej wieprzowy z pieczarkami na kotlecikach z gotowanych ziemniaków to pyszne danie obiad...", "title": "Przepis na gulasz z pieczonej wieprzowy z pieczarkami na kotlecikach z gotowanych ziemniaków - Kuchnia+ - CANAL+ KUCHNIA", "content": "Ziemniaki zaraz po ugotowaniu w mundurkach obieramy i przeciskamy przez praskę. Pieczeń kroimy w kawałki, a pieczarki w półplasterki. Na patelni rozgrzewamy masło, wrzucamy pieczarki i smażymy, doprawiamy solą, pieprzem i suszonymi grzybami. Dodajemy pokrojone w kostkę mięso i razem przesmażamy, po czym podlewamy wodą lub bulionem. Do ziemniaków dodajemy jaja i mąkę, doprawiamy solą i wyrabiamy gładkie ciasto. Odrywamy po kawałku, formujemy w dłoniach duże kulki i spłaszczamy je. Obtaczamy w bułce tartej i smażymy na złoty kolor na rozgrzanym smalcu lub oleju. Do smażących się pieczarek z mięsem dolewamy trochę wody, następnie zahartowaną śmietankę i dodajemy koperek. Gulasz serwujemy z ziemniaczanymi kotlecikami.", "url": "https://www.canalpluskuchnia.pl/przepisy/gulasz-z-pieczonej-wieprzowy-z-pieczarkami-na-kotlecikach-z-gotowanych-ziemniakow", "category": "lubelskie", "sub_category": "Gotowe dania i potrawy", "phrase": "Gulasz barani ze słomianymi plackami z ziemniaków"}