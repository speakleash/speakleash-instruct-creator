{"meta_description": "Gulasz z plackami ziemniaczanymi. - DoradcaSmaku - ten przepis cieszy się popularnością, sprawdź.", "title": "Gulasz z plackami ziemniaczanymi. - DoradcaSmaku.pl", "content": "Mięso opłukałam,osuszyłam i pokroiłam w dużą kostkę. Na patelni rozgrzałam olej i na gorącym smażyłam mięso.W międzyczasie obrałam i pokroiłam w kostkę cebulę i posiekałam drobno czosnek.Dołożyłam je pod koniec smażenia i zeszkliłam.Jako ostatnie dołożyłam umyte,pokrojone w grubą kostkę pieczarki. Posypałam przyprawą do gulaszu,dodałam koncentrat pomidorowy i wino wytrawne czerwone.Chwilkę smażyłam.Podlałam wodą i wrzuciłam kostkę bulionową warzywną.Dusiłam pod przykryciem.Co jakiś czas uzupełniałam wodę,która się wygotowała. Gdy mięso było miękkie rozmieszałam mąkę w niewielkiej ilości wody i zagęściłam gulasz.Chwilkę razem dusiłam.Można doprawić do smaku,choć gulasz jest raczej wyrazisty w smaku. Ziemniaki na placki obrałam,opłukałam.Do naczynia,do którego je ścierałam wlałam na spód mleko .Dwa ziemniaki starłam na grubej tarce jarzynowej a dwa na drobnej.Wbiłam jajko,posoliłam i mieszając wsypywałam mąkę. Na rozgrzanej patelni smażyłam nie duże placki ziemniaczane z obu stron,na rumiany kolor. Podawałam gorące, nakładając na nie porcje gulaszu.Do każdej porcji podałam kleksa z kwaśnej śmietany i posypałam szczypiorkiem.Zapewniam,że danie jest smaczne.", "url": "https://www.doradcasmaku.pl/przepis-gulasz-z-plackami-ziemniaczanymi-205855", "category": "lubelskie", "sub_category": "Gotowe dania i potrawy", "phrase": "Gulasz barani ze słomianymi plackami z ziemniaków"}