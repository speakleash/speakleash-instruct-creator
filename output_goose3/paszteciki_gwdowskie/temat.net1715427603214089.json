{"meta_description": "Kolejna potrawa z okolic Szczecinka została wpisana na prestiżową listę produktów tradycyjnych. Są to paszteciki z Gwdy Wielkiej. Na stronie Ministerstwa", "title": "Pyszny, jak pasztecik z Gwdy", "content": "Kolejna potrawa z okolic Szczecinka została wpisana na prestiżową listę produktów tradycyjnych. Są to paszteciki z Gwdy Wielkiej. Na stronie Ministerstwa Rolnictwa i Rozwoju Wsi właśnie pojawiła się informacja o zakwalifikowaniu gwdowskiego wypieku do grupy najbardziej oryginalnych wyrobów w Zachodniopomorskiem. Paszteciki Gwdowskie to drugi wyrób przygotowywany przez Panią Danutę Szlaz, który został wpisany na tą prestiżową listę (przypomnijmy, że od 2013 na liście widnieje Chleb Gwdowski). Paszteciki zyskują uznanie na różnego rodzaju wystawach, jarmarkach czy dożynkach. Wypiekane są z ciasta drożdżowego z nadzieniem z kiszonej kapusty, cebuli i grzybów, a tradycja ich wypiekana sięga przełomu lat 50-tych i 60-tych XX wieku. Warto zaznaczyć, że produkt został wpisany na listę dzięki współpracy Pani Danuty Szlaz ze Stowarzyszeniem LGD POJEZIERZE RAZEM.", "url": "https://temat.net/artykul/pyszny-jak-pasztecik/202428", "category": "zachodniopomorskie", "sub_category": "Wyroby piekarnicze i cukiernicze", "phrase": "Paszteciki gwdowskie"}