{"meta_description": "Regionalne wyroby, wytwarzane od lat tymi samymi metodami, wyróżniające się jakością i smakiem – kolejnych sześć takich produktów z Pomorza Zachodniego doceniła Polska Izba Produktu Regionalnego i Lokalnego", "title": "Przepyszne paszteciki gwdowskie z prestiżowymi „Perłami”", "content": "Regionalne wyroby, wytwarzane od lat tymi samymi metodami, wyróżniające się jakością i smakiem – kolejnych sześć takich produktów z Pomorza Zachodniego doceniła Polska Izba Produktu Regionalnego i Lokalnego. Prestiżowe nagrody - Perły 2023 - zostały wręczone w miniony weekend, podczas organizowanych w Poznaniu targów „Smaki Regionów”. Wśród wyrobów znalazły się paszteciki gwdowskie. Specjały, które zostały nagrodzone podczas targów w Poznaniu, są znane i cenione przez smakoszy, mieszkańców i turystów odwiedzających Pomorze Zachodnie. Nominacje do tytułu „Perły 2023” to efekt uzyskania najwyższych ocen w regionalnym konkursie „Nasze Kulinarne Dziedzictwo – Smaki Regionów”. Najlepsi producenci zaprezentowali się pod koniec sierpnia w Przelewicach. Prestiżowe tytuły i efektowne statuetki podczas gali finałowej krajowego konkursu „Nasze Kulinarne Dziedzictwo Smaki Regionów” otrzymało w tym roku sześć produktów z województwa zachodniopomorskiego: Targi „Smaki Regionów 2023” odbyły się w dniach 29 września - 1 października w obiektach Międzynarodowych Targów Poznańskich. Produkt wpisany na listę produktów tradycyjnych w dniu 2016-09-06 w kategorii Wyroby piekarnicze i cukiernicze w woj. zachodniopomorskim. Wygląd: Ciasto drożdżowe z farszem z grzybów i kapusty. Kształt: Dość regularny, zbliżony do rombu lub też równoległoboku. Smak: W nadzieniu czuje się dużą ilość grzybów z cebulą wraz z delikatną nutą kapusty kiszonej. Tradycja wytwarzania na terenie województwa zachodniopomorskiego pasztecików z kapustą i grzybami, opartych na zapiekanym cieście drożdżowym, sięga lat 50-tych/60-tych XX wieku: „Od kiedy pamiętam bardzo często mama przygotowywała właśnie paszteciki. Według mnie, już od początku lat 50. XX w. paszteciki te były wyrabiane na terenie obecnego Województwa Zachodniopomorskiego” (Wywiad przeprowadzony z mieszkańcami Gwdy Wielkiej). Od ponad 60 lat paszteciki przygotowywane są przede wszystkim w okresie świątecznym, na Boże Narodzenie, czy na Wielkanoc. Receptura i tajniki wypiekania pasztecików przekazywane są następnym pokoleniom tak, aby już od najmłodszych lat poznali ich historię i sposób wytwarzania. „Wszystkie produkty pochodzą z dobrze mi znanych naturalnych źródeł. Jajka kupuję od znajomej, która hoduje swoje kury. Mąkę kupuje w sklepie. Ważne żeby to była mąka dobrej jakości. Na farsz składają się: grzyby leśne, których w naszym rejonie nie brakowało, kapustę zaś sama kiszę każdego roku” (Wywiad przeprowadzony z mieszkańcami Gwdy Wielkiej). Na początku, aby przygotować paszteciki, trzeba szybko wyrobić ciasto i schłodzić je. Następnie przygotować farsz z grzybów, cebuli i kiszonej kapusty. Farsz należy układać na uformowanych z ciasta wstęgach, które należy dokładnie skleić. Wstęgi pokroić na poszczególne paszteciki. Piec 20 minut, w nagrzanym piekarniku. Paszteciki gwdowskie prezentowane są na różnego rodzaju konkursach, wystawach, jarmarkach i dożynkach.", "url": "https://iszczecinek.pl/pl/19_wiadomosci-z-regionu/33778_przepyszne-paszteciki-gwdowskie-z-prestizowymi-perlami-.html", "category": "zachodniopomorskie", "sub_category": "Wyroby piekarnicze i cukiernicze", "phrase": "Paszteciki gwdowskie"}