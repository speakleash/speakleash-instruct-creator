{"meta_description": "Regionalny produkt z Dębna, wytwarzany od ponad 100 lat tymi samymi metodami, wyróżniający się jakością i smakiem został doceniony przez Polską Izbę Produktu Regionalnego i Lokalnego. Prestiżową nagrodę – Perłę 2023 – odebrali państwo Aneta i Stanisław Dobropolscy w miniony weekend, podczas organizowanych w Poznaniu targów „Smaki Regionów”.", "title": "Zakwas buraczany z Dębna z prestiżową nagrodą | Urząd Miejski w Dębnie", "content": "Regionalny produkt z Dębna, wytwarzany od ponad 100 lat tymi samymi metodami, wyróżniający się jakością i smakiem został doceniony przez Polską Izbę Produktu Regionalnego i Lokalnego. Prestiżową nagrodę – Perłę 2023 – odebrali państwo Aneta i Stanisław Dobropolscy w miniony weekend, podczas organizowanych w Poznaniu targów „Smaki Regionów”. Zakwas buraczany z Dębna, nagrodzony podczas targów w Poznaniu, jest znany i cenione przez smakoszy, mieszkańców nie tylko województwa zachodniopomorskiego. Nominacje do tytułu „Perły 2023” to efekt uzyskania najwyższych ocen w regionalnym konkursie „Nasze Kulinarne Dziedzictwo – Smaki Regionów”. Państwo Dobropolscy zaprezentowali się pod koniec sierpnia w Przelewicach. - Zakwas buraczany z Dębna jest doskonały produktem promocyjnym naszą gminę. Często stanowi prezent dla naszych przyjaciół z miast partnerskich. Myślę, że pani Aneta produkując zakwas zrobiła coś dużo więcej, niż stworzenie produktu regionalnego. Poruszyła bardzo istotny temat o zdrowotności spożywania zakwasu. Wiele osób samodzielnie zaczęło wytwarzać ten produkt, wiedząc jaki ma dobry wpływ na funkcjonowanie organizmu – mówi burmistrz Dębna, Grzegorz Kulbicki. – Gratulujemy Państwu Anecie i Stanisławowi Dobropolskich. Jesteśmy dumni i dziękujemy, że zawsze możemy na was liczyć – dodaje. Statuetki Perły 2023 podczas gali finałowej krajowego konkursu „Nasze Kulinarne Dziedzictwo Smaki Regionów” otrzymało w tym roku sześć produktów z województwa zachodniopomorskiego: Targi „Smaki Regionów 2023” odbyły się w dniach 29 września – 1 października w obiektach Międzynarodowych Targów Poznańskich.", "url": "https://debno.pl/strona/zakwas-buraczany-z-debna-z-prestizowa-nagroda", "category": "zachodniopomorskie", "sub_category": "Wyroby piekarnicze i cukiernicze", "phrase": "Paszteciki gwdowskie"}