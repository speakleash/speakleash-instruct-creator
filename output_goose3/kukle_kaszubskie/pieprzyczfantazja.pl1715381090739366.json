{"meta_description": "", "title": "Regionalne potrawy Kaszub", "content": "Kaszuby to region w północnej części Polski, będący częścią województwa pomorskiego. Od dawien dawna mieszkają tam Kaszubi, mieszkańcy, którzy posługują się swoim własnym językiem regionalnym — kaszubskim. Co więcej, Kaszuby i jego mieszkańcy mają do zaoferowania naprawdę smaczne regionalne potrawy kaszubskie. Co, więc dobrego można zjeść w tym regionie? Kaszuby jako region może pochwalić się wieloma przystawkami i zupami z kuchni regionalnej. Do popularnych przystawek kaszubskich należy m.in. zylc, będący galaretką z mięsa, śledź po kaszubsku z cebulą i pomidorami, czy ikra smażona w maśle z cebulką. Jeśli zaś chodzi o zupy, to możemy tu posmakować przykładowo czerniny po kaszubsku, gotowanej na kaczej lub gęsiej krwi, z dodatkiem warzyw, czy owoców. Warto spróbować również słodkawej zupy z żółtej brukwi, sporządzanej z dodatkiem gęsiny lub wieprzowiny. Kolejna propozycja to zupa brzadowa, której składnikiem są suszone owoce takie jak gruszki, wiśnie, czy śliwki. Dodaje się do niej mleko lub śmietanę oraz kluski. Podczas wizyty na Kaszubach warto posmakować również tutejszego żuru, który jest zakorzeniony w tradycji tego regionu. Niegdyś kwaszono go tam w specjalnych kamionkowych lub glinianych garnkach, które nosiły nazwę „żurowniki”. Inne popularne zupy z Kaszub to zupa dziadówka z maślanki, ziemniaków, boczku, czy zupa z węgorza. Region kaszubski może przede wszystkim pochwalić się znakomitymi daniami z gęsiny. Są to dla przykładu wędzone piersi gęsie nazwane “Piersniczi”, czy gęś pomorska pieczona w owocowo-mięsnym aromacie, podawana najczęściej z dodatkiem jabłek. Kolejna potrawa to okrasa, czyli mięsna pasta z gęsi. Poza potrawami z gęsiny popularne są np. kaczka po pomorsku, podawana najczęściej w sosie pieczarkowym, kasztanowym i pomarańczowym, szmurowany pomuchel, czyli dorsz zapiekany z plastrami boczku, czy ferkase, będące danie mięsnym z gotowanej kury, podawane z ryżem i białym sosem. Oprócz tego popularne są dania ze śledziem w różnym wersjach, czy dania z węgorzem, pstrągiem, sandaczem, szczupakiem, a także karpiem. Mieszkańcy regionu w swojej kuchni zadbali również o wypieki i słodkości, na osłodę dnia. Popularne w okolicach są tu ruchanki, czyli smażone na smalcu placki z ciasta chlebowego bądź też drożdżowego. Podawane są najczęściej z owocową konfiturą lub posypane cukrem (również cukrem pudrem). Kolejno mamy młodzowy kuch z kruszonką, czyli ciasto drożdżowe z kruszonką. Początki tego wypieku sięgają XVII/XVIII wieku, kiedy to księża często stołowali się u szlachty. Warty uwagi jest również kaszubski kuch marchewny, jak sama nazwa wskazuje ciasto marchewkowe z dodatkiem cynamonu. Popularne na Kaszubach są również szneki z glancem, czyli okrągłe drożdżówki polane lukrem. Jest to dobrze znane ciasto również w innych zakątkach Polski. Inne popularne wypieki i słodkości kaszubskie to np. sernik ziemniaczany, pochodzący ze środkowej części regionu Kaszub, a także kukle kaszubskie, czyli okrągłe bochenki chleba, upieczone z resztek ciasta.", "url": "https://pieprzyczfantazja.pl/2020/11/regionalne-potrawy-kaszub/", "category": "pomorskie", "sub_category": "Wyroby piekarnicze i cukiernicze", "phrase": "Kukle kaszubskie"}