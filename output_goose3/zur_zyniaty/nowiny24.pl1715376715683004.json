{"meta_description": "Zgliwiały ser z Zamojszczyzny, biała kiełbasa w słoiku z woj. kujawsko-pomorskiego czy sękacz z Podlasia. Każdy region Polski korzysta z bogactwa swojej ziemi i kulinarnych tradycji. Wiele dań może zaskoczyć przybyszów spoza danego rejonu kraju i wywołać zdziwienie. Zebraliśmy najciekawsze potrawy na Wielkanoc z różnych stron Polski.", "title": "Słyszeliście o sękaczu, zgliwku czy kiełbasie w słoiku? Najciekawsze potrawy wielkanocne z różnych regionów Polski", "content": "Sękacz na Podlasiu jest tradycyjnym wypiekiem na Wielkanoc. Kliknij w obrazek, aby zobaczyć pozostałe dania. Zgliwiały ser z Zamojszczyzny, biała kiełbasa w słoiku z woj. kujawsko-pomorskiego czy sękacz z Podlasia. Każdy region Polski korzysta z bogactwa swojej ziemi i kulinarnych tradycji. Wiele dań może zaskoczyć przybyszów spoza danego rejonu kraju i wywołać zdziwienie. Zebraliśmy najciekawsze potrawy na Wielkanoc z różnych stron Polski. Mieszkańcy Lubelszczyzny, a w szczególności okolic Zamościa mogą znać ser zgliwiały, zwany zgliwkiem. Był to przysmak przygotowywany na bazie twarogu, który odstawiało się w ciepłe miejsce do dojrzewania. Zwykle zajmowało to dwa dni. Zgliwiały twaróg mieszało się z kminkiem, masłem i jajkiem. Przysmak formowało się w krążki i smażyło na patelni. Niekiedy przekładało do miseczki, aby ser pełnił funkcję smarowidła do święconego chleba. Podczas przygotowywania zgliwiałego sera trzeba pamiętać, że ma charakterystyczny zapach. Ciekawostką jest, że na Kujawach przyrządza się ser smażony z kminkiem. Do niego nie wykorzystuje się zgliwiałego twarogu. Przysmak z Kujaw został wpisany na listę produktów tradycyjnych w 2015 roku. Kliknij w przycisk, aby zobaczyć galerię zdjęć z ciekawymi daniami na Wielkanoc W województwie kujawsko-pomorskim specjałem przygotowywanym na Wielkanoc jest biała kiełbasa w słoiku. To po prostu zmielone mięso z kawałkami tłuszczu i galaretą. Kolor mięsa jest szaro-biały o lepkiej konsystencji. Podczas robienia białej kiełbasy w słoiku sięga się po świeże mięso po świniobiciu. Kiełbasa jest wyjątkowa z racji wykorzystania mięsa polskiej rasy świń tzw. złotnickiej pstrej. Danie zostało wpisane na listę produktów tradycyjnych w 2007 roku. Wielkanocna baba drożdżowa ma charakterystyczny kształt i powstaje w formie ze stożkiem w środku. Ma karbowane wnętrze, które nadaje wzorek na cieście. Gotowa babka polewana jest lukrem lub posypywana cukrem pudrem. Według tradycji baba symbolizowała dostatek, dlatego gospodynie nie żałowały żółtek jajek, szafranu, rodzynek i prawdziwej wanilii. Ciasto wpisano na listę produktów tradycyjnych w 2012 roku. Na wiosnę, w tym na Wielkanoc, w zamożniejszych rodzinach urządzano świniobicie. W województwie łódzkim przyrządza się na bazie słoniny kruche ciasteczka. Mają karbowany kształt, który powstaje przez wyciśnięcie przy pomocy specjalnej maszynki. Przysmak został wpisany na listę produktów tradycyjnych w 2011 roku. Ciasto w przekroju ma widoczne dwa kolory: jasny i ciemny. Do połowy dodaje się kakao, które nadaje wypiekowi wyrazisty wygląd. Tradycja wypiekania babki ucieranej przywędrowała ze wschodu Polski, w czasie osiedlania się ludzi po II wojnie światowej na terenach województwa lubuskiego. Tradycyjnie ciasto pieczone jest na Święta Wielkanocne. Babka została wpisana na listę produktów tradycyjnych w 2018 roku. Jedno z najstarszych dań gotowanych na Śląsku. Na Opolszczyźnie żur żyniaty ma szczególną tradycję przekazywaną z pokolenia na pokolenie. Nazwa pochodzi od niemieckiego słowa „sauer” oznaczającego kwaśne danie przygotowywane na zakwaszonej mące. Dawniej zakwas na żur robiło się w specjalnym garnku nazywanym żurokiem. Danie zostało wpisane na listę produktów tradycyjnych w 2020 roku. Inna nazwa to bankuchen. Ciasto pochodzi z Sejn na Podlasiu. Sękacz wypiekany jest na rożnie tworzącym stożkowy kształt i charakterystyczne słoje (sęki) jak w drzewie. Ciasto jest pracochłonne i wykonuje się je przez wiele godzin. Wypiek przygotowywany był na Wielkanoc i wyjątkowe uroczystości rodzinne. Ciasto zostało wpisane na listę produktów tradycyjnych w 2006 roku.", "url": "https://nowiny24.pl/slyszeliscie-o-sekaczu-zgliwku-czy-kielbasie-w-sloiku-najciekawsze-potrawy-wielkanocne-z-roznych-regionow-polski/ar/c17-16214653", "category": "opolskie", "sub_category": "Gotowe dania i potrawy", "phrase": "Żur żyniaty/żur żeniaty"}