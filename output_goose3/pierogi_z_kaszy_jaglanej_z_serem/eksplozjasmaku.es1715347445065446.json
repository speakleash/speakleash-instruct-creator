{"meta_description": "", "title": "Pierogi z kaszy jaglanej i sera białego", "content": "Dzisiaj zapraszam na pierogi. Tym razem w poszukiwaniu nowego pomysłu na farsz trafiłam gdzieś na podkarpackie pierogi z białego sera i kaszy jaglanej. Przyprawione sporą ilością pieprzu i smażonej cebulki.W smaku przypominają mi trochę ruskie ale są znacznie lżejsze. Kaszę jaglaną opłukać, zalać wodą, osolić i gotować 10 min. Wyłączyć i przykryć. Kasza dojdzie do miękkości ale nigdy nie jest rozgotowana. Cebulę pokroić , usmażyć na oleju na złotawy kolor. Ser przepuścić przez praskę. W dużej misce umieścić przestudzoną kaszę jaglaną i cebulę razem z olejem oraz zmielony ser. Przyprawić solą i sporą ilością pieprzu i wszystko razem dokładnie wymieszać. Jeśli farsz jest za suchy można dodać trochę oleju lub rozpuszczonego masła. Ciasto podzielić na trzy części. Rozwałkować cienko, podsypując stolnicę mąką od czasu do czasu. Szklanką wycinać krążki. Na każdy nakładać farsz łyżeczką i dokładnie sklejać brzegi, zrobić falbankę. W dużym garnku zagotować odpowiednią ilość wody. Na osolony wrzątek wrzucać pierogi, gotować kilka minut każdą porcję. Wyjmować pierogi za pomocą łyżki cedzakowej.", "url": "http://eksplozjasmaku.es/pierogi-z-kaszy-jaglanej-i-sera-bialego/", "category": "podkarpackie", "sub_category": "Gotowe dania i potrawy", "phrase": "Pierogi z kaszy jaglanej z serem"}