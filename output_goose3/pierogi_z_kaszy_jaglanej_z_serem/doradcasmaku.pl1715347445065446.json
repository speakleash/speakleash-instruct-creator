{"meta_description": "Pierogi z kaszą jaglaną i serem - DoradcaSmaku - ten przepis cieszy się popularnością, sprawdź.", "title": "Pierogi z kaszą jaglaną i serem - DoradcaSmaku.pl", "content": "Kaszę jaglaną płuczemy w wodzie, wsypujemy do garnka, zalewamy wodą , lekko solimy i gotujemy do miękkości. Odcedzamy i pozostawiamy do ostudzenia, ser rozgniatamy widelcem. Do ostudzonej kaszy dodajemy ser biały oraz bakalie, wszystko dokładnie mieszamy, doprawiamy do smaku cukrem. Z masy formujemy małe kuleczki.Z podanych składników zagniatamy gładkie ciasto, dzielimy na mniejsze części. Stolnicę posypujemy mąką, układamy kawałek ciasta i dość cienko wałkujemy, metalową obręczą wycinamy krążki. Na każdy krążek ciasta nakładamy kulkę farszu, zlepiamy brzegi ciasta robiąc falbankę, układamy na tacy wysypanej mąką. W garnku zagotowujemy wodę z dodatkiem oleju i soli, pierogi wrzucamy na wrzątek i gotujemy przez 3-4 minuty od momentu zagotowania. Odcedzamy na durszlaku i układamy na talerzu.", "url": "https://www.doradcasmaku.pl/przepis-pierogi-z-kasza-jaglana-i-serem-391692", "category": "podkarpackie", "sub_category": "Gotowe dania i potrawy", "phrase": "Pierogi z kaszy jaglanej z serem"}