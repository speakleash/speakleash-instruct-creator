{"meta_description": "", "title": "Pierogi z kaszą jaglaną i białym serem", "content": "Dzisiejsza propozycja to pierogi ruskie w nowej odsłonie. Zamiast ziemniaków do ich przyrządzenia użyłyśmy kaszy jaglanej. Nadała ona pierogom nowy, ciekawy smak. Polecamy wypróbować wszystkim fanom nowości na stole (i miłośnikom kaszy jaglanej)! Kasze jaglaną płuczemy dwa razy pod bieżącą wodą. Następnie nastawiamy osoloną wodę, dodajemy do niej liść laurowy i dwie kulki ziela angielskiego. Kiedy woda będzie wrzeć dodajemy kasze i gotujemy około 12 minut do miękkości. Wyjmujemy i nieco przestudzamy. W maszynce do mięsa mielimy kasze wraz z serem. Cebule obieramy i kroimy na drobną kostkę. Przesmażamy na patelni na odrobinie masła. Dodajemy do farszu (jeśli ktoś nie lubi czuć drobinek cebuli, można ja również zmielić w maszynce do mięsa na przemian z pozostałymi elementami farszu). Całość doprawiamy solą oraz pieprzem. Na stolnice wysypujemy mąkę i wlewamy roztopione masło. Powoli dolewamy ciepłą wodę. Jej ilość zależy od wilgotności mąki. Niektórzy dodają do ciasta jajko, ale z doświadczenia wiemy, że wówczas ciasto jest twarde i pierogi gorzej się lepią. Rozrabiamy ciasto najpierw nożem, a potem rękami, aż powstanie jednorodna masa. Dobrze wyrobione ciasto powinno być gładkie i jednolite. Następnie zostawiamy ciasto by trochę „odpoczęło” (jeśli nam się śpieszy można pominąć ten etap). Po jakiejś pół godzinie odcinamy małe części i wałkujemy w cienkie placki. Wycinamy kółka np. szklanką, nakładamy farsz i zlepiamy brzegi. Tak powstałe pierogi wrzucamy do gotującej się i osolonej wody. Po wypłynięciu na powierzchnie gotujemy 3 minuty i wyjmujemy. Podajemy na ciepło z rozmaitymi dodatkami np. parówką i cebulką. Smacznego.", "url": "http://kolizjesmakow.blogspot.com/2014/12/pierogi-z-kasza-jaglana-i-biaym-serem.html", "category": "podkarpackie", "sub_category": "Gotowe dania i potrawy", "phrase": "Pierogi z kaszy jaglanej z serem"}