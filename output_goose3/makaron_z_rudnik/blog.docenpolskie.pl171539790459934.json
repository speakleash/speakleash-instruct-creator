{"meta_description": "", "title": "Makaron swojski tradycyjny z Rudnik – triumfatorem 41. atestacji “Doceń polskie”", "content": "Firma EKO-MAK Makarony Babuni jest producentem makaronów wytwarzanych według tradycyjnej receptury i przy użyciu starannie dobranych surowców, takich jak jaja czy odpowiednie gatunki mąk. W swojej ofercie posiada największy wybór makaronów w Polsce. Do dyspozycji konsumentów jest bowiem aż 200 rodzajów makaronów, a wśród nich krajanki babuni, formy jajeczne, makarony na bazie jaj przepiórczych, makarony z pszenicy durum oraz makarony ekologiczne z mąki orkiszowej. W bogatym asortymencie każdy smakosz bez problemu znajdzie więc coś dla siebie. Jedną z propozycji firmy Makarony Babuni Ryszard Kaczorowski jest triumfator 41. odsłony Ogólnopolskiego Programu Promocyjnego „Doceń polskie”, a mianowicie Makaron swojski tradycyjny z Rudnik. Ten uwielbiany przez konsumentów, wyjątkowy produkt charakteryzuje się najwyższą jakością i smakuje dokładnie tak, jak smakowały makarony wytwarzane ręcznie przez nasze mamy i babcie. Podczas październikowej atestacji zdobył on uznanie Loży Ekspertów – maksymalną liczbę punktów we wszystkich ocenianych przez członków komisji kategoriach i sięgnął po godło zarezerwowane dla produktów o najwyższej jakości – prestiżowy znak jakości “Doceń polskie TOP PRODUKT”. Więcej informacji na temat firmy EKO-MAK Makarony Babuni i jej oferty znaleźć można na stronie internetowej http://www.eko-mak.eu/", "url": "https://blog.docenpolskie.pl/makaron-swojski-", "category": "śląskie", "sub_category": "Inne produkty", "phrase": "Makaron z Rudnik"}