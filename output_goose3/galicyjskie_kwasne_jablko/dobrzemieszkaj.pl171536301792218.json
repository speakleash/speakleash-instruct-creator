{"meta_description": "Trudno dziś wyobrazić sobie chłodne jesienno-zimowe wieczory bez rozgrzewającej herbaty pełnej aromatycznych przypraw i serwowanej do niej szarlotki.", "title": "Akcesoria kuchnne - wszystko do pieczenia i serwowania szarlotki", "content": "To pyszne półkruche lub kruche ciasto, zwane inaczej jabłecznikiem prawdopodobnie pochodzi z Francji, a nazwę swą zawdzięcza księżnej Charlote szwagierce cara Aleksandra I, dla którego je upieczono. W szarlotce najczęściej znajdziemy jabłka, choć niektórzy dodają też inne owoce takie jak na przykład gruszki czy morele oraz rodzynki i przyprawy korzenne, przede wszystkim cynamon i goździki. Smaczna i pachnąca gości nie tylko w większości polskich domów i w niemal każdej cukierni, ale zajmuje również ważne miejsce w menu wielu restauracji i kawiarni. Aby powstało wyśmienite ciasto, potrzebujemy sprawdzonego, często przekazywanego z pokolenia na pokolenie przepisu, najlepszych składników oraz kilku kuchennych akcesoriów, które pozwolą w prosty sposób wyczarować owocowy przysmak. W kolekcji do kuchni firmy Galicja znajdziemy wszystko, co niezbędne do przygotowania wybornej szarlotki. Poza swoimi walorami użytkowymi akcesoria te charakteryzują się także estetyczną linią wzorniczą. Możemy wybrać naczynia na przykład w modnej miętowej barwie, zestawiając je z akcesoriami wykonanymi z metalu i transparentnego szkła. Taka kompozycja wspaniale ozdobi wnętrze, a umieszczone w naczyniach produkty zaprezentują się naprawdę znakomicie. Poniżej przedstawiamy kilka przykładów kuchennych pomocników przydatnych podczas pieczenia naszej szarlotki.    Przed przystąpieniem do zasadniczej części pracy warto przygotować odpowiedni warsztat, a więc wszelkie kuchenne gadżety oraz oczywiście niezbędne składniki mającego powstać ciasta. Jednym z najważniejszych elementów szarlotki w tradycyjnym wydaniu są dobrze dobrane, najlepiej słodko-kwaśne lub kwaśne jabłka, które możemy umieścić w ładnych i praktycznych miskach. Dzięki trwałemu materiałowi, z jakiego je wykonano, naczynia są wytrzymałe na rozmaite uszkodzenia. Dostępne w różnych barwach i wielkościach od 0,5 l do 5 l przydadzą się także do mieszania poszczególnych składników potraw. Owoce przechowamy też w estetycznych koszyczkach o kwadratowym, owalnym lub okrągłym kształcie. Lekkie i łatwe w utrzymaniu w czystości występują w czterech atrakcyjnych kolorach: brąz, mięta, krem i szary. Do akcesoriów, które wykorzystamy podczas przygotowania naszego ciasta, należą również szklane salaterki w kształcie jabłka. Piękna i zarazem funkcjonalna forma pozwala na różnorodne wykorzystanie naczyń. Jeśli szarlotka ma być ozdobiona bezową pianką, do jej ubicia na pewno przyda się emaliowany kubek prosty lub z dziubkiem, należący do bogatej i oryginalnej kolekcji garnków w kropki, która świetnie ożywia wnętrze kuchni, wprowadzając do niej radosny nastrój. Miętowy komplet uzupełni tarka z sześcioma bokami wykonana ze stali nierdzewnej, na której w łatwy sposób zetrzemy jabłka. Do ciasta dodajemy wiele składników, jest wśród nich również cukier. Osoby dbające o zdrowie i figurę, często rezygnują z białego na rzecz cukru trzcinowego lub ksylitolu. Do przechowywania domowych słodzików doskonała będzie praktyczna cukiernica szklana z estetyczną metalową pokrywą oraz umieszczoną w niej łyżeczką. Połączenie transparentnego szkła, metalu i tworzywa sztucznego w miętowej barwie stanowi niezwykle dekoracyjną kompozycję. Przygotowane ciasto upieczemy w okrągłej tortownicy ze stali z powłoką nieprzywieralną, dzięki której bez problemu przełożymy je do specjalnego pojemnika.   Okrągły pojemnik na ciasto w miętowej barwie idealnie pasuje do pozostałych akcesoriów i jest znakomitą oprawą dla wyśmienicie wyglądającej szarlotki. Lekki, wykonany z tworzywa sztucznego i łatwy w otwieraniu wyposażony został w poręczne uchwyty do przenoszenia, które przydadzą się, gdy będziemy chcieli podzielić się naszym specjałem z przyjaciółmi. Różowy, kremowy lub miętowy dostępny również w wersji prostokątnej idealnie sprawdzi się w każdym domu. Do podawania i spożywania szarlotki posłużą sztućce ze stali nierdzewnej oraz dekoracyjne kwadratowe talerzyki szklane, które doskonale podkreślą walory estetyczne stworzonego przez nas dzieła. Wygodne w użyciu akcesoria kuchenne pomogą w przygotowaniu ulubionej szarlotki, a dzięki swej atrakcyjnej linii wzorniczej staną się nie tylko ozdobą kuchni, ale również wspaniałą oprawą dla ciasta i jego składników.", "url": "https://www.dobrzemieszkaj.pl/kuchnia_i_jadalnia/dekoracje_i_wyposazenie/110/akcesoria_kuchnne_wszystko_do_pieczenia_i_serwowania_szarlotki,113831.html", "category": "podkarpackie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Galicyjskie kwaśne jabłko"}