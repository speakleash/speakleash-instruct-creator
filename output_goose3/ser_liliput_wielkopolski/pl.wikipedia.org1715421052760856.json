{"meta_description": "", "title": "Liliput (ser) – Wikipedia, wolna encyklopedia", "content": "Liliput (oryginalny: liliput wielkopolski, poza Wielkopolską: liliput) – ser dojrzewający, wytwarzany głównie w Wielkopolsce z mleka krowiego. Liliput wielkopolski został wpisany na listę produktów tradycyjnych 13 lipca 2008. Liliput wielkopolski produkowany jest na terenie Wielkopolski, w szczególności w okolicach Wągrowca, Obornik, Gniezna, Wrześni, Witkowa i Kępna. Jednak mleko w większości pochodzi z terenów powiatu wągrowieckiego, gdzie nie nastąpiło pełne umasowienie hodowli krów. Rolnicy dostarczający surowiec dysponują zazwyczaj niewielkimi stadami (do 20 krów) i stosują tradycyjne karmy, bez dodatków chemicznych. W jednym z gospodarstw istnieje i działa kocioł parowy z 1914. Poza Wielkopolską (np. w Grajewie, czy Ciechanowie) wytwarzany metodami przemysłowymi, w oparciu o niższe wymagania surowcowe, z dodatkiem azotanu potasu i annato. Specyficzny smak sera bierze się z kilku czynników: ręcznej produkcji, naturalnych surowców i oryginalnego procesu solenia w specjalnych zbiornikach solankowych. • kształt – owalny, cylindryczny – średnica około 10 cm, a wysokość około 4 cm,", "url": "https://pl.wikipedia.org/wiki/Liliput_(ser)", "category": "wielkopolskie", "sub_category": "Sery i inne produkty mleczne", "phrase": "Ser liliput wielkopolski"}