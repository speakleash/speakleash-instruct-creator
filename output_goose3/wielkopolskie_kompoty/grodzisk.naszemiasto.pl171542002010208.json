{"meta_description": "Kompot z suszu to tradycyjny napój pity głównie w okresie Świąt Bożego Narodzenia. Jego przygotowanie jest niezwykle proste i nie wymaga specjalnych umiejętności. Suszone owoce dzięki zawartości błonnika pokarmowego wspomagają trawienie i zmniejszają ryzyko poświątecznych zaparć. Wypróbuj nasz prosty przepis na kompot z suszu.", "title": "Kompot z suszu na lepsze trawienie i objawy niestrawności. Pomoże też na wzdęcia", "content": "Kompot z suszu to tradycyjny świąteczny napój, który ma tyle samo zwolenników co przeciwników. Niektórzy kompot zagęszczają dodatkowo mąką ziemniaczaną, tworząc z niego kisiel do picia. Kompot z suszu to tradycyjny napój pity głównie w okresie Świąt Bożego Narodzenia. Jego przygotowanie jest niezwykle proste i nie wymaga specjalnych umiejętności. Suszone owoce dzięki zawartości błonnika pokarmowego wspomagają trawienie i zmniejszają ryzyko poświątecznych zaparć. Wypróbuj nasz prosty przepis na kompot z suszu. Kompot z suszu przygotowuje się niezwykle szybko. Ma nie tylko rewelacyjny smak, ale wspomaga trawienie wigilijnych potraw. Można go ugotować z jednodniowym wyprzedzeniem i podgrzać przed podaniem. Do przygotowania 2 litrów pysznego kompotu potrzebne będą następujące składniki: Wybierając morele staraj się wybierać te ciemne, ponieważ nie zawierają one siarki, jak w przypadku suszonych moreli o pomarańczowej barwie. Jeśli jednak wybierasz te siarkowane, warto przed gotowaniem wyparzyć je chwile we wrzątku. • Suszone owoce należy dwukrotnie przepłukać w zimnej wodzie, a następnie wrzucić do garnka. • Całość należy zalać 3,5 l zimnej wody i odstawić na 20 minut, aby owoce trochę zmiękły. • Następnie trzeba dodać łyżeczkę suszonych goździków i wstawić do gotowania. • Po tym czasie można dodać cynamon oraz świeżo wyciśnięty sok z pomarańczy i należy gotować jeszcze przez 10 minut. • Wedle upodobań kompot z suszu można posłodzić cukrem lub miodem. • Gotowy kompot można odcedzić z owoców, które mogą być słodką przekąską wigilijną. Tradycyjny kompot z suszu przygotowuje się najczęściej z suszonych jabłek, gruszek, śliwek oraz korzennych przypraw, jednak niektórzy dodają również suszoną żurawinę oraz morele. Jego kaloryczność zależy od dodatków, jakie zostaną użyte do przygotowania. Nasz przepis dostarcza 40 kcal na 100 ml kompotu. Dowiedz się więcej: Jak zrobić pyszny domowy kompot? Nie bez powodu suszone owoce goszczą na suto zastawionym stole świątecznym. Dzieje się tak, ponieważ są one źródłem cennych składników odżywczych oraz związków ułatwiających trawienie pokarmów. Suszone jabłka, to główny składnik wigilijnego kompotu z suszu. Są one bogate w witaminę C, która jako przeciwutleniacz korzystnie wpływa na funkcjonowanie układu krążenia. Suszone jabłka są również znakomitym źródłem błonnika pokarmowego, substancji wspomagającej pracę jelit i zapobiegającej zaparciom. Suszone lub wędzone śliwki są kolejnym ważnym elementem kompotu, ponieważ dzięki wysokiej zawartości błonnika pokarmowego i sorbitolu wykazują działanie przeczyszczające, co skutecznie wpływa na trawienie kalorycznych i ciężkostrawnych potraw świątecznych.", "url": "https://grodzisk.naszemiasto.pl/kompot-z-suszu-na-lepsze-trawienie-i-objawy-niestrawnosci/ar/c14-9125379", "category": "wielkopolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Wielkopolskie kompoty"}