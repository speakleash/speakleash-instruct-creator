{"meta_description": "", "title": "Wydadzą obiady i ugotują kompot", "content": "Po raz pierwszy Stołówki Gminne w Środzie Wielkopolskiej będą funkcjonowały także w wakacje. Oprócz wydawania obiadów, w stołówkach gotowany będzie kompot owocowy. Zainteresowanie obiadami, podczas wakacji, wyraziło 186 osób. Z kolei produkcja kompotów ruszyła 2 lipca br. Zapewni to pracę, w okresie wakacyjnym, osobą zatrudnionym w gminnych stołówkach. Kompoty zostaną wykorzystane na użytek własny, jako dodatek do wydawanych obiadów. Stołówka w Szkole Podstawowej nr 2 wyprodukowała już 2100 kg kompotu, a w Gimnazjum nr 1 1700 kg. Dyrektor Stołówek Gminnych w Środzie Wielkopolskiej, Dariusz Tomaszewski zapowiedział, że planowane jest wyprodukowanie kilkunastu ton kompotu. Pracownicy stołówek, które funkcjonują przy przedszkolach, również będą gotować kompot. W tym celu zostaną przeniesieni do stołówek, które mają ku temu możliwości. W najbliższym czasie planowany jest remont stołówek w Przedszkolach nr 3 i 4. Natomiast 1 sierpnia br. w Solcu miejsce będzie miał uroczystość podsumowująca pierwszy rok działalności Stołówek Gminnych w Środzie Wielkopolskiej.", "url": "https://www.sroda.wlkp.pl/asp/fr_start.asp?typ=13&menu=36&dzialy=36&akcja=artykul&artykul=1934", "category": "wielkopolskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Wielkopolskie kompoty"}