{"meta_description": "Jak zrobić dobry ser - radzi serowar żuławski w kategorii Serowarstwo, mleczarstwo / Książki", "title": "Jak zrobić dobry ser - radzi serowar żuławski", "content": "Żuławski Dom Sera wydał wyjątkową książkę. Zapraszamy w niej do przejścia podstawowego kursu serowarzenia autorstwa Krzysztofa Jaworskiego. Możemy poznać historię żuławskiego serowarstwa opracowaną przez historyka Jacka Opitza i zrozumieć jakim Delta Wisły była ważnym ośrodkiem mleczarskim. Od czasów krzyżackich przez menonitów i szwajcarskie technologie doskonalono tu produkcję słynnych serów Werderkäse, Niederungkäse, Elbingerkäse czy Zwerga. Czas na powrót tradycji serowarskich i kultury spożycia sera na Żuławy. Moim celem i marzeniem jest stworzenie grupy producentów – serowarów w naszym regionie i odtworzenie doskonałego niegdyś sera żuławskiego. Ser powstający na Żuławach, będący kontynuacją tradycji niderlandzkich osadników i szwajcarskich serowarów, będzie wzbogacać region kulinarnie i stanowić atrakcję turystyczną a dla wielu ludzi może stać się pasjonującym sposobem na życie. Krzysztof Jaworski, Serowar Żuławski", "url": "https://serowar.pl/pl/p/Jak-zrobic-dobry-ser-radzi-serowar-zulawski/394", "category": "pomorskie", "sub_category": "Sery i inne produkty mleczne", "phrase": "Twaróg żuławski z Marzęcina"}