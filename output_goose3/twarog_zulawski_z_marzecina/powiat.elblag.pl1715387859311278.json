{"meta_description": "Oficjalna strona Starostwa Powiatowego w Elblągu, Powiatu Elbląskiego, Warmia i Mazury.", "title": "Żuławski Turniej Kół Gospodyń Wiejskich - zachęcamy do udziału - Powiat Elbląski", "content": "Tegoroczna edycja Żuławskiego Turnieju Kół Gospodyń Wiejskich organizowanego przez Stowarzyszenie Żuławy z Nowego Dworu Gdańskiego odbędzie się w Zespole Służb Ratowniczych w Nowym Stawie przy ul. Bema 7. UWAGA! Zgłoszenia przyjmowane są do dnia 2 marca poprzez formularz dostępny TUTAJ. Do udziału w Turnieju Organizatorzy zapraszają zespoły (KGW, stowarzyszenia oraz grupy nieformalne) z terenu powiatów nowodworskiego, malborskiego, gdańskiego oraz elbląskiego. 6. Piosenka z inscenizacją (Śpiewać każdy może). Poszczególne konkurencje oceniane są przez jury, które przyznaje punkty zgodnie z regulaminem, który jest dostępny TUTAJ. Główną nagrodą w konkursie jest Puchar oraz bon o wartości 2500 zł. Żuławski Turniej Kół Gospodyń Wiejskich to wydarzenie organizowane przez Stowarzyszenie Żuławy od 2018 roku. Główne cele to: integracja środowiska  lokalnego Żuław, zachowanie i popularyzowanie dziedzictwa kulturowego  i kultywowanie tradycji Żuław, a także inspirowanie do pracy zespołowej  i pobudzenie aktywności wśród mieszkańców. Formuła turnieju oparta  jest na współzawodnictwie Kół Gospodyń Wiejskich w województwie  pomorskim prowadzonym od wielu lat przez Pomorski Ośrodek Doradztwa Rolniczego. W pierwszej edycji Turnieju udział wzięło sześć zespołów Pan skupionych  w lokalnych Kołach i Stowarzyszaniach z czterech powiatów: elbląskiego,  nowodworskiego, malborskiego i gdańskiego. Impreza odbyła się w Żuławskim  Ośrodku Kultury w Nowym Dworze Gdańskim. Panie biorące udział w Żuławskim Turnieju KGW zaprezentowały się podczas  występów artystycznych: wokalnych, kabaretowych i tanecznych.  Poszczególne konkurencje były oceniane przez jury pod przewodnictwem  Prezesa Wojewódzkiego Związku Rolników, Kółek i Organizacji Rolniczych  - Pana Piotra Hałuszczaka. GRAND PRIX Pierwszego Żuławskiego Turnieju Kół Gospodyń Wiejskich  wywalczyły Panie ze Skowarcza w gminie Pszczółki. Nagrody dla zwycięzców  ufundowało Stowarzyszenie Żuławy. Był to bon zakupowy o wartości 2500 zł  oraz imponujący Puchar Prezesa Stowarzyszenia Jacka Michalskiego. Upominki  dla wszystkich grup biorących udział w konkursie ufundowali włodarze poszczególnych  gmin i powiatów. Kolejna edycja imprezy odbyła się 2 marca 2019 roku. Do konkursu przystąpiło  siedem grup Pań: KGW Jazowniaki, KGW Orłowo, KGW Lasowice Wielkie,  KGW Marynowy, KGW Marzęcino, Stowarzyszenie Stawiec - Nasze Żuławy,  Stowarzyszenie ZICHERKA. Główną nagrodę wywalczyło Koło Gospodyń  Wiejskich Marynowy - Gmina Nowy Dwór Gdański.Dodatkowe upominki  dla uczestników ufundowali włodarze żuławskich samorządów oraz Żuławski Bank  Spółdzielczy.", "url": "https://www.powiat.elblag.pl/pl/strona-glowna-2/5507-zulawski-turniej-kol-gospodyn-wiejskich-zachecamy-do-udzialu", "category": "pomorskie", "sub_category": "Sery i inne produkty mleczne", "phrase": "Twaróg żuławski z Marzęcina"}