{"meta_description": "Jubileusz 110 lecia obchodzi Jędrzejowska Spółdzielnia Mleczarska. Z tej okazji - podczas okolicznościowego spotkania - przypomniano m.in historię powstania i", "title": "Spółdzielnia Mleczarska w Jędrzejowie świętuje jubileusz", "content": "Jubileusz 110 lecia obchodzi Jędrzejowska Spółdzielnia Mleczarska. Z tej okazji – podczas okolicznościowego spotkania – przypomniano m.in historię powstania i działalności Spółdzielni. Jak powiedział prezes Wojciech Kałka firma produkuje wysokiej jakości produkty mleczarskie, które w dużej części wykonywane są ręcznie. Dzięki temu, reprezentuje region na targach naturalnej żywności. W uroczystościach wziął udział m.in. marszałek województwa świętokrzyskiego Adam Jarubas. Składając spółdzielcom, dostawcom i producentom mleka życzenia zaznaczył, że Jędrzejowska Spółdzielnia Mleczarska bardzo dobrze sobie radzi na ryku. „Trzeba pamiętać, że dziś produkcja żywności, wyrobów mleczarskich i handel nimi odbywa się na trudnym i konkurencyjnym rynku. Wasza spółdzielnia na tym rynku bardzo dobrze sobie radzi” – stwierdził marszałek. Z kolei prezes Krajowej Rady Spółdzielczej Alfred Domagalski wręczył mleczarni Odznakę „Za Zasługi dla Spółdzielczości”. Jak powiedział to dobry znak na przyszłość. Produktem sztandarowym Jędrzejowskiej Spółdzielni Mleczarskiej jest masło osełkowe i jędrzejowski twarożek śmietankowy. Produkty te otrzymały certyfikaty i wpisane są na listę produktów tradycyjnych. Na przełomie 2005/2006 roku Spółdzielnia Mleczarska przeniesiona została z Jędrzejowa do Wodzisławia.", "url": "https://radiokielce.pl/865961/post-3550/", "category": "świętokrzyskie", "sub_category": "Sery i inne produkty mleczne", "phrase": "Jędrzejowski twarożek śmietankowy"}