{"meta_description": "Chuda jewa, czyli prosta zupa popularna na Śląsku Cieszyńskim, została właśnie wpisana na Listę Produktów Tradycyjnych Ministerstwa Rolnictwa i Rozwoju Wsi.", "title": "Chuda jewa z Śląska Cieszyńskiego ocalona", "content": "- Starsi ludzie potrafią jeszcze tę zupę przyrządzić i z relacji wiem, że jedzą ją od czasu do czasu - mówi Sylwia Tumidajska z Muzeum Beskidzkiego w Wiśle. Chuda jewa była bardzo prosta i tania w przygotowaniu. Wystarczyło roztopić smalec lub słoninkę, dodać czosnek i kminek, a następnie dolać wody. Sposobów przygotowania tej polewki było jednak kilka. Według najpopularniejszego z nich chuda jewa to polewka na kwaśnym mleku lub maślance podawana z ziemniakami lub z chlebem. Do jej przyrządzenia potrzeba półtora litra kwaśnego mleka, maślanki lub serwatki, ugotowanych ziemniaków, boczku wędzonego, cebuli, kminku, czosnku i innych przypraw, jak sól i pieprz. Dodawane też jest jedno jajko, mąka zwykła i ziemniaczana oraz koperek zielony. Na Liście Produktów Tradycyjnych Ministerstwa Rolnictwa i Rozwoju Wsi znalazły się także kwaki, czyli krzyżówka rzepy i kapusty, bardziej znane jako brukiew.", "url": "https://dziennikzachodni.pl/chuda-jewa-z-slaska-cieszynskiego-ocalona/ar/381757", "category": "śląskie", "sub_category": "Gotowe dania i potrawy", "phrase": "Chuda Jewa"}