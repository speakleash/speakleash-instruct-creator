{"meta_description": "Chuda jewa przepis: Czasem warto skorzystać z mądrości naszych przodków i sięgnąć poktóreś z tradycyjnych dań regionalnych. Dla wszystkich tych, którzy nie mają dużo czasu albo nie chcą na gotowanie wydać dużych pieniędzy, mamy propozycję idealną - polewkę o ciekawej nazwie chuda jewa. Ta pochodząca ze Śląska Cieszyńskiego zupa została nawet wpisana na Listę Produktów Tradycyjnych Ministerstwa Rolnictwa i Rozwoju Wsi.", "title": "Chuda jewa - proste danie regionalne [CHUDA JEWA PRZEPIS]", "content": "Przygotowanie chudej jewy jest wyjątkowo proste, zresztą stąd jej wielka popularność w dawnych czasach. Przepisy na chudą jewę podaje wielu autorów śląskich książek kulinarnych. Elżbieta Łabońska w „Śląskiej kucharce doskonałej” (1989 r.) na stronie 228 zamieszcza przepis na chudą jewę - serulę, z dodatkiem sera. Równie często możemy znaleźć przepisy oparte na kwaśnym mleku, jak i na maślance. Chuda jewa - Składniki: półtora litra kwaśnego mleka, maślanki lub serwatki, ugotowane ziemniaki, wędzony boczek, cebula, kminek, czosnek i inne przyprawy, sól, pieprz, 1 jajko, mąka zwykła i mąka ziemniaczana, koperek zielony - posiekany. Chuda jewa - Przygotowanie: Zagotować pół litra wody, 3 ząbki czosnku utrzeć z łyżeczką soli; małą cebulę posiekać na drobne kawałeczki, dodać do wody, zagotować. W osobnym naczyniu rozmieszać kwaśne mleko albo maślankę z mąką, dodać jajko. Mleko wlać do gotującej się wody z czosnkiem i cebulą, zagotować. Na koniec dodać do zupy wytopionych „szpyrek”, czyli tłustych skrawków mięsa, boczku lub słoniny i koperek.", "url": "https://dziennikzachodni.pl/chuda-jewa-proste-danie-regionalne-chuda-jewa-przepis/ar/10359924", "category": "śląskie", "sub_category": "Gotowe dania i potrawy", "phrase": "Chuda Jewa"}