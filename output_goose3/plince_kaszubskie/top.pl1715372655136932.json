{"meta_description": "", "title": "Placków ziemniaczanych w takim wydaniu jeszcze nie jadłeś. Na Kaszubach to przysmak", "content": "Placki ziemniaczane to proste, a jednocześnie bardzo smaczne danie. Możesz jeść je na słodko z jabłkami albo cukrem, bądź na słono np. z gulaszem, lecz w takiej wersji prawdopodobnie jeszcze ich nie próbowałeś. Kaszubskie gospodynie zawsze podawały je z innym dodatkiem. Oto ich stary, sprawdzony przepis na plińce, czyli placki ziemniaczane z pastą rybną. To jedno z najlepszych ziemniaczanych dań, które jednak w wielu rejonach Polski wcale nie jest znane. A wielka szkoda, bo syci jak żadne inne i ma naprawdę obłędny smak. Może cię zainteresować: W PRL-u często gościł się na stołach. Dziś mało kto pamięta to danie, a na głowę bije mielone Babciny przepis na plińce, czyli placki ziemniaczane po kaszubsku Dawniej kaszubskie gospodynie miały swój niezawodny sposób na przygotowanie smacznych i chrupiących placków ziemniaczanych (tamtejszych plińców). Robiło się je szybko, a smakowały obłędnie. Jednym z powodów były... ziemniaki, które wykorzystywano do ich przygotowania. Im były bardziej mączyste, tym lepiej. Przygotowanie kaszubskich placków ziemniaczanych zacznij od obrania ziemniaków i starcia ich na tarce z grubymi oczkami. Gdy to zrobisz, posiekaj cebulę i dorzuć do miski z rozdrobnionymi bulwami. Wbij również jajko, wsyp mąkę i dopraw przyprawami. Składniki dokładnie wymieszaj. Rozgrzej olej na patelni, a gdy będzie gorący, zacznij formować plińce, nakładając małe porcje ciasta na patelnię. Gdy zarumienią się z jednej strony, przerzuć je na drugą tak, by całe pięknie się usmażyły. Gotowe placuszki połóż na talerzach. Wcześniej jednak odsącz je z nadmiaru tłuszczu za pomocą papierowego ręcznika.  Placki ziemniaczane po kaszubsku (plińce) nie byłyby jednak tak dobre bez śledziowej pasty, która stanowi do nich świetny dodatek. Aby ją przygotować, potrzebujesz czterech składników i podstawowych przypraw, które na pewno masz w kuchennej szafce. Śledzie opłucz i osusz ręcznikiem papierowym. Posiekaj ryby w kostkę i odstaw na bok, aby obierać, posiekać cebulę i zblendować ją wraz z twarogiem i majonezem aż do gładkiej masy. Do masy dodaj posiekane wcześniej śledzie i wymieszaj. Dopraw do smaku przyprawami - solą i pieprzem, a później gotową pastą śledziową polej placki ziemniaczane. Czytaj również: Kiedyś pojawiała się na każdym śląskim weselu. Kto dziś kojarzy ten deser?", "url": "https://top.pl/gotowanie/news-plackow-ziemniaczanych-w-takim-wydaniu-jeszcze-nie-jadles-na,nId,7335664", "category": "pomorskie", "sub_category": "Gotowe dania i potrawy", "phrase": "Plince kaszubskie"}