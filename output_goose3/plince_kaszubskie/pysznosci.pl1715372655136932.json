{"meta_description": "Kaszubska kuchnia jest prosta, smaczna i sycąca. Króluje w niej bùlwy, czyli po prostu ziemniaki. Jednym z przysmaków s…", "title": "Ścieram na tarce i podaję z nietypową pastą. Kaszubskie gospodynie smażyły je na okrągło", "content": "Ścieram na tarce i podaję z nietypową pastą. Kaszubskie gospodynie smażyły je na okrągło Ścieram na tarce i podaję z nietypową pastą. Kaszubskie gospodynie smażyły je na okrągło Kaszubska kuchnia jest prosta, smaczna i sycąca. Króluje w niej bùlwy, czyli po prostu ziemniaki. Jednym z przysmaków są plińce, czyli proste placki z ziemniaków. W połączeniu z pastą śledziową będą pysznym, tanim i prostym obiadem. Kaszubskie placki ziemniaczane, znane również jako \"plince\", to nie tylko pyszne danie samo w sobie, ale i baza do bardziej wyszukanych potraw. Można je jeść prosto z patelni, na słono lub na słodko, a ich wszechstronność sprawia, że są idealne na każdą okazję. Jako dodatek serwuję do nich nie cukier, gulasz czy tarte jabłka, a prostą pastę śledziową. Dzięki temu stają się jeszcze bardziej pożywne. Prostota jest jedną z najważniejszych cech kuchni kaszubskiej. Wynika ona z historii i dawnego stylu życia Kaszubów. Byli oni ludźmi ciężko pracującymi, którzy nie mieli wiele czasu na celebrowanie posiłków. Potrzebowali potraw sycących, łatwych i szybkich do przygotowania i na dodatek z dostępnych składników. W tej roli świetnie sprawdzały się bulwy, czyli po prostu ziemniaki. A jak ziemniaki, to oczywiście placki ziemniaczane. Od lat trwa kłótnia, z czym powinno się serwować placki ziemniaczane. Jedni stawiają na cukier, inni nie wyobrażają jeść ich na słodko. Ja wychodzę jednak z nieco inną propozycją - pastą śledziową z twarogiem. Śledzie cieszą się dużą popularnością na Kaszubach, a ich dodatek sprawi, że plince będą jeszcze bardziej sycące. Do przygotowania placków ziemniaczanych najlepiej sprawdzają się odmiany mączyste. Zawierają one dużą ilość skrobi, która odpowiada za charakterystyczną kruchość i złocisty kolor placków. Śledziowa pasta to świetny dodatek do kanapek oraz placków ziemniaczanych. Przepis jest prosty i szybki.", "url": "https://pysznosci.pl/scieram-na-tarce-i-podaje-z-nietypowa-pasta-kaszubskie-gospodynie-smazyly-je-na-okraglo,6993807693331424a", "category": "pomorskie", "sub_category": "Gotowe dania i potrawy", "phrase": "Plince kaszubskie"}