{"meta_description": "To mój najlepszy przepis na golonkę. Cudownie pyszna i bardzo prosta do zrobienia golonka w piwie świetnie smakuje podana z ziemniakami i musztardą. Najpierw gotowania w wywarze a potem pieczona w piekarniku.", "title": "Golonka w piwie", "content": "Szklanka ma u mnie pojemność 250 ml.   Warzywa ważone były przed ewentualnym obraniem/przygotowaniem.  Kalorie policzone zostały na podstawie użytych przeze mnie składników. Jest to więc orientacyjna ilość kalorii liczona na podstawie produktów, których użyłam w danym przepisie.   Do zrobienia golonki sięgnęłam po golonki wieprzowe tylne, które są znacznie większe, niż te przednie. Moje dwie golonki ważyły razem aż 2700 gramów. Można też śmiało użyć golonki przednie, które są znacznie mniejsze. Wówczas zmieścisz w naczyniu 3 lub nawet 4 takie golonki. Mimo różnicy wielkości zarówno golonki tylne, jak i przednie gotujesz i pieczesz tak samo długo. Golonka to danie, które najczęściej podaje się z tłuczonymi ziemniakami, kapustą na ciepło oraz łyżką musztardy. Zapraszam po przepis.  Niezależnie od tego, czy masz golonki wieprzowe tylne, czy przednie polecam je przed ugotowaniem opalić palnikiem. Opalasz skórę, by pozbyć się resztek wystających włosków. Konkurs - Zakończony  Wraz z marką Ambition przygotowałam dla Was jesienną Zabawę. Warto wziąć w niej udział, ponieważ wybieramy aż trzech Zwycięzców. Zasady są banalnie proste. Zapraszam :)  Zadanie:  W komentarzu pod tym przepisem napisz: \"Jakie jest Twoje ulubione jesienne danie i uzasadniaj dlaczego akurat takie\"  Nagrody:   3 x Komplet obiadowy Valencia Biało & Czarny 18-elementowy AMBITION  Zasady:  Zwycięzców jest trzech. Każdy otrzymuje po jednym komplecie naczyń. Jeden Uczestnik może dodać tylko jeden komentarz. Wraz z komentarzami można też załączać zdjęcia, ale wyłącznie własnego Autorstwa. Sponsorem nagród jest firma Ambition. Odpowiedzi przesyłamy do 06 listopada 2019 roku (włącznie). W dniu 08 listopada 2019 roku Zwycięzcy zostaną poinformowani o wygranej na adres e-mail, jaki podali w komentarzu. Zwycięzców wybiera Sponsor Nagród. Wysyłka Nagród odbywa się wyłącznie na terenie Polski. Wszelkie dane Zwycięzców będą użyte wyłącznie na potrzeby kontaktu w celu wysyłki Nagrody.   Konkurs zakończony. Zwycięzcy to:  Sebastian - komentarz z 2019-10-30 20:53  Anna - komentarz z 2019-10-31 12:45  Aga - komentarz z 2019-11-01 16:58 Wpis zawiera lokowanie produktów. Oczyszczone golonki czekają, a Ty szykujesz warzywa. Umyj wszystkie warzywa. Marchewki i korzeń pietruszki obierz (nie ma konieczności obierania korzenia pietruszki). Odkrój też kawałek selera (wielkość małego jabłka).Cebulę opal palnikiem lub przekrój na pół i podpiekaj chwilę na suchej patelni lub nad palnikiem kuchenki gazowej. Jeśli używasz pora to tylko przygotuj kawałek o długości około 15 cm. Możesz przekroić go wzdłuż na pół. Obierz cztery ząbki czosnku.W garnku o pojemności około pięciu litrów umieść golonki oraz przygotowane warzywa. Dodaj 2 liście laurowe, 4 ziarna ziela angielskiego, po łyżeczce soli i ziaren pieprzu. Na koniec wlej wodę. Potrzebujesz całkowicie przykryć wodą golonki.Porada: Możesz też warzywa dodać do wywaru na godzinę przed wyłączeniem. Ja jednak zazwyczaj gotuję warzywa z golonkami przez pełne dwie godziny.Garnek przykryj przykrywką i zagotuj. Zmniejsz moc palnika i gotuj golonki przed pełne dwie godziny. Po tym czasie wyłów golonki i odłóż na półmisek, by przestygły. Odlej sobie jedną szklankę wywaru. Użyjesz go do pieczenia golonek w piekarniku.Porada: Z wywaru, który został Ci po gotowaniu golonek możesz ugotować pyszny krupnik. Usuń warzywa i przyprawy. Zostaw tylko marchewkę i korzeń pietruszki (jeśli lubisz). Do wywaru dolej minimum szklankę wody (wywar jest mocny i słony). Dodaj kilka ziemniaków pokrojonych w bardzo drobną kostkę oraz kilka łyżek kaszy perłowej. Zupę gotuj do miękkości ziemniaków i kaszy.Przed umieszczeniem golonek w piekarniku, należy je jeszcze obłożyć marynatą. W jednej miseczce umieść wszystkie składniki marynaty: po łyżce płynnego miody i ulubionej musztardy; trzy ząbki czosnku przeciśnięte przez praskę; łyżeczkę słodkiej papryki, pół łyżeczki soli; szczyptę kminku i szczyptę tymianku. Zarówno tymianek, jak i kminek mogą być mielone lub w całości.Wszystkie składniki marynaty wymieszaj dokładnie. Golonki obłóż marynatą i umieść w naczyniu żaroodpornym. Odstaw je na minimum trzydzieści minut, a najlepiej na godzinę.Do naczynia z golonkami wlej odlaną wcześniej szklankę wywaru (po gotowaniu golonek) oraz szklankę ciemnego piwa (nic się nie stanie, jeśli użyjesz piwa jasnego).Naczynie żaroodporne przykryj przykrywką i umieść w zimnym piekarniku. Wybierz o stopnień niższą półkę niż środkowa. Piekarnik ustaw na 200 stopni z pieczeniem góra/dół. Czas pieczenia odliczasz od momentu nagrzania się piekarnika.Po godzinie pieczenia zdejmij pokrywę naczynia do zapiekania. Golonki piecz tak ostatnie 20 minut. Co kilka minut polewaj je wywarem z dna naczynia.Naczynie z upieczonymi golonkami możesz wyjąć z piekarnika od razu po upieczeniu.Golonki pieczone podaję zawsze z ziemniakami oraz łyżką musztardy. Do tego domowe ogórki kiszone lub kapusta słodka na ciepło. Wywarem piwnym można polać tłuczone ziemniaki.Do przygotowania przepisu na golonki w piwie skorzystałam z naczyń marki Garnek z pokrywą Expert AMBITION 24 cm - W tym garnku gotowałam golonki. To świetny garnek o pojemności 5900 ml. Zaleca się jednak gotować w nim potrawy do pięciu litrów (wygoda użycia). Na zdjęciach widać nawet miarkę, która pokazuje nam ile litrów potrawy otrzymaliśmy. Dla mnie jest to niesamowicie duże udogodnienie, ponieważ swoim Czytelnikom zawsze piszę ile litrów np. zupy wyszło z danego przepisu. Garnek pasuje na kuchenki ceramiczne, gazowe, indykcyjne, elektryczne.. można go również stosować w piekarniku. Dzięki zastosowaniu 3-warstwowej konstrukcji, garnek zapewnia równomierne rozprzestrzenianie się ciepła po całej powierzchni ścianek i dna naczynia oraz zapobiega przypalaniu potraw. Garnek wykonany zostały z najwyższej jakości stali nierdzewnej 18/10. Stal nie zawiera więc toksycznych związków chemicznych. Nóż szefa Premium 20 cm AMBITION - Poręczny i ciężki (idealnie wyważony) nóż szefa kuchni ze stali nierdzewnej. To bardzo uniwersalny nóż. Ma cienkie ostrze, więc idealnie nadaje się do krojenia zarówno warzyw, jak i mięsa. Naczynie żaroodporne Excellent z pokrywą AMBITION - Świetne naczynie! Jest bardzo poręczne. Ma idealny wymiar: 36.5 x 21 cm i pojemność 5,3 litrów, więc śmiało mieszczę w nim dania dla czteroosobowej rodziny. Naczynie przeznaczone jest do pieczenia we wszystkich typach piekarników, podgrzewania potraw w kuchence mikrofalowej, a także przechowywania żywności w zamrażalniku i lodówce. Wytrzymuje temperatury od -40 do +300°C. To też naczynie o podwójnej funkcjonalności: może być używane jako naczynie z pokrywą lub służyć jako 2 osobne brytfanny. Rękawice kuchenne Frida AMBITION - Posiadam rękawice w klasycznym i eleganckim kolorze czarnym, ale w ofercie są też cudne, bardzo kolorowe rękawice w paski, czy też kwiaty. Rękawice wykonane są z neoprenu, materiału wyjątkowo odpornego na działanie zarówno bardzo wysokich do 260°C jak i bardzo niskich temperatur oraz na uszkodzenia mechaniczne. Duży plus za to, że są zgrabne i długie.", "url": "https://aniagotuje.pl/przepis/golonka-w-piwie", "category": "śląskie", "sub_category": "Gotowe dania i potrawy", "phrase": "Golonko po beskidzku"}