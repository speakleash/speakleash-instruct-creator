{"meta_description": "Golonka! Przysmak wielu podniebień. Górale w Beskidach mają swój przepis, dzięki któremu danie smakuje wyjątkowo, kojarząc się z góralszczyzną. Jan Dutka z Beskidzkiego Klubu Kulinarnego, szef kuchni Karczmy pod Lotniskiem w Bielsku-Białej zdradza przepis na golonkę pieczoną w warzywach po beskidzku", "title": "Golonka z warzywami po beskidzku? Mmm... pycha!", "content": "Golonka! Przysmak wielu podniebień. Górale w Beskidach mają swój przepis, dzięki któremu danie smakuje wyjątkowo, kojarząc się z góralszczyzną. Jan Dutka z Beskidzkiego Klubu Kulinarnego, szef kuchni Karczmy pod Lotniskiem w Bielsku-Białej zdradza przepis na golonkę pieczoną w warzywach po beskidzku. Golonka pieczona w warzywach po beskidzku, przygotowana wspólnie z załogą karczmy - Edytą Nowak i Jolantą Fołta. Przyrządzenie: Golonki dobrze solimy i obsypujemy mielonym pieprzem. Następnie dajemy je do miski z połową obranych i grubo pokrojonych warzyw i dajemy na 24 godziny do lodówki. Po tym czasie zamarynowane golonki wkładamy do garnka razem z warzywami, zalewamy wodą i dodajemy przypraw. Gotujemy na wolnym ogniu przez 1,5 godziny. W dalszej kolejności podgotowane golonki przekładamy do żaroodpornego naczynia, zasypujemy pokrojonymi w snopki warzywami, lekko podlewamy wywarem (pozostałym z gotowania golonki), przykrywamy i wkładamy do rozgrzanego do 180 stopni C. piekarnika. Pieczemy przez około 1 godzinę, aż do miękkości.  Tak przyrządzoną golonkę możemy podawać z pieczywem, musztardą lub chrzanem.", "url": "https://plus.dziennikzachodni.pl/golonka-z-warzywami-po-beskidzku-mmm-pycha/ar/3773135", "category": "śląskie", "sub_category": "Gotowe dania i potrawy", "phrase": "Golonko po beskidzku"}