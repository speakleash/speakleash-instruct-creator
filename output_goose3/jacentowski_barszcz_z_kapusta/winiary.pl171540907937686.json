{"meta_description": "Tradycyjny, czerwony barszcz z kiszoną kapustą to potrawa, dzięki której nadasz swojej Wigilii nowego smaku. Zaskocz świątecznych gości nową wersją tej zupy!", "title": "Barszcz z kiszoną kapustą", "content": "Tradycyjny, polski barszcz czerwony to potrawa uwielbiana przez wielu i szczególnie wyczekiwana na wigilijnym stole. Prawdopodobnie do Polski buraki sprowadziła królowa Bona. Na początku podawane były one w formie pieczonej jednak to nie wystarczało polskim kucharzom. Polacy zakochani w kiszonkach, postanowili spróbować również kiszenia buraków, a na bazie zakwasu powstałego podczas tego procesu stworzyli zupę, która dziś powszechnie gości na wigilijnych stołach. Pierwsze wzmianki o tej wspaniałej zupie pochodzą już z XVII wieku. Na barszcz czerwony powstało setki różnych przepisów, a każdy z nas na pewno gotuje go inaczej. Jedni dodają wędzone mięso, aby miał on dymny, wyrazisty smak. Inni wolą wersję jarską z dużą ilością grzybów, która najczęściej ląduje na wigilijnym stole. Niezależnie od wersji barszcz podawany jest z wieloma różnymi dodatkami, takimi jak ziemniaki okraszone skwarkami, tradycyjne uszka z grzybami, pasztecik z kapustą i grzybami albo mniej popularny krokiet. A gdyby tak zainspirować się podczas gotowania tego tradycyjnego polskiego czerwonego barszczu kuchnią ukraińską i wprowadzić jako dodatek coś nietypowego? Powstać może wtedy wyśmienity i niesamowicie prosty w przygotowaniu barszcz czerwony z kiszoną kapustą. Aby przygotować ten przepyszny barszcz czerwony z kapustą kiszoną nie trzeba poświęcać wielu godzin spędzonych w kuchni. Wystarcz na początek suszone grzyby zalać wrzątkiem i pozostawić do zmięknięcia. W międzyczasie kiszoną kapustę, którą można delikatnie pokroić, trzeba przesmażyć na maśle około 5 minut, aż do zmięknięcia. Następnie należy przygotować Barszcz czerwony Ekspresowa Zupa WINIARY według przepisu na opakowaniu, przy wykorzystaniu wody z moczenia grzybów, który znacznie ułatwia i przyspiesza przygotowanie tej wyśmienitej zupy. Po zagotowaniu zupę warto przyprawić według uznania majerankiem i pieprzem do smaku. Grzyby nie będą potrzebne w tym przepisie, jednak na pewno przydadzą się do innego bożonarodzeniowego przepisu. Gdy barszcz będzie gotowy i odpowiednio doprawiony, wystarczy usmażoną kapustę ułożyć na talerzach i zalać gorącym barszczem. Wyśmienity i szybki w przygotowaniu barszcz z kapustą kiszoną gotowy! Smacznego! Taka niepowtarzalna w smaku wersja barszczu z kiszoną kapustą zaskoczy na pewno wielu gości przy wigilijnym stole, ale nie tylko, ponieważ równie dobrze sprawdzi się jako codzienna odskocznia od tradycyjnego barszczu czerwonego.", "url": "https://www.winiary.pl/przepisy/barszcz-z-kiszona-kapusta/", "category": "świętokrzyskie", "sub_category": "Gotowe dania i potrawy", "phrase": "Jacentowski barszcz z kapustą"}