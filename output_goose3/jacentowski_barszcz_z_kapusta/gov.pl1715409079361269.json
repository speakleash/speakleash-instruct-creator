{"meta_description": "Produkt wpisany na listę produktów tradycyjnych w dniu 2016-12-01 w kategorii Gotowe dania i potrawy w woj. świętokrzyskim.", "title": "Jacentowski barszcz z kapustą - - Portal Gov.pl", "content": "Zawiesista zupa przygotowana na bazie kapusty kiszonej z boczkiem, kiełbasą i przyprawami. W zależności od naczynia, w którym się znajduje. W zależności od naczynia, w którym się znajduje. Jacentów to wieś położona u podnóża Gór Świętokrzyskich w powiecie opatowskim, gdzie mieszkańcy od dawna zajmują się rolnictwem. Z uwagi na dobre gleby rozwinęła się na tych terenach uprawa warzyw np. kapusty. Kapusta od dawna stanowiła podstawę wyżywienia ludności wiejskiej i przyrządzana była na różne sposoby. Jednym ze sposobów było kiszenie kapusty, która później stanowiła bazę do przygotowania popularnej na tych terenach zupy o nazwie jacentowski barszcz z kapustą. Dawniej gotowana była na kościach, z czasem zaczęto dodawać do niej kiełbasę lub boczek. Obecnie gotuje się ją najczęściej na kościach wędzonych i z kiełbasą pokrajaną w plasterki lub boczkiem. Zaprawiana jest śmietaną z mąką, a jako przyprawy stosowane są np. ziele angielskie, liść laurowy oraz majeranek. Przed podaniem do zupy dodawane jest jajko na twardo pokrojone w ćwiartki i ziemniaki na sypko ze skwarkami. „Kiedyś barszcz (z kapustą) gotowany był w domach codziennie na śniadania, jako potrawa tania, a zarazem syta” (Wywiad przeprowadzony z mieszkańcami wsi Jacentów). Obecnie barszcz z kapustą przygotowywany jest również na większe uroczystości jak wesela.", "url": "https://www.gov.pl/web/rolnictwo/jacentowski-barszcz-z-kapusta", "category": "świętokrzyskie", "sub_category": "Gotowe dania i potrawy", "phrase": "Jacentowski barszcz z kapustą"}