{"meta_description": "", "title": "Barszcz ukraiński na kiszonej kapuście", "content": "Buraki moja miłość. Oj tak tak, pamiętacie, na pewno! Ale w ten jesienno- zimowy czas potrzebuję koniecznie czegoś bardziej pełnego, naładowanego warzywami i sycącego! Zrób sobie barszczyk na wędzonce z kiszoną kapustą Do gara nalewam około 2 litrów wody. Moja zupa będzie bardzo sycąca, w zasadzie jednogarnkowiec! Do zimnej wody wrzucam moje wędzone żeberka, listek laurowy, ziele i stawiam na gaz. Gdy żeberka oddają swój aromat zajmuję się warzywami. Sugeruję obranie ziemniaków i marchwi, zasadniczo buraki też powinnam, ale ostatecznie pokroiłam je tylko na ćwiartki a ziemniaki i marchew w sporą kostkę. Buraki i tak będę z zupy wyjmowała. Gdy wywar zacznie się gotować dorzucam moje warzywa. Zmniejszam gaz gotuję aż ziemniaki, buraki i marchew zmiękną. To ważne, bo następnym krokiem, jest dodanie przesiekanej kiszonej kapusty. Gdy zrobimy to gdy warzywa będą jeszcze twardawe , takie już pozostaną. Dodanie kiszonej kapusty powoduje , ze mój barszczyk odzyskuje przepiękny, pełny, głęboki kolor! Teraz doprawiam zupę pieprzem i solą i majerankiem.Dodaję też przeciśnięty przez praskę ząbek czosnku. Buraki można wyjąć- opcjonalnie obrać a koniecznie zetrzeć na grubych oczkach tarki jarzynowej. Gdy kapusta zmięknie, wrzucam do zupy starte buraczki, oraz moje fasole- czerwoną i białą. *jeśli zdecyduję się na dodanie fasolki szparagowej muszę ją dodać dużo wcześniej, z jarzynami. Zagotowuję i w zasadzie moja zupa jest gotowa. Kleks ze śmietany dopełnia dzieła. Uwielbiam ten barszcz i zawsze gotuję go w ilości przemysłowej, z nadzieją ze wystarczy na 3 dni a i tak jest go zdecydowanie za mało Zupę można zrobić również w wersji jarskiej- nie dodając wędzonych żeberek", "url": "https://tygielwarminski.pl/barszcz-ukrainski-na-koszonej-kapuscie/", "category": "świętokrzyskie", "sub_category": "Gotowe dania i potrawy", "phrase": "Jacentowski barszcz z kapustą"}