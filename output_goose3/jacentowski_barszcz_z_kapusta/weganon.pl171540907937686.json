{"meta_description": "", "title": "BARSZCZ Z CZERWONĄ KAPUSTĄ I ZAKWASEM", "content": "Barszcz czerwony można odmieniać przez wszelkie przypadki kulinarne. Podobnie jest z nim, jak z bigosem. Są składniki obowiązkowe i te, które dodaje się wg upodobania smakowego i sezonowo. Obowiązkowe są oczywiście buraki, marchew, seler, pietruszka. Reszta pozostaje dowolna. Ziemniaki lub biała fasola. Kapusta biała, a czasami jak u mnie, również czerwona. Przyprawy są bardzo ważne. Majeranek, koperek, natka pietruszki, lubczyk czy tymianek. Dodatkami sezonowymi są: botwinka na wiosnę, bób i młoda kapusta w lecie, biała kapusta, fasola, pomidory na jesieni, zimą dodaje się koncentrat pomidorowy i sporo warzyw korzeniowych oraz czosnek. Barszcz ma być gęsty i sycący. Przepełniony aromatem warzyw i przypraw. Lekko słodkawy od buraków i pomidorów. Niektórzy by pogłębić kolor i smak, dodają do barszczu już po ugotowaniu, trochę zakwasu buraczanego. I rzeczywiście zupa nabiera charakteru. Ważne jest, by w kolejnych dniach nie zagotowywać barszczu, tylko podgrzewać. Zakwas nie lubi wysokich temperatur. Zmienia smak i kolor. Mamy powrót chłodnych dni, więc taki barszcz jest idealny na obiadową propozycję.  – 200 g fasoli tycznej  – 1 średnia cebula  – ½ główki selera (ok. 200 g)  – 1 duża marchewka (ok. 200 g)  – 1 duża pietruszka (ok. 200 g)  – 300 g czerwonej kapusty  – ½ kg buraków  – 5 średnich ziemniaków  – ½ szklanki zakwasu z buraków  – 2,5 l bulionu warzywnego lub wody  – 5 ziaren ziela angielskiego  – 2 liście laurowe  – 3 ząbki czosnku  – 2 kopiaste łyżeczki koncentratu pomidorowego  – sól i pieprz do smaku  – 1 litr wody wymieszać z 1 łyżką sody. Dodać fasolę. Moczyć 10-12 godzin. Odlać wodę i dokładnie przepłukać fasolę  – marchew, cebulę, buraki, selera, pietruszkę i ziemniaki kroimy w średnią kostkę. Kapustę drobno poszatkować. Czosnek pokroić w plasterki  – do garnka dodać fasolę, marchew, selera, buraki, czosnek, pietruszkę, cebule, kapustę, ziele angielskie, liście laurowe i sporą szczyptę soli  – dodać bulion lub wodę. Gotować pod przykryciem na małym ogniu przez około 1,5 godziny, czyli aż fasola i buraki będą miękkie  – dodać ziemniaki i gotować przez około 15-20 minut, aż ziemniaki będą miękkie  – zupę można zabielić roślinną śmietanką. Doprawić do smaku solą i pieprzem", "url": "https://weganon.pl/barszcz-z-czerwona-kapusta-i-zakwasem/", "category": "świętokrzyskie", "sub_category": "Gotowe dania i potrawy", "phrase": "Jacentowski barszcz z kapustą"}