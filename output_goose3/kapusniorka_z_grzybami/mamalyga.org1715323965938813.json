{"meta_description": "Kapuśniak z młodej kapusty to zupa, która idealnie pasuje do zestawu dań osób, które pragną zredukować parę kilo. Kapuśniak to niegdyś flagowa zupa na diecie Kw", "title": "KAPUSNIAK Z MŁODEJ KAPUSTY Z GRZYBAMI I SUSZONYMI POMIDORAMI", "content": "Po pierwsze: kapuśniak z młodej kapusty gotuje się bardzo szybko. Młode liście nie potrzebują długiego czasu duszenia, by były miękkie. Zatem zupę zaliczam do tych, których przygotowanie zabiera nie więcej niż 20 minut. Po drugie: moja wersja kapuśniaku z młodej kapusty jest lekkostrawna i niskokaloryczna. Nie dodałam mięsa do wywaru ani kiełbasy do środka. Dzięki temu jest mega lekka, ale nie pozbawiona smaku dzięki super dodatkom: suszonym grzybom i pomidorom. Po trzecie: Można łatwo ją spakować do pracy jako lunch, dzięki czemu nie tracisz pieniędzy na lunch w kantynie, wiesz co jesz i oszczędzasz czas, który zostałby wykorzystany na zjedzenie lunchu poza pracą i zyskujesz czas na spacer. A to odświeży Ci głowę i dotlenia organizm. Po czwarte: mój kapuśniak z młodej kapusty jest tani! Grzyby suszone zostały mi ze świąt, a suszone pomidory miałam otwarte w lodówce. Włoszczyzna to stały punkt programu moich zakupów, a na kapustę młodą rozpoczął się sezon więc jest tania! Po piąte: robisz raz, a masz na trzy dni. To co lubię najbardziej: efektywne gotowanie. Zupa ma to do siebie, że może stać nawet do kilku dni w lodówce. Gorzej z daniami na bazie makaronu czy na przykład szakszuki. Robi się je tyle samo, a trzeba zjeść od razu, gdyż następnego dnia już nie smakują. To oszczędność czasu, a do tego pewność, że przez kilka kolejnych dni masz ciepły posiłek w domu. Zatem kapuśniak z młodej kapusty w moim rankingu nie ma żadnych minusów. No może jeden: zupa jest tak dobra, że zjadam zawsze dwie miski na raz! Ale co mi tam: NA ZDROWIE!", "url": "https://mamalyga.org/kapusniak-z-mlodej-kapusty-z-grzybami-i-suszonymi-pomidorami/", "category": "małopolskie", "sub_category": "Gotowe dania i potrawy", "phrase": "Kapuśniorka z grzybami"}