{"meta_description": "", "title": "Kapuśniak na wędzonych żeberkach z suszonymi grzybami", "content": " • Wędzone żeberka umyć pod bieżącą wodę. Żeberka włożyć razem z liściami laurowymi oraz zielem angielskim do dużego garnka. Zalać 3 litrami wody. I zagotować na średnim ogniu. Następnie dodać obraną i umytą włoszczyznę, kostki rosołowe oraz namoczone i pokrojone grzyby wraz z wodą , w której się moczyły. Całość gotować do miękkości wszystkich warzyw – ok. 1 ½ godziny. • W tym czasie obrać i umyć ziemniaki, pokroić je w kostkę u gotować w osobnym garnku w osolonym wrzątku. Ugotowane ziemniaki odcedzić z wody i ostawić. • Z wywaru wyjąć mięso, warzywa i przyprawy. Teraz do wywaru dodać pokrojoną kiszoną kapustę wraz z zalewą oraz suszony majeranek. Gotować, do miękkości kapusty. Mięso obrać z kości i pokroić w kostkę. Ugotowane marchewki pokroić w plastry. • Gdy kiszona kapusta będzie miękka do zupy dodać marchewki, mięso oraz ziemniaki. Całość przyprawić do smaku solą morską, świeżo zmielonym pieprzem oraz przyprawą typu maggi. Na samym końcu dodać posiekaną pietruszkę.", "url": "https://www.przyslijprzepis.pl/przepis/kapusniak-na-wedzonych-zeberkach-z-suszonymi-grzybami-3", "category": "małopolskie", "sub_category": "Gotowe dania i potrawy", "phrase": "Kapuśniorka z grzybami"}