{"meta_description": "Blog z przepisami bez alergenów: jajek, mleka, soi, kakao, orzechów. Dania dla wegan, biegaczy i osób na diecie bezglutenowej.", "title": "Kapuśniak z grzybami - sycąca, rozgrzewająca zupa dla każdego", "content": "Uwielbiam Kapuśniak, taki z dużą ilości kminku i do tego kwaśny! Najlepszy jadłam w Zakopanem i o dziwo nad polskim morzem:) Z uwagi na Konrada nie robię bardzo kwaśnej zupy, ale jeśli tylko on kręci nosem i twierdzi nie będę jadł, doprawiam ją ostrzej i robię kwaśniejszą. Przypominam alergikom, że kiszona kapusta jest wysokohistaminowa i jeśli możecie ją spożywać to najlepiej raz na 4 dni, jak wskazuje dietetyk Bożena Kropka w swojej książce Pokonaj Alergię. Przeglądając ostatnio “upolowaną” przeze mnie książkę “Prawdziwa Kuchnia Polska” Hanny Szymanderskiej, dopatrzyłam się grzybów w jednym z jej kapuśniaków. Dorzuciłam je także do mojej zupy i mogłabym ją teraz jeść i jeść:) Koniecznie dodajcie kminek, ułatwi trawienie tej rozgrzewającej, ale wcale nie lekkostrawnej zupy. • Ugotować wywar z żeberek gotować ok. 30 minut odszumowując, dodać odsączone grzyby i gotować do ich miękkości • Kapustę kiszoną lekko opłukać (ja wolę bardziej kwaśną), pokroić i wrzucić do wywaru, gotować do jej miękkości, dodać kminek, szczyptę lubczyku • Dolać przegotowaną, gorącą wodę, tak by uzupełnić ilość płynu, który wyparował podczas gotowania zupy • Boczek pokroić pozbawić skórki, chrząstek i pokroić w drobną kostkę, przyrumienić na rozgrzanej małej patelni • Pod koniec gotowania dodać do zupy boczek, ugotowane ziemniaki i zgnieciony ząbek czosnku Jeśli grzyby są duże można je pokroić w paseczki po namoczeniu, przed ugotowaniem. Grzyby można ugotować oddzielnie, a potem odcedzić i dodać do zupy. Nie dodawajcie za dużo grzybów, bo zupa zamieni się w grzybową, a nie kapuśniak. Można ją ugotować na wywarze z samych warzyw, lub opcjonalnie użyć bulion w kostkach BIO.", "url": "https://mamaalergikagotuje.pl/kapusniak-z-grzybami-sycaca-rozgrzewajaca-zupa-dla-kazdego/", "category": "małopolskie", "sub_category": "Gotowe dania i potrawy", "phrase": "Kapuśniorka z grzybami"}