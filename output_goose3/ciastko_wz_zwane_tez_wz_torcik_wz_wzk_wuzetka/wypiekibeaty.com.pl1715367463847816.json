{"meta_description": "Przepis na ciasto wuzetka. To pyszne tradycyjne polskie ciasto czekoladowe przekładane kremem śmietankowym, które smakuje wszystkim.", "title": "Ciasto wuzetka - przepis", "content": "Zapraszam dziś na bardzo popularne polskie ciasto wuzetka, tudzież nazywane również ciastem W-Z. Pod tą tajemniczą nazwa kryje się lekkie czekoladowe ciasto przełożone kremem śmietankowym i lekko kwaskowatą konfiturą i na koniec polane polewą czekoladową. To ciasto z kremem zasmakuje każdemu i o każdej porze. Zobaczcie mój przepis na ciasto wuzetka i koniecznie przygotujcie je samodzielnie w domu. Już dziś zrób ze mną słynne ciasto Wuzetkę i przygotuj go na specjalną okazję, albo nawet na deser do weekendowej kawy. To doskonałe czekoladowe ciasto przekładane kremem śmietankowym będzie smakować każdemu! Pozostaję dziś dalej w kręgu czekolady i podam przepis na słynne ciasto wuzetka. Kiedyś to ciasto królowało w polskich cukierniach i było prawdziwym rarytasem na naszych stołach. Teraz możecie upiec je sami w zaciszu swojej kuchni i cieszyć się sporą blachą czekoladowego ciasta z kremem śmietankowym. Spróbujcie koniecznie i upieczcie to tradycyjne ciasto. Ciasto WZ, to biszkopt czekoladowy przekładany grubą warstwą bitej śmietany oraz udekorowany warstwą czekolady. Dodatkowo górną warstwę ciasta smaruje się konfiturą morelową (możecie tez użyć inną konfiturę) i dopiero na nią wylewa się polewę czekoladową. Samo ciasto jest suchawe (jak to z ciastami biszkoptowymi bywa) więc warto go dodatkowo nasączyć. Ja najczęściej używam osłodzoną wodę z sokiem z cytryny. Możecie też nasączyć ciasto herbatą, albo nawet odrobiną alkoholu – szczególnie jeśli ciasta nie będą jadły dzieci. Jeśli wybierzecie konfiturę wiśniową, to fajne będzie nasączenie z dodatkiem nalewki wiśniowej. Krem to w zasadzie bita śmietana z dodatkiem żelatyny, która ją stabilizuje. Ja tu użyłam płynną śmietanę kremówkę 30% i mocno ją schłodziłam przed ubijaniem. Aby żelatyna dodana do bitej śmietany nie zrobiła w niej „farfocli” warto ją wcześniej zahartować. Hartowanie żelatyny polega na dodaniu do niej odrobiny kremu – wtedy jej temperatura się obniży i po dodaniu do reszty kremu lepiej się z nim połączy. Ciasto wuzetka po przygotowaniu powinna być schłodzona w lodówce, tak aby krem się ładnie ściął. Tutaj opinie są bardzo różne – przeważają te, które mówią, że nazwa ciasta pochodzi od budowanej w Warszawie trasy W-Z, która była wizytówką Warszawy i nawet śpiewano o niej piosenki. W sumie nie ważne skąd się wzięła nazwa ciasta, ważne, że zna je chyba każdy Polak i każdy ma swoje ulubione z ulubionej cukierni. Dziś zachęcam Was do samodzielnego upieczenia wuzetki – kto wie, może będzie lepsza niż taka kupiona. Zapraszam was również do wypróbowania innych moich przepisów na ciasta czekoladowe oraz na ciasta z kremem. Koniecznie wypróbujcie inne moje przepisy na pyszne i pięknie się prezentujące ciasta z kremem, które sprawdzą się na różne imprezy, okazje i święta. Tutaj polecam między innymi takie trzy przepisy, a dużo więcej na blogu. Serdecznie zapraszam.", "url": "https://wypiekibeaty.com.pl/ciasto-wuzetka/", "category": "mazowieckie", "sub_category": "Wyroby piekarnicze i cukiernicze", "phrase": "Ciastko \"W-Z\" (zwane też: WZ, torcik W-Z, WZK, wuzetka)"}