{"meta_description": "", "title": "Skąd się wzięła nazwa kultowego stołecznego ciastka? Odpowiedź warta 250 tys. zł", "content": "Wuzetka - co to za ciastko 23 maja 2023 r. na Listę Produktów Tradycyjnych zostało wpisane w kategorii: wyroby piekarnicze i cukiernicze: „Ciastko „W-Z” (zwane też: WZ, torcik W-Z, WZK, wuzetka)” (woj. mazowieckie). Wuzetka to warstwowe ciastko (torcik) składające się z dwóch czekoladowych biszkoptów przedzielonych warstwami marmolady i bitej śmietany; na wierzchu udekorowane polewą czekoladową i kleksem z bitej śmietany. Ciastko „W-Z” (zwane też: WZ, torcik W-Z, WZK, wuzetka) to najbardziej warszawskie z ciastek – ciastko legenda. Ciastko „W-Z” króluje w Warszawie już od ponad siedemdziesięciu lat. Jej powstanie większość badaczy wiąże z konkursem na ciastko ogłoszonym pod koniec lat 40 XX wieku przez Cech Rzemiosł Spożywczych. Większość nazwę wywodzi od warszawskiej trasy W-Z, w pobliżu której znajdowała się jedna z cukierni. Według innej teorii nazwa ”wuzetka” pochodzi od skrótu „WZC”, którego rozwinięcie to „wypiek z czekoladą” albo „WZK” czyli „wypiek z kremem”. Jednak inna teoria sugeruje, że nazwa deseru pochodziła od nazwy pierwszego producenta – Warszawskich Zakładów Ciastkarskich (WZC). Niezależnie jednak od przyjętej teorii powstania ciastka „W-Z” – nie budzi wątpliwości, że deser pochodzi z przełomu lat 40 i 50 XX wieku. Na początku lat 50 wyłączność na produkcję wuzetek miały Warszawskie Zakłady Ciastkarskie (WZC), a ciastka serwowano wówczas jedynie w kawiarniach i cukierniach firmowych pod szyldem „Camargo”. W latach 70 XX wieku wielu byłych pracowników WZC założyło swoje własne zakłady i korzystając z faktu, że przepis na wuzetkę nigdy nie został zastrzeżony, zaczęło robić własne wersje ciastka, przyczyniając się do jego popularyzacji także i poza stolicą. Ciastko „W-Z” stało się symbolem Warszawy i stałą pozycją w warszawskich cukierniach i kawiarniach. Stała się popularna i ikoniczna do stopnia, w którym została bohaterką kultowych, polskich filmów: „Kawa i wuzetka są obowiązkowe dla każdego!” – usłyszał Ryszard Ochódzki, bohater filmu „Miś” (reż. Stanisław Bareja – 1980 r.). Wuzetka w Milionerach za 250 tys. zł We wtorkowym (16 kwietnia 2024 r.) odcinku \"Milionerów\" wziął udział pan Sławomir Świątecki z Katowic. Uczestnik jest z wykształcenia historykiem, a z pasji lingwistą. Katowiczanin bez najmniejszych problemów odpowiedział na pierwsze dziewięć pytań, zachowując przy tym wszystkie dostępnie koła ratunkowe. A tak brzmiało jego dziesiąte pytanie warte ćwierć miliona złotych: \"Co upamiętnia ciastko z ciemnego biszkoptu przełożone bitą śmietaną i ozdobione śmietanowym kleksem na czekoladowej pomadzie?", "url": "https://www.horecatrends.pl/trendy/119/skad_sie_wziela_nazwa_kultowego_stolecznego_ciastka_odpowiedz_warta_250_tys_zl,37969.html", "category": "mazowieckie", "sub_category": "Wyroby piekarnicze i cukiernicze", "phrase": "Ciastko \"W-Z\" (zwane też: WZ, torcik W-Z, WZK, wuzetka)"}