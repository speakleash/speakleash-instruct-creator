{"meta_description": "Dziś pokazano w urzędzie marszałkowskim nowe produkty regionalne i kolejne tablice Dziedzictwa Kulinarnego Pomorza Zachodniego. Po czterech latach od ruszenia z akcją wyróżniania najlepszych staliśmy się potentatami w ekologicznej produkcji rolnej na tle kraju.", "title": "Kiełbasa krucha i szynka świdwińska. Mamy nowe produkty regionalne [zdjęcia]", "content": "Krajowa lista Produktów Tradycyjnych wzbogaciła się o 30. i 31. produkt czyli Szynkę świdwińską oraz kiełbasę kruchą domową firmy Fermapol ze Smardzka z naszego województwa. Dziś przyznano też kolejne tablice Europejskiego Dziedzictwa Kulinarnego, co stawia firmy, które je dostały, w ścisłej czołówce europejskiej. Pierwsza tablica przypadła firmie Ryby Natalia Zubowicz z Kamienia Pomorskiego, a druga nieznanemu dotąd w części szczecińskiej województwa Ekologicznemu Gospodarstwu Rolnemu \"ekoKniaź\" Sebastiana Kniażewicza z Grabowa w gminie Biały Bór. Obok ekologicznego gospodarstwa powstała \"Przydomowa mleczarnia\", która oferuje mleko pełnowartościowe, serwatki, sery , kefiry i inne produkty.", "url": "https://gs24.pl/kielbasa-krucha-i-szynka-swidwinska-mamy-nowe-produkty-regionalne-zdjecia/ar/4983222", "category": "zachodniopomorskie", "sub_category": "Mięso świeże oraz produkty mięsne", "phrase": "Szynka świdwińska"}