{"meta_description": "Szynka świdwińska oraz kiełbasa krucha domowa to nowe specjały promujące województwo zachodniopomorskie na krajowej Liście Produktów Tradycyjnych.", "title": "Kuchnia Pomorza Zachodniego rośnie w siłę", "content": "Szynka świdwińska oraz kiełbasa krucha domowa to nowe specjały promujące województwo zachodniopomorskie na krajowej Liście Produktów Tradycyjnych. Na Listę Produktów Tradycyjnych prowadzoną przez Ministerstwo Rolnictwa i Rozwoju Wsi wpisano szynkę świdwińską oraz kiełbasę kruchą domową. Produkty te przyrządzane są przez firmę FERMAPOL Sp. z o.o. ze Smardzka (gmina Świdwin). Na ministerialnej liście znajduje się obecnie 31 produktów charakterystycznych dla naszego regionu. Do Sieci Dziedzictwa Kulinarnego Pomorza Zachodniego dołączyły natomiast kolejne dwie firmy, które promujące lokalną żywość. To Ryby Natalia Zubowicz – smażalnia i wędzarnia z Kamienia Pomorskiego oraz Ekologiczne Gospodarstwo Rolne „ekoKniaż” Sebastian Kniażewicz z Grabowa (gmina Biały Bór).Zrzeszone w Sieci podmioty otrzymują licencję na posługiwanie się wspólnym logo Dziedzictwa Kulinarnego Pomorza Zachodniego. Aktualnie Sieć liczy 40 członków.", "url": "https://ekoszalin.pl/artykul/9496-Kuchnia-Pomorza-Zachodniego-rosnie-w-sile", "category": "zachodniopomorskie", "sub_category": "Mięso świeże oraz produkty mięsne", "phrase": "Szynka świdwińska"}