{"meta_description": "", "title": "Krótka lista produktów regionalnych. Na niej tylko dwa z Kołobrzegu", "content": "Krótka lista produktów regionalnych. Na niej tylko dwa z Kołobrzegu Województwo zachodniopomorskie ma na liście produktów tradycyjnych 42 pozycje. To mało. Dla porównania województwo pomorskie ma ich ponad cztery razy więcej – 172. Mniej ma tylko woj. warmińsko-mazurskie. Sprawdzamy co dokładnie jest na liście. Na zdjęciu Zachodniopomorskie Dni Dziedzictwa, które w tym roku upłynęły pod znakiem smaków charakterystycznych dla regionu. Królowała zupa rybna z ogórkiem kiszonym. – 42 to mało – przyznaje Beata Mieczkowska- Miśtak z którą rozmawialiśmy o kuchni regionalnej. Nasza rozmówczyni prowadzi bloga „Słowa i smaki”, prowadzi warsztaty kulinarne, napisała książkę „Smaczny Kołobrzeg” – A jest u nas cała masa znakomitych dań i przetworów, które zasługują na wpis. Mają one udokumentowaną 25 letnią historię, która jest wymagana, aby wpisać produkt na listę produktów tradycyjnych. Całą rozmowę z Beatą Mieczkowską – Miśtak można przeczytać TU Tworzenie listy ma na celu m.in. ochronę i promocja żywności wysokiej jakości. Wyróżnienie znakami potwierdzającymi wysoką jakość przyznaje się wyrobom rolno-spożywczych pochodzących z konkretnych regionów i które powstają tradycyjną metodą produkcji. Co jest na liście? Wśród produktów tradycyjnych jest m.in. śledzik kołobrzeski i ogórek kołobrzeski. Jest też paprykarz szczeciński i chleb wojenny.", "url": "https://okkolobrzeg.pl/krotka-lista-produktow-regionalnych-na-niej-tylko-dwa-z-kolobrzegu/", "category": "zachodniopomorskie", "sub_category": "Mięso świeże oraz produkty mięsne", "phrase": "Szynka świdwińska"}