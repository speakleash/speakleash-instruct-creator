{"meta_description": "", "title": "Chleb mleczny • Pysznie czy przepysznie", "content": "Chleb mleczny jest wykonany metodą tangzhong. Metoda ta polega na podgrzaniu wody i mąki do temperatury 65*C aż powstanie tzw. kleik. Taki rodzaj starteru jest dodawany do ciasta właściwego. Dzięki temu zabiegowy ciasto jest niezwykle delikatne i pulchne niczym wata. Do garnuszka wlać wodę i dodać mąkę, wymieszać dokładnie i ustawić na małym ogniu. Podgrzewać starter do momentu aż stanie się szklisty. Temperatura startera nie powinna przekraczać 65*C. Zdjąć z ognia i pozostawić do wystudzenia w temperaturze pokojowej. Do misy miksera wlać letnie (nie gorące!) mleko, dodać drożdże, cukier i wymieszać. Dodać tangzhong, mąkę, sól, jajka i zacząć wyrabiać ciasto, kiedy składniki już prawie się połączą zacząć dodawać miękkie masło. Ciasto wyrabiać ręcznie lub robotem kuchennym przez około 10 min. Ciasto jest klejące ale takie powinno być. Miskę z ciastem przykryć folią spożywczą i pozostawić do wyrośnięcia na 1 godz. Ciasto powinno podwoić objętość. Formę posmarować pozostałym masłem (także rozpuszczonym) za pomocą pędzelka i posypać mąką. Wyrośnięte ciasto wyłożyć na posypany mąką blat i krótko wyrobić. Podzielić na 4 równe części. Każdą część rozwałkować na placek, założyć boki do środka, obrócić i ponownie rozwałkować. Zwinąć jak roladę. Takie roladki ułożyć w formie i odstawić przykryte ściereczką do wyrośnięcia na 30 min. Po wyrośnięciu posmarować żółtkiem z mlekiem i posypać sezamem. Piec w nagrzanym do 190*C góra dół piekarniku przez 20-25 min. Zapraszam na Instagram tam pokazuję jak przygotować to danie. tam pokazuję jak przygotować to danie.", "url": "https://pysznieczyprzepysznie.pl/chleb-mleczny/", "category": "opolskie", "sub_category": "Wyroby piekarnicze i cukiernicze", "phrase": "Chleb mleczny praszkowski"}