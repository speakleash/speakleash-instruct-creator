{"meta_description": "Kawiarnię z lokalnymi produktami z klastra dobrej żywności Oleski Koszyk urządzono w galerii handlowej Nowe Stare Kino w Oleśnie. Dzisiaj było przecięcie wstęgi, w sobotę będzie otwarcie kawiarni Kompozycja, na którym wystąpią finaliści The Voice of Poland: Jędrzej Skiba i Sonia Hornatkiewicz.", "title": "Produkty z Oleskiego Koszyka będą dostępne w kawiarni Kompozycja. W sobotę wystąpią tutaj gwiazdy The Voice of Poland", "content": "Kawiarnię Kompozycja urządzono w przyziemiu galerii handlowej Nowe Stare Kino (nazwa pochodzi od tego, że galerię zbudowano na miejscu wyburzonego oleskiego kina Znicz). - Jest tutaj kawiarnia, bistro, sala zabaw dla dzieci, a także salka konferencyjna oraz catering pracowniczy - wylicza Dawid Kubosz, który razem z Andrzejem Wiendlochą (właścicielem Nowego Starego Kina) jest inwestorem kawiarni. Co ciekawe, w kawiarni Kompozycja będzie można kupić produkty z Oleskiego Koszyka, klastra dobrej żywności, do którego należą producenci żywności z Olesna i okolic. - W naszej kawiarni będzie lokalne pieczywo z Oleskiego Koszyka, produkty z Koszyka, a także ciasto, catering, kanapki i pakiety śniadaniowe - dodaje Dawid Kubosz. W piątek (14 kwietnia) było przecięcie wstęgi, a w sobotę (15 kwietnia) będzie otwarcie dla wszystkich klientów. O godz. 18:00 wystąpią finaliści The Voice of Poland: Jędrzej Skiba i Sonia Hornatkiewicz.", "url": "https://nto.pl/produkty-z-oleskiego-koszyka-beda-dostepne-w-kawiarni-kompozycja-w-sobote-wystapia-tutaj-gwiazdy-the-voice-of-poland/ar/c3-17459279", "category": "opolskie", "sub_category": "Wyroby piekarnicze i cukiernicze", "phrase": "Chleb mleczny praszkowski"}