{"meta_description": "", "title": "Kostka grysikowa do zupy", "content": "O istnieniu kostki grysikowej z kaszy manny przypomniała mi ostatnio Basia na swoim blogu . I przypomniało mi się, że moja babcia rosół podawała, albo z domowym makaronem, albo właśnie z kostką z kaszy manny. U mnie w domu jakoś nigdy jej nie robiłam, ale postanowiłam się jednak cofnąć do mojego dzieciństwa. Moje córki patrzyły ze zdziwieniem cóż to ja takiego dziwnego gotuję... ? :), ale zjadły z apetytem. Oczywiście kostkę możemy wykorzystać do każdej innej \"czystej\" zupy, nie tylko do rosołu.   Serdecznie Wam polecam taką podróż w przeszłość, bo przy okazji wspominamy dania, które gotowały nasz babcie, a które dziś odchodzą niestety w zapomnienie... Szklankę wody zagotowujemy z solą, kaszę mieszamy z drugą szklanką wody, a następnie wlewamy do gotującej się wody. Gotujemy przez 15-20 minut, aż do uzyskania odpowiedniej gęstości. Na koniec dodajemy masło, pieprz i natkę. Głęboki talerz przelewamy zimna wodą, a na jego dno wykładamy warstwę ugotowanej kaszy manny. Wyrównujemy łyżką zamoczoną w zimnej wodzie. Odstawiamy do wystygnięcia. Następnie kasze kroimy w kostkę i nalewamy zupę.", "url": "https://www.kulinarneprzygodygatity.pl/2013/12/kostka-grysikowa-do-zupy.html", "category": "lubelskie", "sub_category": "Gotowe dania i potrawy", "phrase": "Rosół z kostką z kaszki mannej"}