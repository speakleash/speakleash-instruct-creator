{"meta_description": "Mięso wymoczyć, dokładnie umyć, zalać wodą i&nbsp;zagotować (zagotować na bardzo małym ogniu, inaczej ros&oacute;ł zrobi się mętny). Zebrać szumowiny.Dodać obraną i umytą", "title": "Rosół wieprzowo cielęcy z kostką z kaszy manny", "content": "Mięso wymoczyć, dokładnie umyć, zalać wodą i zagotować (zagotować na bardzo małym ogniu, inaczej rosół zrobi się mętny). Zebrać szumowiny. Dodać obraną i umytą włoszczyznę, przyprawy. Gotować na bardzo małym ogniu (rosół ma tylko pykać), aż mięso będzie miękkie. Na 15 min przed wyłączeniem rosołu obrać cebulę, nabić na widelec, opalić nad gazem, aż zbrązowieje i włożyć do rosołu. Gotowy rosół, doprawić solą (ewentualnie pieprzem na talerzu). Podawać z kostką z kaszy manny, posypany koprem lub posiekaną natką pietruszki. Wykonanie kostki z kaszy manny: Zagotować wodę, dodać do smaku sól. Do wrzątku, cienką strużką wsypywać kaszę mannę. Energicznie mieszać rózgą lub trzepaczką. Na płaskie talerze obiadowe opłukane zimną wodą wyłożyć po trochu kaszy na środek. Moczyć łyżkę w zimnej wodzie i rozprowadzać kaszę po talerzu. Odstawić do wystudzenia. Maczając nóż w gorącej wodzie, kroić ukośne romby. Ułożyć na głębokim talerzu i zalać rosołem.", "url": "http://wielkiezarcie.com/przepisy/rosol-wieprzowo-cielecy-z-kostka-z-kaszy-manny-30062621", "category": "lubelskie", "sub_category": "Gotowe dania i potrawy", "phrase": "Rosół z kostką z kaszki mannej"}