{"meta_description": "Wszyscy przyzwyczailiśmy się do rosołu z makaronem. Wszelkie odstępstwa od podania tej najpopularniejszej zupy bywają t…", "title": "Ewa Wachowicz pokazała swój pomysł na dodatek do rosołu. Jest nim grysik", "content": "Ewa Wachowicz pokazała swój pomysł na dodatek do rosołu. Jest nim grysik Ewa Wachowicz pokazała swój pomysł na dodatek do rosołu. Jest nim grysik Wszyscy przyzwyczailiśmy się do rosołu z makaronem. Wszelkie odstępstwa od podania tej najpopularniejszej zupy bywają traktowane jako dziwadło. Ewa Wachowicz nie boi się jednak porzucania konwenansów i zademonstrowała swój przepis na rosół z dodatkiem w postaci grysiku. Podczas gdy przyprawy czy mięso wykorzystane do ugotowania rosołu są różne w zależności od przyzwyczajeń i przekazywanych z pokolenia na pokolenie przepisów, tak niektóre \"eksperymenty\" są po prostu głośno krytykowane. O rosole z ziemniakami w ostrych słowach wypowiedział się kiedyś nawet sam Robert Makłowicz. - powiedział wtedy w programie \"Drugie śniadanie mistrzów\" krytyk kulinarny. A jak oceniłby podanie rosołu z grysikiem? Tego nie wiemy; wiemy natomiast, że według Ewy Wachowicz, jest to pomysł niczego sobie. Ponieważ niektórzy w ogóle nie mogą kojarzyć nazwy, wyjaśniamy: grysik to nic innego, jak kasza manna. W rosole występuje raczej rzadko (może nawet: skrajnie rzadko), ale nie jest to zupełna nowość. Kiedyś taka zupa pojawiała się najczęściej na stołówkach szkół i przedszkoli; dzisiaj nawet tam jest raczej niewidywana. A jednak to właśnie taki dodatek do rosołu przedstawiła Ewa Wachowicz na swoim kulinarnym blogu. Jesteś ciekaw, jak się przygotowuje taki dodatek? Oto sposób byłej miss. Wodę zagotuj w garnku. Kiedy zacznie wrzeć, wsyp kaszę. Dopraw szczyptą soli i mieszaj, aż kasza zgęstnieje. Kiedy tak się stanie, dodaj do kaszy masło, wymieszaj i wyłóż na talerz do ostygnięcia. Następnie pokrój kaszę w kostkę lub krążki. Podsmaż je na odrobinie masła z obu stron. Ostatni krok to zalanie przygotowanego grysiku rosołem. Smacznego! Zobacz też ten przepis na chrupiące frytki z cukinii w parmezanie. Nikt im się nie oprze. Prosto z naszego kanału na YouTube.", "url": "https://pysznosci.pl/ewa-wachowicz-pokazala-swoj-pomysl-na-dodatek-do-rosolu-jest-nim-grysik,6919170247870593a", "category": "lubelskie", "sub_category": "Gotowe dania i potrawy", "phrase": "Rosół z kostką z kaszki mannej"}