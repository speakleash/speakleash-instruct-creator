{"meta_description": "W dniu 7 listopada 2022 roku na Listę Produktów Tradycyjnych został wpisany w kategorii: Gotowe dania i potrawy: „Rosół z kostka z kaszki mannej”.", "title": "Rosół z kostką z kaszki mannej - - Portal Gov.pl", "content": "Płyn klarowny z niewielkimi oczkami tłuszczu na powierzchni z kostkami z kaszy mannej oraz z dodatkiem warzyw, pokrojonych podrobów z serc i żołądków i przypraw. Kształt naczynia w którym jest podawany Płynna, po zastygnięciu galaretowata. Kasza manna gęsta, kleista a podroby miękkie i delikatne. Charakterystyczny dla wywarów mięsno-warzywnych, lekko słodkawy, aromatyczny i delikatny. Kasza lekka i delikatna. Rosół to najbardziej popularna i stara potrawa domowej kuchni polskiej. Z jednej strony to podstawa dla przyrządzania innych zup, sosów i dodatków, znana i stosowana w kuchniach całego świata, a z drugiej samodzielna potrawa lub wręcz cały posiłek. Tradycyjny rosół podawany w lubelskich domach to zupa odświętna, niedzielna, przy której skupiała się cała rodzina od wczesnej wiosny do ostatnich dni zimy. Podawany jest na różne sposoby z własnoręcznie gniecionym makaronem, z ziemniakami lub z kostką z kaszki mannej. Kaszka była zawsze kalorycznym i białkowym uzupełnieniem rosołu jak również w wielu przypadkach była podstawowym składnikiem sporządzania miejscowych potraw i ich dodatkiem. Rosół przygotowywany z trzech rodzajów mięs: kury, kaczki i wołowiny jest bardzo powoli gotowany, z dużą ilością warzyw oraz przypraw i wykończona dodatkiem – kostką z kaszki mannej. Ważnym elementem tego rosołu jest ten specyficzny smak który zawdzięczamy kostce z kaszki mannej. Historia „Rosołu z kostką z kaszki mannej” wiąże się z bełżyckim młynem, który został zbudowany przez Czesława Kasperskiego w 1933 r. Pierwotnie młyn poruszany był maszyną parową opalaną drewnem, następnie został przekształcony na elektryczny, działał ok. 80 lat. W posiadaniu właścicieli są liczne archiwalne zdjęcia i dokumenty z czasów działalności młyna. Zachowane są również urządzenia młyńskie do mielenia mąki i sprzęty. Królowa polskich zup w tej postaci jako tradycyjny produkt jest dzisiaj serwowana w każdą niedzielę w wielu domach.", "url": "https://www.gov.pl/web/rolnictwo/rosol-z-kostka-z-kaszki-mannej", "category": "lubelskie", "sub_category": "Gotowe dania i potrawy", "phrase": "Rosół z kostką z kaszki mannej"}