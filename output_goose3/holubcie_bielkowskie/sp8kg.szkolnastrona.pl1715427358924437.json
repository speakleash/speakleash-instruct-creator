{"meta_description": "", "title": "sp8 - Poszukiwacze smaków - rodzinny konkurs kulinarny dla uczniów z klas I-VIII", "content": "Zadaniem ucznia jest poszukiwanie i zaprezentowanie rodzinnych produktów/potraw, które mogłyby zostać wpisane na Listę Produktów Tradycyjnych prowadzoną przez Ministra Rolnictwa i Rozwoju Wsi. Jeden uczestnik może przesłać do konkursu tylko jedno pisemne zgłoszenie, opisujące produkt/potrawę, sporządzone na formularzu stanowiącym załącznik regulaminu. Zgłoszone do konkursu produkty/potrawy powinny być związane z kulinarnymi tradycjami rodzinnymi, pielęgnowanymi w rodzinach uczestników konkursu. Do konkursu mogą zostać zgłoszone tylko produkty/potrawy, które spełniają poniższe kryteria: 1) przepis i metody ich wytwarzania znane są w rodzinie uczestnika konkursu od co najmniej dwóch pokoleń; 2) są wytwarzane przez członków rodziny uczestnika konkursu w sposób ciągły lub okresowy (np. systematycznie lub z okazji różnych świąt, uroczystości); 3) są związane z tradycją, kulturą, czy pochodzeniem rodziny uczestnika konkursu. Konkurs polega na opracowaniu pisemnego zgłoszenia formie papierowej, według załącznika nr 1 do regulaminu oraz zapisaniu go na elektronicznym nośniku danych. Termin oddawania prac konkursowych mija z dniem 18 marca 2024. Prace można składać bezpośrednio u koordynatora konkursu, wychowawcy lub w sekretariacie szkoły. Dołączenie oświadczeń, o których mowa w Regulaminie stanowi warunek konieczny zakwalifikowania uczestnika do konkursu. „Poszukiwacze Smaków” to szansa na odnalezienie niezwykłych kulinariów z Pomorza Zachodniego. Region ma obecnie blisko 60 produktów tradycyjnych, które umieszczono na liście prowadzonej przez Ministerstwo Rolnictwa i Rozwoju Wsi. Konkursowe pozycje, które zostały wpisane na LPT to np.: pasztet z gęsi, śledzie po szczecińsku, hołubcie bielkowskie, kaziukowe serducha oraz zupa nic. Szczegóły konkursu, w tym regulamin oraz formularz zgłoszeniowy dostępne są na stronie internetowej Wydziału Rolnictwa i Rybactwa Urzędu Marszałkowskiego WZ: https://wrir.wzp.pl/poszukiwacze-smakow w zakładce „Poszukiwacze Smaków”", "url": "https://sp8kg.szkolnastrona.pl/a,996,poszukiwacze-smakow-rodzinny-konkurs-kulinarny-dla-uczniow-z-klas-i-viii", "category": "zachodniopomorskie", "sub_category": "Gotowe dania i potrawy", "phrase": "Hołubcie bielkowskie"}