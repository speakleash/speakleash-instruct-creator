{"meta_description": "", "title": "Zapomnij o tradycyjnych gołąbkach. Ten przepis z Kresów podbije twoje serce", "content": "W 1945 roku do województwa zachodniopomorskiego, w tym Bielkowa, przesiedlono kilkadziesiąt rodzin z przedwojennych terenów Polski, również ze wsi Sąsiadowice. Wraz z nowymi mieszkańcami do kraju przybyły tradycyjne kresowe dania. Jednym z nich były gołąbki złożone z kaszy jęczmiennej i . Hołubcie bielkowskie wykorzystywały lokalne łatwo dostępne składniki, przez co stały się szybko popularną potrawą. Dzisiaj charakterystyczne gołąbki przygotowywane są głównie w okresie świątecznym oraz z okazji rodzinnych spotkań. Poznaj ten ciekawy przepis i zaskocz swoich domowników tym oryginalnym przepisem. Nie ma dokładnego przepisu, który określałby ilość składników. Podczas przygotowania kresowych gołąbków należy kierować się swoimi upodobaniami smakowymi oraz wyczuciem. To czyni to danie niepowtarzalnym. Zobacz także: Szybki i tani przepis na deser z mleka skondensowanego. Te kuleczki pokochają wszyscy Jak przygotować gołąbki z Kresów? To niezwykle proste Zaczynamy od dokładnego sparzenia główki kapusty. Oddzielamy pojedyncze liście i pozostawiamy je do przestygnięcia. Przechodzimy do przygotowania farszu. Gotujemy kaszę jęczmienną przez ok. 10-12 minut. W tym czasie obieramy ziemniaki i trzemy je na tarce. Cebulę i boczek kroimy w kostkę i podsmażamy na patelni. W dużym naczyniu łączymy wszystkie składniki na farsz. Do ziemniaków dodajemy ugotowaną kaszę, cebulę, boczek i przyprawiamy za pomocą soli, pieprzu i majeranku. Dokładnie mieszamy składniki. W przygotowane wcześniej liście kapusty zawijamy farsz tak, jak w tradycyjne gołąbki. Układamy je w garnku, zalewamy wodą i gotujemy przez ok. 2 godziny. Gotowe gołąbki podajemy z sosem grzybowym lub oblane skwarkami.", "url": "https://top.pl/gotowanie/news-zapomnij-o-tradycyjnych-golabkach-ten-przepis-z-kresow-podbi,nId,7363708", "category": "zachodniopomorskie", "sub_category": "Gotowe dania i potrawy", "phrase": "Hołubcie bielkowskie"}