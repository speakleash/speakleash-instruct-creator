{"meta_description": "Kolejne dwie firmy dopisano właśnie do Sieci Dziedzictwa Kulinarnego Pomorza Zachodniego. Jest też nowy, pyszny produkt regionalny, już 33.", "title": "Nowe produkty regionalne. A Kościół pomaga je sprzedawać i ma ambitne plany", "content": "Pierwszą firmą, którą dopisano do sieci jest przedsiębiorstwo handlowo-usługowe Wiesław Perłak ze Starego Drawska. Oferuje sieję wędzoną, a także inne wędzone ryby, w tym węgorze, liny, pstrągi i łososie oraz smażone - w tym liny, leszcze, szczupaki i okonie. - Najpierw był jarmark, a później problem dla dostawców tych przepysznych potraw, gdzie je sprzedawać i dla szczecinian, gdzie je kupować poza jarmarkiem - mówi ksiądz Maciej Pliszka ze szczecińskiej katedry. - I tak zrodził się pomysł utworzenia sklepu Jarmarku Jakubowego, gdzie dostawcy przez cały rok mogą dziś sprzedawać swoje wyroby. A później ksiądz arcybiskup Andrzej Dzięga powołał Fundację Dzieło Świętego Jakuba. To nie wszystko, bo ksiądz Pliszka zdradza, że wkrótce dzięki fundacji powstaną podobne sklepy w Szczecinie i regionie.", "url": "https://gp24.pl/nowe-produkty-regionalne-a-kosciol-pomaga-je-sprzedawac-i-ma-ambitne-plany/ar/12370738", "category": "zachodniopomorskie", "sub_category": "Gotowe dania i potrawy", "phrase": "Hołubcie bielkowskie"}