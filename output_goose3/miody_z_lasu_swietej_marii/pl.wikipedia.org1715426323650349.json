{"meta_description": "", "title": "Miody z Lasu Świętej Marii – Wikipedia, wolna encyklopedia", "content": "Miody z Lasu Świętej Marii – regionalny produkt pszczelarski, charakterystyczny dla gminy Bierzwnik (powiat choszczeński). 29 lipca 2013 wpisany na polską listę produktów tradycyjnych (zgłaszającym był Janusz Matyjasik)[1]. Wytwarzanie lokalnych miodów w Bierzwniku ma ponad 700-letnią tradycję, związaną z tamtejszym opactwem cysterskim. Nazwa jest związana z terytorium opactwa, które zwano, z uwagi na dużą lesistość, Silve Sancte Marie, czyli Las Świętej Marii (w zgermanizowanej formie: Marienwalde). Zgodnie z regułą zakonną cystersi utrzymywali się z pracy własnych rąk, prowadząc gospodarkę rolną, w tym pszczelarstwo. Zakładano liczne pasieki. Po II wojnie światowej tradycje wytwarzania miodu nie zaginęły, ale zostały przejęte przez osoby prywatne. Prawo do wytwarzania miodów pod nazwą z Lasu Świętej Marii mają mieszkańcy Bierzwnika, Pławna i Płoszkowa. Produkuje się miody: wielokwiatowy, gryczany, faceliowy, lipowy, akacjowy, rzepakowy i spadziowy[1][2]. Barwa, w zależności od gatunku miodu, jest następująca: • lipowy – w stanie płynnym ma barwę od zielonkawo-żółtej do jasno-bursztynowej, a po skrystalizowaniu zmienia zabarwienie do złocisto-żółtego, • spadziowy – od szaro-zielonkawej, poprzez brązową, do prawie czarnej, a po skrystalizowaniu najczęściej przybiera barwę ciemno-brązową, Konsystencja jest płynna, część z miodów ulega późniejszej krystalizacji. Wczesne miody charakteryzują się delikatniejszym, kwiatowym smakiem i zapachem, a późniejsze mają bardziej smak znacznie bardziej wyrazisty[2].", "url": "https://pl.wikipedia.org/wiki/Miody_z_Lasu_%C5%9Awi%C4%99tej_Marii", "category": "zachodniopomorskie", "sub_category": "Miody", "phrase": "Miody z Lasu Świętej Marii"}