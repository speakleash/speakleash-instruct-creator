{"meta_description": "Miód pitny „Słodycz łąki” z rodzinnej pasieki „Dziki Miód” z Dargomyśla zdobył srebrny medal na największym na świecie konkursie miodów pitnych.", "title": "Miód pitny z&nbsp;naszego regionu jednym z&nbsp;najlepszych na&nbsp;świecie", "content": "Miód pitny „Słodycz łąki” z rodzinnej pasieki „Dziki Miód” z Dargomyśla zdobył srebrny medal na największym na świecie konkursie miodów pitnych. O nagrodzie przyznanej producentowi miodów z naszego regionu poinformował dziś Urząd Marszałkowski Województwa Zachodniopomorskiego. The Mazer Cup International to jeden z najbardziej prestiżowych konkursów na świecie. Podczas tegorocznej edycji, która odbyła się w dniach 16-17 marca br. w Denver (USA), zaprezentowano aż 420 produktów. Srebrny medal dla pasieki „Dziki Miód” z Dargomyśla to wielkie wyróżnienie i promocja dla całego regionu. Nagrodzony trójniak „Słodycz Łąki” ma bardzo łagodny oraz umiarkowanie słodki, miodowo–ziołowy smak. Przypomnijmy, że na ministerialnej liście produktów tradycyjnych jest dziewięć miodów z Pomorza Zachodniego: Miód Drahimski, Miody przelewickie, Miody wałeckie, Akacjowy miód cedyński, Miody z Lasu Świętej Marii, Miody Puszczy Barlinieckiej, Miody Pojezierza Choszczeńskiego, Miody dębickie i miody rusinowskie.", "url": "https://infoludek.pl/pomorze-zachodnie/miod-pitny-z-naszego-regionu-jednym-z-najlepszych-na-swiecie/", "category": "zachodniopomorskie", "sub_category": "Miody", "phrase": "Miody z Lasu Świętej Marii"}