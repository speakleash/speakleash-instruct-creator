{"meta_description": "", "title": "Miody | Sklep Dobre Z Lasu", "content": "Właściwości zdrowotne miodów i produktów pochodzenia pszczelego są powszechnie znane od wieków. Dziś w Polsce rynek oferuje nam bardzo wiele najrozmaitszych miodów, o różnych kolorach, smakach i wartościach odżywczych. Niestety, coraz częściej spotykane są też w sprzedaży miody syntetyczne produkowane w dalekiej Azji. Podróbki do złudzenia przypominają miody naturalne - zarówno pod względem konsystencji, gamy kolorystycznej, jak i bukietów zapachowych oraz smakowych. Warto dodać, że zafałszowane miody cechuje dość niska, atrakcyjna dla klientów cena. Pochodzenie i skład podrabianego miodu są w stanie wykazać jedynie bardzo szczegółowe i kosztowne badania laboratoryjne, które dla konsumentów są najczęściej nieosiągalne. Nie wiemy więc, co właściwie spożywamy - miód naturalny czy jego podróbkę. Wybierając miód, warto zatem kupić ten opatrzony znakiem „Dobre z lasu” - naturalny, leśny produkt. Miody z logo \"Dobre z lasu\" pochodzą z leśnych pasiek prowadzonych przez leśników-pszczelarzy oraz certyfikowane krajowe gospodarstwa pasieczne. Wybierając leśny miód, nie tylko decydujesz się na naturalny produkt najwyższej jakości, ale też wspierasz prowadzony przez Lasy Państwowe projekt ochrony pszczół „Pszczoły wracają do lasu”.", "url": "https://www.dobrezlasu.pl/shop/miody-k5?&s_sort=1", "category": "zachodniopomorskie", "sub_category": "Miody", "phrase": "Miody z Lasu Świętej Marii"}