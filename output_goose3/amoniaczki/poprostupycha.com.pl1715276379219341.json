{"meta_description": "Ciasteczka amoniaczki to pierwsze ciastka jakie piekłam jeszcze jako dziecko! Amoniaczki wychodzą kruchutkie i niesamowicie smaczne.", "title": "Amoniaczki", "content": "Ciasteczka amoniaczki to pierwsze ciastka jakie piekłam jeszcze jako dziecko! Nie jadłam ich wieki i postanowiłam to nadrobić. Domowe amoniaczki wychodzą kruchutkie, delikatne w smaku i niesamowicie smaczne. Są niesamowicie proste do przygotowania i za każdym razem smakują świetnie. Moim zdaniem przepis na ciastka amoniaczki jest tak prosty, że jeśli chcecie zacząć uczyć swoje pociechy domowych wypieków w taki sposób żeby się nie zraziły na początku swojej kuchennej przygody (że np. nie wyjdzie im samodzielny wypiek), to z pewnością polecam te ciasteczka. Wystarczy tylko kilka ogólnodostępnych składników, które zazwyczaj mamy w swojej kuchni i lodówce. Te tanie ciasteczka dla dzieci i jak i dorosłych rozpływają się w ustach! Po upieczeniu warto je trzymać w szczelnym pojemniku. Wiele osób jak słyszy słowo “Amoniak”, to od razu jest przerażona, ponieważ kojarzy nam się z czymś szkodliwym. Jednak trzeba tutaj rozgraniczyć amoniak na dwa rodzaje – na ten spożywczy oraz na ten używany w przemyśle. W naszej kuchni używamy zawsze amoniaku spożywczego! Węglan amonu, czyli właśnie pospolicie nazywany amoniakiem spożywczym, jest używany od dawna w cukiernictwie jako środek spulchniający, tak samo, jak soda oczyszczona czy proszek do pieczenia. Najczęściej znajdziemy go w tradycyjnych recepturach, takich jak poniższy przepis na amoniaczki. Jeżeli zastanawiasz się, czy jego stosowanie jest bezpieczne, to odpowiedź brzmi TAK, ale w niewielkich ilościach, a takie właśnie używamy w przepisach. Ponadto ten związek chemiczny, rozkłada się podczas procesu pieczenia i pozostawiając ciasto bez resztek amoniaku. Czy można czymś zastąpić amoniak w amoniaczkach? Niestety w tym przepisie nie można zastąpić amoniaku spożywczego niczym innym, ponieważ wpłynie to na konsystencję ciastek oraz ich smak. Jeżeli nie masz amoniaku lub z jakiegoś powodu nie chcesz go stosować, to zapraszam do wypróbowania innych przepisów, np. ciasteczek maślanych, ciasteczek cytrynowych lub innych przepisów na ciasteczka, które znajdziesz na moim blogu.", "url": "https://poprostupycha.com.pl/przepis/amoniaczki/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Amoniaczki"}