{"meta_description": "Pyszne amoniaczki siostry Anastazji możesz przygotować w kilka chwil. Idealnie sprawdza się jako dodatek do kawy oraz szybka przekąska pomiędzy głównymi posiłkami. Możesz przechowywać je przez długi czas, a i tak zachowają swoją kruchość i smak. Zobacz ten przepis i przygotuj pyszne amoniaczki wg przepisu siostry Anastazji.", "title": "Amoniaczki siostry Anastazji to pyszne ciasteczka, które nie mogą się nie udać. Zobacz ten prosty i szybki przepis", "content": "Amoniaczki możesz udekorować cukrem zwykłym lub pudrem, a także podać z gęstym sosem czekoladowym lub zanurzyć w domowym lukrze. Smakują doskonale także bez żadnych dodatków. Zobacz, jak je zrobić. • Czy ciasto na amoniaczki można zrobić wcześniej? Aby zrobić amoniaczki, potrzebujesz tylko kilku składników i niewielkiej ilości czasu. Gotowe ciasteczka powinny być puszyste, a jednocześnie kruche. • Mąkę przesiej razem z solą do miski w taki sposób, aby powstał kopczyk. W środku zrób dołek i wbij jajko oraz żółtka. Białka odstaw na później. • Margarynę posiekaj albo zetrzyj na tarce i dodaj do mąki, a następnie dodaj cukier. • Amoniak rozpuść w gorącej, ale nie wrzącej wodzie i wlej do miski razem ze śmietaną. • Zagnieć gładkie ciasto, a następnie podziel na kilka równych części. Pierwszą z nich rozwałkuj na grubość ok. 0.5 cm i wytnij kółka. • Tak samo zrób z kolejnymi partiami ciasta. Gotowe amoniaczki rozłóż na blasze i posmaruj białkiem. Dodatkowo oprósz cukrem. • Wstaw do piekarnika (180 stopni) na ok. 15 minut. Ciasteczka muszą dobrze się zezłocić. Upieczone amoniaczki przechowuj w pojemniczku, w suchym i niezbyt ciepłym miejscu. Odpowiednio przechowywane spokojnie wytrzymają nawet kilka miesięcy, nie tracąc swoich właściwości. Nadal będą kruche, a jednocześnie miękkie i puszyste. Możesz przechowywać je w puszce lub plastikowym pojemniku, a także dużym, dekoracyjnym słoiku. Czy ciasto na Amoniaczki można zrobić dzień wcześniej? Samo ciasto na amoniaczki może przeleżeć kilkanaście godzin w lodówce, ale nie możesz przygotować go dużo wcześniej, tak jak np. ciasto na piernik dojrzewający. Jeśli chcesz, przygotuj ciasto wieczorem, a następnego dnia upiecz ciasteczka.", "url": "https://polki.pl/przepisy/desery,amoniaczki-przepis-siostry-anastazji-ktory-zawsze-sie-udaje,10455867,artykul.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Amoniaczki"}