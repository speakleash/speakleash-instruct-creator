{"meta_description": "Półgęsek Kurpiowski Wędzony Podsuszany     Półgęsek kurpiowski wędzony, podsuszany produkt wytwarzany z piersi gęsi przy użyciu tradycyjnych receptur oraz jedynie naturalnych przypraw i ziół. Uformowane piersi umieszczamy na okres kilku dni do peklowania", "title": "Półgęsek wędzony Kurpiowski Podsuszany - Anmark", "content": "Półgęsek kurpiowski wędzony, podsuszany produkt wytwarzany z piersi gęsi przy użyciu tradycyjnych receptur oraz jedynie naturalnych przypraw i ziół. Uformowane piersi umieszczamy na okres kilku dni do peklowania w tradycyjnej zalewie, następnie wędzimy około 10 godzin w dymie z drewna olchowego a w kolejnym etapie podsuszamy. Produkt ten charakteryzuje się specyficznym zapachem, smakiem oraz delikatnością mięsa. Wędzone przez nas piersi nie pozbawiamy zewnętrznej skóry oraz znajdującego się przy niej tłuszczu ze względu na ich walory smakowe i zdrowotne tym samym polecając aby w takiej formie je konsumować. Pierś gęsi wytwarzana przez nas w tej formie różni się znacznie od swojej parzonej siostry. W procesie dłuższego wędzenia i suszenia uzyskujemy inny aromat oraz smak gotowego produktu. Półgęsek podsuszany jest o wiele bardziej soczysty natomiast mniej kruchy, zaliczany jest on do kategorii \"surowych\" mięs. Aby w pełni poczuć jego wyrazisty smak oraz walory zapachowe polecamy spożywać go bezpośrednio pokrojonego w cieniutkie plasterki, inne dodatki \"zabijają\" jego smak. Produkowane przez nas półgęski różnią się wielkością i grubością, która jest zależna od danego kawałka surowej piersi. Jeśli mają Państwo jakieś uwagi odnośnie kawałka który mamy wysłać, prosimy o przekazanie nam tych informacji, wtedy postaramy się dobrać najodpowiedniejszy produkt do Państwa preferencji. Podana cena jest ceną brutto i dotyczy 1 kg produktu, waga całego kawałka waha się w przedziale 300-400 gram, produkt wysyłamy w całości ze względu na wielkość nie kroimy na mniejsze kawałki (przy dodawaniu produktu do koszyka ilość 0,05 oznacza 50 gram). Nie kroimy w plasterki. W związku z wykorzystywaniem do produkcji soli kamiennej, w gotowym półgęsku po przekrojeniu wraz z upływem czasu, może zacząć pojawiać się zielona otoczka, jest to naturalny proces związany z utlenianiem i nie ma on wpływu na jakość produktu. Produkt należy przechowywać w lodówce w temp. 2-8 stopni tak aby nie był szczelnie zamknięty (najlepiej wyłożony na talerzu bez przykrycia) wtedy jego termin do spożycia się wydłuży gdyż z biegiem czasu będzie się on jedynie coraz bardziej wysuszał.", "url": "https://www.wedlinylutobrok.pl/Polgesek-Kurpiowski-Wedzony-Podsuszany-p70", "category": "mazowieckie", "sub_category": "Mięso świeże oraz produkty mięsne", "phrase": "Półgęsek z Radziwiłłowa"}