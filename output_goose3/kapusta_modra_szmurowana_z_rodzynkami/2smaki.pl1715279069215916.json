{"meta_description": "Duszona kapusta jest miękka i delikatna. Proponuję Wam dodać do niej kilka składników o wyrazistym smaku. Rodzynki, cukier i miód dodadzą słodyczy, a ocet winny zakwasi, wyrównując smaki. Taka kapusta była hitem dla moich Rodziców i Teściowej.", "title": "Duszona czerwona kapusta", "content": "Duszona kapusta jest miękka i delikatna. Proponuję Wam dodać do niej kilka składników o wyrazistym smaku. Rodzynki, cukier i miód dodadzą słodyczy, a ocet winny zakwasi, wyrównując smaki. Taka kapusta była hitem dla moich Rodziców i Teściowej. Kapustę oczyść z zewnętrznych starych liści i poszatkuj, omijając głąb. Przełóż do rondla, dodaj rodzynki, cukier, dolej pół szklanki wrzątku, ocet i gotuj przez około 15 minut, aż kapusta zmięknie. Jeżeli trzeba, odlej nadmiar wody z kapusty. Dodaj miód, dopraw solą do smaku, dokładnie wymieszaj.", "url": "http://2smaki.pl/salatki_surowki/duszona-czerwona-kapusta/", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta modra szmurowana z rodzynkami"}