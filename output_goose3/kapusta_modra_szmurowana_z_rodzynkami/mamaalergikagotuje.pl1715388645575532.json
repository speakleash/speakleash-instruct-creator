{"meta_description": "Blog z przepisami bez alergenów: jajek, mleka, soi, kakao, orzechów. Dania dla wegan, biegaczy i osób na diecie bezglutenowej.", "title": "Modra kapusta zasmażana według Hanny Szymanderskiej", "content": "Przejrzałam wczoraj ostatnie zdjęcia moich potraw i proszę zdziwienie, mam jeszcze 10 dań, których przepisów nie zdążyłam umieścić na blogu! Czas nadrabiać zaległości. Za moment już wiosna, więc niektóre z tych dań wyglądałyby dziwnie, nie na czasie:) Na pierwszy ogień trafia Modra Kapusta, którą osobiście jestem zachwycona. Zrobiłam ją prawie zgodnie z przepisem Hanny Szymanderskiej, zamieszczonym w jej książce „Prawdziwa Kuchnia Polska”, s. 646. Zmniejszyłam ilość czerwonego wina do 3/4 porcji, użyłam półwytrawnego, miód zastąpiłam gęstym syropem roślinnym i zupełnie pominęłam orzechy włoskie. Przepis zamieszczam taki jaki jest w oryginale z moimi adnotacjami. Skorzystajcie jeszcze bo naprawdę jest pyszna! • 2 łyżki masła klarowanego (dla wegan oliwa z oliwek lub olej) • Rodzynki i śliwki zalewamy 2-3 łyżkami wina, zostawiamy na kilka minut • W dużym rondlu (u mnie garnek z grubym dnem), topimy masło klarowane, wrzucamy poszatkowaną kapustę i chwilę smażymy, mieszając • Dolewamy wino, mieszamy i gotujemy pod przykryciem na małym ogniu (u mnie 5-6 w kuchence elektrycznej) ok. 15 minut • Obrane jabłko kroimy na mniejsze kawałki, śliwki kroimy w paski i wraz z rodzynkami dodajemy do kapusty, mieszamy, dusimy na małym ogniu dalsze 15-20 minut • Usuwamy cebulę z goździkami, lekko odparowujemy kapustę, doprawiamy do smaku solą i pieprzem (w razie konieczności, gdy kapusta nadal jest zbyt twarda, dusimy jeszcze kilka minut, bez odparowywania wody) • Podajemy na gorąco lub na zimno do dań mięsnych np. do Kaczki, do Kotlecików Mielonych lub jako dodatek do Tarty Ziemniaczanej", "url": "https://mamaalergikagotuje.pl/modra-kapusta-zasmazana-wedlug-hanny-szymanderskiej/", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta modra szmurowana z rodzynkami"}