{"meta_description": "Kapusta czerwona zasmażana. Znacie ten przepis? Aż chciałam napisać zamiast kapusta czerwona zasmażana po prostu fioletowa kapucha, ale skoro ma być nazwa taka", "title": "Kapusta czerwona zasmażana", "content": "Aż chciałam napisać zamiast kapusta czerwona zasmażana kapusta fioletowa zasmażana, ale skoro ma być poprawność gatunkowa, to nich będzie Kapusta czerwona zasmażana. Tak się zastanawiam, że u mnie w domu rodzinnym mówiło się fioletowa kapusta, ani czerwona, ani modra, ale właśnie fioletowa. Pamiętam jak byłam mała, siedziałam na stołku w kuchni a mama szatkowała główkę takiej kapisty i wrzucała do bezowego garnka z gorącą wodą. Dziwne są te wspomnienia dziecka, takie wybiórcze, pojedyncze obrazy, chwile, jakby zapisane lub sfotografowane i wciśnięte w zakamarki pamięci, niczym w szufladki.  Sama często przygotowuję surówkę z kapusty czerwonej, ukisiłam sporą jej ilość (przepis -> Kapusta kiszona czerwona), a od czasu do czasu nachodzi mnie ochota na kapustę zasmażana. No teraz jest wprost idealna pogoda, aż chce się kapusty, taki pełen talerz. Mój małżonek zdecydowała się wczoraj, zupełnie bez przekonania do zjedzenia talerza kapusty, po czym powiedział, „to najlepsza kapusta jaką kiedykolwiek jadłem”. Normalnie obrosłam w piórka. Hahahaha to bardzo przyjemnie dać komuś, kogo się bardzo kocha, jedzenie, które mu smakuje. Pokrzepiające to i takie rodzinne. Poczułam się jak taka rasowa kucharka czy kokoszka, albo nie, włoska mamma gotująca polską kapustę :) • 1 kapusta czerwona • 3 cebule całkiem duże • 3 ząbki czosnku • 4 jabłka • 4+6 łyżek oleju (u mnie kokosowy) • 2 szklanki wody • 60 ml wina czerwonego lub 3 łyżki soku z cytryny • 2 łyżki miodu lub innego słodu (u mnie syrop z daktyli) • sól • czarny pieprz • 3 łyczki mąki kukurydzianej, ryżowej lub pszennej 1. Kapustę obieram z zewnętrznych liści i drobno szatkuję wycinając głąba.  2. Cebule obieram, kroję w drobna kostkę razem z czosnkiem i podsmażam na 4 łyżkach oleju.  3. Do garnka wrzucam kapustę, dodaję cebulę, czosnek, wodę i starte na tarce razem ze skórką jabłka oraz miód. Solę, doprawiam pieprzem i duszę pod przykryciem około 30-40 minut. Pod koniec gotowania dolewam wino.  4. Na suchej patelni podsmażam mąkę, dodaję 6 łyżek oleju i robię zasmażkę. Dodaję do kapusty.  5. Próbuję. W razie potrzeby doprawiam jeszcze do smaku solą, pieprzem. Podaje na ciepło lub zimno, chociaż na ciepło jest znacznie smaczniejsza :)", "url": "https://www.olgasmile.com/kapusta-czerwona-zasmazana.html", "category": "kujawsko-pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Kapusta modra szmurowana z rodzynkami"}