{"meta_description": "Kup online piwo Czarne jest czarne z browaru Piwoteka. sklep.piwoteka.pl to miejsce gdzie kupisz najlepsze polskie i zagraniczne piwa kraftowe. Mamy w ofercie topowe polskie browary: Piwoteka, Pinta, Trzech Kumpli, Funky Fluid i wiele innych..", "title": "Czarne jest czarne - Znamy się na piwie!", "content": "Browar Piwoteka nie śmiało rozpoczął swoją działalność w 2013 roku od uwarzenia piwa Miedziana Dziewica w stylu Extra Special Bitter. Od tego czasu wiele się wydarzyło i wiele piw uwarzyliśmy. W piwnym światku jesteśmy znani przede wszystkim z odwagi i braku zahamowań, jeśli chodzi o piwne eksperymenty. Dowodem na to jest chociażby stworzenie jako drugi browar na świecie piwa z dodatkiem ryb. Piwo nazywa się Ucho od Śledzia – jest to foreign extra stout z dodatkiem surowych i wędzonych śledzi. Eksperyment znalazł uznanie wśród beergeeków i piwo zadomowiło się na stałe w naszej ofercie jako piwo sezonowe. Misją Piwoteki od wielu lat jest piwna edukacja. Niejednokrotnie staraliśmy się tworzyć piwa w stylach już nieco zapomnianych, bądź mało popularnych. Nasze nazwy i etykiety były solidną dawką wiedzy na temat historii piwowarstwa. Jesteśmy od zawsze związani z Łodzią, więc łódzkie smaczki, przewijały się również w stylizacjach graficznych na butelkach. Jesień roku 2021 to czas zmian. Browar przekształca się z browaru kontraktowego w browar stacjonarny. Nasze serce będzie bić teraz w Łodzi i w Nowym Mieście Lubawskim w woj. warmińsko-mazurskim, gdzie nad rzeką Drwęcą, w sąsiedztwie starego miasta został ulokowany budynek produkcyjny.", "url": "https://sklep.piwoteka.pl/czarne-jest-czarne", "category": "wielkopolskie", "sub_category": "Napoje (alkoholowe i bezalkoholowe)", "phrase": "Piwo czarne"}