{"meta_description": "To piwo dolnej fermentacji, fermentujące w niskich temperaturach w tradycyjnych otwartych kadziach. Jak w przypadku wielu piw ciemnych, długo leżakuje. W skład receptury wchodzi palony słód karmelowy oraz wyciąg z orzeszków drzewa kola. Niezwykły smak tego piwa jest połączeniem delikatnie gorzkiego, palonego słodu zrównoważonego dawką zaskakującej słodyczy. Na podniebieniu praktycznie nie wyczuwa się alkoholu. Fortuna Czarne ma właściwości orzeźwiające, a przy tym może być pite jako piwo deserowe. Produkt wielokrotnie nagradzany, między innymi znakiem \"Dobre bo Polskie\", Nagrodą Publiczności na Targach Poznańskich Polagra-Farm w Poznaniu oraz medalem w Konkursie Piw w Szczyrku. Fortuna CZARNE zostało wpisane na Listę Produktów Tradycyjnych, prowadzoną przez Ministerstwo Rolnictwa i Rozwoju Wsi. Na Listę wpisywany jest produkt, którego jakość lub wyjątkowe cechy i właściwości wynikają ze stosowania tradycyjnych metod produkcji. Za tradycyjne uważa się metody wykorzystywane od co najmniej 25 lat. Produkt ubiegający się o taki wpis powinien ponadto stanowić element tożsamości społeczności lokalnej i należeć do dziedzictwa kulturowego regionu, z którego pochodzi. Browar Fortuna otrzymał za piwo Czarne tytuł Polski Producent Żywności 2006. Piwo ciemne słodowe", "title": "Fortuna Czarne - Piwo Czeskie i Kraftowe", "content": "To piwo dolnej fermentacji, fermentujące w niskich temperaturach w tradycyjnych otwartych kadziach. Jak w przypadku wielu piw ciemnych, długo leżakuje. W skład receptury wchodzi palony słód karmelowy oraz wyciąg z orzeszków drzewa kola. Niezwykły smak tego piwa jest połączeniem delikatnie gorzkiego, palonego słodu zrównoważonego dawką zaskakującej słodyczy. Na podniebieniu praktycznie nie wyczuwa się alkoholu. Fortuna Czarne ma właściwości orzeźwiające, a przy tym może być pite jako piwo deserowe. Produkt wielokrotnie nagradzany, między innymi znakiem „Dobre bo Polskie”, Nagrodą Publiczności na Targach Poznańskich Polagra-Farm w Poznaniu oraz medalem w Konkursie Piw w Szczyrku. Fortuna CZARNE zostało wpisane na Listę Produktów Tradycyjnych, prowadzoną przez Ministerstwo Rolnictwa i Rozwoju Wsi. Na Listę wpisywany jest produkt, którego jakość lub wyjątkowe cechy i właściwości wynikają ze stosowania tradycyjnych metod produkcji. Za tradycyjne uważa się metody wykorzystywane od co najmniej 25 lat. Produkt ubiegający się o taki wpis powinien ponadto stanowić element tożsamości społeczności lokalnej i należeć do dziedzictwa kulturowego regionu, z którego pochodzi.", "url": "https://sklepimpuls.pl/produkt/fortuna-czarne/", "category": "wielkopolskie", "sub_category": "Napoje (alkoholowe i bezalkoholowe)", "phrase": "Piwo czarne"}