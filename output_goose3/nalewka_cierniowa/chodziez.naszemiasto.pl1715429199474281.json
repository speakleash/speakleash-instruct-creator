{"meta_description": "Zwana królową kwiatów róża słynie ze swoich niezwykłych właściwości znanych już od czasów starożytnych. Wodę różaną czy kąpiele w płatkach róży stosowała prawdopodobnie już Kleopatra znana ze swojej nienagannej urody. Płatki dzikiej róży na wiosnę są ławo dostępne, wykorzystaj je więc do przygotowania tanich, domowych kosmetyków na zmarszczki i trądzik. Wygładzą, odmłodzą i odżywią cerę, wyrównają koloryt, a nawet złagodzą podrażnienia i przyspieszą gojenie ran. Wypróbuj przepis na domową wodę różaną lub olejek różany do ciała i włosów.", "title": "Woda różana i maseczka z płatków dzikiej róży. Te tanie i naturalne kosmetyki na zmarszczki zrobisz w domu. Zastosuj do twarzy i włosów", "content": "Chcesz mieć gładką, nawilżoną i rozświetloną cerę oraz silne i gęste włosy? Sprawdź w galerii, jak zrobić tanie, naturalne i skuteczne kosmetyki z płatków dzikiej róży. Zwana królową kwiatów róża słynie ze swoich niezwykłych właściwości znanych już od czasów starożytnych. Wodę różaną czy kąpiele w płatkach róży stosowała prawdopodobnie już Kleopatra znana ze swojej nienagannej urody. Płatki dzikiej róży na wiosnę są ławo dostępne, wykorzystaj je więc do przygotowania tanich, domowych kosmetyków na zmarszczki i trądzik. Wygładzą, odmłodzą i odżywią cerę, wyrównają koloryt, a nawet złagodzą podrażnienia i przyspieszą gojenie ran. Wypróbuj przepis na domową wodę różaną lub olejek różany do ciała i włosów. Dzika róża (Rosa canina) zwana również szypszyna, róża polna, cierniowa, głóg polny i psia róża to krzew z rodziny różowatych występujący na obszarach umiarkowanych i ciepłych półkuli północnej. W Polsce dzika róża jest często spotykana w parkach, na trawnikach, skrajach lasów, na zboczach gór czy wzdłuż linii brzegowych morza, rzek i jezior. Te kosmetyki z płatków dzikiej róży zrobisz niemal za darmo w domu. Wypróbuj przepisy na proste i naturalne produkty! Owoce dzikiej róży znane są ze swoich korzystnych dla zdrowia właściwości od wieków. Wzmianki o dzikiej róży znajdziemy w Biblii, była ona także uprawiana już w starożytnym Rzymie. Owoce tej rośliny są bogate w witaminę C, której mają najwięcej wśród dostępnych w naszym klimacie warzyw i owoców. Już 3 owoce dzikiej róży są w stanie pokryć dzienne zapotrzebowanie organizmu na ten składnik (w 100 g znajdziemy aż 1800 mg kwasu askorbinowego). Działają wzmacniająco i przeciwzapalnie na organizm oraz wspomagają odporność. Warto jednak wykorzystać również właśnie zakwitające kwiaty tej cenionej od wieków rośliny. Dzika róża kwitnie od maja do lipca, a jej kwiaty są niezwykle aromatyczne. Płatki dzikiej róży są jadalne, a ze względu na ich piękny wygląd i zapach wykorzystuje się je w kuchni do ozdabiania i aromatyzowania wypieków i napojów. Z płatków można przygotować dżemy, konfitury, soki, herbaty. Płatki róży zawierają antocyjany, olejki eteryczne, flawonoidy i śluzy oraz fenolokwasy. Dzięki temu mają właściwości antyseptyczne, lekko ściągające, przeciwzapalne, pobudzające, wiatropędne, moczopędne, oczyszczające i przeciwbiegunkowe. Jednak można je wykorzystać nie tylko jako dodatek kulinarny. Świetnie sprawdzą się także jako składnik naturalnych, domowych kosmetyków, które zrobisz własnoręcznie i to niemal za darmo. Płatki róży to idealny składnik kosmetyków do cery wrażliwej, dojrzałej, zmęczonej, poszarzałej lub odwodnionej. Dzięki swoim niezwykłym właściwościom nawilżają, odmładzają i wygładzają cerę. Płatki róży zawierają bowiem cenne antyoksydanty (w tym duże ilości witaminy C), które niwelują niekorzystne działanie wolnych rodników i tym samym spowalniają procesy starzenia się organizmu i skóry. Domowe kosmetyki z płatków róży nie zawierają również konserwantów ani sztucznych barwników czy aromatów, dzięki temu nie podrażniają delikatnej skóry, a dodatkowo ją tonizują, rozświetlają i redukują zmarszczki, przebarwienia i wypryski. Olejek różany zawarty w płatkach róży wspomaga również regenerację skóry, przyspiesza gojenie ran, otarć i oparzeń, a także łagodzi stany zapalne skóry. Już w starożytności dzika róża była wykorzystywana do leczenia schorzeń skóry takich jak egzema, trądzik czy wyprysk alergiczny oraz sporządzania leków. Oprócz bezpośredniego działania na skórę kosmetyki z płatków róży dzięki swojemu niezwykłemu aromatowi wspierają również zdrowie psychiczne. Działają bowiem relaksacyjnie, antydepresyjnie, odprężają, odświeżają i przyjemnie chłodzą. Przynoszą ulgę w stanach napięcia nerwowego, odstresowują i pomagają przywrócić równowagę emocjonalną. Czytaj także: Owoc o 5 smakach na stres, koncentrację i libido. Wydłuża życie, uspokaja i pobudza do działania Woda różana, maseczka z płatków róży czy tonik to tanie, domowe kosmetyki, które zrobisz samodzielnie. Nie musisz kupować ich w sklepie i przepłacać, wystarczy skorzystać z naszych przepisów. Możesz zastosować je na skórę twarzy jako kurację przeciwzmarszczkową lub do włosów, aby je wzmocnić, odżywić i zregenerować. Te tanie i naturalne kosmetyki na zmarszczki zrobisz w domu. Wypróbuj przepisy na domowe kosmetyki z płatków dzikiej róży!", "url": "https://chodziez.naszemiasto.pl/woda-rozana-i-maseczka-z-platkow-dzikiej-rozy-te-tanie-i/ar/c14-9333167", "category": "łódzkie", "sub_category": "Napoje (alkoholowe i bezalkoholowe)", "phrase": "Nalewka cierniowa"}