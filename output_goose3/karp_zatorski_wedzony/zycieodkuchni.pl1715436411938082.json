{"meta_description": "", "title": "ŚWIĘTA JAK W DOMU - karp zatorski wędzony w cieście", "content": "Coraz bliżej święta. Już pierwszy śnieg spadł, już przymrozek złapał. Nastał czas planowania. Ustalamy świąteczne menu, sporządzamy listę zakupów, myślimy o świątecznych dekoracjach PRAGNIEMY BY BYŁO TRADYCYJNIE, BY ŚWIĘTA BYŁY JAK W DOMU, PO MAŁOPOLSKU. W myślach przywołujemy wspomnienia ciepłych, rodzinnych spotkań przy blasku świec i zapachu choinki. Przypominamy sobie smaki i aromaty świątecznych potraw, które zawsze gościły na naszym wigilijnym stole - nasze małopolskie smaki z dzieciństwa : czerwony barszcz z uszkami, taki jak robiła mama, postny bigos dziadka, kompot z suszu pachnący suską sechlońską, kutię robioną według przepisu prababci, makowiec cioci, ulubioną przez babcię fasolę Piękny Jaś z kapustą, pierogi, śledzie i oczywiście karpia. Po wiele tradycyjnych, małopolskich smakołyków powędrujemy na Targ Bożonarodzeniowy, w trakcie którego jak co roku w dniach od 19 do 22 grudnia na Rynku Głównym w Krakowie będzie odbywał się Wigilijny Małopolski Smak promujący bożonarodzeniowe dania i produkty z Małopolski. Projekt #ŚwiętajakwDomu#Małopolska promuje lokalne tradycje i zwyczaje Małopolskie; zachęca do spędzania świąt w Małopolsce w tradycyjny sposób, pamiętając o tym co jest w nich naprawdę ważne. Tu nie ma świątecznej gorączki i irytacji, tu odnajdziecie przepisy jak rodzinnie, smacznie i pięknie spędzić ten radosny świąteczny czas. Blogerzy kulinarni z Małopolski przygotowali dla Was ciekawe przepisy na wspaniałe tradycyjne dania świąteczne. Wśród nich jest również moja propozycja wigilijnej potrawy. Przygotowałam dla Was danie z karpia zatorskiego wędzonego, który jest produktem wpisanym na listę produktów tradycyjnych prowadzoną przez Ministra Rolnictwa i Rozwoju Wsi. \"Kliknijcie\" w zamieszczoną poniżej nazwę dania, a przeniesiecie się na stronę prezentującą ten przepis krok po kroku. Serdecznie zapraszam : Karp zatorski wędzony jest tradycyjnym produktem małopolskim. Atrakcyjna forma podania sprawia, że danie stanie się ozdobą świątecznego stołu. Samo ciasto jest cudownie chrupiące, nie kruszy się i nie wysycha. Dodatek otrębów i pełnoziarnistej mąki do ciasta sprawia, że nasz układ pokarmowy lepiej poradzi sobie ze świątecznym ucztowaniem. ZOBACZ WSZYSTKIE NASZE RODZINNE PRZEPISY KULINARNE ZWIĄZANE ZE ŚWIĘTAMI BOŻEGO NARODZENIA", "url": "https://www.zycieodkuchni.pl/2014/12/karp-zatorski-wedzony-w-ciescie-swieta.html", "category": "małopolskie", "sub_category": "Mięso świeże oraz produkty mięsne", "phrase": "Karp zatorski wędzony"}