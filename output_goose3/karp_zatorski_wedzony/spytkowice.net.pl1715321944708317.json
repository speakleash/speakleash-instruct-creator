{"meta_description": "", "title": "Odkrywamy Skarby Doliny Karpia - gmina Zator » Gmina Spytkowice", "content": "Siódmą gminą jaką odwiedzimy w ramach akcji promocyjnej #OdkrywamySkarbyDolinyKarpia będzie gmina Zator. Na jej terenie poszukiwać będziemy usług i produktów wyróżnionych znakiem marki lokalnej Dolina Karpia. Gmina Zator - kompleksy stawowe Zatorszczyzny należą do najstarszych i jednych z największych w naszym kraju ośrodków hodowli karpia. Łączna powierzchnia stawów wynosi ponad 1000 ha. Do najciekawszych kompleksów należą: Przeręb, Spytkowice, Bugaj oraz Rudze, których powstanie sięga czasów średniowiecza. Na obszarze trzech gmin Doliny Karpia: Zatora, Przeciszowa i Spytkowic hodowany jest karp zatorski. Jest on najbardziej charakterystycznym produktem utożsamianym z Doliną Karpia. Symbolem gminy jest korona królewska oznaczająca bogatą tradycję historyczną Księstwa Zatorskiego. Witrażowych kompozycji będących symbolem marki lokalnej Dolina Karpia w gminie Zator można szukać w 7 miejscach: - w Cukierni Urbańscy w Zatorze - w firmie Lolly Polly w Zatorze - w firmie Bon Bon w Zatorze - w Supermarkecie Hana w Zatorze - w Restauracji Revel w Zatorze - w firmie Diogra w Graboszycach - w firmie Skarby Doliny Karpia w Zatorze Markowe słodkości z Doliny Karpia wytwarzane są w Cukierni Urbańscy oraz w firmie Lolly Polly w Zatorze. Są to 4 produkty oraz warsztaty z produkcji krówki zatorskiej: - Wafelki Zatorskie - to produkt wyrabiany ręcznie na bazie lokalnych składników i zgodnie z tradycyjną recepturą przekazywaną z pokolenia na pokolenie, - Krówka Zatorska – tajemnica jej wyjątkowego smaku tkwi w składzie a dokładnie w pozyskiwaniu świeżego mleka, masła i śmietany tylko od miejscowych producentów. Na uwagę zasługuje też konsystencja wyrobu – chrupiąca na wierzchu, a w środku gładka i ciągnąca, - Lody zatorskie - tajemnicą wyjątkowego smaku, czyniącego z lodów zatorskich prawdziwy rarytas, jest receptura wypracowana przez lata. Próbując lodów, z łatwością można przenieść się do beztroskich czasów dzieciństwa oraz rozkoszować się kolejnymi porcjami o smaku np. krówki zatorskiej, sernika z krówką zatorską a nawet wędzonego karpia, - Landrynki zatorskie – to małe, słodkie i ręcznie robione karpiki, których kolory są uzależnione od smaku: miętowe, miodowe, owocowe, - Warsztaty z produkcji krówki zatorskiej, podczas których każdy może spróbować swoich sił w produkcji cukierków, poznać jak wygląda cały proces produkcyjny oraz odkryć sekret tworzenia pysznych krówek. Po dużej dawce kalorii warto wsiąść na rower z wypożyczalni Bon Bon (obok Cukierni Urbańscy), która również wyróżniona została znakiem marki lokalnej. Dolina Karpia obfituje w wiele tras rowerowych, które sprzyjają poznawaniu regionu oraz pozwalają podziwiać lokalną faunę i florę. Kolejnym miejscem na mapie Zatora, które warto odwiedzić, aby spróbować lokalnych przysmaków jest Restauracja Revel oraz Supermarket Hana, a w nich: - Lody Revel - to wyjątkowy smak naturalnych składników oraz tradycyjna, a zarazem unikalna receptura. Składniki dostarczają sprawdzeni lokalni producenci, którzy dbają o jakość i świeżość swoich produktów. W efekcie tak przygotowane lody są nie tylko świeże, ale i zdrowe, bowiem zawierają tylko prawdziwie naturalne składniki bez gotowych mieszanek smakowych i koncentratów, - Chleb Revel z Doliny Karpia - stara receptura wypieku, naturalne składniki i zakwas oraz regularna dostępność sprawiają, że chleb Revel to kwintesencja smaku prawdziwego pieczywa. Świeże i bardzo pożywne, a do tego wyrabiane ręcznie, według tradycyjnej metody, praktykowanej od blisko 70 lat, - Słodki karp – czekoladowy gadżet występuje w formie tabliczki czekolady z logo karpia z charakterystycznym witrażem lub w formie czekoladowej figurki karpia, oba z płaskorzeźbą wizerunkową Doliny Karpia, - Menu Doliny Karpia, w którym znajdują się oryginalne potrawy regionu: karp królewski, pizza z karpiem wędzonym, pierogi z karpiem wędzonym, chleb REVEL, sernik królewski, lody Revel, - Stoisko produktów lokalnych w Supermarkecie Hana w Zatorze, na którym zebrano w całość wszystkie specjały regionu. Każdy produkt dostępny na tym stoisku posiada certyfikat marki lokalnej Dolina Karpia, czyli gwarancję najwyższej jakości. Będąc w Zatorze, każdy musi spróbować karpia, w szczególności przetworów pochodzących z przetwórni Skarby Doliny Karpia, która słynie z oryginalnej receptury i dawnych metod produkcji. Znakiem marki lokalnej Dolina Karpia wyróżniony został karp w zalewach oraz karp wędzony. Karp w zalewie to produkt składający się z kawałków ryby w panierce z mąki usmażonej na głębokim tłuszczu. Do tego dodatki w postaci świeżej cebuli i marchwi oraz moc przypraw: liść laurowy, ziele angielskie i gorczyca, a także jedna klasycznych zalew, tj. octowa, jabłkowa lub pomidorowa. Całość zamknięta w słoiku zostaje poddana pasteryzacji. Z kolei sięgając po karpia wędzonego należy wiedzieć, że jest on przyrządzany w postaci oczyszczonych dzwonków, które są układane warstwami, a następnie solone i przyprawiane. Wszystko wg starej metody wędzenia na drewnie owocowym, dzięki czemu unikalny smak, aromat i złocisty kolor karpia jest jedyny w swoim rodzaju. Znakiem marki lokalnej Dolina Karpia wyróżnione zostały również produkty takie jak: ziarno orkiszu oraz mąka orkiszowa. Specjalistą od orkiszu i innych, prastarych odmian zbóż jest lokalne gospodarstwo rolne Diogra w Graboszycach. Ziarno orkiszu uprawiało się już w czasach prehistorycznych. Wyparte przez pszenicę, zapomniane na wiele wieków, teraz znów wraca do łask. Na bazie zebranego zboża przygotowuje się naturalną mąkę orkiszową 750 i 2000 (pełnoziarnista) docenianą za wysoką wartość odżywczą i właściwości do długiego przechowywania. Więcej informacji znajduje się na stronach:", "url": "https://www.spytkowice.net.pl/ogloszenia/nowa-blog-post-1161/", "category": "małopolskie", "sub_category": "Mięso świeże oraz produkty mięsne", "phrase": "Karp zatorski wędzony"}