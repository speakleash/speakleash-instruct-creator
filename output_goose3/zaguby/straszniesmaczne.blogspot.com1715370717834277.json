{"meta_description": "zaguby, pierogi", "title": "Zaguby", "content": "Zaguby to potrawa regionalna z Podlasia. W ciasto pierogowe zawija się farsz z tartych ziemniaków przesmażonych z cebulką i boczkiem. Danie proste, może trochę pracochłonne, ale na pewno warte wypróbowania. Ziemniaki obieram, myję i ścieram na tarce (można to zrobić w maszynce do mielenia z przystawką do tarcia). Na rozgrzanej patelni podsmażam pokrojony w kostkę boczek, jeśli wytopi się mało tłuszczu, to dodaję olej lub smalec i wrzucam pokrojoną drobno cebulę. Gdy się zeszkli dodaję starte ziemniaki i przesmażam wszystko aż masa się wypiecze (cały czas ją mieszam). Odstawiam do ostygnięcia. W tym czasie przygotowuję ciasto. Z podanych składników zagniatam ciasto. Dodatek oleju sprawia, że jest bardziej elastyczne. Gotowe ciasto przykrywam zmoczoną ciepłą wodą ściereczką, żeby nie wysychało. Kroję po kawałku, rozwałkowuję na placek. Wystudzoną masę ziemniaczaną rozsmarowuję na cieście, zwijam w rulon i dociskam. Nożem odkrajam z ukosa około 5 cm kawałki. Boki, w których widać farsz, obtaczam lekko w mące. Gotuję w osolonym wrzątku kilka minut po wypłynięciu. Zaguby można podawać od razu polane skwarkami lub przesmażoną cebulką. Świetne są też odsmażane w całości lub pokrojone w 1cm paski. Dziś podałam je z białą surówką:", "url": "https://straszniesmaczne.blogspot.com/2016/04/zaguby.html", "category": "podlaskie", "sub_category": "Gotowe dania i potrawy", "phrase": "Zaguby "}