{"meta_description": "", "title": "PODLASKIE ZAGUBY", "content": "Z Nowym Rokiem, powracam do przepisów regionalnych. Jeśli myśleliście, że zakończyłem przepisy w poprzednim roku, to jesteście w błędzie. W planach jest pokaźna ilość przepisów regionalnych. Będziemy wędrować w każdy zakątek kraju. Będą ziemniaki, kasze, grzyby, zioła itd. Niektóre potrawy pewnie znacie. Inne odkryjecie Wracamy do przepisu. Czym są podlaskie zaguby? Czymś pośrednim między zawijasami nasutowskimi, a kluską miedzianogórską. To masa z tartych ziemniaków, która zawinięta jest w ciasto pierogowe. Ziemniaki ścieramy na tarce, lekko odciskamy i przesmażamy z cebulą i majerankiem. W oryginale pojawia się boczek. Ciasto jest, jak na pierogi. Elastyczne i zwięzłe. Ważne jest by masa ziemniaczana była zwięzła. Kolejna kwestia to szczelne zawinięcie farszu. Jeśli tego nie zrobicie, farsz podczas gotowania wypłynie. Przygotowany rulon tnie się na kromki i gotuje. Smaczne są prosto z wody, ale odsmażane o niebo lepsze. Idealne z surówką z kiszonej kapusty lub sosem grzybowym. Takie przysmaki można próbować w Drohiczynie i okolicach Siemiatycz. Zaguby są proste, tanie i przepyszne, jak cała kuchnia Podlasia – cebulę pokroić w drobną kostkę i lekko zrumienić na oleju z dodatkiem szczypty soli  – ziemniaki obrać i zetrzeć na tarce o najmniejszych oczkach (jak na placki). Masę wlać na gazę lub ściereczkę i lekko odcisnąć. Pozostawienie płynu jest ważne, gdyż ziemniaki będą jeszcze podsmażane.  – masę przenieść na patelnię z cebulą i smażyć kilka minut, ciągle mieszać, aż stracą swą surowość. Konsystencja powinna być lekko plastelinowara. Nie może być wodnista. Wystudzić. Doprawić do smaku solą i pieprzem. Dodać majeranek i wymieszać – mąkę wymieszać z solą, dodać wodę i zagnieść elastyczne ciasto. Takie jak na pierogi  – ciasto cienko rozwałkować na kształt prostokąta  – rozsmarować farsz (najlepiej dłońmi) na całej powierzchni (pozostawić wolne miejsce ok 1 cm od brzegów ciasta)  – ciasto zwijać ścisło, jak roladę. Dokładnie zlepić brzeg, by masa nie wydostała. Rulon pokroić w kromki o grubości około 1,5-2 cm  – kromki wkładać do osolonego wrzątku i gotować na małym ogniu przez 10 minut  – podawać z wody z duszoną cebulka, surówką z kiszonej kapusty, sosem grzybowym lub odsmażane", "url": "https://weganon.pl/podlaskie-zaguby/", "category": "podlaskie", "sub_category": "Gotowe dania i potrawy", "phrase": "Zaguby "}