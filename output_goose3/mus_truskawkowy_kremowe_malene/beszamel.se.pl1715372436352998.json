{"meta_description": "Przepis na mus truskawkowy do tortu jest prosty i sprawdzony. To uniwersalny dodatek nie tylko do urodzinowych tortów, ale i serników na zimno oraz rożnego rodz...", "title": "Jak zrobić mus truskawkowy do tortu? Prosty przepis na pyszny krem truskawkowy", "content": "Jak zrobić mus truskawkowy do tortu? Prosty przepis na pyszny krem truskawkowy Przepis na mus truskawkowy do tortu jest prosty i sprawdzony. To uniwersalny dodatek nie tylko do urodzinowych tortów, ale i serników na zimno oraz rożnego rodzaju deserów. Do jego przygotowania wystarczy kilka składników i odrobina cierpliwości, a uda się już za pierwszym razem. Oto przepis na krem truskawkowy do tortu, który urzeka pod każdym względem. Przygotowanie domowego kremu truskawkowego do tortu jest łatwy, ale dobrze jest zarezerwować sobie nieco więcej czasu na jego zrobienie. Najpierw należy ugotować i zmiksować truskawki, a następnie wymieszać z napęczniałą w wodzie żelatyną oraz sokiem z cytryny i odstawić. Kolejnym krokiem jest ubicie schłodzonej kremówki z cukrem pudrem i schłodzenie jej w zamrażarce. Śmietankę trzeba ubić na sztywno i połączyć z truskawkami, mieszając łyżką. Składniki trzeba jeszcze chwilę miksować, aby powstał gładki i puszysty mus. Krem wystarczy schłodzić w lodówce i gotowe! • Przepis na krem truskawkowy do tortu jest prosty i bez problemu można go zrobić samodzielnie. • Czas przygotowania to około pół godziny. Trzeba jednak pamiętać, że wykorzystując mus truskawkowy do tortu lub deseru czas tężenia wynosi trzy godziny. • Na liście składników znajduje się tylko pięć prostych składników. Są do kupienia w prawie każdym sklepie spożywczym. • Żelatynę należy dodać do gorących zmiksowanych truskawek, aby się dobrze rozpuściła. Jeżeli truskawki zdążą ostygnąć, należy je podgrzać i dopiero dodać żelatynę. • Kolor kremu truskawkowego można podkręcić, dodając kilka kropli czerwonego barwnika spożywczego lub soku z buraków. • Z podanych w przepisie proporcji uzyskuje się cztery porcje deseru. Tą ilością można przełożyć dwa blaty biszkoptowe do tortu. Tyle wystarczy, aby zrobić warstwę truskawkową do sernika na zimno. • Masa truskawkowa do tortu jest pyszna, jeżeli zrobi się ją ze świeżych truskawek. Jednak krem do tortu można robić przez cały rok i poza sezonem wykorzystać mrożone truskawki. Masę truskawkową do tortu można wykorzystać od razu, przekładając nią biszkoptowe blaty. Sprawdzi się też jako dodatek do ciast bez pieczenia. Obłędnie smakuje jako dodatek do sernika na zimno. Z musu truskawkowego można też zrobić pyszne i zachwycające desery w pucharkach.", "url": "https://beszamel.se.pl/przepisy/desery/jak-zrobic-mus-truskawkowy-do-tortu-prosty-przepis-na-pyszny-krem-truskawkowy-re-mnDx-38RL-Tbir.html", "category": "pomorskie", "sub_category": "Gotowe dania i potrawy", "phrase": "Mus truskawkowy „Kremowe malene”"}