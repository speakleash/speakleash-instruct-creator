{"meta_description": "Produkt wpisany na listę produktów tradycyjnych w dniu 2006-06-30\nW kategorii Gotowe dania i potrawy\nW województwie woj. pomorskim", "title": "Mus truskawkowy „Kremowe malene” - - Portal Gov.pl", "content": "Uprawa truskawek na Kaszubach upowszechniła się po II wojnie światowej. Bardzo dużo truskawek uprawia się w miejscowości Wygoda i jej okolicach, w gminie Stężyca. Według Ostrowskiej … truskawki są bogactwem wiosek w rejonie Jeziora Raduńskiego. Zagłębie truskawkowe rozciąga się od Klukowej Huty po Reskowo i od Brodnicy Górnej po Miechucino. W centrum tego obszaru stoi samotny, wśród pól, kościół w Wygodzie. Budowniczy kościoła i pierwszy proboszcz, ksiądz Anastazy Sadowski sprowadził truskawki na Kaszuby. W maju 1922 roku powstała na Kaszubach pierwsza plantacja truskawek, które świetnie się przyjęły i zaowocowały na piaszczysto-gliniastej glebie tego regionu. Uprawa truskawki szybko się rozpowszechniała i była przez wiele lat głównym źródłem dochodów gospodarstw rolnych tego regionu, przyczyniając się do ich rozwoju.", "url": "https://www.gov.pl/web/rolnictwo/mus-truskawkowy-kremowe-malene", "category": "pomorskie", "sub_category": "Gotowe dania i potrawy", "phrase": "Mus truskawkowy „Kremowe malene”"}