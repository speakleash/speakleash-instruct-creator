{"meta_description": "", "title": "12 potraw z Kaszub, których musisz spróbować", "content": "Kaszuby słyną z wyśmienitej kuchni, a tradycyjne dania regionalne są łatwe w przygotowaniu i zdrowe, bo przygotowywane ze świeżych składników. Podstawą kuchni ludowej były ziemniaki, przetwory zbożowe, warzywa, ryby i mleko. Podstawowym zadaniem w szykowaniu posiłków było zwykłe zaspokojenie głodu, a nie dogadzanie sobie, dlatego też dania z kaszubskiego menu są proste, ale też pożywne i energetyczne. Większość produktów była wytwarzana w gospodarstwie domowym. Chętnie korzystano też ze zbieranych leśnych skarbów: grzybów, jagód, borówek i jeżyn. Jadano również truskawki kaszubskie, bo ten region to truskawkowe zagłębie. Łatwy dostęp do zbiorników wodnych, sprawił, że ryby, zarówno słono jak i słodkowodne, stały się głównym składnikiem na kaszubskim i pomorskim stole. Potrawy rybne urozmaica się spożywając je z chlebem lub z warzywami. Wśród warzyw królują ziemniaki w różnych odsłonach, ale także marchew, buraki, czy mało gdzie indziej popularna brukiew, która pod względem smaku i wartości odżywczych nie ustępuje innym kapustnym. Poza rybami sporą popularnością cieszy się drób, głównie gęsina. Więcej informacji można znaleźć tutaj: Kuchnia kaszubska oraz Kuchnia kaszubska2 Obecnie na Liście Produktów Tradycyjnych zarejestrowanych jest 178 produktów z woje-wództwa pomorskiego (można je zobaczyć tu: Pomorskie produkty tradycyjne), co daje regionowi zaszczytne czwarte miejsce na ogólnopolskiej liście. Kaszubski jadłospis jest bardzo obszerny i obejmuje wiele najróżniejszych potraw, których nie sposób wszystkich tu wymienić, dlatego poniżej przedstawiamy subiektywnie wybrane propozycje potraw: • zylc – galaretka z mięsa lub ryb, przygotowywana z dodatkiem octu • ikra smażona z Kaszub – smażona na maśle z cebulką, podawana m.in. z chlebem • śledź po kaszubsku – z cebulą i w pomidorach, z nutką słodyczy • z żółtej brukwi – gotowana na gęsinie z dodatkiem włoszczyzny i ziemniaków, a na koniec doprawiona majerankiem • zupa brzadowa – tradycyjna, postna potrawa z suszonych owoców (brzadu): gruszek, jabłek, śliwek i wiśni, doprawiana cukrem, odrobiną soli oraz goździkami, zagęszczana śmietaną i mąką, podawana z domowymi kluseczkami. Wersja wigilijna jest wzbogacona o suszone grzyby, co daje niebanalną fuzję smaków • kaczka po pomorsku – z farszem z kaczych podrobów i mielonej wieprzowiny, podawana z sosami: pieczarkowym, kasztanowym lub pomarańczowym • ferkase – danie z gotowanego mięsa kury, podawane z ryżem i specjalnym białym sosem • ruchanki – placuszki smażone na smalcu, podawane z owocową konfiturą lub posypane cukrem pudrem • kaszubski tort z fasoli – przygotowany z fasoli i migdałów, przekładany marmoladą i polukrowany", "url": "https://koscioldlakazdego.pl/kuchnia/12-potraw-z-kaszub-ktorych-musisz-sprobowac/", "category": "pomorskie", "sub_category": "Produkty rybołówstwa, w tym ryby", "phrase": "Ikra smażona z Kaszub"}