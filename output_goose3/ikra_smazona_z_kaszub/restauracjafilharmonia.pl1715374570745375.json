{"meta_description": "", "title": "5 potraw z kaszub, których musisz spróbować nad morze", "content": "Wybierając się na wakacje nad polskie morze, często ograniczamy nasze menu do samych smażonych ryb lub niezbyt tradycyjnej pizzy. Tymczasem Kaszuby to region bardzo bogaty kulinarnie. Oto 5 tamtejszych specjałów, których powinieneś spróbować, wybierając się na północ naszego kraju. Zylc, czyli galareta po kaszubsku to potrawa z drobno zmielonego wieprzowego mięsa. Od popularnej w innych częściach naszego kraju galarety, odróżnia ją brak dodatku żelatyny. Jak wiele przepisów, ten także powstał, aby ograniczyć marnowanie mięsa po świniobiciu. Restauracja kaszubska zwykle wykorzystuje się drobno mielone mięso z łopatki i obgotowanych kości oraz warzywa: marchewkę, pietruszkę i cebulę. Do garnka wrzuca się kurze nóżki, aby wygotować zawartą w nich naturalną żelatynę, która wiąże wszystkie składniki. Ikra smażona w maśle z cebulką Kolejną pyszną przystawką, pojawiającą się na stołach od Helu aż po Bory Tucholskie jest smażona ikra. Gospodynie i kucharze wykorzystują zwykle ikrę płotki lub śledzia. To banalnie prosty przepis, który dzięki rozpuszczeniu intensywnego smaku rybich jajeczek w maśle idealnie sprawdzi się przy smarowaniu kanapek, ale również jako dodatek do dań głównych. Obok ryb, a przede wszystkim śledzi, jeśli chodzi o mięso, to centralne miejsce na kaszubskich stołach zajmuje gęsina. Wszechobecność gęsi w kaszubskich gospodarstwach wynikała przede wszystkim z łatwości (i taniości) ich utrzymania na przednówku. To zdrowe i pyszne mięso jada się na północy Polski pod wieloma postaciami. My, obok klasyki, czyli gęsi pieczonej w owocowo-mięsnym sosie, bardzo polecamy spróbować Piersniczi, czyli długo wędzonych gęsich piersi. Ferkase to tradycyjna potrawka z kury, która pojawia się stołach, podczas wszelkich kaszubskich uroczystości. Intrygujący jest moment jej podania, a mianowicie pomiędzy (a jakże!) rosołem, a daniem głównym. Ferkase to kurze mięso gotowane w sosie na bazie wspomnianego rosołu, z dodatkiem rodzynek i podawane z kopczykiem ryżu. W tradycyjnej aranżacji sos jest wylewany na porcję ryżu, a kurze kąski układa się dookoła. Ten deser o zabawnej nazwie to kolejna specjalność regionu, która wywodzi się z szacunku do darów natury i niechęci Kaszubów do marnowania jedzenia. Ruchanki to nic innego jak okrągłe, smażone racuszki z ciasta chlebowego lub drożdżowego. Często dodaje się drobno pokrojone jabłka, zabieg znany w wielu regionach naszego kraju. Dla nadania słodyczy całej potrawie serwuje się je polane melasą z buraka cukrowego, czyli fjutem – kaszubskie stoły to nie tylko uczta dla podniebienia, ale również przysłowiowa beczka śmiechu. To oczywiście nie wszystkie potrawy kaszubskie, które warto spróbować. Idealnym miejscem, aby zacząć naszą przygodę, będzie restauracja kaszubska Filharmonia, która, serwując nowoczesne potrawy czerpie wszystko, co najlepsze z bogactwa kulinarnego regionu. Jeżeli zdecydujemy się wzbogacić nasz wypoczynek o poszukiwanie tradycyjnych smaków, na pewno prędzej czy później do naszych ust trafią śledzie po kaszubsku, potrawy zabarwione nutą wszechobecnej musztardy, czy tradycyjne zupy, przede wszystkim z żółtej botwiny i nieodłączny dla regionu wywar z morskich ryb. Potrawy kaszubskie to zwykle gęsi, ryby i grzyby. I niech te smaki służą nam za przewodników podczas odkrywania zapomnianych smaków północy Polski. Zapraszamy do zapoznania się z naszym aktualnym menu, inspirowanym tradycyjną kuchnią kaszubską.", "url": "https://www.restauracjafilharmonia.pl/5-potraw-z-kaszub-ktorych-musisz-sprobowac-nad-morzem/", "category": "pomorskie", "sub_category": "Produkty rybołówstwa, w tym ryby", "phrase": "Ikra smażona z Kaszub"}