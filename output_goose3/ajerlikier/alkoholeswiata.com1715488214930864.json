{"meta_description": "", "title": "Jak pić likier jajeczny? Poznaj klasyczne koktajle, w których się zakochasz", "content": "Alkoholowe napoje, bazujące na jajkach, były spożywane już w starożytności. Z czasem powstawały różne warianty, mieszające żółtka jajek z przyprawami, mlekiem i alkoholem. Jednym z nich był brytyjski posset, który przyrządzany był na bazie zsiadłego, gorącego mleka, najczęściej z winem lub piwem i aromatyzowany przyprawami. Uznawany jest on przez wielu historyków za prekursora likierów jajecznych. Napój ten w średniowieczu stosowany był najczęściej jako lekarstwo na przeziębienie i grypę, a w jego składzie często pojawiały się żółtka jaj kurzych. Bezpośrednio od niego pochodzi popularny w krajach anglosaskich eggnog, który charakteryzuje się dodatkami takimi jak wanilia, cynamon, miód czy gałka muszkatołowa. Tradycyjnie przyrządzany jest z jajek, cukru i mleka, co nadaje mu bardziej wyrafinowany smak. Jednak znacznie bardziej interesująca jest historia popularnego likieru jajecznego o nazwie advocaat. Jedna z wersji powstania tego likieru rozpoczyna się w koloniach holenderskich. W Brazylii holenderscy plantatorzy przygotowywali napój alkoholowy ze sfermentowanego miąższu awokado. Po opuszczeniu Brazylii w 1654 roku zabrali ze sobą ten przepis. Niestety, z uwagi na to, że awokado nie było dostępne w klimacie europejskim, szukano zamiennika dla charakterystycznego miąższu owocu. Holendrzy doszli do wniosku, że doskonałym substytutem będzie żółtko jajka. Po raz pierwszy zastosował je w 1825 roku Johannes Gerardus Cooymans, miłośnik likierów, który eksperymentował z jajkami i brandy. To właśnie on jest uważany za twórcę komercyjnego ajerkoniaku. Ponad pół wieku później inny gorzelnik, Eugene Verpoorten z Heinsbergu niedaleko Antwerpii, stworzył recepturę na likier jajeczny, który składał się z jajek, cukru trzcinowego i rumu. To od tego rozpoczęła się historia najpopularniejszego likieru jajecznego, którego współczesna nazwa to advocaat.", "url": "https://www.alkoholeswiata.com/blog/likier-jajeczny/", "category": "opolskie", "sub_category": "Napoje (alkoholowe i bezalkoholowe)", "phrase": "Ajerlikier"}