{"meta_description": "Ajerkoniak to przepyszny i bardzo prosty w przygotowaniu, domowy likier jajeczny. Przepis opiera się na żółtkach jajek, cukrze pudrze oraz spirytusie i mleku skondensowanym. To super napój na Święta.", "title": "Ajerkoniak", "content": "Domowy Ajerkoniak, to niesamowicie prosty do zrobienia likier jajeczny, który przygotujesz na bazie kilku łatwo dostępnych składników. Koniecznie sprawdź ten przepis. Czas przygotowania: 30 minut  Liczba porcji: około 1300 ml     Kaloryczność kcal: 33 w 10 ml [ więcej ]  Dieta: bezglutenowa, wegetariańska   Wybierz osiem średnich lub dużych jajek z dobrego źródła. Bardzo dokładnie oddziel żółtka od białek. Żółtka umieść w misie miksera, zaś białka przelej do osobnego naczynia i użyj do innego przepisu, np. do bezy lub kokosanek.  Porada: Bardzo ważne jest to, by wszystkie składniki nie były zimne. Mają mieć taka samą temperaturę pomieszczenia, minimum 20 stopni.   Do żółtek wsyp 200 gramów cukru pudru (można więcej). Zacznij ubijać żółtka z cukrem. Zwiększaj moc miksera do maksymalnej i ubijaj całość tak długo, aż uzyskasz super puszystą, jednolitą i jasną, napuszoną masę. Z mikserem ręcznym może to potrwać nawet 5 minut lub dłużej.  Porada: Można użyć tyle samo cukru drobnego. Ubijanie żółtek z takim cukrem zapewne będzie trwało dłużej, ponieważ musi się on całkowicie rozpuścić w żółtkach.   Zmniejsz obroty miksera do minimum i dodaj nasionka wydłubane z jednej laski wanilii. Kolejno zacznij wlewać mleko skondensowane (zagęszczone) niesłodzone (cały kartonik lub ewentualnie nieco mniejsza puszka). Mleko wlewaj powoli, ciągle miksując zawartość misy. Mleko możesz też dodawać mieszając całość szpatułką.  Porada: Jeśli masz mniejszą puszkę z mlekiem o wadze około 400 gramów, to brakujące 100 g uzupełnij przez wlanie zwykłego, tłustego mleka.   Przygotuj 350 ml spirytusu 95%. Jedną ręką wlewaj po odrobinie alkoholu do misy (dosłownie po łyżeczce), zaś drugą powoli mieszaj cały czas masę. Dzięki temu krem się nie zwarzy. W ten sposób wlej cały spirytus. Porada: Maksymalnie połowę spirytusu można zamienić na wódkę lub koniak.   W trakcie bardzo powolnego dodawania spirytusu do kremu, przy jednoczesnym mieszaniu, można zauważyć, że Ajerkoniak zaczyna ponownie, powoli gęstnieć.  Porada: W tym momencie można do niego dodać 1-2 łyżki kakao lub kawy rozpuszczalnej, albo też pół łyżeczki cynamonu. Powstanie Ci wówczas likier jajeczny o innym smaku.   Ajerkoniak wlej do dużego słoika lub butelek i odłóż do schłodzenia. Jeśli wydaje Ci się, że wyszedł Ci dość rzadki, to po schłodzeniu jeszcze zgęstnieje. Ajerkoniak można pić od razu po przygotowaniu, chociaż polecam odłożyć go w chłodne miejsce (w butelce lub w słoiku), np. w lodówce i spróbować po tygodniu. Jego zapach i smak będzie znacznie łagodniejszy, niż od razu po zrobieniu. Szczelnie zamknięty i przechowywany w lodówce postoi nawet pół roku.   Bywa tak, że długo przechowywany Ajerkoniak mocno gęstnieje. Można go wówczas podawać w formie alkoholowego deseru i udekorować bezami. Taki gęsty likier jajeczny warto wyłożyć na sernik na zimno lub na tort. Jeśli zaś chcemy go szybko rozrzedzić, wystarczy wlać do niego zwykłe mleko i wymieszać.   A tutaj jeszcze ciekawostka.. Taki likier jajeczny szykowała kiedyś moja Babcia. To dopiero był słodki trunek.     Powodzenia. Bywa tak, że długo przechowywany Ajerkoniak mocno gęstnieje. Można go wówczas podawać w formie alkoholowego deseru i udekorować bezami. Taki gęsty likier jajeczny warto wyłożyć na sernik na zimno lub na tort. Jeśli zaś chcemy go szybko rozrzedzić, wystarczy wlać do niego zwykłe mleko i wymieszać.A tutaj jeszcze ciekawostka.. Taki likier jajeczny szykowała kiedyś moja Babcia. To dopiero był słodki trunek.Powodzenia.", "url": "https://aniagotuje.pl/przepis/ajerkoniak", "category": "opolskie", "sub_category": "Napoje (alkoholowe i bezalkoholowe)", "phrase": "Ajerlikier"}