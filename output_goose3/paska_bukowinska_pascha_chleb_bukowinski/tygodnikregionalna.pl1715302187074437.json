{"meta_description": "Na listę produktów tradycyjnych, którą prowadzi Ministerstwo Rolnictwa i Rozwoju Wsi, wpisano kolejny lubuski produkt. Tym razem jest to piwo zielonogórski", "title": "Piwo zielonogórskie tradycją owiane", "content": "Na listę produktów tradycyjnych, którą prowadzi Ministerstwo Rolnictwa i Rozwoju Wsi, wpisano kolejny lubuski produkt. Tym razem jest to piwo zielonogórskie. Jest to już 14. tradycyjny produkt z naszego województwa, który znalazł się na tej liście. Pomimo wpisania naszego piwa na listę, lubuskie wciąż ma najmniej tradycyjnych produktów, spośród wszystkich województw. Najwięcej jest ich w pomorskim (136), śląskim (131) i podkarpackim (120).[tresc_platna zacheta=\"Kup tygodnik „Regionalna” lub dostęp do wszystkich treści płatnych.\"]Przypomnijmy, że piwo zaczęto ważyć w Zielonej Górze w XVIII w., kiedy było u nas 53 piwowarów. Jeszcze w XIX w. działało 13 małych, domowych browarów produkujących młode piwo. Nie przetrwały jednak konkurencji, którą stworzył im browar przy ul. Kożuchowskiej. Jego dzienna produkcja wynosiła 200-300 hektolitrów na dobę. Jednak w 1999 r. browar zamknięto, pomimo że do końca produkował świetne piwo o lekkiej nazwie \"Luz\". Do dziś piwo produkują u nas tylko w browarze w Witnicy oraz w Minibrowarze Haust w Zielonej Górze. Lista 14 produktów tradycyjnych woj. lubuskiego: * schab tradycyjny słubicki * kapusta kwaszona nadnotecka * strudel (strucla) * paska bukowińska (pascha, chleb bukowiński) * bochen chleba starowiejskiego * chleb domowy na zakwasie * chleb z dodatkiem nasion lnu * miód wielokwiatowy łąkowy z Doliny Noteci * miód pitny - Trójniak * piwo wschowskie * wino gronowe * jarzębiak na winiaku * jarzębiak * piwo zielonogórskie [/tresc_platna]", "url": "https://tygodnikregionalna.pl/artykul/ps-20562-piwo-zielonogorskie-tradycja-owiane/807514", "category": "lubuskie", "sub_category": "Wyroby piekarnicze i cukiernicze", "phrase": "Paska bukowińska (pascha, chleb bukowiński)"}