{"meta_description": "Szynka Suszona Kurpiowska Produkt ten charakteryzuje się specyficznym zapachem i smakiem, walory swoje zawdzięcza kilku miesięcznemu procesowi dojrzewania który w zależności od pory roku waha się w granicach 2-3 miesięcy. We wcześniejszym etapie szynki po", "title": "Szynka długo dojrzewająca suszona Kurpiowska - Anmark", "content": "Produkt ten charakteryzuje się specyficznym zapachem i smakiem, walory swoje zawdzięcza kilku miesięcznemu procesowi dojrzewania który w zależności od pory roku waha się w granicach 2-3 miesięcy. We wcześniejszym etapie szynki poddajemy peklowaniu na sucho mającemu za zadanie wyciągnąć znajdującą się w szynce wodę i nadać mięso odpowiedni smak. Do jego wytworzenia potrzebujemy jedynie 5 składowych: szynki wieprzowej najwyższej jakości, soli kamiennej, pieprzu, czosnku oraz dużo czasu. Gwarantujemy że koneserzy długo dojrzewających smaków nie zawiodą się naszym produktem, który jak każdy wyrób długo dojrzewający najlepiej smakuje pokrojony w cieniutkie plasterki. Do wyprodukowania naszego wyrobu używamy szynki zrazowej dolnej wraz z umiejscowionym przy niej małym mięśniem nazywanym potocznie \"szyneczką żydowską\". Przy obróbce wymienionych wyżej mięśni z racji iż są one bardzo kruchymi i suchymi w środku, pozostawiamy na zewnątrz niewielkie ilości tłuszczyku, których zadaniem jest poprawa smaku gotowego produktu, nadając mu tym samym dodatkowych walorów. Podana cena jest ceną brutto i dotyczy 1 kg produktu, waga całego kawałka waha się w przedziale 0,6-1 kg, minimalna ilość do zamówienia to 200gram (przy dodawaniu produktu do koszyka ilość 0,05 oznacza 50 gram). Nie kroimy w plasterki. Po więcej informacji zapraszamy na: Produkt należy przechowywać w lodówce w temp. 2-8 stopni tak aby nie był szczelnie zamknięty (najlepiej wyłożony na talerzu bez przykrycia) wtedy jego termin do spożycia znacznie się wydłuży gdyż z biegiem czasu będzie się on jedynie coraz bardziej wysuszał.", "url": "https://www.wedlinylutobrok.pl/Szynka-Suszona-Kurpiowska-p60", "category": "mazowieckie", "sub_category": "Mięso świeże oraz produkty mięsne", "phrase": "Szynka kurpiowska"}