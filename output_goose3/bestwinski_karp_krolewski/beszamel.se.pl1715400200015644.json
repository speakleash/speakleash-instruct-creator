{"meta_description": "Sprawdź, którego karpia wybrać. Czy kupić karpia z łuską, czy odmianę bezłuskową, tzw. karpia królewskiego? Jaki karp jest smaczniejszy?", "title": "Karp z łuską czy karp królewski? Czy jest różnica w smaku?", "content": "Karp z łuską czy karp królewski? Czy jest różnica w smaku? Sprawdź, którego karpia wybrać. Czy kupić karpia z łuską, czy odmianę bezłuskową, tzw. karpia królewskiego? Jaki karp jest smaczniejszy? Jakie są odmiany karpia? Która jest najsmaczniejsza? • karp z łuską - ciało ryby na całej długości pokryte jest warstwą łusek; • karp królewski, inaczej lustrzeń - ma niewielką ilość łusek ułożonych w okolicach głowy oraz wzdłuż linii bocznej ciała; Karp królewski uważany jest za najsmaczniejszy z gatunków karpi. Po obróbce termicznej mięso jest białe i kruche, delikatne w smaku, dość tłuste, o grubych, łatwych do usunięcia ościach. Wadą może być mulisty posmak i zapach, jednakże jest on łatwy do usunięcia po dokładnym wypłukaniu ryby. Brak łusek u karpia królewskiego powoduje, że ryby mają o wiele grubszą skórę niż karpie z łuską, są bardziej tłuste i mają mniej smaczną skórę. Najlepiej kupować niezbyt duże (1-1,5 kg) młode sztuki, te są bowiem dość chude. Karpie można piec w piekarniku i na grillu, smażyć, dusić i przyrządzać z nich zupy rybne. Karp z łuską - zdaniem smakoszy najsmaczniejsza odmiana karpia. Jego skóra jest cienka, jego mięso jest też mniej tłuste niż karpia królewskiego. Niestety, ta ryba ma też minus, bo pozbawienie jej łusek jest o wiele bardziej pracochłonne niż to ma miejsce w przypadku karpia krówleskiego. Zobacz naszą galerię: Ryba na Wigilię i Boże Narodzenie: 5 ryb, które koniecznie musisz spróbować", "url": "https://beszamel.se.pl/porady/jak-zrobic/karp-z-luska-czy-krolewski-czy-jest-roznica-w-smaku-aa-kZF3-CyWC-Cbjr.html", "category": "śląskie", "sub_category": "Produkty rybołówstwa, w tym ryby", "phrase": "Bestwiński karp królewski"}