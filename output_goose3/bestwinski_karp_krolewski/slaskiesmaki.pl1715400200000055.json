{"meta_description": "Jak podają źródła „(…) hodowla ryb w Bestwinie rozwijała się już od XVI wieku. To był fenomen na skale światową”. (I. Ciesielski „Karp Polski z historia” [w:] „Trybu", "title": "Bestwiński karp królewski - Śląskie Smaki", "content": "Od ciemnoszarej przez szaro-oliwkowy grzbiet, do żółto-brunatnego brzucha. Swoisty smak i zapach uzależniony od warunków bytowania, typowy dla ryby. Jak podają źródła „(…) hodowla ryb w Bestwinie rozwijała się już od XVI wieku. To był fenomen na skale światową”. (I. Ciesielski „Karp Polski z historia” [w:] „Trybuna Śląska” 2003 nr 298, dod. „Magazyn Śląski”). W 1868 r. Tomasz Dubisch jako ówczesny mistrz rybacki kompleksu Iłownica przypadkowo odkrył przypadkowy system chowu karpia „tj. stopniowego przenoszenia (czyli przesadzania) juwenalnych stadiów karpia do kolejno innych, wcześniej zalanych i żyznych stawów (przesadek I i II, a nawet III), z jednoczesnym rozrzedzaniem zagęszczenia ich obsady. Modernizacja chowu, dzięki skróceniu cyklu hodowlanego do 3 lat i zapewnienia dostatecznej ilości materiału obsadowego, przyniosła tam niedoceniany dziś wzrost produkcji rybackiej”.(J. Guziur, „Z dziejów hodowli ryb na świecie. Cz. IV. Odkrycie przesadkowania przez Tomasza Dubisza”[w:] „Magazyn Przemysłu Rybnego” nr 3 (57) / 2007). Kontynuacją i udoskonaleniem tegoż systemu zajął się, jeden z wybitnych uczniów Tomasza Dubischa, Adolf Gasch. Dążył on do uzyskania „(…) ryby, w której znajduje się więcej mięsa, mającej dobrze wykształcone ciało – nie tylko poprzez zwiększanie wagi, lecz przede wszystkim proporcji między bardziej a mniej cennymi częściami karpia” (Sł. Lewczak „Adolf Gasch hodowca z Kaniowa”). W rezultacie swoich badań i obserwacji wyhodował własną rasę karpia charakteryzującą się małą głową i mięsistym ciałem. W ówczesnym czasie rasa ta zdobyła światową sławę jako karp galicyjski lub królewski. Podczas międzynarodowej wystawy rolniczej w Berlinie w 1880 roku zaprezentowana przez Adolfa Gasha rasa karpia galicyjskiego zdobyła złoty medal i od tego momentu rozpoczęła europejską ekspansję i podbija podniebienia Europejczyków. Metody chowu karpia w tradycyjnych stawach ziemnych, opracowane w drugiej połowie XIX wieku praktycznie nie uległy zmianie i są stosowane do dnia dzisiejszego w gospodarstwach stawowych w okolicach Bestwiny i sąsiednich gmin tj. Czechowic-Dziedzic, Jasienicy, Jaworza i Wilamowic. Do płaskiego rondla włożyć oczyszczoną, pokrojoną włoszczyznę, cebulę, jałowiec, tymianek, liść laurowy. Zalać to piwem i litrem wody. Gotować 50 minut. Marchew i pietruszkę usunąć, resztę jarzyn zmiksować i przetrzeć przez sito, wsypać utarty piernik i rodzynki, przyprawić solą, cukrem, octem winnym (sos powinien być słodko-kwaśny). Pokrojonego na 10 dzwonków karpia obsoterować (obsmażyć) na margarynie, włożyć do gorącego sosu i gotować na małym ogniu tak, by tylko mrugał. Gdy jest miękki, ostrożnie wyjąć, ułożyć na półmisku, polać sosem i udekorować cytryną. Liczne stawy rybne są dumą naszej okolicy, dlatego często pojawiają się na naszych stołach karpie w różnych odsłonach. Proponumemy karpia zapiekanego w jarzynach o polecamy jak danie smaczne i zdrowe. Karp w żurawinie z jabłkami, wiśniami, z sosem balsamicznym Karpia oczyszczamy z ości. Następnie przyprawiamy go i smażymy na patelni lub w piecu konwekcyjnym. Zostawiamy do wystygnięcia i następnie kroimy w drobne cząstki. Żurawinę łączymy z wiśniami oraz z obranym jabłkiem. Ocet balsamiczny łączymy z miodem. Całość przekładamy warstwowo (karp – żurawina, karp – żurawina) i polewamy sosem. Karpia podzielić na dzwonki, natrzeć solą i pozostawić na godzinę w chłodnym miejscu. W naczyniu ugotować wywar z warzyw, lekko posolić do smaku i włożyć do wrzątku karpia. Wywar można lekko skropić sokiem z cytryny. Gotować do miękkości na bardzo małym ogniu. Ostrożnie wyjąć, ułożyć na półmisku, udekorować warzywami pokrojonymi w talarki, plasterkami cytryny i zieleniną. Gorącą potrawę polać lekko zrumienionym masłem.", "url": "https://slaskiesmaki.pl/staticcontent/514769/bestwinski-karp-krolewski", "category": "śląskie", "sub_category": "Produkty rybołówstwa, w tym ryby", "phrase": "Bestwiński karp królewski"}