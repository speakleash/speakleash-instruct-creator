{"meta_description": "Zajmujemy się kompleksowym doradztwem i pomocą dla rolników, Wypełniamy wnioski obszarowe,  wnioski PROW, plany rolnośrodowiskowe.", "title": "ŚODR Częstochowa - Bestwiński karp królewski na Liście Produktów Tradycyjnych", "content": "Gmina Bestwina położona jest południowej części województwa śląskiego, w powiecie bielskim. Historia hodowli karpia na tym terenie sięga XVI w. Rolę karpia w rozwoju tego obszaru podkreśla umieszczenia jego wizerunku w herbie gminy Bestwina . W 1880 r na Międzynarodowej Wystawie Rybackiej w Berlinie hodowca z Kaniowa (sołectwo gminy Bestwina) Adolf Gasch zaprezentował rasę karpi tzw. polskich. Karpie te zostały odznaczone złotym medalem, zdobywając powszechne uznanie. Na pamiątkę tego wydarzenia w Kaniowie znajduje się pomnik - głaz upamiętniający działalność Adolfa Gascha oraz co roku organizowane jest Święto Karpia Polskiego. Obecnie na terenie gminy Bestwina znajduje się ok. 80 gospodarstw rybackich specjalizujących się w hodowli karpia. Gmina Bestwina jest należy do Lokalnej Grupy Rybackiej -Bielska Kraina. Stowarzyszenie Lokalna Grupa Rybacka Bielska Kraina złożyło wniosek o wpis karpia hodowanego na obszarze gminy Bestwina na Listę Produktów Tradycyjnych prowadzona przez Ministerstwo Rolnictwa i Rozwoju Wsi. W dniu 17 czerwca 2014 r. karp ten został wpisany na ww. listę pod nazwą bestwiński karp królewski. Bestwiński karp królewski został wpisany w zakładce woj. śląskie, kategorii produktów rybołówstwa i jest na terenie województwa jednym z 4 produktów tradycyjnych w tej kategorii.", "url": "https://czwa.odr.net.pl/kontakt/24-kategoria/powiaty/pzdr-bielsko-biala/178-bestwinski-karp-krolewski-na-liscie-produktow-tradycyjnych.html", "category": "śląskie", "sub_category": "Produkty rybołówstwa, w tym ryby", "phrase": "Bestwiński karp królewski"}