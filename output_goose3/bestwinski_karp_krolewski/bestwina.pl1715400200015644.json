{"meta_description": "", "title": "..:: - Oficjalny serwis Gminy Bestwina ::..", "content": "Bardzo aktywne na polu społecznym i przy tym niezwykle popularne wśród mieszkańców Stowarzyszenie Wędkarskie „Kaniowski Karp Królewski” zorganizowało 5 lutego zebranie sprawozdawczo – wyborcze. Estetyka terenów wokół akwenów, liczne zawody, udział w gminnych imprezach (w tym współorganizacja „Święta Karpia Polskiego), w akcjach charytatywnych i szeroko pojęta promocja wędkarstwa świadczą o tym, że warto być częścią tej wielkiej rodziny, do której należy już prawie 400 członków. Ponieważ upłynęła kadencja zarządu i prezesa Stowarzyszenia, zebranie wyłoniło władze na lata 2023 – 2026. Ponownie prezesem został Roman Sas, nominowany w roku 2022 do Nagrody Starosty Bielskiego im. ks. Londzina. Razem z nim pracować będą Dominik Malinowski, Jerzy Zużałek, Artur Dorobisz, Szymon Misiek, Przemysław Krywult, Krzysztof Horodeński, Kazimierz Janik, Erwin Iwanicki, Stanisław Kulig, Tomasz Gibas, Janusz Niemiec, Waldemar Pindel, Wiesław Jaszek, Bogdan Mrowiec, Bogusław Górka, Szymon Święs, Stanisław Żabka. Do Komisji Rewizyjnej wybrano Krzysztofa Żywczoka, Wacława Ryszkę i Pawła Pasierbka. Tradycyjnie wręczono nagrody „Wędkarz Roku”. Na ten zaszczytny tytuł zasłużył Marcin Tracz, kolejne miejsca zajęli Szymon Kłaptocz i Józef Łuczkowski. Za pomoc okazaną dla Stowarzyszenia statuetkę otrzymał Józef Jakubiec . Obecni na sali kaniowskiego Domu Strażaka członkowie Stowarzyszenia w liczbie 189 (co jest ewenementem, jeśli chodzi o frekwencję na zebraniach walnych) z zainteresowaniem wysłuchali sprawozdania prezesa i pozostałych wystąpień; gratulacje za wzorową współpracę z Urzędem Gminy oraz dbałość o atrakcyjne turystycznie tereny łowisk złożył wójt Artur Beniowski; słowa uznania skierował do wszystkich także sołtys Kaniowa Marek Pękala. W zebraniu uczestniczył kierownik Referatu Sportu i Promocji Piotr Kine. Już teraz zapraszamy na wydarzenia organizowane i współorganizowane przez SW „Kaniowski Karp Królewski”!", "url": "https://bestwina.pl/aktualnosci/wybory-w-stowarzyszeniu-wedkarskim-kaniowski-karp-krolewski", "category": "śląskie", "sub_category": "Produkty rybołówstwa, w tym ryby", "phrase": "Bestwiński karp królewski"}