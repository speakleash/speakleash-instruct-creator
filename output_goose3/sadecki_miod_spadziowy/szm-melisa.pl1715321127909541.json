{"meta_description": "Miód spadziowy - 400 g Bartnik Sądecki w kategorii Miody / Produkty pszczele", "title": "Miód spadziowy - 400 g Bartnik Sądecki", "content": "Powyższy miód spadziowy pochodzi z włoskich pasiek i z racji swojego pochodzenia może zawierać też pyłki z drzewa kasztanowca włoskiego, których smak jest specyficzny, wyrazisty, gorzkawy jak i dosyć mocno ziołowy. Dzięki zawartości pyłków kasztanowca włoskiego produkt ten jest bogatszy o dużą ilość soli mineralnych, takich jak mangan, miedź czy żelazo i tym samym świetnie wzmacnia nasz układ sercowo-naczyniowy. Przez wielu konsumentów uznawany jest za najlepszy i najcenniejszy pośród miodów. Znajduje zastosowanie w chorobach górnych dróg oddechowych oraz przy obniżonej odporności organizmu. Wspomaga także leczenie chorób reumatycznych, skórnych i układu nerwowego. Miód spadziowy z drzew iglastych - może być barwy szarozielonej, brązowej, a nawet czarnej, co zależy od gatunku drzew, z których pozyskiwana jest spadź. Krystalizuje dość wolno, przybierając postać grudkowatą. Ma lekko korzenny zapach, w smaku jest łagodny i mało słodki. Miód spadziowy z drzew iglastych działa przeciwzapalnie, odkażająco i wykrztuśnie, ma własności naturalnego antybiotyku.", "url": "https://www.szm-melisa.pl/pl/p/-Miod-spadziowy-400-g-Bartnik-Sadecki/5206", "category": "małopolskie", "sub_category": "Miody", "phrase": "Sądecki miód spadziowy"}