{"meta_description": "Pierogi są jednym z lubionych dań wielu smakoszy. Tradycyjną potrawę świetnie urozmaici dodanie mąki razowej do ciasta. Tym razem pierogi wypełnimy farszem przygotowanym ze szpinaku i twarogu. Będzie oryginalnie, pysznie i bardzo zdrowo. Zapraszamy do kuchni. Pierogi wykonane z ciasta z dodatkiem mąki razowej są nie tylko smaczne, ale też o wiele zdrowsze. Niezależnie od umieszczonego w nich farszu sycą na dłużej. Proponujemy przetestować wersję z serem białym i szpinakiem — odpowiednio doprawione są naprawdę wyśmienite. Jeśli wykorzystacie tofu, będą nawet wegańskie. Skusicie się?", "title": "Pierogi razowe ze szpinakiem i twarogiem. Zachwycają oryginalnym smakiem", "content": "Pierogi są jednym z lubionych dań wielu smakoszy. Tradycyjną potrawę świetnie urozmaici dodanie mąki razowej do ciasta. Tym razem pierogi wypełnimy farszem przygotowanym ze szpinaku i twarogu. Będzie oryginalnie, pysznie i bardzo zdrowo. Zapraszamy do kuchni. Pierogi wykonane z ciasta z dodatkiem mąki razowej są nie tylko smaczne, ale też o wiele zdrowsze. Niezależnie od umieszczonego w nich farszu sycą na dłużej. Proponujemy przetestować wersję z serem białym i szpinakiem — odpowiednio doprawione są naprawdę wyśmienite. Jeśli wykorzystacie tofu, będą nawet wegańskie. Skusicie się? Przepis na znakomite pierogi razowe z twarogiem i szpinakiem • None sól i pieprz w ilości do smaku Jak zrobić pierogi razowe z twarogiem i szpinakiem? Obie mąki wsypujemy do dużej miski. Dodajemy sól, olej i stopniowo wlewamy gorącą wodę. Dolewając wodę, składniki mieszamy łyżką, by wstępnie się połączyły. Potem dokładnie wyrabiamy ciasto na stolnicy lub blacie. Przykrywamy je ściereczką i odstawiamy na 15 minut. Szpinak myjemy i siekamy. Cebulę obieramy i kroimy w niewielką kostkę. Na patelni rozgrzewamy olej i szklimy cebulę. Pod koniec dodajemy przeciśnięty przez praskę czosnek, a po chwili również rozdrobnione liście szpinaku. Smażymy do czasu, aż szpinak lekko zwiędnie. Masę studzimy. Twaróg lub tofu umieszczamy w większej misce i rozgniatamy widelcem. Dodajemy zawartość patelni i doprawiamy obficie pieprzem. Solimy delikatnie. Ciasto na pierogi dzielimy na części. Każdą osobno rozwałkowujemy i wycinamy z powstałego placka nieduże krążki. Każdy z nich wypełniamy porcją farszu i zlepiamy starannie. W dużym garnku zagotowujemy wodę i solimy ją. Wrzucamy pierogi i gotujemy 1-2 minuty od czasu wypłynięcia ich na powierzchnię. Podajemy z ulubioną okrasą. Smacznego. Na naszej stronie znajdziecie inne pomysły na pyszne pierogi. Sprawdźcie koniecznie jak zrobić podlaski rarytas z soczewicą i boczkiem. Być może skusi was także roślinna wersja pierogów ruskich. • None Jak zrobić panko? Zachwycająca panierka do mięs i warzyw na wyciągnięcie ręki • None Sposób Okrasy na obiad na 2 dni. Sycącą zupą gulaszową naje się cała rodzina", "url": "https://smakosze.pl/pierogi-razowe-ze-szpinakiem-i-twarogiem-rm-190922", "category": "podkarpackie", "sub_category": "Gotowe dania i potrawy", "phrase": "Pierogi ruskie razowe"}