{"meta_description": "Sprawdź listę artykułów o zdrowym odżywianiu i poznaj ciekawostki na temat żywności BIO. Zadbaj o zdrowie dzięki eksperckim artykułom w sklepie BioBabalscy!", "title": "Przepis na pierogi z mąki razowej ze szpinakiem | Blog", "content": "Pierogi to jedno z tradycyjnych dań, które gości na naszych stołach zarówno w wersji na słono - z twarogiem, warzywami lub mięsem, jak i na słodko - z owocami. Chcesz przygotować sycący obiad w postaci pierogów w zdrowszej wersji? Wypróbuj przepis na pierogi z mąki żytniej razowej i z mąki pszennej - graham z dodatkiem szpinakowego farszu w trzech odsłonach. Mąka graham, podobnie, jak mąka żytnia razowa to świetna, zdrowa baza do przygotowania ciasta na pierogi, domowego pieczywa, naleśników, czy ciast. Produkty te są bogate w błonnik wspomagający pracę układu pokarmowego, beta - glukany, które wzmacniają naturalną odporność organizmu, witaminę E, D, K, kompleks witamin z grupy B, potasu, magnezu, żelaza i siarki oraz fosforu. Pierogi z mąki graham i pierogi z mąki żytniej razowej powinny znaleźć się w menu osób, które chcą zadbać o zdrowie, nie rezygnując z tradycyjnych potraw. Ciasto na pierogi z mąki żytniej razowej i mąki graham Pierogi z mąki żytniej razowej i pierogi z mąki graham świetnie komponują się zarówno z klasycznym, ruskim farszem, jak i nadzieniem mięsnym, czy warzywnym. Zwolennicy pierogów na słodko również mogą zastąpić typową mąkę razowym zamiennikiem. Dzięki odpowiedniej konsystencji mąki, ciasto jest zwarte a równocześnie bardzo delikatne. Jak zatem przygotować ciasto na pierogi z mąki razowej? Mąkę łączymy z jajkiem i solą, stopniowo dolewając gorącą wodę. Wyrabiamy ciasto, następnie dzielimy na kawałki, resztę przykrywając miską lub bawełnianą ściereczką, aby się nie wysuszyło. Fragmenty ciasta rozwałkowujemy na cienkie placki, następnie wykrawamy kółka np. przy użyciu szklanki. Napełniamy farszem i sklejamy brzegi. Gotujemy w osolonej wodzie przez ok. 3 minuty od momentu, aż wypłyną na powierzchnię. Mąkę, olej i sól łączymy ze sobą, wyrabiając ciasto, stopniowo dolewając wodę. Zagniatamy ciasto aż do momentu, gdy będzie miękkie i jednolite. Następnie dzielimy je na mniejsze kawałki i kolejno rozwałkowujemy (pozostałą część ciasta przykrywamy, aby nie wyschło). Wycinamy kółka, następnie nakładamy farsz i zlepiamy. Pierogi z mąki graham gotujemy w osolonej wodzie przez ok. 4 - 5 minut od czasu wypłynięcia na powierzchnię. Pierogi z mąki razowej ze szpinakiem - top 3 przepisy na farsz Pierogi razowe ze szpinakiem to smaczna i zdrowa propozycja dania jarskiego. Jak wiadomo, szpinak to skarbnica żelaza, które korzystnie wpływa na stan krwi, zapobiegając anemii. To też źródło witaminy C, potasu i kwasu foliowego. Ciasto na pierogi z mąki razowej już gotowe, czas na farsz! Wypróbuj przepis na pierogi razowe ze szpinakiem w trzech wersjach. Cebulę kroimy w kostkę, dodajemy do czosnku przeciśniętego przez praskę i szpinaku. Smażymy do momentu, aż ze szpinaku odparuje nadmiar wody. Przestudzone ziemniaki rozdrabniamy wraz z twarogiem, dodajemy szpinak i przyprawy. Gotowy farsz nakładamy na ciasto. Pierogi z mąki graham ze szpinakiem i mieszanką serów Szpinak smażymy z dodatkiem czosnku do momentu, aż odparuje nadmiar wody. Następnie dodajemy śmietanę, ser lazur i gorgonzolę, mieszając aż do rozpuszczenia. Gdy farsz nieco ostygnie, dodajemy rozdrobniony widelcem ser feta i przyprawy. Gotowe nadzienie nakładamy na ciasto. Pierogi z mąki żytniej razowej ze szpinakiem i soczewicą Soczewicę gotujemy do momentu, aż będzie miękka. Szpinak podsmażamy z czosnkiem i przyprawami oraz cebulą. Wszystkie składniki dokładnie mieszamy. Farsz nakładamy na przygotowane ciasto na pierogi. Pierogi razowe ze szpinakiem to dobry pomysł zarówno na obiad, jak i ciepłą kolację. Równie dobrze smakują gotowane, jak i smażone. Podane solo, ze śmietaną, jogurtem naturalnym lub sosem ziołowo - czosnkowym zachwycą smakiem każdego miłośnika pierogów. Wyraziste w smaku farsze w towarzystwie delikatnego, miękkiego ciasta powstałego na bazie ekologicznej mąki to przepis na udany, sycący posiłek. Zobacz również poprzednie wpisy: Przepis na naleśniki orkiszowe z miodem i owocami Wypieki wielkanocne - top 3 przepisy Przepis na wielkanocny żurek na zakwasie", "url": "https://sklep.biobabalscy.pl/przepis-na-pierogi-z-maki-razowej-ze-szpinakiem", "category": "podkarpackie", "sub_category": "Gotowe dania i potrawy", "phrase": "Pierogi ruskie razowe"}