{"meta_description": "", "title": "Kapusta po góralsku", "content": "Kapustę kiszoną ugotować. Słodką poszatkować, zalać szklanką wody, dodać ziele angielskie i liście laurowe, marchewkę startą na tarce jarzynowej oraz żeberka. Również ugotować. Żeberka wyjąć, mięso oddzielić od kości i ponownie włożyć do garnka. Cebulę pokroić w piórka i usmażyć na patelni na maśle. Do garnka z kapustą słodką dodać ugotowaną kapustę kiszoną. Dorzucić zeszkloną cebulę. Na patelni po cebuli przesmażyć przecier pomidorowy (można dolać odrobinę wody spod kapusty, by nie przypalić). Przełożyć do garnka. Dokładnie wymieszać. Ziemniaki ugotować, odcedzić i ugnieść lub przecisnąć przez praskę. Dodać do kapusty. Jeśli przeciskamy je przez praskę, można to zrobić wprost do garnka. Wrzucić oliwki, wymieszać i od razu podawać. Ew. doprawić do smaku solą, chociaż nie jest to konieczne. Na talerzu dekorować natką pietruszki.", "url": "https://ewawachowicz.pl/przepisy,5,713.html", "category": "małopolskie", "sub_category": "Gotowe dania i potrawy", "phrase": "Kapusta po góralsku"}