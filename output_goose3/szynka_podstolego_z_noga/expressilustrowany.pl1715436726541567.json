{"meta_description": "Wśród naturalnych wędlin z Podstolic w Małopolsce królowała dzisiaj szynka podstolego z nogą oraz kiełbasa piaszczyńska, której receptura sięga ponad dwustu lat wstecz. Wiąże się też nią niezwykła legenda, chętnie opowiadana przez przedstawicieli firmy. Dzisiaj w hali Centrum Wystawienniczo-Konferencyjnego przy al. Politechniki rozpoczęły się szóste Międzynarodowe Targi Żywności Ekologicznej i Tradycyjnej Natura Food.", "title": "VI Targi Natura Food. Szynka z nogą i szwajcarskie sery [zdjęcia]", "content": "Z tej okazji do Łodzi zjechało ponad dwustu producentów żywności z Polski, Bułgarii, Węgier, Szwajcarii, Litwy i Włoch. Na stoiskach pachną ekologiczne wędliny, kolorami jesieni mienią się warzywa i owoce z wolnych od chemii upraw takie jak dynie, buraki, marchew, cebula, jabłka, a nawet kiwano. W kotłowni przy ul. Andrzejewskiej jak w dyskotece-FILM - Uprawiamy je w szklarni, bo zaprzyjaźniony ogrodnik z Holandii przywiózł nam sadzonki - opowiada Jarosław Chmura ze spółki rolniczej Juchowa w Silnowie k. Szczecinka. - Bardzo lubimy ten owoc i myślimy jak go połączyć z naszymi polskimi, żeby powstał jakiś ciekawy produkt. Uwagę przyciągają też stoiska z sokami wyciskanymi z owoców, głównie jabłek, piwa regionalne, wina z aronii, cydr. Można też spróbować smaków z Bułgarii, które wyjątkowo trafiają w polski gust. - Polacy lubią głównie pasty do kanapek z papryki i pomidorów, ale także czubricę, zioło do przyprawiania potraw oraz papryczki w zalewie i paprykę grilowaną - mówi Krzysztof Petroczko z firmy Bul Eco. Na stoiskach można kupować produkty. Niestety ceny ekologicznych produktów mogą wywołać zawrót głowy. Kilogram szynki z nogą kosztuje 65 zł, twardego długodojrzewającego sera ze Szwajcarii 95 zł, a parmezanu z Emilia Romagna nawet 140 zł. Producenci podkreślają jednak, że cena odnosi się do wyjątkowo wysokiej jakości prezentowanych produktów.", "url": "https://expressilustrowany.pl/vi-targi-natura-food-szynka-z-noga-i-szwajcarskie-sery-zdjecia/ar/1014141", "category": "małopolskie", "sub_category": "Mięso świeże oraz produkty mięsne", "phrase": "Szynka podstolego z nogą"}