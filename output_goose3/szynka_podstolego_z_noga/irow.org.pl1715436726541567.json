{"meta_description": "", "title": "Instytut Rozwoju Obszarów Wiejskich na Targach Samki Regionów w Poznaniu! – IROW", "content": "Instytut Rozwoju Obszarów Wiejskich zorganizował stoisko Województwa Małopolskiego podczas Targów Smaki Reginów odbywających się w Poznaniu, w dniach 21-24 października 2021 r. Lokalni producenci – w większości ambasadorowie znaku Sieć Dziedzictwa Kulinarnego Małopolska, zaprezentowali szeroki wybór żywności i produktów wytwarzanych na bazie receptur przekazywanych z pokolenia na pokolenie. Na stoisku Województwa Małopolskiego można było spróbować legalnej śliwowicę łąckiej prosto od Krzysztofa Maurera z Łącka, w którego asortymencie nie zabrakło pysznych tłoczonych soków owocowych czy syropów. Pojawił się uwielbiany i jedyny w swoim rodzaju Pstrąg Ojcowski – od najlepszych rolniczek w Europie! Wielbiciele wyrobów mięsnych – nie mogli mieć powodów do narzekań – rodzinna firma GAWOR Produkcja Wędlin Jakość i Tradycja– producenci min. kiełbasy piaszczańskiej, wpisanej na europejską listę produktów regionalnych zadbali o ich podniebienia. Przyjechali do Poznania z pachnącymi prosto z przydomowej wędzarni: kiełbasami, boczkami, kabanosami i szynkami – również tą najbardziej znaną – Szynką Podstolego z Nogą! Można było spróbować prawdziwego oscypka, bryndzy podhalańskiej i bundzu -przywiezionych przez Bacę Krzysztofa Łasia z Leśnicy-Groń. Miłośnicy pierogów oblegali stanowisko firmy Pierożki Babci Władzi- domowej pierogarni założonej z pasji dwóch ambitnych kobiet ze wsi – pięknej i spokojnej Trzciany koło Bochni. Jeśli ktoś jeszcze nie był przekonany do smaku polskich win – to po tym weekendzie na pewno zmienił zdanie, jeśli tylko spróbował wyśmienitych win białych i czerwonych z podkrakowskiej Winnica Goja. LavendziarniaStoki6 rodzinna firma specjalizująca się w uprawie lawendy była również wystawcą na stoisku Małopolski. Właściciel firmy zapewniał, że zapach, kolor i niepowtarzalna aksamitność w dotyku lawendy – oszałamiają i zniewalają NA ZAWSZE! Nie zabrakło także miodów z naszego pięknego regionu – Ekomiody i Pasieka Morawskich przywieźli wszystko co mają najlepszego! Zdrowe i pyszne soki tłoczone ze świeżych owoców i warzyw było można spróbować i kupić u Państwa Pawłowskich. Kwiat czarnego bzu w soku jabłkowym w ich wykonaniu to prawdziwy rarytas. Panie z Kgw Szklana dla odwiedzających Targi przygotowały wiele niespodzianek, w tym ich ostatni hit- czosnek pieczony „jak masełko”! A swoim rękodziełem promowały Małopolskę Panie z Domu Malarek w Zalipiu!!!", "url": "https://irow.org.pl/targach-samki-regionow-w-poznaniu/", "category": "małopolskie", "sub_category": "Mięso świeże oraz produkty mięsne", "phrase": "Szynka podstolego z nogą"}