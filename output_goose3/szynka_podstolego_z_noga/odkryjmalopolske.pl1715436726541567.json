{"meta_description": "", "title": "Kiszka z Podstolic", "content": "Podstolice to miejscowość położona nieopodal Krakowa. Jej początki sięgają XIII wieku i związane są nierozłącznie z urzędem urzędnika pocztowego – Podstolego, którego mieszkańcy Podstolic stanowili personel pomocniczy. Stąd też wywodzi się nazwa miejscowości. Rzeźnictwo i masarstwo Podstolicach ma swoją wielowiekową tradycję. Związaną z uwarunkowaniami geograficznymi. Na pagórkowatym terenie trudno było o rozległe gospodarstwa rolne przynoszące znaczący dochód. Umiejętności wytwarzania dobrych i smacznych wędlin rozpowszechniały się na tym terenie poprzez związki rodzinne oraz przekazywanie receptury z pokolenia na pokolenie. Mieszkańcy Podstolic w drugiej połowie XIX wieku określani byli jako „handlarze świńmi”. Zwierzęta te były sprzedawane lokalnym rzeźnikom a wyroby trafiały głównie na krakowski rynek. Wyrabiane przez mieszkańców szynki, boczki, kiełbasy oraz kiszki, dostarczane były do Krakowa i stały się ich głównym źródeł utrzymania. Do produkcji kiszki z Podstolic wykorzystuje się głównie kaszę jęczmienną, płucka, krew, tłuszcz tuczników, dużo cebuli oraz przyprawy takie jak: majeranek, ziele angielskie i pieprz. Pierwszym etapem produkcji jest wlewanie krwi świń na wrzątek i mieszanie aż stężeje. Równocześnie należy gotować płucka i głowy a na powstałym rosole gotuje się (parzy) kaszę. Następnie miesza się kaszę, zmielone płucka, głowy oraz stężoną krew i doprawia przyprawami. Tak przygotowaną masą napełnia się naturalne osłonki jelitowe i parzy około 90 minut. Kiszka z Podstolic to wyrób, który zachwyca swoim smakiem i aromatem. Można spożywać ją na zimno, odgrzewaną na patelni lub grillować.", "url": "http://www.odkryjmalopolske.pl/kiszka-z-podstolic.html", "category": "małopolskie", "sub_category": "Mięso świeże oraz produkty mięsne", "phrase": "Szynka podstolego z nogą"}