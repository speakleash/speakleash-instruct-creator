{"meta_description": "Już 179 regionalnych przysmak&oacute;w zarejestrowali podkarpaccy producenci na liście Ministerstwa Rolnictwa i Rozwoju Wsi. Pod tym względem Podkarpa...", "title": "BOCZEK DĘBOWIECKI NA MINISTERIALNEJ LIŚCIE PRODUKTÓW REGIONALNYCH", "content": "Już 179 regionalnych przysmaków zarejestrowali podkarpaccy producenci na liście Ministerstwa Rolnictwa i Rozwoju Wsi. Pod tym względem Podkarpacie umocniło się na pierwszym miejscu spośród wszystkich województw. Następne w kolejności Pomorskie ma 159, a trzecie – Małopolska – 139 produktów, a tuż za nim Śląskie z swoimi 137 wyrobami. Najwięcej - bo aż 54 mamy produktów mięsnych, 44 dania gotowe, a wyrobów piekarniczych i cukierniczych 39. Ostatnim smakołykiem umieszczonym na ministerialnej liście produktów tradycyjnych i lokalnych jest boczek dębowiecki z Dębowca koło Jasła. Słyną z jego wyrobu tamtejsi producenci wędlin. Produkowany według starodawnych receptur boczek jest produktem przez konsumentów bardziej poszukiwanym niż szynka i kiełbasa.", "url": "https://www.osobnica.pl/o/boczek-debowiecki-na-ministerialnej-liscie-produktow-regionalnych", "category": "podkarpackie", "sub_category": "Mięso świeże oraz produkty mięsne", "phrase": "Boczek wędzony dębowiecki"}