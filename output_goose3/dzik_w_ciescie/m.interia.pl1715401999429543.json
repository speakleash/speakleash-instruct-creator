{"meta_description": "", "title": "\"Ewa gotuje\": Szynka z dzika w cieście - Mobilna INTERIA w INTERIA.PL", "content": "Ewa Wachowicz w 341. odcinku programu prezentuje potrawy zainspirowane… kuchnią magnacką.  Czosnek przecisnąć do moździerza. Dorzucić jałowiec, dodać świeżo zmielony pieprz oraz sól, igiełki rozmarynu i listki tymianku. Wlać koniak. Utrzeć. Mięso przełożyć do zamykanego naczynia. Natrzeć marynatą, skropić olejem, przykryć i wstawić do lodówki na 2 dni. Zrobić ciasto chlebowe. Drożdże rozkruszyć do miseczki. Posłodzić. Wlać trochę ciepłej wody, rozetrzeć i odstawić. Mąkę wsypać do robota. Dolać wodę. Wybić jajko, dodać żółtko. Posolić. Wlać roztopione masło. Dodać zaczyn, przykryć i zmiksować. Zamarynowaną szynkę obsmażyć na oleju. Przełożyć na deskę, by mięso odpoczęło. Wyrobione ciasto przełożyć na stolnicę, posypać mąką i rozwałkować. Na cieście ułożyć szynkę, zawinąć w ciasto i przełożyć na blachę wyłożoną papierem do pieczenia. Posmarować mlekiem. Jeśli zostanie nam trochę ciasta, można zrobić z niego wałki i przykleić do szynki w cieście. Wstawić na 30 minut do piekarnika rozgrzanego do 220 st. C. Następnie zmniejszyć temp. do 180 st. C i piec przez godzinę. Wyjąć, posmarować jajkiem i piec przez 15-20 minut.  SKŁADNIKI • 1 kg - szynki z dzika • 4 ząbki - czosnku • kilka ziaren jałowca • pieprz • sól • gałązka rozmarynu • gałązka tymianku • kieliszek koniaku • 1 łyżka oleju • olej do smażenia  CIASTO • ½ kg - mąki pszennej razowej • 1½ szklanki - ciepłej wody • 1 - jajko • 1 - żółtko • 1 łyżeczka - soli • 4 łyżki - masła • jajko do posmarowania  ZACZYN • 20 g - świeżych drożdży • 1 łyżeczka - cukru • ciepła woda", "url": "https://m.interia.pl/wideo/video,vId,3063543", "category": "lubelskie", "sub_category": "Mięso świeże oraz produkty mięsne", "phrase": "Dzik w cieście"}