{"meta_description": "Nieco ponad 20 km od Kielc, kierując się w stronę Sandomierza, znajduje się niewielka wieś Napęków. Sprawdź informacje o miodach.", "title": "Miody Napękowskie - rodzinna pasieka z tradycjami z samego serca Gór Świętokrzyskich", "content": "Innymi znanymi i cenionymi produktami pszczelarskimi są propolis, pierzga oraz pyłek kwiatowy, a to tylko te najbardziej znane, obok miodów, dobrodziejstwa które daje nam natura. Propolis, inaczej zwany kitem pszczelim, to mieszanina wydzielin pszczół oraz substancji żywicznych z pąków i pędów młodych drzew. Dla pszczół ma ogromne znaczenie, gdyż, jako kit, uszczelnia ul. Występuje najczęściej w formie stałej, lecz po podgrzaniu do temperatury ok. 20 stopni celsjusza, zmienia się w lepką ciecz. Dla człowieka propolis to jedno z cenniejszych bogactw natury. Przede wszystkim działa bakteriostatycznie, przyspiesza gojenie i regenerację tkanek w przypadku oparzeń, opryszczki czy owrzodzeń. Pomaga przy kandydozie, parodontozie, wspomaga chorych na gruźlicę czy nowotwór nosa lub gardła. Zapobiega infekcji górnych dróg oddechowych. Jest tak cenny, iż firmy farmaceutyczne produkują wiele środków z propolisem w składzie, np. maści, tabletki czy roztwory alkoholowe. Należy jednak pamiętać o tym, że propolis, podobnie jak inne pszczele produkty, może uczulać. Warto z niego korzystać i go nie oszczędzać, gdyż po roku częściowo traci swoje właściwości. Po dwóch już prawie wcale jej nie wykazuje. Pierzga wytwarzana jest przez pszczoły z pyłku kwiatowego, zmieszanego z miodem lub nektarem. Następnie pszczoły konserwują ją w plastrze, w następstwie fermentacji. Dla pszczół ma niemałe znaczenie, gdyż służy do produkcji mleczka pszczelego dla pszczół-karmicielek, które karmią larwy. Pierzga jest także pokarmem dla pszczół-robotnic. Dla człowieka sprawdza się w okresie rekonwalescencji po radioterapii. Wzmacnia i regeneruje organizm, zwłaszcza po operacjach. Jest pomocna przy przewlekłym zmęczeniu, wzmożonym wysiłku umysłowym, niedoborze witamin. Sprawdza się w stanach depresyjnych a także wspiera funkcjonowanie układu pokarmowego. Należy być uważnym, ponieważ może uczulać. Pyłek kwiatowy, jest najbardziej znanym, obok miodów, produktem pszczelim. Zbierają go pszczoły, a następnie wzbogacają śliną i miodem, rozdrabniają i ubijają. Świetnie sprawdzi się jako uzupełnienie diety w aminokwasy, biopierwiastki i witaminy. Reguluje przemianę materii, zwiększa poziom żelaza we krwi oraz jest detoksykacyjny. Jest pomocny przy leczeniu schorzeń układu pokarmowego, stanów zapalnych jamy ustnej, wzmacnia naczynia krwionośne. Razem z miodem, może pomóc w walce z chorobami alergicznymi, czy astmą. Powinien znaleźć się w diecie cukrzyków, gdyż obniża poziom cukru we krwi. Jest bardzo pomocny w okresie przeziębieniowym. Jego spożywanie skutecznie wzmacnia odporność również u dzieci, które mogą go przyjmować od 3-go roku życia. Jest wykorzystywany również w kosmetyce, ale uwaga-niestety, również może uczulać. Polecamy pyłek kwiatowy z pasieki Miody Napękowskie. Bogactwo, które daje nam natura potrafi codziennie zaskakiwać. Aż trudno uwierzyć, że dzięki tak małym stworzeniom jak pszczoły, mamy dostęp do naturalnych produktów, tak przydatnych by dbać o zdrowie. Pamiętajmy, by produkty pszczele wybierać ze sprawdzonych, polskich pasiek, najlepiej takich, które są certyfikowane, co oznacza, że są regularnie sprawdzane pod względem swojej jakości. Do takich pasiek należy też nasza, świętokrzyska, położona u stóp Gór Świętokrzyskich, w pobliżu niewielkiej rzeki Belniaki, w okolicy obfitującej w dobrodziejstwa przyrody, z dala od miejskiego zgiełku. Pasieka Miody Napękowskie, której wyroby polecamy i promujemy, gdyż jest nieoceniona w swojej jakości, łączy w sobie wszystkie te cechy. W zakładce MIODY znajdą Państwo sprawdzone i certyfikowane produkty z pasieki Miody Napękowskie, gdzie każdy znajdzie coś dla siebie i kto wie, może nawet się zakocha w naszych świętokrzyskich miodach 🧡🍯", "url": "https://silniznatury.pl/miody-napekowskie-rodzinna-pasieka-z-tradycjami-z-samego-serca-gor-swietokrzyskich/", "category": "świętokrzyskie", "sub_category": "Miody", "phrase": "Świętokrzyski miód spadziowy"}