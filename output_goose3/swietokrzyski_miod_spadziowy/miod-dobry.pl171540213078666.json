{"meta_description": "", "title": "Surowy Miód Spadziowy Iglasty Jodłowy z Gór Świętokrzyskich 1000g", "content": "Miód ze spadzi iglastej jodłowej jest - można powiedzieć - mercedesem wśród miodów. Jakiej klasy to mercedes? Zależy od sezonu. Pięć lat temu mieliśmy z pewnością \"S-klasę\" - smak miodu naszych dziadów i mikroklimat w płynie; żywiczny, wyrazisty, gęsty, o ciemnej zielonkawo-brunantnej barwie, naturalny antybiotyk prosto z Łysogórskich jodeł. W 2018 roku był niemal równie doskonały, jak rok wcześniej. W 2019, moim zdaniem, ogólnie mieliśmy solidny model E-klasy :) Choć nie aż tak aromatyczny, żeby starsze osoby mówiły \"Takiego miodu spadziowego nawet w górach nie jadłam!\" (autentyczne słowa klientki!). Nadal był to rarytas Świętokrzyskich Gór. W 2020 r. zbiory miodu spadziowego (nie tylko) w tej pasiece wyniosły ZERO kg.   W 2021 roku zbiory spadziowego były niewielkie. A miód w wyglądzie i smaku bardzo podobny, jak ten z 2019 opisywany poniżej (po krystalizacji był jednak dużo bardziej zielony, pięknie zielony). Co do tegorocznych zbiorów, 2022 rok, to są dwa. Pierwszy prezentujemy tam. Drugi opisujemy tutaj:  Przede wszystkim, w przeciwieństwie do pierwszego, jest to miód typowo iglasty jodłowy (tam dominuje spadź z drzew liściastych). ALE - szczerze mówiąc - nie jest to jodła taka, jaka potrafi być z tej pasieki (to zależy od pogody, nikt nic na to nie poradzi). Jaka była ostatnio w 2018 lub 2017. Dlatego nazywam go \"nowoczesnym mercedesem\". No mercedes, nadal mercedes, ale to nie jest auto tak imponująco niezawodne i długowieczne, jak dawniej :) Przede wszystkim, w przeciwieństwie do pierwszego, jest to miód typowo iglasty jodłowy (tam dominuje spadź z drzew liściastych). ALE - szczerze mówiąc - nie jest to jodła taka, jaka potrafi być z tej pasieki (to zależy od pogody, nikt nic na to nie poradzi). Jaka była ostatnio w 2018 lub 2017. Dlatego nazywam go \"nowoczesnym mercedesem\". No mercedes, nadal mercedes, ale to nie jest auto tak imponująco niezawodne i długowieczne, jak dawniej :) Jeśli miałbym porównać ten miód do innych z naszej oferty, to najbliżej mu do . Kto miał okazję spróbować, będzie miał skalę porównawczą (w tym roku tego miodu nie będzie). Z miodów spadziowych dostępnych w tym roku przypomina on , aczkolwiek moim zdaniem (oraz zdaniem kilku klientów, choć na pewno nie każdy się z tym zgodzi), umieściłbym go poniżej tego miodu z Podkarpacia. Gdzieś między tym, a Ty możesz mieć inną opinię. Z pewnością warto spróbować samemu, zwłaszcza, że tego typu miodu w tej pasiece nie było od 3 lat, a aktualny zbiór to ledwie 200 kg. Ale jeśli jesteś koneserem miodów spadziowych iglastych i miałby to być jedyny miód, jaki kupisz z naszej oferty, to raczej polecam jeden z tych dwóch linkowanych powyżej podkarpackich. Przynajmniej w tym roku. Aktulizacja: sprawdziliśmy na wszelki wypadek przewodność tego miodu. Jest bardzo dobra, 1,1 mS/cm, więc mimo, że osobiście nie jestem zachwycony smakiem, to jest to solidna jodła. Było ok. 200 kg i... się skończyło. Zostało nam po kilkanaście słoików dużego i średniego (na dzień 29 października!).  Zalecany typowo na serce, układ krążenia, dolne drogi oddechowe, zapalenie gardła. Stosowany w anemiach, nerwicach, nadciśnieniu i w astmie. Bogaty w składniki mineralne i inhibinę – wykazuje wysoką aktywność antybiotyczną, ma także działanie przeciwnowotworowe. Czy wiesz, że: miód ze spadzi iglastej stosowany jest w Niemczech u górników zatrudnionych w kopalniach uranu. Stwierdzono, że przeciwdziała on napromieniowaniu w większym stopniu, niż miody nektarowe. Ogólnie miód spadziowy iglasty ze względu na właściwości odżywcze i odtruwające wskazany jest u osób pracujących w szkodliwych warunkach.", "url": "https://miod-dobry.pl/Surowy-Miod-Spadziowy-Iglasty-Jodlowy-z-Gor-Swietokrzyskich-1000g/83", "category": "świętokrzyskie", "sub_category": "Miody", "phrase": "Świętokrzyski miód spadziowy"}