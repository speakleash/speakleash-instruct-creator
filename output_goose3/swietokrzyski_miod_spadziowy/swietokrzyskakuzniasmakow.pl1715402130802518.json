{"meta_description": "Szlak kulinarny \"Świętokrzyska Kuźnia Smaków\" tworzą producenci uznanych produktów tradycyjnych", "title": "Świętokrzyska Kuźnia Smaków - powiat skarżyski", "content": "Oferta produktów tradycyjnych wytwarzanych przez rolników i przez małe zakłady przetwórcze. Wszystkie produkty ŚKS można nabyć bezpośrednio u producenta w miejscu ich wytwarzania a niektóre także drogą wysyłkową Gospodarstwo pasieczne „Kędracki” zlokalizowane jest we wsi Klonów w samym sercu Gór Świętokrzyskich nieprzerwanie od prawie 50 lat, a tradycje bartnicze sięgają w rodzinie co najmniej sześciu pokoleń. Kiedy w roku 1897 Jan Kędracki zakupił pierwszy rój, nikt się nie spodziewał, że 120 lat później jego potomkowie nadal będą kontynuowali zapoczątkowane przez niego rzemiosło. Od Jana Kędrackiego pasiekę przejął Stefan Kędracki, który następnie zaszczepił pszczelarstwem swojego syna Tadeusza Kędrackiego. To właśnie Tadeusz założył główną pasiekę w miejscowości Klonów gdzie znajduje się do dziś. Wspólnie z Tadeuszem, pasiekę prowadzili synowie - Jan i Jarosław. Obecnie rodzinne tradycje podtrzymuje syn Jarosław wraz ze swoim synem Maciejem. Ekologiczne otoczenie Puszczy Jodłowej i brak upraw monokulturowych zapewniają najwyższą jakość oferowanych przez Kędrackich miodów. Wyjątkowa jakość miodów została wielokrotnie doceniona w licznych konkursach, między innymi w konkursie wojewódzkim „Nasze Kulinarne Dziedzictwo - Smaki Regionów\" w 2004 roku, gdzie miód nektarowy wielokwiatowy otrzymał I nagrodę, a rok później - w 2005 również I nagrodę otrzymał miód spadziowy ze spadzi iglastej. Na terenie gospodarstwa zlokalizowany jest sklepik, w którym można zakupić produkty „prosto z ula” po wcześniejszym umówieniu się. Gospodarstwo pasieczne znajduje się we wsi Drożdżów, 10 km od Skarżyska-Kamiennej. Ule rozstawione są w sześciu miejscach na terenie gminy Bliżyn. Jak podkreśla właściciel Marek Kołodziej jego pszczoły wytwarzają miód ze zróżnicowanej roślinności jaka występuje w poszyciu łąk i odłogów Gór Świętokrzyskich, lasów skarżyskich i roślinności leśnej należących do obszarów „Natura 2000” oraz Suchedniowsko-Oblęgorskiego Obszaru Chronionego Krajobrazu, Suchedniowsko-Oblęgorskiego Parku Krajobrazowego i rezerwatu przyrody Świnia Góra. Gospodarstwo liczy około 100 rodzin pszczelich. Jego właściciel sam podkreśla, iż „…od 4 pokoleń łączymy miłość i pasję do pszczół, razem z rodziną kontynuujemy dzieło dziadków, dbając o to by nasz miód był jak najlepszy”. W 2008 roku za miód nektarowo-spadziowy zdobył I nagrodę w konkursie wojewódzkim „Nasze Kulinarne Dziedzictwo – Smaki Regionów”. To właśnie miód nektarowo-spadziowy jest ich flagowym produktem, którego walory - zarówno smakowe, jak i zdrowotne wyróżniają na tle innych miodów. Pochodzi on ze spadzi drzew występujących w okolicy - buku, dębu, jodły, świerku oraz z otaczającej roślinności leśnej - jeżyny, maliny, borówki. Miód można kupić bezpośrednio w sklepiku przy pasiece przez cały rok.  3. Produkcja wyrobów z mięsa Dariusz Furmańczyk • kiełbasa klonowska hycowana • szynka z Klonowa • kaszanka z Klonowa • salceson z Klonowa Klonów to malownicza, otoczona lasem wieś, położona w sercu Gór Świętokrzyskich. Ludzie często uciekają tutaj od zgiełku miasta. W jednym z gospodarstw od 40 lat produkowane są tradycyjne wyroby wędliniarskie. Na początku było to okazjonalne wytwarzanie wyrobów przez ojca Dariusza Furmańczyka, potem w latach 90. zajął się tym już sam Dariusz, gdzie do dziś z powodzeniem rozwija swoją działalność. Produkuje się tu wysokiej jakości wyroby mięsne, które cieszą się uznaniem stałych klientów, i które dostarczane są do okolicznych sklepów. Wyjątkowość ich smaku wynika z tradycyjnej, niezmienionej od lat metody wyrabiania i receptury. Ze świeżego mięsa wieprzowego wyrabiana jest kiełbasa, szynki, boczki i inne wędzonki oraz udziec z kością, domowy smalec i salceson. Zaletą wytwarzanych wyrobów jest prawidłowe wędzenie w tradycyjnej wędzarni. Do wędzenia używa się tu drzewa bukowego, które pochodzi z okalających wieś lasów oraz z drzew owocowych. Oryginalność wyrobów wynika również z peklowania bez użycia saletry oraz sposobu wędzenia. Końcowym etapem wędzenia kiełbasy jest „hycowanie”, co w miejscowej gwarze oznacza „podpiekanie w gorącym dymie do 20 minut”. Wszystkie produkty zachowują swoją świeżość przez długi okres czasu, a oferta dostępna jest przez cały rok. Wyroby Dariusza Furmańczyka zostały docenione w konkursach wojewódzkich „Nasze Kulinarne Dziedzictwo – Smaki Regionów”, w których zdobyły aż 5 nagród i wyróżnień za szynkę, kiełbasę klonowską, salceson i kaszankę. W 2021 roku otrzymał nagrodę krajową „Perła” za kiełbasę klonowską hycowaną. „Zagroda Królów” to rodzinne 30 hektarowe gospodarstwo rolne, ekologiczne i agroturystyczne położone we wsi Brzeście w gminie Bliżyn. Głównym kierunkiem działalności jest tu uprawa borówki wysokiej, bardziej znanej pod nazwą borówka amerykańska, której plantacja ma już 37-letnią tradycję, gdyż właściciele byli jednymi z pierwszych w Polsce jej plantatorów. Posiadają Certyfikat GLOBAL G.A.P. co ułatwia im sprzedaż owoców zarówno w kraju, jak i poza jego granicami. W gospodarstwie przerabia się sposobem domowym owoce borówki na przetwory: dżemy, konfitury, galaretki i soki oraz prowadzi ich sprzedaż w ramach rolniczego handlu detalicznego. W okresie zimowym mrożone owoce wykorzystuje się tu do pierogów, naleśników, ciast, bułek oraz do dekoracji tortów. W gospodarstwie hoduje się też gęś kielecką oraz kury zielononóżki. Takiej hodowli sprzyja położenie gospodarstwa, rozległy teren z przydomowym pastwiskiem przeznaczonym na wolny wybieg dla gęsi oraz kur. Wypasają się tu także owce rasy Świniarka. Przy ekstensywnym chowie zwierząt te rodzime rasy dobrze się tu adaptują i sprawdzają. Wśród gości odwiedzających to gospodarstwo agroturystyczne dużym uznaniem cieszą się właśnie potrawy z gęsiny, jak „gęś zagrodowa” czy „gęś po królewsku” z jabłkami, szałwią i wątróbką czy też nadziewana niepaloną kaszą gryczaną. Gospodyni jest laureatką licznych konkursów w tym konkursu wojewódzkiego „Nasze Kulinarne Dziedzictwo - Smaki Regionów”, w którym uzyskała nagrody i wyróżnienia, np. za „udziec jagnięcy ze Świniarki” w 2005 roku II miejsce, za „pasztet z gęsi kieleckiej” w 2012 roku wyróżnienie, za „ocet ze śliwek” w 2016 r. I miejsce, a za „tradycyjny dżem z borówki” w 2018 r. wyróżnienie. Rolnik od 2018 r. prowadzi uprawę topinamburu (zwanego potocznie bulwą) na powierzchni ok. 3 ha. Uprawa prowadzona jest ekologicznie - certyfikowana. Bardzo dobra jakość bulw uprawianych w tym gospodarstwie i właściwości zdrowotne sprawiają, że coraz więcej osób jest zainteresowanych skosztowaniem tego starego, a na nowo odkrywanego warzywa. Historia jego uprawy sięga bowiem XVII wieku. Lekkie gleby sprzyjają uprawie tej rośliny. Zbiory bulw zaczynają się na jesieni i trwają do wiosny. Topinambur jest odporny nawet na silne mrozy. Jesienne zbiory rokrocznie gromadzą liczne grono osób na kuligach, organizowanych na terenie gospodarstwa. W 2022 r. rolnik zarejestrował rolniczy handel detaliczny w ramach, którego zaczął wytwarzać kawę z topinamburu oraz ekologiczny sok z topinamburu, za które w konkursie wojewódzkim „Nasze Kulinarne Dziedzictwo - Smaki Regionów” otrzymał wyróżnienia w 2019 i 2023 roku. „Europejski Fundusz Rolny na rzecz Rozwoju Obszarów Wiejskich: Europa inwestująca w obszary wiejskie” Aktualizacja strony internetowej www.swietokrzyskakuzniasmakow.pl zrealizowana w ramach operacji \"Wsparcie rozwoju szlaku kulinarnego Świętokrzyska Kuźnia Smaków, jako narzędzia budowania marki lokalnych produktów żywnościowych wysokiej jakości\" realizowanej przez Świętokrzyski Ośrodek Doradztwa Rolniczego w Modliszewicach. Operacja współfinansowana ze środków Unii Europejskiej w ramach Schematu II Pomocy Technicznej „Krajowa Sieć Obszarów Wiejskich” Programu Rozwoju Obszarów Wiejskich na lata 2014-2020. Instytucja Zarządzająca Programem Rozwoju Obszarów Wiejskich na lata 2014-2020 - Minister Rolnictwa i Rozwoju Wsi. Projekt opracowany przez Świętokrzyski Ośrodek Doradztwa Rolniczego w Modliszewicach.  Projekt współfinansowany ze środków Unii Europejskiej w ramach Krajowej Sieci Obszarów Wiejskich Programu Rozwoju Obszarów Wiejskich na lata 2014-2020.  Instytucja Zarządzająca Programem Rozwoju Obszarów Wiejskich na lata 2014-2020 – Minister Rolnictwa i Rozwoju Wsi.", "url": "http://www.swietokrzyskakuzniasmakow.pl/index.php/powiat-skarzyski", "category": "świętokrzyskie", "sub_category": "Miody", "phrase": "Świętokrzyski miód spadziowy"}