{"meta_description": "", "title": "Botwinkowy zawrót głowy, czyli wiosenna zupa z botwiny", "content": "Zupa botwinkowa to bomba zdrowotna, na którą z utęsknieniem czekamy całą zimę. Wraz z nadejściem wiosny rośnie nasz apetyt na zdrowe i kolorowe, czyli warzywa. Botwinka, tzn. łodyga wraz z liśćmi młodych buraczków jest doskonałym składnikiem na przepyszną zupę, która dostarcza naszemu organizmowi mnóstwo wartościowych substancji. Botwina i jej właściwości prozdrowotne to szerokie spektrum działania. Jest bogata w witaminy z grupy B, więc skóra, włosy i paznokcie będą nam wdzięczne. Natomiast duża zawartość witaminy C w warzywie to czynnik, który wpłynie na zwiększenie odporności organizmu. Dlatego gdy dopada nas osłabienie, ból mięśni, a temperatura ciała rośnie, warto popijać barszcz z botwinki nawet kilka razy dziennie. Pomaga zwalczyć infekcje i uniknąć poważnego przeziębienia. Botwinka zawiera również takie pierwiastki jak magnez, potas i żelazo. Z tego względu jest szczególnie polecana osobom o obniżonym poziomie hemoglobiny oraz kobietom w ciąży. Bezmięsna zupa z botwiny to również idealny - ponieważ pełnowartościowy - posiłek dla wegetarian.Liście botwinki w zupie lub podjadane na surowo znakomicie odtruwają i odkwaszają organizm, a tym samym oczyszczają wątrobę. Drogie Mamy wszystkich niejadków i alergików! Zupa z botwiny może okazać się strzałem w dziesiątkę - za jej słodkawy smak maluchy wprost ją uwielbiają! A tak na marginesie - chodzą słuchy, że botwinka uznawana jest za warzywo młodości i piękna, gdyż zawiera substancje, które swoim składem przypominają hormony żeńskie, zwane estrogenami. • tarta marchewka i pietruszka dla osób które lubią gęste zupy Na maśle lub oliwie podsmażyć drobno posiekaną cebulę, czosnek i starte buraczki. Jeżeli używamy marchewki i pietruszki, należy dodać je po chwili smażenia, gdy czosnek i cebulka się zeszklą. Zalać składniki gorącym bulionem, dodać liść laurowy i ziele angielskie, gotować około 20 minut (do osiągnięcia miękkości warzyw). Wsypać posiekane i umyte liście wraz z łodyżkami botwinki. Gotować jeszcze parę minut. Posypać koperkiem, dodać sok z cytryny i opcjonalnie mleczko kokosowe. Tak przyrządzony barszcz z botwinki to istny cud, miód! Sprawdź nasz kanał na YouTube i dowiedz się więcej o naszych zdrowych zupach:", "url": "https://www.zdrowazupa.pl/blog/botwinkowy-zawrot-glowy-czyli-wiosenna-zupa-z-botwiny", "category": "mazowieckie", "sub_category": "Gotowe dania i potrawy", "phrase": "Barszcz botwinka z Radziwiłłowa"}