{"meta_description": "Produkt wpisany na listę produktów tradycyjnych w dniu 2019-05-14 w kategorii Gotowe dania i potrawy w woj. mazowieckim.", "title": "Barszcz botwinka z Radziwiłłowa - - Portal Gov.pl", "content": "Niezbyt gęsta ciecz z widocznymi kawałkami buraczków i liści. Bryła z tłuczonymi ziemniakami Zależna od naczynia, w którym jest podawana Radziwiłłów Mazowiecki to wieś położona w Gminie Puszcza Mariańska. Tereny gminy należą do najpiękniejszych miejsc na Mazowszu. To kraina sosnowych lasów, morenowych wzgórz i krajobrazu wód pradolinowych. Prawie połowa gminy objęta jest ochroną prawną. Większość terenów leśnych obejmuje Bolimowski Park Krajobrazowy. Historycznie tereny te należały do dóbr Radziwiłłów zamieszkujących dwór znajdujący się w leżącym nieopodal Nieborowie. W regionie tym charakterystyczne są tradycje kuchni chłopskiej jak i ziemiańskiej. Zupy jadano w domach chłopskich, oraz podawano je na stolach szlacheckich. Warzywa, z których przyrządzano zupy uprawiane były głownie w przydomowych ogrodach. Burak czerwony, zwany ćwikłowym znany jest w Polsce od wieków. Korzenie buraka dzikiego spożywano już 80 lat p.n.e. Buraki w Polsce uprawiano cukrowe jak i ćwikłowe. Przyrządzano z nich przetwory, stosowano jako jarzynę do obiadu. Spożywano je w postaci botwinki lub barszczu. Barszcz gotowano na rosole, mięsie lub wywarze warzywnym z młodych buraków. Buraki i liście gotowane były do miękkości, zaprawiane śmietaną z mąką gryczaną. Barszcz tradycyjnie podawany był na jednym talerzu z ziemniakami tłuczonymi polanymi skwarkami ze słoniny, przyprawiany szczypiorkiem, koprem, cukrem oraz sokiem z cytryny.", "url": "https://www.gov.pl/web/rolnictwo/barszcz-botwinka-z-radziwillowa", "category": "mazowieckie", "sub_category": "Gotowe dania i potrawy", "phrase": "Barszcz botwinka z Radziwiłłowa"}