{"meta_description": "Wino  było nastawione na początku czerwca, zlane dopiero na początku grudnia. Wyszło pyszne, pięknie aczkolwiek delikatnie pachnie i wyśmienicie smakuje. W przyszłym roku na pewno zrobię ponownie, warto było włożyć dużo pracy oraz uzbroić się w cierpliwość.", "title": "Wino z płatków róży naturalnie fermentowane - Przepisy - Gotuj w stylu EKO", "content": "KROK 1: Zebrać w słoneczny, suchy dzień wiadro płatków dzikiej róży(5 l), może być i więcej.  Rozłożyć na ściereczce, aby powychodziły z nich ewentualnie robaczki.  Baniak (15-20 l) na wino umyć dokładnie. Do baniaka włożyć płatki róży.   Cytryny i pomarańcze eko dokładnie umyć (ja moczę je najpierw w roztworze wody z octem lub kwaskiem cytrynowym, a później w wodzie z sodą i płuczę w czystej wodzie) i pokroić w półplasterki (razem e skórką). Pokrojone cytrusy włożyć do baniaka z różą.  Cukier rozpuścić w wodzie (podgrzać) i ostudzonym syropem zalać płatki z owocami. Odstawić na 5 dni. KROK 2: Płatki z owocami odcedzić i dokładnie odcisnąć (nie wyrzucać, tylko zrobić na nich ocet).  Następnie drożdże winiarskie razem z pożywką rozpuścić w niewielkiej ilości ciepłej wody i razem z rodzynkami dodać do baniaka. Dolać do baniaka płyn różano-cytrusowy.  Baniak przykryć rurką fermentacyjną i odstawić na 3-5 tygodni do fermentacji. Jak na powierzchni przestaną pojawiać się pęcherzyki, należy zlać wino znad osadu do czystego gąsiora. Zatkać rurkę fermentacyjną i odstawić w chłodne miejsce na co najmniej 2 miesiące (moje stało od końca czerwca do grudnia). KROK 3: Próbujemy od czasu do czasu czy już jest dobre.   Zlewamy do butelek. KROK 4: Możemy się nim już delektować, a resztę schować do dalszego leżakowania.", "url": "https://gotujwstylueko.pl/przepisy/wino-z-platkow-rozy-naturalnie-fermentowane", "category": "małopolskie", "sub_category": "Napoje (alkoholowe i bezalkoholowe)", "phrase": "Wino z jabłek i płatków róży z Wolicy"}