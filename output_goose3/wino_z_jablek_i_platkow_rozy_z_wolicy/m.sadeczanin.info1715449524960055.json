{"meta_description": "Wracają do łask robione według receptury naszych prababek swojskie specjały. Żeby jednak mogły z powodzeniem konkurować na rynku żywności muszą trafić na Listę Produktów Tradycyjnych. Szanse na wejście do handlowego wykazu mają kolejne smakołyki z Sądecczyzny.", "title": "Jak dobrze zahandlować swojskim produktem?", "content": "Mają niepowtarzalny smak. Zachwycają się nimi nie tylko mieszkańcy regionu, ale przede wszystkim turyści z kraju i zagranicy. Kolejne specjały z Sądecczyzny ubiegają się o miejsce na liście Produktów Tradycyjnych. Sześć z nich ma już pozytywną rekomendację małopolskiej rady działającej przy urzędzie marszałkowskim. Wszystkie przysmaki pochodzą z tak zwanego subregionu sądeckiego czyli z powiatów: nowosądeckiego, gorlickiego i limanowskiego. Wśród nich jest łososiński sok tłoczony z jabłek, miód spadziowy z Beskidu Wyspowego i kiszone rydze z Uścia Gorlickiego. Z pogranicza Łącka i Podegrodzia, a dokładniej z przysiółka Wolica, pochodzą natomiast śliwki w zalewie korzennej i wino z jabłek i płatków róży. Przeczytaj też Starosądecka bryja wraca do łask i zachwyca podniebienia sądeczan Wpis na Listę Produktów Tradycyjnych to nie tylko forma promocji, ale także ochrona nazw produktów, które powstają na bazie naturalnych składników i sprawdzonych receptur. To również skuteczne narzędzie w rywalizacji na rynku żywności. Małopolska zarejestrowała ich już 183. Wyprzedza ją tylko Podkarpacie, którego mieszkańcy wpisali na listę ministra aż 215 produktów. Regionalnych smakołyków z Sądecczyzny będzie można spróbować podczas Eko-Targów w Brzeznej , które odbędą się w sobotę i niedzielę, 1 i 2 kwietnia.To świetne miejsce do robienia biznesu, spotkań z branżystami i fanami pracy na działce i w ogrodzie. Więcej na temat temat w artykule Ogrodowe eldorado? Sprzedał borówki amerykańskie na pniu. Musiał dowozić nowe", "url": "http://m.sadeczanin.info/gospodarka/jak-dobrze-zahandlowac-swojskim-produktem", "category": "małopolskie", "sub_category": "Napoje (alkoholowe i bezalkoholowe)", "phrase": "Wino z jabłek i płatków róży z Wolicy"}