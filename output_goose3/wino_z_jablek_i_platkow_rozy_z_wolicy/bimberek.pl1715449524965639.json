{"meta_description": "Wino z jabłek - sprawdź najprostszy sposób na wino jabłkowe domowej roboty. To wino uda się każdemu, nawet osobom początkującym | Bimberek >>", "title": "Wino z jabłek - wyjątkowy przepis jak łatwo zrobić najlepsze wino jabłkowe", "content": "Wino z jabłek jest niesamowite w smaku, ma niepowtarzalny aromat i piękny kolor. Największym atutem wina z jabłek jest to, że mamy możliwość przygotować je przez okrągły rok, o każdej porze! Jabłka to owoce, które bez problemu zakupimy nawet w zimie, w zależności od odmiany. Podstawą jest jedynie to wybór odpowiedniego gatunku. Jeśli zastanawiasz się jak zrobić wino z jabłek i jakie jabłka najlepiej nadadzą się na wino? Już odpowiadamy! W tym artykule znajdziesz wszelkie informacje, które mogą okazać się przydatne jeśli zdecydujesz się na wykonanie wina za jabłek w domu. Znajdziesz nie tylko przepis na wino jabłkowe, proporcje, dowiesz się jakie jabłka na wino będą najlepsze, ale też poznasz tajniki uzyskania wyjątkowego smaku i aromatu, dowiesz się jak przechowywać wino z jabłek i wiele innych przydatnych informacji. Jakie jabłka na wino z jabłek? Na początek podstawa, czyli jakie jabłka na wino jabłkowe wybrać. Wszystko zależy od tego, jakie wino chcemy uzyskać. Ważne jest, aby wybierać owoce dojrzałe. Najczęściej polecane przez winiarzy są odmiany późne, czyli jesienno-zimowe. W tym między innymi szara reneta, jonatan, antonówka czy papierówka. Jednak prawdę mówiąc, z każdego jabłka można wykonać domowe wino. Wg nas, najsmaczniejsze wino jabłkowe to takie, które nie jest ani za słodkie, ani za kwaśne. Takie najlepiej jest wykonać sięgając po owoce kwaśne, lub pomieszać kwaśne ze słodkimi w odpowiednich proporcjach. Przepis na wino jabłkowe nie jest skomplikowane. Jednak zarówno w Internecie, jak i w przeróżnych książkach kucharskich i winiarskich, znajdziesz mnóstwo różnych przepisów na wino jabłkowe. W tym np. Wino z całych jabłek, wino z soku z jabłek, wino z jabłek bez wyciskania soku, wino z jabłek bez drożdży, wytrawne wino z jabłek, słodkie, półsłodkie, wino z jabłek i gruszki, wino z jabłek z rodzynkami lub jarzębiną i… wiele, wiele innych. Jaki przepis będzie najlepszy? Tutaj niestety nie ma jednoznacznej odpowiedzi. Najlepszym sposobem jest… próbować. Po to, aby znaleźć ten „swój” wyjątkowy smak. Podstawowy przepis na wino z jabłek jest stosunkowo łatwy, więc nie powinno nastarczyć problemów wykonanie nawet kilku wersji aby przekonać się który będzie dla Ciebie najlepszy. To jest chyba najlepsze w winiarstwie domowym. Jeden przepis, a może smakować na setki sposobów w zależności od tego, kto je wykonuje. Zastanawiasz się, jaki będzie łatwy przepis na wino z jabłek? Taką podstawą jest przepis na wino z jabłek z użyciem drożdży. Jeśli będziesz postępować ktok po kroku z poniższymi wskazówkami, już po krótkim czasie będziesz mógł cieszyc się swoim wyjątkowym trunkiem. Przed tym ważne jest jednak poznać akcesoria winiarskie, które mogą okazac się niezbędne do produkcji wina jabłkowego w domu. Do produkcji wina z jabłek w domu przydatne mogą okazać się pewne akcesoria. Bez niektórych nie ma szans na powstanie wina jak np. Balon z rurką fermentacyjną, inne możemy zastąpić jak np. użyc garnka zamiast pojemnika fermentacyjnego. Czytaj dalej, a dowiesz się które akcesoria winiarskie będą niezbędne • Balon – w zależności od ilości wina jaką chcemy otrzymać, np. na 10l wina, konieczny będzie Balon 20l Przepis na wino z jabłek z użyciem drożdży W zależności od rodzaju posiadanych drożdży, możemy rozpocząć wino na dwa sposoby. Jeśli posiadamy drożdże z pożywką turbo, czyli takie, które fermentują w przeciągu 48godzin, nie ma potrzeby przygotowania wcześniej tzw. matki drożdżowej. W przypadku tradycyjnych drożdży, tzw. pasywnych jest to konieczne. Jak przygotować matkę drożdżową do wina z jabłek? W tym celu, należy wycisnąć minimum 1 szklankę soku jabłkowego, dodać łyżkę cukru i pożywkę dla drożdży. Następnie całość gotować przez 15 min. Po ostudzeniu należy dodać drożdże winne. Gotową matkę drożdżową przelać np. do słoika zakrytego gazą i odstawić na 3, do 5 dni w ciepłe miejsce (najlepiej przechowywać w temperaturze 25-28 stopni). Dzięki temu, mamy możliwość rozmnożyć drożdże w najlepszych warunkach. Uwaga! Co bardzo ważne, Wszystkie naczynia, pojemniki i narzędzia które będą miały styczność z roztworem, muszą być maksymalnie czyste i zdezynfekowane najlepiej przy użyciu środka jakim jest pirosiarczyn potasu. Jeśli zastanawiasz się ile drożdży powinieneś użyć, odpowiedź najczęściej znajdziesz na ich opakowaniu. Zazwyczaj jest to opakowanie 5g na 20-25l wina. Jak zrobić wino z jabłek – krok po kroku Przechodzimy już do dokładnego przepisu jak zrobić wino jabłkowe. W tym celu przygotuj balon winiarski. Pamiętaj, ze niezależnie od tego ile wina chcesz uzyskać, balon powinien być napełniony mniej-więcej do połowy. Czyli w przypadku przygotowania 10l wina, przygotuj balon 20l. Jabłka należy bardzo dokładnie umyć i usunąć z nich pestki oraz gniazda. Kolejnym krokiem jest dokładnie wyciśnięcie z nich soku. Można to zrobić na wiele sposobów. Na przykład przy pomocy sokowirówki czy prasy do wyciskania owoców. Kolejna czynność, to zlanie soku jabłkowego do zdezynfekowanego balonu. To zadanie ułatwi lejek do balonu. Wino możesz wykonać również z gotowego soku jabłkowego. Należy jednak pamiętać, aby był to 100% sok, be dodatku konserwantów i ulepszaczy. Kolejnym krokiem jest dodanie do soku drożdży wcześniej przygotowanej matki drożdżowej, lub w przypadku drożdży aktywnych, należy dodać je do ciepłej wody z cukrem. W tym celu szklankę napełnij do połowy wodą o temperaturze około 30° C i dodaj 2 łyżeczki dokładnie mieszając. Warto słoik/szklankę opłukać niewielką ilością wody aby dodać wszystkie drożdże do wina. Natomiast instrukcja użycia, powinna być zawsze dołączona do opakowania drożdży. Kolejnym etapem jest przygotowanie syropu cukrowego do wina. Syrop cukrowy to nic innego jak mieszanka wody z cukrem. W tym celu, przygotuj syrop z 4 l. wody i 3 kg. Cukru. Wodę należy podgrzewać w garnku aż do całkowitego rozpuszczenia się cukru, jednak wcale nie musi to być wysoka temperatura. Po całkowitym ostudzeniu syrop możesz dodać do balonu przy użyciu lejka. Na tym etapie domowej produkcji wina z jabłek to wszystko. W przeciągu kilkunastu godzin Twoje wino zacznie pracować. Zauważysz to z łatwością po bulgotaniu nastawu. Balon należy odłożyć w ciepłe miejsce aby wspomóc fermentację. Po upływie 2 tygodniu, lub gdy zauważymy zmniejszoną pracę naszego wina, należy ponownie dodać syrop cukrowy. Przed tym jednak warto użyć cukromierza do skontrolowania naszego wina. Instrukcja użycia cukromierza znajduje się na jego opakowaniu. Jeżeli BLG wynosi poniżej 7-8, warto faktycznie dodać cukier w dokładnie taki sam sposób, jak poprzednio. Ponownie zamknij balon i odstaw na kolejne tygodnie do fermentacji. Po kilku tygodniach znów zaobserwujesz wolniejszą fermentację, a wino zacznie się powoli klarować. W balonie zobaczysz dosyć wyraźny osad z drożdży i resztek owoców. To sygnał, że wszystko idzie w dobrą stronę i kolejnym krokiem będzie zlanie wina z jabłek znad osadu. W tym celu najprostszym sposobem będzie użycie rurki do obciągu wina i pojemnika fermentacyjnego. To najprostsza metoda, nie wymagająca specjalnej aparatury. Wężyk należy umieścić w balonie – dobrze aby stał wyżej niż pojemnik do którego zlewamy. Drugą końcówką należy zassać płyn i włożyć do pojemnika. Tym sposobem zlejesz całe wino znad osadu. W tym momencie możesz już spróbować swojego wina i w razie potrzeby dodać cukru. Możesz również w tym celu użyć cukromierza. Po zlaniu całości znad osadu umyj dokładnie swój balon i przelej do niego wino z pojemnika, najlepiej przez lejek z sitkiem lub gazę. Po zlaniu wina znad osadu, warto je pozostawić w balonie na kolejne 2-3 tygodnie aby fermentacja całkowicie się zakończyła. Możesz również użyć pirosiarczynu potasu do stabilizowania wina, aby przyspieszyć butelkowanie. Dodatkowo zastosowanie go, zabezpiecza przed niepożądaną fermentacją w butelkach, więc zalecamy jego użycie do stabilizacji wina z jabłek. Proporcje pirosiarczynu potasu znajdziesz na jego opakowaniu. Jak zabutelkować wino jabłkowe? Możesz to wykonać na różne sposoby. No. Przy użyciu gumowego wężyka, lub zlać wino do pojemnika fermentacyjnego z kranikiem. Pamiętaj jednak, aby butelki na wino, do których zlewasz trunek, były czyste i zdezynfekowane, a korki do wina zanurzone we wrzątku, co ułatwi korkowanie butelek. W tym celu, możesz również użyć korkownicy. W zależności od upodobań, gotowe wino jabłkowe możesz również zlać do większych butelek, jak np. damy, lub do galonu. Na koniec pozostaje przykleić etykiety na wino aby je oznaczyć i… gotowe! 🙂 Jak przechowywać wino z jabłek? Praktycznie tak, jak każde inne wino domowej roboty. Najlepsze będzie do tego chłodne i zacienione miejsce. Należy pamiętać, ze wino jabłkowe dosyć szybko dojrzewa, ale nie jest idealnym winem do długiego leżakowania. Zastanawiasz się jaki poziom BLG powinno mieć wino jabłkowe? Używając cukromierza do wina jabłkowego, określ poziom BLG. Dosładzaj w zależności jakie wino chcesz uzyskać. • bardzo słodkie wino z jabłek: ponad 15 Na koniec nie pozostaje nam nic innego, jak życzyć smacznego!", "url": "https://bimberek.pl/wino-z-jablek-przepis-jak-zrobic-najlepsze-wino-jablkowe/", "category": "małopolskie", "sub_category": "Napoje (alkoholowe i bezalkoholowe)", "phrase": "Wino z jabłek i płatków róży z Wolicy"}