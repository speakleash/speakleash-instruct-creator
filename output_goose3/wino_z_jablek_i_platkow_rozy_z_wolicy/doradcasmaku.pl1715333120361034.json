{"meta_description": "Wino z płatków róży - DoradcaSmaku - ten przepis cieszy się popularnością, sprawdź.", "title": "Wino z płatków róży - DoradcaSmaku.pl", "content": "- Do baniaczka 5 l wpychamy płatków róży dzikiej (z płatków obrywamy te białe końcówki). Płatków należy dodać jak najwięcej. Nie trzeba ich ubijać, ale dobrze utrząsnąć i wepchać w miarę możliwości jak najwięcej do gąsiora. - Zagotować 3 litry wody i w nich rozpuścić cukru 1,3 kg. Dodać 1/4 łyżeczki kwasku cytrynowego. OSTUDZIĆ - Po ostudzeniu wlać roztwór do balona z płatkami. - Dodać drożdże; UWAGA! płatki po godzinie będą się mocno unosić wypychane przez szalejące drożdże, dlatego nie należy uzupełniać wody do końca... (wystarczy, gdy zawartość po rozmieszaniu jest na wysokości 3 balona 5l). - Mieszać często, aby płatki jak najwięcej kąpały się syropie nie dopuścić do sytuacji, aby namoknięte płatki zrobiły korek nad cieczą.Wtedy szybko wyjąć korek i czymkolwiek przebić korek ze zbitych płatków (bo będziemy zbierać winko z sufitu). - Po upływie 14 dni odcedzić płatki róży (nie płukać balona) zlać całą zawartość przez gęste sitko do garnka, płatki wycisnąć i wyrzucić. - Do cieczy dodać około 0,3-0,4 kg cukru rozmieszać, ciecz z powrotem do tego samego balona. Będzie tam około 3,8 l cieczy. Po roku czasu winko jest pyszne:) Na zdjęciu mieszanina po 12 godzinach.", "url": "https://www.doradcasmaku.pl/przepis-wino-z-platkow-rozy-284739", "category": "małopolskie", "sub_category": "Napoje (alkoholowe i bezalkoholowe)", "phrase": "Wino z jabłek i płatków róży z Wolicy"}