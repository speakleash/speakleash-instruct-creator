{"meta_description": "Pstrąg Ojcowski to potokowa ryba. Hodowlana już od ponad 30 lat w Ojcowskim Parku Narodowym. Spróbuj lokalnego przysmaku!", "title": "Pstrąg Ojcowski -Gdzie kupić, historia hodowli", "content": "Każdy piękny region może pochwalić się produktami, których nie znajdziemy w żadnym innym miejscu. Tak jest i tu w Ojcowie. Pstrąg Ojcowski to nie tylko produkt regionalny, to także tradycja hodowli która sięga 1935 roku! Tradycja hodowli pstrągów, tak zwanych „potokowych”, sięga już ponad 30 lat. W Ojcowie pstrągarnia powstała w około 1935 roku na gruntach księżnej Ludwiki Czartoryskiej i była pierwsza w regionie. W 2014 roku, nieużywane przeznaczone do naturalizacji stawy objęła w dzierżawę Pani Magda razem z córką Agnieszką. We dwie, przy dużym nakładzie pracy, przywróciły hodowlę pstrąga potokowego do Ojcowa. Mama z córką stworzyły również wspaniałe miejsce do wypoczynku, relaksu a także doznań kulinarnych. Hodowlę pstrąga Ojcowskiego znajdziesz praktycznie w centrum Ojcowskiego Parku Narodowego, około 1km od parkingu pod Zamkiem w Ojcowie, przy punkcie widokowym Jonaszówka. Pstrągarnia zlokalizowana jest na skrzyżowaniu szlaków do Groty Łokietka, Bramy Krakowskiej i Doliny Sąspowskiej. Na niebiesko zaznaczony staw rekreacyjny, przy którym można usiąść na leżaku czy przy stoliku i zjeść pstrąga, patrząc na jego jeszcze żywych kolegów. Na czerwono zaś oznaczone zostały prawdziwe stawy hodowlane, gdzie przechowuje się, rozmnaża i hoduje pstrągi potokowe w Ojcowie. • None Pstrąga można kupić lub zjeść na miejscu w ogródku grillowym nieopodal hodowli. Pstrąg Ojcowskie sprzedawane są w wersji wędzonej lub grillowanej. Do dyspozycji jest tam około 60 miejsc siedzących, co w sezonie letnim jest czasem niewystarczające 😉 Dodatkiem specjalnym może być wino z lokalnej winnicy Stawy hodowlane w Ojcowie mają swój charakter. Zawdzięczają go przede wszystkim malowniczej lokacji i mikroklimatowi. Pstrągi Ojcowskie hodowane są w czystej i dobrze natlenionej wodzie z potoku Młynówka. To idealne warunki dla pstrąga potokowego. W Polsce naturalnych hodowli jest tylko około 2%. * Czystość gatunku – jak piszą hodowcy: utrzymują czystość genetyczną, pozyskując do tarła wyłącznie tarlaki odłownione z rzeki Prądnika.  * Piękny wygląd – pstrąg potokowy to rodzima dla Polski ryba.  * Hodowla pstrąga przez minimum 2 lata do pełnej dojrzałości. Pstrąg Ojcowski jest produktem tradycyjnym z Małopolski, zarejestrowanym przez Ministerstwo Rolnictwa i Rozwoju Wsi. Firma Pstrąg Ojcowski należy zaś do Europejskiej Sieci Regionalnego Dziedzictwa Kulinarnego,   zrzeszającej producentów i restauratorów, której celem jest zachowanie i rozwój regionalnych tradycji kulinarnych, charakterystycznych dla danych regionów Unii Europejskiej. Kupując pstrąga z lokalnej hodowli masz gwarancję jakości tego smacznego produktu.", "url": "https://ojcow.malopolska.pl/pstrag-z-ojcowa/", "category": "małopolskie", "sub_category": "Mięso świeże oraz produkty mięsne", "phrase": "Pstrąg ojcowski potokowy"}