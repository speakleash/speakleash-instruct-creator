{"meta_description": "W samym sercu Ojcowskiego Parku Narodowego, około 1km od parkingu pod Zamkiem w Ojcowie przy punkcie widokowym Jonaszówka , na skrzyżowaniu szlaków do Groty Łokietka", "title": "Pstrąg Ojcowski - Szlak Orlich Gniazd", "content": "W samym sercu Ojcowskiego Parku Narodowego, około 1km od parkingu pod Zamkiem w Ojcowie przy punkcie widokowym Jonaszówka , na skrzyżowaniu szlaków do Groty Łokietka, Bramy Krakowskiej i Doliny Sąspowskiej znajdziemy Pstrąga Ojcowskiego. W ogródku grillowym serwowane są oryginalne Pstrąg Ojcowskie w wersji wędzonej lub grillowanej. Do dyspozycji Gości jest około 60 miejsc siedzących, duży na 160m2 taras wraz z leżakami oraz łódkę. Tradycja hodowli pstrągów potokowych w Ojcowie sięga lat 30. ubiegłego wieku. Pstrągarnia powstała w 1935 roku na gruntach księżnej Ludwiki Czartoryskiej i była jedną z pierwszych tego rodzaju w regionie. W 2014 roku nieużywane, przeznaczone do naturalizacji stawy objęła w dzierżawę Magda Węgiel razem z córką Agnieszką Sendor. Nakładem ciężkiej pracy i pełnego zaangażowanie nie tylko z sukcesem udało się przywrócić świetność hodowli pstrąga potokowego ale również stworzyć wspaniałe miejsce do wypoczynku, relaksu a także doznań kulinarnych. Stawy pstrągowe w Ojcowie swój wyjątkowy charakter zawdzięczają malowniczej lokalizacji, naturalnemu mikroklimatowi oraz krystalicznie czystej i dobrze natlenionej wodzie z potoku Młynówka. Połączenie tych czynników, a w efekcie imitacja górskiego potoku czyli naturalnego środowiska pstrągów potokowych, stwarza doskonałe warunki do hodowli. Serwujemy pstrągi wędzone i grillowane, w jak najmniejskomplikowanej, prostej formie. Pstrągi są zawsze świeże, nigdy nie mrozimy stawiamy na jakościowe, zdrowe produkty. Naszą specjalnością jest Pstrąg Ojcowski wędzony naturalnie na drewnie bukowym bez dodatku konserwantów czy sztucznych barwników. Pstrągi podajemy z lokalnym pieczywem. Do pstrągów polecamy wino z lokanych winnic, pyszne i zdrowe soki bio Marurer, wody mineralne z Wysowej Zdrój oraz piwa z regionalnych browarów. Pstrąg Ojcowski jest produktem tradycyjnym z Małopolski zarejestrowanym przez Ministerstwo Rolnictwa i Rozwoju Wsi zaś firma Pstrąg Ojcowski należy do Europejskiej Sieci Regionalnego Dziedzictwa Kulinarnego, zrzeszającej producentów i restauratorów którego celem jest zachowanie i rozwój regionalnych tradycji kulinarnych charakterystycznych dla danych regionów Unii Europejskiej.", "url": "https://orlegniazda.pl/actively/1019427/pstrag-ojcowski", "category": "małopolskie", "sub_category": "Mięso świeże oraz produkty mięsne", "phrase": "Pstrąg ojcowski potokowy"}