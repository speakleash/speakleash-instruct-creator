{"meta_description": "Moją ulubioną zasadą jeśli chodzi o „parowanie” wina z jedzeniem jest regionalność, czyli łączenie lokalnej kuchni z lokalnym winem. Jeszcze kilka lat temu zastosowanie tej reguły w Polsce wydawałoby się absolutnie niemożliwe. Na szczęście te czasy minęły bezpowrotnie! Na tapetę bierzemy dziś Pstrąga Potokowego z gospodarstwa Pstrąg Ojcowski*. Będzie to zadanie niełatwe, ale równocześnie niezwykle…", "title": "Pstrąg Ojcowski i Jurajskie Wino – duet doskonały", "content": "Tradycja hodowli pstrągów potokowych w Ojcowie sięga lat 30. ubiegłego wieku. Pstrągarnia powstała w 1935 roku na gruntach należących do księżnej Ludwiki Czartoryskiej i była jednym z pierwszych tego rodzaju przedsięwzięć w regionie. W 2014 roku nieużywane, przeznaczone do naturalizacji stawy objęły w dzierżawę dwie wyjątkowe kobiety – Magda Węgiel & Agnieszka Sendor – matka i córka, których ciężka praca, pasja oraz ogromne zaangażowanie sprawiły, że udało się nie tylko przywrócić świetność hodowli Pstrąga Potokowego, ale także stworzyć wspaniałe miejsce do wypoczynku, jakim jest Gospodarstwo Pstrąg Ojcowski. Zachęcam Was serdecznie do odwiedzenia Gospodarstwa Pstrąg Ojcowski, spróbowania win z Jury Krakowsko – Częstochowskiej oraz przede wszystkim do wypróbowania takich lokalnych połączeń w Waszej okolicy. Jak pokazuje powyższy przykład, sprawdzają się one wyśmienicie już nie tylko podczas wakacji we Włoszech, Francji czy Hiszpanii, ale także w naszej polskiej, coraz piękniejszej winiarskiej rzeczywistości.", "url": "https://winnyswiat.wordpress.com/2019/09/19/pstrag-ojcowski-i-jurajskie-wino-duet-doskonaly/", "category": "małopolskie", "sub_category": "Mięso świeże oraz produkty mięsne", "phrase": "Pstrąg ojcowski potokowy"}