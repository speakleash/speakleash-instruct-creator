{"meta_description": "Bez niej na Śląsku nie ma świąt. Moczka to tradycyjna potrawa z zaskakujących składników. Łapcie przepis na moczkę", "title": "Przepis na moczkę. To pyszna i brzydka śląska potrawa na święta", "content": "Wigilia śląska bez moczki? Nie ma szans, musi być. Jak ją zrobić? Tradycyjny przepis na moczkę. Znana jest w zasadzie tylko na Śląsku, a Ślązacy wożą ją w krauzach (słoikach), jeśli jadą na święta do rodziny czy przyjaciół w innych częściach Polski. Moczka. Przepis jest nieco skomplikowany, bogaty, na dodatek gotowa potrawa nie wygląda zachęcająco, ale ten smak! Kto raz spróbował, pokocha moczkę z jej charakterystycznym piwno – piernikowym smakiem. Na południu woj. śląskiego nazywana jest… bryją. Tak mówi się w powiecie raciborskim, rybnickim czy wodzisławskim. Przepis na moczkę po śląsku. Oto przepis na tradycyjną, śląską moczkę ze zbioru przepisów potraw regionalnych Śląskie smaki Śląskiej Organizacji Turystycznej. Taka moczka musi być dobra. A jeśli lubicie dodać coś od siebie, albo zmieniać dania, możecie skorzystać np. z wariacji Kingi Paruzel, która do moczki dodaje gorzkiej czekolady. Zresztą, to taka potrawa na Wigilię i święta, którą każdy modyfikuje i robi po swojemu. Jak bigos. Uwaga, jest dość kaloryczna – jedna porcja to ok. 450 kalorii. Do gotującego się kompotu dodawać w kolejności całe obrane migdały, gotować 15 minut, następnie całe orzechy laskowe, po chwili śliwki suszone z pestkami, rodzynki, figi, na końcu orzechy włoskie połówki. Piernik zetrzeć na tarce lub rozkruszyć, rozprowadzić zimnym piwem, dodać do całości. W tym momencie znana blogerka ze Śląska, Kinga Paruzel, podaje w swoim przepisie, aby dodać jeszcze 50 g gorzkiej czekolady. Następnie przyprawić sokiem z cytryny, cukrem, solą i całość zagotować. Po czasie moczka nabierze konsystencji budyniu. Można podawać na ciepło i na zimno. Pierwotnie bazą był wywar z karpia i warzyw, obecnie bardziej popularne jest przyrządzanie moczki z kompotu owocowego i miodowego piernika.", "url": "https://tvs.pl/informacje/moczka-veb-bryja-taka-brzydka-a-taka-pyszna-przepis/", "category": "śląskie", "sub_category": "Gotowe dania i potrawy", "phrase": "Moczka / bryja"}