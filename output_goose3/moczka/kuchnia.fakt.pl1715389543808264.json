{"meta_description": "Zapach piernikowego ciasta, rozchodzący się po domu, to znak, że zbliżają się święta Bożego Narodzenia. Powoli zaczynamy przedświąteczną krzątaninę, a pieczenie pierników to tradycja, bez której trudno sobie wyobrazić ten magiczny czas. Jeżeli uznacie, że jakaś partia ciastek nie jest wystarczająco reprezentacyjna, by ją powiesić na choince lub podać na stół, możecie zrobić z niej najdziwniejszą polską zupę, czyli moczkę. Wśród wielu jej składników obowiązkowe są dwa: pierniki i suszone śliwki…", "title": "Macie za dużo pierników? Zróbcie z nich najdziwniejszą polską zupę, czyli moczkę", "content": "Moczka to zupa pochodząca ze Śląska. Różnie się tam na nią mówi: bryja, moczka, mocka albo mołcka. Różne też są na nią patenty. W XIX wieku moczkę przygotowywano na bazie wywaru z pasternaku lub rybich głów. Była wówczas bardziej wytrawna niż słodka. Z czasem upowszechniła się jej słodsza wersja, gotowana na bazie kompotu z suszonych śliwek lub ciemnego piwa. Można do niej dodawać bakalie, miód, a nawet czekoladę. Podaje się ja na ciepło lub na zimno. Wszystko zależy od kultywowanych tradycji oraz indywidualnych upodobań. Piernik na święta już zaplanowany? Mamy dwie propozycje: dla początkujących i dla zaawansowanych [sprawdzone przepisy] Piernik dojrzewający pieczemy tylko raz w roku. To właśnie już ostatni moment! Co warto wiedzieć o tym tradycyjnym wypieku Dlatego moczka moczce nierówna. Czasami jest rzadka jak kompot, a innym razem przypomina gęsty krem. A raczej breję. Kolor też ma nieciekawy, ale wystarczy posmakować, by poczuć w pełni aromat i klimat świąt! Znakomicie też wpasowuje się w kuchnię bezresztkową. Jeżeli po świętach zostanie nam trochę pierników, możemy wrzucić je do moczki właśnie. Ten przepis uratuje nas również przed świętami, jeśli trafi nam się jakaś mniej udana partia pierniczków, z którą nie wiemy, co zrobić. W moczce odnajdą się idealnie! Co prawda, na Śląsku zupę tę jada się podczas Wigilii, ale równie dobrze będzie smakowała jako zapowiedź świąt lub wspomnienie po nich. Do gotującego się kompotu dodać całe obrane migdały i gotować 15 minut. Po czym dodać całe łuskane orzechy laskowe, a po chwili suszone śliwki, rodzynki, figi oraz orzechy włoskie. Piernik zetrzeć na tarce lub rozkruszyć, rozprowadzić zimnym piwem, dodać do bakalii. Skropić sokiem z cytryny, przyprawić cukrem i solą, i zagotować. Gotować, aż zupa nabierze konsystencji budyniu.", "url": "https://kuchnia.fakt.pl/macie-za-duzo-piernikow-zrobcie-z-nich-najdziwniejsza-polska-zupe-moczke/3y5lbj2", "category": "śląskie", "sub_category": "Gotowe dania i potrawy", "phrase": "Moczka / bryja"}