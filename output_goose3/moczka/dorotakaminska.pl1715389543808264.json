{"meta_description": "Moczka, bryja, zupa piernikowa - przepis moczkę. Śląski deser wigilijny na kompocie lub ciemnym piwie, z bakaliami i suszonymi owocami oraz piernikiem.", "title": "Moczka, bryja, zupa piernikowa przepis | Dorota Kamińska", "content": "Moczka, bryja, zupa piernikowa. Choć dawniej przygotowywano ją w wersji wytrawnej, dodając do rosołu rybnego lub warzywnego gotowane warzywa, pokruszony piernik oraz bakalie, dziś ten śląski przysmak podaje się na słodko. Ponieważ Śląsk długi i szeroki, to w każdym domu robi się ją inaczej. Podstawą moczki jest zawsze piernik: ciemny, twardy, bez dodatku bakalii, polewy czy konfitur. Moczy się go w kompocie, ciemnym piwie lub mleku, a później gotuje z bakaliami. Można dosłodzić w razie potrzeby i serwować w jednej misce, choć moja propozycja to pucharki. Będzie bardziej elegancko. Znacie jej smak? Kto spróbuje? Zobaczcie przepis na moczkę – jak zrobić bryję krok po kroku. Moczka uzyska ciemną, czekoladową barwę, gdy jej bazą będzie ciemny piernik pełen przypraw. Moja bryja jest trochę jaśniejsza, bo jako baza posłużył mi piernik szybki. Myślę, że można byłoby dodać do niej odrobinę kakao, które na pewno przyciemniłoby kolor i wprowadziło dodatkowy, czekoladowy smak. Podobnie jak wiele receptur, również przepis na moczkę powstał z potrzeby wykorzystania resztek wysuszonego ciasta – dla oszczędności :). Przepis na moczkę w misce lub pucharkach Bardzo łatwo o nieapetyczny wygląd, bo brązowa papka nie należy do szczególnie fotogenicznych. Ale wykorzystując migdały, orzechy, żurawinę czy inne, kolorowe dodatki, można ją ładnie przystroić na wigilijny stół. Ciekawa jestem, jakie dekoracje Wy przygotujecie! Moczka czyli zupa piernikowa. Przepis na moczkę z piernika, kompotu, suszonych owoców i bakalii. Elegancka moczka z bakaliami. ☟ W moich przepisach szklanka ma zawsze 250 ml, kostka masła to 200 g, a łyżka lub łyżeczka jest płaska, chyba że wyraźnie zaznaczam, że jest inaczej. Dołącz do ponad 15 tysięcy osób zapisanych do newslettera! Wysyłam tylko 2-4 wiadomości w miesiącu. Skorzystaj z podpowiedzi, co warto ugotować z aktualnie dostępnych w sklepach, sezonowych składników. Dowiesz się, co u mnie, jakie ciekawe rzeczy polecam i otrzymasz garść kulinarnych (i nie tylko) inspiracji. Obejrzyj bezpośrednio na moim kanale na YouTube • None Piernik moczę w 1 szklance mleka lub kompotu, do uzyskania papki, w niewielkim rondelku. • None Migdały i orzechy zalewam w garnku wodą (tak, by je przykryła) i gotuję przez 20 minut na niedużym ogniu. • None Do migdałów i orzechów dokładam suszone owoce, skórkę z pomarańczy i masło. Gotuję jeszcze przez 10 minut. • None Papkę z piernika podgrzewam na niewielkim ogniu, cały czas mieszając, aż lekko ściemnieje i zgęstnieje do konsystencji budyniu. • None Do bakalii i owoców dodaję masę piernikową i kompot z owocami. Gotuję przez ok. 10 minut. • None Zdejmuję moczkę z ognia, czekam aż odrobinę się ostudzi i dodaję do smaku miód, sok z cytryny oraz, opcjonalnie, przyprawy i kakao. Dokładnie mieszam. • None Przekładam moczkę do salaterki lub pucharków, dekoruję i serwuję – można podawać na ciepło lub na zimno, schłodzoną w lodówce. Zrób zdjęcie potrawy i oznacz mój profil @dorotakaminska lub hasztag #dorotainsuperfood . Przyjdę polubić Twoją fotkę! Choć w moim prywatnym rankingu nie przebije kutii, zapewniam, że zupa piernikowa jest przyjemnym, pełnym bakalii deserem wigilijnym i z pewnością posmakuje niejednemu z Was :). Z dodatkiem kokosu, migdałów, orzechów i żurawiny prezentuje się naprawdę dobrze :). Dajcie znać w komentarzach, jakie były Wasze wrażenia po pierwszej degustacji! A może bryja to w Waszych domach tradycyjny przysmak wigilijny? Napiszcie coś więcej, bo jestem bardzo ciekawa!", "url": "https://www.dorotakaminska.pl/moczka-bryja-zupa-piernikowa/", "category": "śląskie", "sub_category": "Gotowe dania i potrawy", "phrase": "Moczka / bryja"}