{"meta_description": "Kiedy zbiera się jesienne śliwki? Z których odmian warto robić przetwory? Przedstawiamy nasze sposoby na jesienne powidła.", "title": "Jesienne i późne odmiany śliwek. Przepis na domowe powidła", "content": "Dzięki późnym odmianom śliwek ich smakiem można się cieszyć nawet zimą. To właśnie dlatego zyskują one na popularności wśród sadowników. Co warto zrobić z tych owoców? Przedstawiamy nasze sposoby na późne śliwki. Węgierka zwykła to najpopularniejsza odmiana śliwek jesiennych. To z niej najczęściej powstają powidła oraz wersje suszone i wędzone. Tak przygotowane owoce można później dodać do wigilijnego kompotu, świątecznego pasztetu, pieczeni, sałatek. Zbiory węgierki w Polsce zaczynają się w drugiej połowie sierpnia i trwają do końca września. Im lato cieplejsze i bardziej deszczowe - tym wcześniej dojrzewają. Do jesiennych śliwek zalicza się także odmiana president. Ma ona drobne, bordowo-czerwone owoce, które dojrzewają w ostatnich dniach września. Śliwki te dostępne są najdłużej na rynku, są nieco mniej słodkie, ale nie mniej bogate w witaminy. Ich pestka dobrze odchodzi od miąższu. Jest więc polecana do domowych przetworów. Kolejnymi odmianami są amers i empress. Pierwsza z nich jest dość popularna, ma duże owoce o jasnopomarańczowym odcieniu miąższu. Jest bardzo lubiana ze względu na swój słodki smak oraz dzięki temu, że pestka łatwo odchodzi. Idealnie nadaje się na jesienne przetwory. Dżemy i konfitury z tego gatunku są na tyle słodkie, że nie trzeba ich dodatkowo dosładzać. Empress jest najmniej popularnym rodzajem. Samo drzewo jest bardzo odporne na choroby, a śliwki potrafią dorastać do wagi nawet 100 gramów! To, co często dyskredytuje jej owoce, to fakt, że bardzo ciężko pozbyć się z nich pestek. Te śliwki polecamy do jedzenia na świeżo - można je wtedy obgryzać jak jabłka. Powidła ze śliwek mogą kojarzyć się z dżemem, jednak bliżej im do konfitury. Do ich przygotowania potrzeba znacznie więcej owoców i nie używa się substancji żelujących. Przedstawiamy prosty przepis. • None cukier lub dowolny słodzik - 1 kg (w zależności jak słodkie powidła chcemy). • None Owoce przełożyć do garnka z grubym dnem i zasypać cukrem lub słodzikiem. • None Całość prażyć na małym ogniu, aż owoce zmiękną i masa zgęstnieje. Może to zająć od 8 do 16 godzin. • None W czasie prażenia owoce od czasu do czasu przemieszać. • None Gotowe powidła przekładać do wymytych i wydezynfekowanych słoików. Następnie słoiki zakręcić i włożyć do garnka z gotującą się wodą na około 15 minut - dzięki temu przetwory można przetrzymywać nawet 6 miesięcy w ciemnym i chłodnym miejscu. • None Nalewka ze śliwek - właściwości zdrowotne i przygotowanie. Prosty przepis na zdrowie • None Który przepis na ciasto ze śliwkami wybrać, aby było szybko i smacznie? • None Mirabelka - retro owoce popularne jesienią. Jakie przetwory można z niej zrobić?", "url": "https://dziendobry.tvn.pl/przepisy-kulinarne/jesienne-i-pozne-odmiany-sliwek-przepis-na-domowe-powidla-st5403419", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła ze śliwki żniwki"}