{"meta_description": "Ekologiczne powidła ze śliwki węgierki z certyfikowanej śliwki węgierki z Frysowego Sadu. Bez pestycydów, bez gmo, bez glifosatu.", "title": "Ekologiczne powidła ze śliwki węgierki - - dbamy o zdrowie", "content": "Ekologiczne powidła ze śliwki węgierki z Frysowego Sadu. Bez pestycydów, bez gmo, bez glifosatu. Produkt Wegański. 100% hand made. Sprawdź nasze certyfikaty i dowiedz się na czym polega proces certyfikacji produktów ekologicznych – wejdź. Ponieważ w procesie uprawy nie są używane żadne środki szkodliwe dla środowiska, z pewnością jest to produkt przyjazny dla środowiska. Z uwagi na fakt neutralności środowiskowej jak również szklanych słoiczków zwrotnych, ekologiczne powidła są produktem dzięki któremu zadbasz nie tylko o swoje zdrowie, ale z pewnością również o środowisko. Bez dodatku cukru ani żadnych innych substancji konserwujących. Śliwki poprawiają apetyt i działają korzystnie na trawienie. Zapobiegają zaparciom, a tym samym zmniejszają zagrożenie chorobą nowotworową jelita grubego. Dobroczynne właściwości śliwek uznają nawet lekarze. Nic zatem dziwnego, że wyciąg z tych owoców wykorzystywany jest do produkcji leków, wchodzi m.in. w skład wielu preparatów przeciw zaparciom. To korzystne dla układu pokarmowego właściwości śliwki zawdzięczają dużej zawartości pektyn (rodzaj błonnika). Razem z kwasami organicznymi, winowym i jabłkowym pektyny działają jak miotła na przewód pokarmowy i gromadzący się w komórkach tłuszcz oraz cholesterol. Najbardziej wartościowe pod tym względem są węgierki i renklody. Śliwki suszone zawierają 5 razy więcej błonnika (7,1 g w 100 g) niż śliwki surowe (1,4 g). Wszystkie śliwki mają podobne wartości odżywcze, ale różnią się ilością kalorii. Świeże śliwki mają około 46 kcal w 100 g. Średnia ilość węglowodanów w takiej porcji owoców wynosi od 12 do 14,6 g. Chociaż śliwki nie są bogate w witaminę C, dzięki jednoczesnej zawartości witaminy A i rzadko występującej w owocach witaminie E, uznawane są za cenne przeciwutleniacze. Tym skuteczniejsze, że zawierają też tak ważne składniki mineralne jak potas, żelazo, magnez, wapń i fosfor. Śliwki mają sporo witamin z grupy B, dlatego od wieków cieszą się opinią owoców wpływających kojąco na układ nerwowy i poprawiających samopoczucie. Działanie antyoksydacyjne wzmagają w śliwkach, szczególnie w ich ciemnych odmianach, polifenole, w tym katechiny i kwas chlorogenowy. Dzięki tym związkom dieta obfitująca w śliwki wpływa antynowotworowo oraz przeciwmiażdżycowo. Przykładowy przepis w którym głównym składnikiem są nasze powidła: Ciasteczka budyniowe z powidłami  120 g masła (nie margaryny do pieczenia), schłodzonego i pokrojonego w kostkę  3 łyżki cukru pudru  150 g mąki orkiszowej 550  40 g budyniu w proszku (1 opakowanie bez cukru) np. waniliowego lub śmietankowego  Wszystkie składniki szybko siekamy nożem, zagniatamy i krótko wyrabiamy; możemy również zmiksować w malakserze. Formujemy kulę, spłaszczamy, owijamy folią spożywczą, trzymamy w lodówce przez około 30 minut. Po tym czasie z ciasta formujemy kuleczki mniejsze od orzecha włoskiego (mocno rosną), układamy na blaszce wyłożonej papierem do pieczenia. Spłaszczamy widelcem, nadając jednocześnie wzorek ciasteczkom. Ponownie chłodzimy w lodówce przez 1 godzinę. Pieczemy około 12 – 15 minut w temperaturze 200ºC (z termoobiegiem) lub do zarumienienia się brzegów. Pod koniec pieczenia temperaturę można zmniejszyć do 180ºC. Na koniec sprawdź więcej przepisów dań z wykorzystaniem ekologicznych produktów z Eko Farmy na naszym kanale You Tube", "url": "https://www.eko-farma.net/product/ekologiczne-powidla-ze-sliwki-wegierki/", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Powidła ze śliwki żniwki"}