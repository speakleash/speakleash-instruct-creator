{"meta_description": "Zakwas z buraków, to naturalnie wyciskany sok z kiszonych i niepasteryzowanych buraków. Zawiera żywe kultury bakterii probiotycznych, minerały i witaminy", "title": "ZAKWAS (SOK) Z KISZONYCH BURAKÓW 250 ML ( MICHAŁ SZNAJDER )", "content": "UWAGA - jeżeli to Twoja pierwsza przygoda z niepasteryzowanymi kiszonkami, przeczytaj uważnie poniższą informację: - nasze kiszonki są żywe, niepasteryzowane, a co za tym idzie bakterie powstałe podczas fermentacji cały czas pracują, - kiszonki należy przechowywać w lodówce, paczki wysyłamy od poniedziałku do czwartku, żeby czas pobytu poza lodówką był jak najkrótszy, a po otrzymaniu paczki należy je jak najszybciej przenieść do lodówki, - w czasie wysyłki wieczka od słoików mogą napuchnąć, kiszonki mogą syczeć a nawet wyciekać ze słoików - nie jest to ich wada a świadczy tylko o tym, że bakterie są żywe i cały czas pracują - po przeniesieniu do lodówki proces powinien się uspokoić. Buraki są naturalnym antyoksydantem i wykazują działanie w profilaktyce nowotworów. Obniżają poziom złego cholesterolu i przeciwdziałają miażdżycy. Zawierają mnóstwo witamin (m.in. A, C i z grupy B), a także żelazo, potas, wapń, magnez, kobalt, cez, rubid i kwas foliowy. Sok z kiszonych buraków oczyszcza i wzmacnia krew (zwiększa liczbę czerwonych krwinek), przez co wspomaga leczenie anemii. Polecany przy przeziębieniach, ogólnym osłabieniu, szczególnie po leczeniu antybiotykami. Sok z kiszonych buraków w naturalny sposób poprawia odporność, ponieważ przeciwdziała rozwojowi szkodliwych bakterii i wspomaga pracę wątroby oraz nerek, a przez to oczyszcza cały organizm. Jest niepasteryzowany i dzięki temu bogaty w dobroczynne bakterie probiotyczne, które powstają podczas kiszenia. Jednocześnie w procesie fermentacji zawarty w warzywach cukier jest zużywany przez bakterie, a przez to jego zawartość w soku jest obniżana do minimum. Produkt przebadany w Katedrze Technologii Owoców, Warzyw i Nutraceutyków Roślinnych Uniwersytetu Przyrodniczego we Wrocławiu: Zawiera naturalne związki o właściwościach prozdrowotnych tj. betalainy i związki polifenolowe. Wykazuje właściwości przeciwutleniające. Polecany w profilaktyce przewlekłych chorób niezakaźnych tj.: otyłość, choroby układu krążenia. Składniki: sok wytłoczony z kiszonych buraczków (buraki i czosnek z własnych upraw, woda, sól kamienna z Kłodawy). Wartość odżywcza w 100g: Wartość energetyczna - 49 kj / 11 kcal Tłuszcz - 0 g  w tym kwasy tłuszczowe nasycone - 0 g Węglowodany - 1,7 g  w tym cukry - 0 g Błonnik - g Białko - 0,7 g Sól - 1,65 g Przechowywać w temp. 4-10 C.", "url": "https://sklep.produktyztradycja.pl/zakwas-z-kiszonych-burakow-250ml-sznajder", "category": "lubelskie", "sub_category": "Napoje (alkoholowe i bezalkoholowe)", "phrase": "Zakwas z kiszonych buraków "}