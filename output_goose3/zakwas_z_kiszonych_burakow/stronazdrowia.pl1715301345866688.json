{"meta_description": "Przepis na zakwas z buraków czerwonych na zimę. Tak przygotujesz też kiszone buraki, z których wyciśniesz sok. Zobacz ich właściwości", "title": "Tak zrobisz łatwo zakwas buraczany i kiszone buraczki, z których wyciśniesz sok", "content": "Zakwas z buraków powstaje podczas kiszenia buraków w solance. Przepis jest prosty, a właściwości napoju zadziwiają. Jest zalecany w przypadku nadciśnienia, hipercholesterolemii, dny moczanowej, anemii, a nawet w kuracji antyrakowej. Wskazań do kuracji jest więcej! Kiszenie buraków jest proste – wystarczy dobry przepis. Sprawdź, jak kisić buraki czerwone do picia i na co pomagają kiszonki z tego warzywa. Podajemy ich kaloryczność, wady i zalety, a także przeciwwskazania do sięgania po te produkty. Kiszenie buraków to staropolska metoda przetwarzania tego warzywa na zimę, która pozwala na utrwalenie ich na zimę. Dzięki temu wydłuża się ich czas przydatności do jedzenia, a wartość odżywcza wzrasta. W ten sposób uzyskujemy zakwas buraczany oraz kiszone warzywo. Podczas kiszenia w burakach i wydzielonym przez nie soku zachodzi fermentacja mlekowa, w ramach której zawarte w nich cukry proste przekształcane są w kwas mlekowy. Odpowiedzialne za to bakterie, głównie Lactobacillus plantarum, wytwarzają też inne związki wzbogacające smak i poprawiające właściwości zdrowotne kiszonki. Zobacz: Słodkie i słone też zdrowe – najważniejsze, że fermentowane! Kiszenie buraków jest metodą zdrowszą niż konserwowanie ich sporym dodatkiem octu, przy czym zakwaszenie tego warzywa to wymóg dla uzyskania bezpieczeństwa mikrobiologicznego przetworu. Z uwagi na stosunkowo wysokie pH buraki tworzą środowisko sprzyjające rozwojowi bakterii nazywanej laseczką jadu kiełbasianego (Clostridium botulinum), której toksyna botulinowa jest przyczyną śmiertelnych zatruć. Buraki kisi się poprzez zalanie obranych bulw osoloną wodą, dodając też rozmaite przyprawy. W ten sposób z roztworu solanki otrzymuje się zakwas buraczany, a z kawałków warzywa – kiszone buraczki. Z tych z kolei można otrzymać za pomocą wyciskarki esencjonalny sok z kiszonych buraków. Kiszonki buraczane są niskokaloryczne. Dzięki procesowi fermentacji mają niski indeks glikemiczny, który w nieukiszonym warzywie nie jest wcale taki niski – dla surowych buraków wynosi 30, a dla gotowanych aż 65 (mniej więcej tyle ma cukier). Kiszone buraki mogą więc być spożywane przez osoby z insulinoopornością i cukrzycą. Czytaj także: Pij na odchudzanie, nadciśnienie i anemię. Sok z buraka zaskoczy cię swoimi właściwościami Kiszonki z buraków są szczególnie korzystne dla wątroby, choć nie tylko. Wynika to z wpływu betainy na sprawną pracę tego narządu i ochrony organizmu przed skutkami nadprodukcji etanolu, który jest szkodliwy dla ludzkich komórek. W organizmie pochodzi on z naturalnych przemian metabolicznych. W ten sposób betaina pomaga zapobiegać gromadzeniu tłuszczu w wątrobie i rozwojowi stłuszczenia wątroby, a także chronić jej komórki przed uszkodzeniami toksynami takimi jak alkohol etylowy i czterochlorek węgla, który stosuje się jako rozpuszczalnik. Betaina chroni też organizm przed kumulacją kwasu moczowego, która leży u podstaw dny moczanowej. Znany jest także udział betainay w reakcjach tworzenia ważnych związków, np. aminokwasu metioniny, fosfatydylocholiny (lecytyny) czy L-karnityny. Związki te są istotne m.in. w przemianach białek i tłuszczów, funkcjonowaniu układu nerwowego i mięśni czy procesach odtruwania organizmu. Betaina pomaga ograniczyć wysoki poziom homocysteiny we krwi, który jest czynnikiem rozwoju chorób naczyniowych. Jej spożycie zalecane przez EFSA to 0,5-0,25 g dziennie, co ma udowodnione działanie w profilaktyce i leczeniu homocysteinemii. Ochronne działania w stosunku do żołądka ma już wypijanie ok. 200 ml soku z kiszonych buraków dziennie, a w mniejszym stopniu także soku z kiszonej kapusty. Buraki obfitują również w azotany, z których w organizmie produkowany jest tlenek azotu. Ten gazowy neuroprzekaźnik rozszerza naczynia krwionośne i pomaga obniżać zbyt wysokie ciśnienie krwi. Chociaż kiszonki z buraków zawierają sporo soli, w umiarkowanych ilościach mogą być spożywane w ramach odpowiednio zbilansowanej diety przeciw nadciśnieniu. Buraki kiszone i zakwas buraczany są też źródłem witaminy z grupy B w postaci kwasu foliowego(tu w formie naturalnych folianów), który jest niezbędny dla prawidłowego funkcjonowania układu nerwowego, serca i układu krążenia czy rozwoju płodu. Kiszonek i innych produktów probiotycznych nie powinny spożywać ponadto osoby ze stanami zapalnymi i uszkodzeniami w obrębie układu trawienia oraz z upośledzoną odpornością (m.in. w wyniku chorób wirusowych, radio- i chemioterapii czy przyjmowania leków immunosupresyjnych). Z uwagi na zawartość szczawianów buraki nie powinny być spożywane przez osoby z kamicą nerkową i zapaleniem stawów spowodowanym przez kryształy mineralne. Z uwagi na wysoką zawartość soli zakwas buraczany i sok z kiszonych buraków należy spożywać z umiarem. Dodatkowym powodem do nieprzekraczania dawek wynoszących od kilku łyżek do szklanki jest duża kwasowość tych napojów, która może przyczynić się do podrażnienia przewodu pokarmowego. Dobrze więc nie pić ich na pusty żołądek, ew. rozcieńczać wodą. Spożycie byt dużej ilości takich produktów probiotycznych może też spowodować nadprodukcję gazów, dlatego warto wprowadzać je do diety stopniowo.", "url": "https://stronazdrowia.pl/na-dne-moczanowa-i-slaba-wydolnosc-zakwas-z-burakow-to-supernapoj-zobacz-przepis-i-wlasciwosci-tak-zrobisz-tez-sok-z-kiszonych/ar/c14-15190002", "category": "lubelskie", "sub_category": "Napoje (alkoholowe i bezalkoholowe)", "phrase": "Zakwas z kiszonych buraków "}