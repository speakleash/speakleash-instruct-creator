{"meta_description": "Zakwas z buraków, czy barszcz kwaszony to świetny sposób na wzmocnienie i porpawnie parametrów krwi. Mam dla Ciebie prosty i sprawdzony przepis.", "title": "Zakwas z buraków, barszcz kiszony - świetny przepis od Pana Tabletki", "content": "Zakwas z buraków, barszcz kiszony – świetny przepis od Pana Tabletki Zakwas z buraków, to środek na wzmocnienie i na poprawę wyników krwi – który jest popularny w Polsce i w moje rodzinie, chyba od zawsze. Dobrze pamiętam ten smak z dzieciństwa – na pierwsze objawy osłabienia, spadku odporności – mama i babcia nastawiały barszcz kiszony – magiczny zakwas z buraków. I ja do tej pory ten zakwas nastawiam i mam wrażenie, że przepis od lat się nie zmienił. Tylko coraz trudniej o dobre buraki. Więc jeśli spytasz mnie jaką multiwitaminę polecam? Co z apteki na wzmocnienie? To podeślę Ci ten wpis. Ten buraczany zakwas jest o tyle sympatyczny – że to bezpieczny sposób w jaki można sobie poprawić np.: parametry krwi, w sytuacji kiedy jeszcze nie musimy/nie chcemy stosować leków. Na przykład podczas ciąży, czy karmienia piersią. Oczywiście wszystko zależy od konkretnej sytuacji. Zrobienie zakwasu z buraków jest mega proste. Naprawdę. Oczywiście jak opanujesz podstawy to możesz zacząć się tym bawić i całe kiszenie urozmaicać i dokładać kolejne elementy. Zakwas z buraków jako podstawa do barszczu (wigilijnego) Poza regularnym piciem zakwasu jako środka na wzmocnienie – możesz go wykorzystać jako dodatek do barszczu – czy to takiego normalnego (z uszkami ;)), czy wigilijnego. Takie barszcze różnią się rodzajem odwaru który jest bazą – klasyczny barszcz robimy na bulionie mięsnym, a barszcz na wigilię – robimy na bulionie warzywno-grzybowym. Jak przygotować barszcz na wigilię z zakwasu buraczanego? Prosto 🙂 najpierw robisz esencjonalny bulion (warzywny z grzybami) i dodajesz do niego zakwas w proporcji 1 litr do 1 litra. Ja dodaję jeszcze zawsze zgnieciony czosnek, sok z jednej cytryny, majeranek i więcej pieprzu – bo lubię kiedy barszczyk jest ostry. Warto zadbać, żeby po wymieszaniu składników barszcz wigilijny się nie zagotował – dzięki temu zachowa piękny, rubinowy kolor. W zakwasie mamy pełen zestaw witamin i mikroelementów (z dobrze przyswajalnym żelazem na czele) + naturalne probiotyki – więc to idealna propozycja po antybiotykoterapii, wzmocnienie i na regenerację. Naturalna osłona i wsparcie. Do tego dostajemy fajną bazę do zrobienia barszczu. A co ze świeżym sokiem z buraków? Nie mylmy zakwasu ze świeżym sokiem. O ile zakwas możemy pić codziennie/co drug dzień, to picie surowego soku z buraków, w większych ilościach może się skończyć rozregulowaniem przewodu pokarmowego. Spotkałem się z takimi historiami – prosto z oddziałów onkologicznych – gdzie pacjenci opijają się świeżym sokiem z czerwonego buraka. To jest nieprawidłowe postępowanie i przyniesie więcej szkody niż pożytku. Zakwas ma zupełnie inne właściwości niż surowy sok. Ale i tak wszystko róbmy z głową! Czyli pół szklanki – szklanka, nie litr… Zakwas z buraków – przepis od Pana Tabletki – wersja najprostsza. Może być szklane, może być gliniane/ceramiczne. Nie może być metalowe. Ja używam zawsze takiego dużego 5 litrowego słoja. Jest łatwy w wyparzeniu i wymyciu. Wystarczy potraktować go gorącym trybem mycia w zmywarce, lub przeparzyć wrzątkiem. Ilość zalewy jak będzie Ci potrzebna zależy od tego jak duże użyjesz naczynie. Ale nie martw się na zapas – najwyżej go dorobisz. • możesz dołożyć liście laurowe, goździki, ziele angielskie, pieprz – do woli i do smaku – np po jednym ziarenku/listku na 1 litr • zagotuj to wszystko (mi na słój 5 litrowy wychodzi zawsze jakieś 2 litry zalewy) • czy buraki zalać zalewą wrzącą czy ostudzoną? • szkoły są dwie: • wrzącą (tak robię – nie bój nie o wartości odżywcze, bo ta zalewa szybko stygnie i temperatura ma za zadanie zabić ewentualne pleśnie na burakach) • Kup dobre buraki – najlepiej takie niepędzone chemią, od gospodarza, lub chociaż takie eko-buraki • Obierz je, umyj i pokrój w kostkę/krążki • Jakie naczynie na zakwas i ile buraków? • Jeśli robisz zakwas po raz pierwszy: • pozwoli Ci to sprawdzić i potestować na mniejszej ilości -i w razie problemów (pleśń, albo coś nie zadziała)- łatwiej zabrać się za kolejne próby • Jeśli masz wprawę to ja nastawiam od razy słój 5 litrowy (2-3 kg buraków)- wychodzi z tego jakieś 2-3 litry zakwasu • tylko jeśli spleśnieje to do wyrzucenia jest całość • Obrane buraki wrzuć do przygotowanego (wyparzonego) naczynia • ja dokładam zawsze czosnek (2-3 główki i każdy ząbek warto zgnieść przed wrzuceniem i opcjonalnie korzeń chrzanu, albo liście chrzanu, rozmaryn, tymianek) • na tym etapie możesz też dołożyć tutaj inne warzywa – ale ten przepis zamieszczę w kolejnym akapicie • ja układam przyprawy i czosnek w dolnej części słoja – a na górną warstwę wkładam ciasno upchane i grubo pokrojone buraki – dzięki czemu nic nie wypływa na górę • Nic nie może wystawać ponad poziom zalewy – możesz przycisnąć buraki czymś szklanym • Po pierwszych dniach może pojawić się piana na powierzchni – zbierz ją żeby nie zapleśniała • Kiszenie trwa od 5-7 dni – musisz czuwać i kosztować zakwasu na bieżąco • Jak zakwas będzie miał intensywny smak i kolor. Słodycz nie będzie już wyczuwalna: • zlej zakwas do wyparzonego słoja i trzymaj w lodówce – można go przechowywać nawet kilka misięcy • i uwaga – zalej te same buraki jeszcze raz zalewą i znów zostaw na 3-5 dni • Ja zawsze podczas tego drugiego kiszenia – podjadam już kiszone buraki i czosnek (potraktuj je tak samo jak kiszone ogórki). Świetnie sprawdzają się jako element sałatki, albo solo „do kotleta”. • jeśli zakwas zapleśnieje – cały jest do wyrzucenia. No niestety. • nie myl tej piany która powstaje w wyniku fermentacji z pleśnią – musisz zdać się na węch i smak. Piana jest OK, pleśń jest toksyczna • zapach może pachnieć tak hm, kwiatowo i owocowo – takie estrowe zapachy naturalnie powstają podczas fermentacji, czyli pracy bakterii. Wygląda to tak, przed zalaniem solanką. Hm, trudno tutaj o jakieś konkretne wytyczne. To tylko zakwas. Mega wartościowy przetwór, ale mimo wszystko nie lek. W tradycyjnym ziołolecznictwie wskazuje się najczęściej na schemat – pół szklanki co drugi dzień. Może też pić cyklami – pół szklanki codziennie przez dwa tygodnie i 2 tygodnie przerwy. Ot moje propozycje. Można sobie ten zakwas rozcieńczyć wodą jeśli będzie zbyt intensywny. Jak podawać zakwas dzieciom, i czy można? Tak jak pisałem wyżej – to jest tylko jedzenie. Więc według mnie można go wprowadzać już całkiem malutkim dzieciom w ramach rozszerzania diety. Oczywiście z głową i po troszku i raczej mocno rozcieńczony. Już ilości od pół łyżeczki do łyżeczki co drugi dzień, u maluchów fajnie działają 🙂 tak twierdzą mamy z #gangpanatabletki. Jeśli przygotowujesz go dla dziecka, możesz go delikatniej przyprawić – chociaż może akurat nie? Przepis na sałatkę z buraków z zakwasu Sporo osób pytało co zrobić z ukiszonymi burakami. I jak one wyglądają. Hm no widać podobieństwo do ogórków kiszonych. Zrobiły się giętkie i elastyczne. I czuć że są zakiszone (no WOW). Są idealne jako środkowa warstwa sałatki. Na przykład takiej sałatki: mix sałat na spodzie + TE buraki + kozi ser, ewentualnie jakiś ostry i aromatyczny pleśniowy + prażone ziarna słonecznika. Hm plus ewentualnie grilowana figa albo gruszka. Jako sos połączyłbym cytrynę, olej z oliwek, olej rydzowy lub dyniowy i ocet balsamiczny z miodem : D Więcej przepisów od Pana Tabletki? Chcesz w naturalny sposób zadbać o zdrowie i odporność siebie i swojej rodziny? Zachęcam Cię do sięgnięcia po Zdrownik, czyli książkę pełną merytorycznej wiedzy i praktycznych przepisów. Zdrownik możesz kupić tutaj: https://kursydlarodzicow.pl/sklep/ P.S.: jeśli ciągle zastanawiasz się jeszcze, czy kupisz w aptece lepszą multiwitaminę – to zapraszam do tego wpisu. P.S2.: tutaj mam dla Ciebie jeszcze przepis który dostałem od jednej z czytelniczek bloga , w ramach zalecenia od hematologa. Ot takich mam fajnych czytelników! Dzięki.", "url": "https://pantabletka.pl/zakwas-z-burakow-barszcz-kiszony-swietny-przepis/", "category": "lubelskie", "sub_category": "Napoje (alkoholowe i bezalkoholowe)", "phrase": "Zakwas z kiszonych buraków "}