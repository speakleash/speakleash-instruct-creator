{"meta_description": "Źródło przeciwutleniaczy, moc żelaza i wiele innych. Przedstawiamy tradycyjny zakwas z buraka!", "title": "Zakwas z buraków tradycyjny", "content": "Tradycyjny, wyborny w smaku, o głębokim kolorze i niesamowitym aromacie - udało nam się osiągnąć zakwas idealny, bo stworzony według tradycyjnej receptury, bez sztucznych dodatków i bez konserwantów! Taki zakwas, o którego dolewkę proszą wszyscy, bez względu na to, czy byli wcześniej amatorami kiszonek ze słoików, czy dopiero co spróbowali tego specyfiku z buraków <3 W medycynie ludowej i poradach babć, zakwas z buraków uważany był za prozdrowotny i podawany był w chwilach gorszego samopoczucia. Sprawdziliśmy jego moc na sobie, jest mega! Zakwas z buraków to niepasteryzowany napój przygotowany na bazie kiszonych warzyw, źródlanej wody, z dodatkiem czosnku i przypraw. Polecamy go szczególnie dbającym o zbilansowaną dietę - pamiętajcie, by dodać porcję zakwasu codziennie, bo znajdziecie w niej moc wartości odżywczych! • zakwas z buraków jest źródłem naturalnej mocy z dodatkiem przypraw i warzyw • smak zakwasu z buraków jest lekko słodki, z dominującą cierpką nutą i posmakiem kiszonych buraków • zawiera żelazo, co daje mu właściwości prozdrowotne zwłaszcza istotne w zapobieganiu niedokrwistości i leczeniu anemii • regularne spożywanie kiszonych buraków w postaci zakwasu może dać efekt wzmacniający podczas infekcji i sprzyja budowaniu odporności Jak powstaje nasz zakwas z buraków? Zakwas buraczany powstaje w naturalnym procesie kiszenia, a inaczej procesie fermentacji z udziałem zdrowych kultur bakterii. Jeśli szukacie przepisu na zakwas lub chcecie stworzyć swój domowy zakwas z buraków to my ułatwiamy to zadanie! Z największą troską o każdy etap procesu przygotowaliśmy nasz zakwas buraczany! Starannie dobieramy kawałki buraków, a następnie razem z najlepszymi przyprawami i dodatkami przygotowujemy do kiszenia i zalewamy źródlaną wodą. Pilnujemy naszego zakwasu, który powstaje poprzez fermentację i obserwujemy jak nabiera głębi koloru, stopniowo zwiększając swoją moc aromatu. Po kilku dniach zakwas z buraków jest gotowy - wystarczy przecedzić i przelać do butelek buraczaną moc. Kwaśny, pełen mocy zakwas buraczany już czeka, by zachwycić Was swoimi właściwościami! Sięgacie po kiszonki ze słoików? To spróbujcie zakwasu buraczanego z naszej Zakwasowni! Regularne picie zakwasu z buraków wspiera dobre samopoczucie i pomaga w utrzymaniu dobrych nawyków dla naszego organizmu. Wielu miłośników natury uważa, że to naturalny probiotyk i antyoksydant, a z uwagi na fakt, że zawiera żelazo oraz witaminę C - naturalnie i ze smakiem nasz fermentowany napój wspiera odporność. Psst... wielbicielom tego smaku podpowiadamy - nasz zakwas to niezbędny składnik barszczu! Zakwas buraczany, który powstaje w naszej Zakwasowni jest bezpieczny dla zdrowia. Jednak mimo to istnieją pewne przeciwwskazania i napój ten może wywołać niepożądane skutki, dlatego produktów kiszonych nie zalecamy kobietom w ciąży oraz karmiącym piersią. Polecamy zachować ostrożność również w przypadku silnych dolegliwości żołądkowo-jelitowych, a w przypadku wątpliwości skonsultować się z lekarzem lub dietetykiem :) Nasz kiszony napój buraczany najlepiej pić samodzielnie - codziennie po pół szklanki, czyli około 120 ml dziennie - na czczo lub przed posiłkiem, dla właściwej regulacji procesów trawiennych. Pijcie schłodzony, a jeśli lubicie - podgrzejcie go do temperatury pokojowej, ale nie doprowadzajcie do wrzenia. Psst... Smak zakwasu doskonale uzupełni Wasz barszcz czerwony! Przechowywanie: Zakwas przechowuj w chłodzie, w lodówce lub spiżarni. Optymalna temperatura dla niego to 2-8 stopni Celsjusza. Zakwas jest naturalną, żywą kiszonką, może więc gazować i się pienić. To dobry znak! Unikaj potrząsania butelką i trzymania jej w cieple. Zakwas to produkt żywy i świeży, cały czas aktywnie pracuje w butelce. Dlatego jest taki dobry! Zaczekaj z ich otwarciem, po wyjęciu z paczki wstaw butelkę pionowo do lodówki i odczekaj, aż Zakwas dobrze się schłodzi i odpocznie po podróży!", "url": "https://pasiekisadowskich.pl/zakwas-z-buraka", "category": "lubelskie", "sub_category": "Napoje (alkoholowe i bezalkoholowe)", "phrase": "Zakwas z kiszonych buraków "}