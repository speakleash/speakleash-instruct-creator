{"meta_description": "Zakwas z buraków to naturalny środek na poprawę odporności organizmu. Jest to bardzo smaczny napój i zdrowy produkt spożywczy. Łatwo wykonać go samemu w domu.", "title": "Przepis na zakwas z buraków – świetny do picia, wyborny do barszczu", "content": "Zakwas z buraków czerwonych to naturalny probiotyk powstały podczas kiszenia buraków czerwonych. Ten pyszny i orzeźwiający sok, doskonale sprawdza się w postaci napoju, który możemy pić codziennie wzmacniając swoją odporność. Oprócz tego jest podstawą do ugotowania tradycyjnego barszczu, bez którego żadna polska rodzina nie wyobraża sobie stołu wigilijnego. Przepis na zakwas z buraków czerwonych jest prosty i każdy sobie z nim poradzi. Kiszenie to proces konserwowania żywności stary jak świat. Pierwsze kiszone ogórki pojawiły się już na terenach Mezopotami ponad 2500 lat przed naszą erą, a następnie zaczęły rozprzestrzeniać wśród innych ludów. Kiszonki zagościły także i u Rzymian, którzy zasalali kapustę. Jednak w ich warunkach klimatycznych nie było potrzeby szerszego wykorzystania tej metody konserwacji. Dlatego też kwaszone specjały nie zdobyły w imperium większego uznania. Dopiero gdy kiszenie dotarło w tereny, gdzie zimy były sroższe, a przez to była większa konieczność gromadzenia zapasów, to kwaśne przetwory zadomowiły się na stałe będąc powodem niemałej kuchennej rewolucji. Kisili wikingowie, Słowianie i inne ludy, które zmagały się z zimowym niedoborem żywności. Dzisiaj kiszenie to nasz sport narodowy. Nie znam osoby, która od czasu do czasu nie lubi przekąsić kwaśnego ogóra, czy zagryźć kiszonej kapusty. Jednak dzisiaj nie będziemy opowiadać o tych dwóch, najbardziej popularnych warzywach, a skupimy się na burku czerwonym. Powód jest prosty. Zakwas z buraków czerwonych jest pyszny i warto przyrządzić go w swoim domu. Cały proces przyrządzenia zakwasu jest bardzo prosty, a wynik (możecie mi wierzyć) przerośnie Wasze oczekiwania. Jednak zanim zaczniemy przygotowywać produkty niezbędne do przeprowadzenia udanej fermentacji mlekowej buraka zobaczmy, co też oferuje nam finalny produkt. Zakwas z buraków to naturalny probiotyk. W wolnym tłumaczeniu — to cała armia przyjaznych bakterii, która wspomaga prawidłowe funkcjonowanie naszego organizmu. Oprócz tej oczywistej zalety sok z kiszonych buraków może poszczycić się jeszcze dużą zawartością witaminy B i C, która wpływa korzystnie na naszą odporność. Zakwas buraczany to także skarbnica mikroelementów. W jego składzie znajduje między innymi wapń, magnez, fosfor, żelazo, cynk, oraz lit, cez i kobalt. No i oczywiście nie zapominajmy o kwasie foliowym, który ma zbawienny wpływ na funkcjonowanie naszego mózgu. Jak więc widzicie, warto pić sok z kiszonych buraków, nie tylko z powodu rewelacyjnego smaku. Ma on niesamowity wpływ na nasze zdrowie. Dzięki zawartym składnikom skutecznie zbija cholesterol, reguluje ciśnienie krwi, wzmacnia układ krwionośny i pobudza pracę jelit. I co najważniejsze, doskonale odtruwa organizm, wspomagając umęczoną wątrobę, czyli sprawdza się doskonałe jako remedium na syndrom dnia wczorajszego. Dopełniając ochy i achy na temat zakwasu, warto jeszcze napomknąć, że 100 g produktu zawiera tylko 12 kcal. Więc nie musicie się martwić, że szklaneczka dziennie zaburzy waszą dietę. Przygotowaliśmy zakwas w 5 litrowym słoju i na taką objętość podajemy składniki. Wszystko co potrzebne by zrobić pyszny zakwas to buraki, czosnek, sól, liście laurowe i ziele angielskie Buraki pokroić na mniejsze kawałki i ułożyć w słoju w miarę szczelnie. Od czasu do czasu dodać ząbek czosnku, liść laurowy i ziele angielskie. Całość zalać solanką (solanki musi być tyle, by były przykryte buraki). Słoik przykrywamy bawełnianą szmatką i pozostawiamy na 6 dni. W trakcie kiszenia sprawdzamy, czy przypadkiem na powierzchni nie pojawia się pleśń. Jeżeli się pojawiła cały zakwas należy wylać. Po 6 dniach zakwas powinien być gotowy. Po zlaniu gotowego zakwasu, buraczki można ponownie zalać wodą z solą i kisić po raz kolejny. • Najstarszy znany polski kiszony ogórek — pochodzi z roku 1939 i podobno cały czas ma się w świetnej formie • Kiszonki pomogły odkryć Amerykę Północą — Na pokładzie okrętów z ekspedycji Krzysztofa Kolumba jedną ze składowej diety były kwaszone warzywa. Duża zawartość witaminy C chroniła marynarzy przed szkorbutem. • Kiszonki były ważną częścią diety wojowniczych wikingów — Oprócz warzyw kisili też ryby i mięso. • Nie każdemu podobają się nasze kiszone warzywa — Wiele narodów uważa, że zajadamy zgniłe ogórki. • Przepisy naszych prababek — możecie podpatrzeć w książce „Spiżarnia i zapasy domowe” z 1925 roku. Oczywiście nie zabrakło sposobu na wykonanie zakwasu z buraków • A jak chcecie poczytać kilka ciekawostek o burakach i sprawdzić przepis na niesamowity chłodnik w wykonaniu Naszych Szlaków.", "url": "https://www.naszeszlaki.pl/archives/45688", "category": "lubelskie", "sub_category": "Napoje (alkoholowe i bezalkoholowe)", "phrase": "Zakwas z kiszonych buraków "}