{"meta_description": "", "title": "Tradycyjne produkty | Produkty | Borowik wielkopolski", "content": "Regiona wytwarzania – Ziemia Kaliska Perłą wśród przetworów z runa leśnego, jakie produkuje firma „Jagoda” są marynowane prawdziwki czyli borowiki. Receptura jest pilnie strzeżoną od wielu lat tajemnica rodzinną, przekazywaną kolejnemu właścicielowi firmy. Zakład ma wieloletnią, rodzinną tradycję. Produkcja bazuje na surowcu pochodzącym z lasów wschodniej Wielkopolski, z Nadleśnictwa Grodziec i Pyzdry, dostarczanym do 8 firmowych punktów skupu. Do marynowania wybierane są borowiki w kl. I wg klasyfikacji producenta, takie których łebki są białe pod spodem, a ich średnica nie przekracza 5 cm. Ogonek grzyba nie może być dłuższy niż 1 cm i koniecznie powinien być oczyszczony ze skórki. Grzyby po oczyszczeniu i opłukaniu są moczone w roztworze wody z winem, potem obgotowywane w zalewie octowej z przyprawami korzennymi, następnie wyjmowane, płukane i zalewane gorącą, nową zalewą z przyprawami i pasteryzowane dwa razy w odstępie 24 godzin. Wymiana zalewy sprawia, że płyn w słoikach jest przezroczysty („kryształowy”), co jest charakterystyczną cechą borowików tej firmy. Grzybki sprzedawane są w ponad 200 marketach w całej Polsce a także eksportowane, m.in. do Anglii, Francji, USA a nawet Islandii. Borowik wielkopolski został wpisany na Listę Produktów tradycyjnych w 2006r. Otrzymał także nagrodę \"Perła\" w 2006 r.", "url": "https://produkty-tradycyjne.pl/81/borowik-wielkopolski", "category": "wielkopolskie", "sub_category": "Inne produkty", "phrase": "Borowik wielkopolski"}