{"meta_description": "Polska znana jest w świecie z uprawy jabłoni. Pyszne jabłka są naszą wizytówką. W centrum Polski, w rejonie Grójca, 14 lat temu powstało stowarzyszenie „Sady", "title": "Co wyróżnia jabłka grójeckie i łąckie?!", "content": "Polska znana jest w świecie z uprawy jabłoni. Pyszne jabłka są naszą wizytówką. W centrum Polski, w rejonie Grójca, 14 lat temu powstało stowarzyszenie „Sady grójeckie”. Co wyróżnia jabłka z tego regionu? Region grójecki ma specyficzny mikroklimat, charakteryzujący się dużymi amplitudami temperatur między nocą a dniem. Te różnice, w okresie przed zbiorami dają jabłkom wspaniały kolor oraz szczególne właściwości zdrowotne, dzięki zawartości antyoksydantów. Jabłko grójeckie posiada certyfikat Chronione Oznaczenie Geograficzne – to gwarancja jakości, smaku i pochodzenia jabłek. W Małopolsce – w Kotlinie Łąckiej sady owocują kolejną polską chlubą – jabłkami łąckimi. Te, podobnie jak grójeckie, posiadają unijny certyfikat Chronione Oznaczenie Geograficzne. Dzięki wysokiej kwasowości można stwierdzić, iż jabłka łąckie mają tzw. górską zieloną nutkę, czyli są wyraziste w smaku, bardziej kwaśne i bardziej aromatyczne. Owoce te charakteryzują się również dużą jędrnością miąższu i soczystością.", "url": "https://kobietawsadzie.pl/co-wyroznia-jablka-grojeckie-i-lackie/", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Jabłka łąckie"}