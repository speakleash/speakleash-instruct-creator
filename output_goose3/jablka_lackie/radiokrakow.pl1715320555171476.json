{"meta_description": "", "title": "Jabłka łąckie", "content": "Swój wyrazisty smak i zapach zawdzięczają mikroklimatowi Kotliny Łąckiej. Niepowtarzalne walory owoców spod Łącka to efekt bardzo korzystnego nasłonecznienia stoków, odmiennego niż w innych regionach składu gleby oraz przesunięcia w czasie dojrzewania owoców.    To wszystko sprawia, że łąckie jabłka są lepsze, smaczniejsze i bardziej kuszące swym wyglądem niż pochodzące z sadów w innych stronach Polski czy Europy. Nawet jeśli chodzi o te same odmiany owoców.    Łąckie jabłka są wyjątkowo soczyste i aromatyczne. Kształt owoców zależy od poszczególnej odmiany. Ich rumieniec jest bardziej wyrazisty od rumieńca jabłek pochodzących z innych regionów. Tak jest np. w przypadku jabłek odmiany golden delicjusz, które tylko w łąckich sadach zyskują czerwone, przepiękne rumieńce.    Od wielu lat z łąckich jabłek powstają pyszne szarlotki, musy owocowe, kisiele i dżemy, ale przede wszystkim produkowane są wyśmienite naturalne soki owocowe. Powstają one w tradycyjny sposób bez dodatku wody, cukru i konserwantów.    Krzysztof Maurer tłoczy z nich soki. Posłuchaj: []    Plik/08sok    Partnerem Projektu jest Województwo Małopolskie.", "url": "https://www.radiokrakow.pl/nasze-akcje/jablka-lackie/", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Jabłka łąckie"}