{"meta_description": "Naturalne soki owocowe z Łącka. Oferujemy naturalny sok jabłkowy, gruszkowy, z truskawek, wiśni oraz z innych owoców. Łąckie ogrody to zdrowe soki dla wszystkich!", "title": "Łąckie ogrody - naturalne soki owocowe - Łącko świeże soki", "content": "Renoma owoców z Łącka  i okolic zyskuje potwierdzenie. 18 października 2005 roku Jabłka Łąckie zostały wpisane na Listę Produktów Tradycyjnych. Złożono również wniosek  o wpisanie ich na Listę Produktów o Chronionym Oznaczeniu Geograficznym, który spotkał się z pozytywną rekcją polskich władz i decyzją z 2 lipca 2007 roku został przekazany do Brukseli, gdzie obecnie jest rozpatrywany przez Komisję Europejską.    Jabłka te posiadają tzw. „górską zieloną nutkę”, czyli są bardziej wyraziste w smaku. Ich rumieniec jest wyraźnie mocniejszy od rumieńca jabłek pochodzących z innego regionu. Dzięki specyficznemu mikroklimatowi oraz ukształtowaniu terenu rdzawienie owoców jest stosunkowo małe. Większość sadów znajduje się na stokach o nachyleniu około 15 stopni, co stwarza najkorzystniejsze warunki do produkcji jabłek.", "url": "http://www.lackieogrody.pl/jablka.html", "category": "małopolskie", "sub_category": "Orzechy, nasiona, zboża, warzywa i owoce (przetworzone i nie) ", "phrase": "Jabłka łąckie"}