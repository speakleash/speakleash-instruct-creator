{"meta_description": "Przepis na Tajemnicze ciasto marchewkowe babci. …", "title": "Tajemnicze ciasto marchewkowe babci", "content": "Jajka utrzyj z cukrem na puszystą masę. Nie przerywając ucierania dolej powoli olej, a następnie drewnianą łyżką lub widelcem wmieszaj suche składniki, czyli: mąkę, proszek, sodę, cukier waniliowy, kakao, cynamon, sól i przyprawy. Na koniec dodaj marchewkę i bakalie. Ciasto przełóż do formy i piecz około 40 - 50 minut w 175 - 180 st. C. W wersji \"dietetycznej\" zamiast jajek możesz dodać do ciasta zmiksowane lub rozgniecione widelcem 2 bardzo dojrzałe banany (takie z brązowymi plamkami na skórce), tylko pamiętaj żeby zmniejszyć ilość cukru, najlepiej pomiń całkowicie biały cukier i dodaj tylko brązowy. W takim wariancie przygotowanie ciasta jest nieco szybsze - w jednej misce wymieszaj mokre składniki, w drugiej - suche, połącz wszytko dokładnie, przełóż do foremki i wstaw do piekarnika. Czas pieczenia i temperatura - bez zmian, jak w wersji \"klasycznej\". Serek ucieraj z masłem dodając cukier w porcjach. Możesz dodać soku z cytryny albo limonki do smaku. Gotową masę wstaw do lodówki do lekkiego stężenia.  Na upieczonym i wystudzonym cieście rozsmaruj polewę i posyp uprażonymi na suchej patelni i przestudzonymi płatkami migdałowymi. \"Jako dziecko często dostawałam alergii. Ich źródłem były głównie pyłki, kurz, trawy, ale także różnorodne składniki pokarmowe. Po kolejnym ataku uczulenia, mama obarczyła winą moje ulubione warzywo, a mianowicie marchew - definitywnie eliminując ją z mojej diety. Bezpodstawny zakaz narzucony przez mamę, zrodził w głowie mojej babci pomysł jak przemycić marchewkę do układu pokarmowego wnuczki :) W ten sposób powstał przepis na ciasto marchewkowe. Stopniowo udoskonalany z każdym kolejnym pieczeniem, wpisał się w tradycje rodzinne. Dopiero po jakimś czasie babcia zdecydowała się zdradzić mojej mamie trzymaną tajemnicę, iż w składzie ciasta jest pomarańczowe warzywo, które jak widać nie jest źródłem alergii. Szczęśliwie dla mnie, odtąd znów mogłam wyławiać marchewki z rosołku i zajadać się nimi bez końca :)\"", "url": "https://zpierwszegotloczenia.pl/przepis/tajemnicze-ciasto-marchewkowe-babci?brand=5777-olej-kujawski-3-ziarna", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Kujawskie ciasto marchewkowe"}