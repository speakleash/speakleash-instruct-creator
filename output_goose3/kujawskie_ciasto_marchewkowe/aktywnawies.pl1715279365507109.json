{"meta_description": "", "title": "Aktywna Wieś", "content": "Ciasto marchewkowe, przebój wegańskich knajp, to nie wynalazek hipsterów, lecz tradycyjny wypiek z Kujaw. Jasnobrązowe na wierzchu, miękkie i sprężyste w środku, w zapachu przypominające piernik – trudno się oprzeć temu przysmakowi. W usprawiedliwieniu po zjedzeniu kolejnego kawałka zawsze możecie powiedzieć – „marchewka jest bardzo zdrowa”. Celem sieci jest wskazanie miejsc o regionalnej ofercie kulinarnej oraz rozwój i promocja żywności tradycyjnej opartej na lokalnych zasobach surowców. Ożywczy, lekko chmielowy smak i złocista barwa piwa jasnego nakielskiego usatysfakcjonują każdego piwosza. Zwolennicy zdrowego odżywania, gasząc nim pragnienie, nie muszą czuć wyrzutów sumienia: piwo z Nakła jest napojem o właściwościach odżywczych! Znajdują się w nim witaminy z grupy B oraz składniki mineralne, takie jak magnez, fosfor, węglowodany i białka. Dawniej mąkę zbożową łączono z masą ziemniaczaną dla oszczędności i zwiększenia trwałości pieczywa. Dzisiaj wyczuwalny w chlebie lekki posmak pieczonych ziemniaków, łączący się harmonijnie z kwaskowatym smakiem żytniego naturalnego zakwasu, to po prostu przyjemna odmiana od zwykłego pieczywa sprzedawanego na co dzień w sklepach. Warto spróbować!", "url": "http://www.aktywnawies.pl/prod_arch,a.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Kujawskie ciasto marchewkowe"}