{"meta_description": "Zapach tego ciasta marchewkowego momentalnie wypełnia wszystkie pomieszczenia. Ten przyjemny, ciepły, korzenny aromat w…", "title": "Szybszego przepisu nie ma. Genialne ciasto marchewkowe", "content": "Zapach tego ciasta marchewkowego momentalnie wypełnia wszystkie pomieszczenia. Ten przyjemny, ciepły, korzenny aromat wspaniale koi nerwy po całotygodniowej bieganinie. Nie ma lepszego sposobu na rozpieszczenie podniebienia jesienią i szybszego przepisu na marchewkowca. Genialny, bo prosty. Przepis na to ciasto marchewkowe powala łatwością wykonania i krótką listą składników. Wystarczą marchewka, jajka, cukier, mąka i przyprawy korzenne, by stworzyć jesienny deser. Na wszelki wypadek przygotuj więcej, bo ręczymy, że z talerzy zniknie w okamgnieniu. Ten marchewkowiec jest przepyszny, wilgotny i aromatyczny. Ciasto marchewkowe jest szczególnie popularne w Szwajcarii, Stanach Zjednoczonych oraz Wielkiej Brytanii. W Polsce zaś mamy swoje odpowiedniki tego deseru: wilijnik, kaszubski kuch marchewny, kujawskie ciasto marchewkowe i nieco wyróżniający się w tym zestawieniu piernik marchwiowy. Ten ostatni to produkt tradycyjny w województwie łódzkim. Historia specjału jest wyjątkowo banalna: w czasach, gdy brakowało miodu, do piernika dla osłody zaczęto dodawać marchew. W rzeczywistości ciasto marchewkowe bardziej przypomina chleb z dodatkami niż tradycyjne ciasto. Dla urozmaicenia do masy dodaje się przyprawy korzenne, nie tylko cynamon, ale też goździki, gałkę muszkatołową czy kardamon. Do tego warto wzbogacić smak deseru dodatkiem orzechów, wiórków kokosowych lub suszonych owoców. Przygotowanie ciasta marchewkowego jest banalnie proste. Najpierw dobrze połącz ze sobą jajka z tłuszczem, a następnie mąkę i inne sypkie produkty. Dopiero tak przygotowane składniki wymieszaj ze sobą i dodaj do nich marchewkę. Staraj się zrobić to ręcznie. Dlaczego? Przemiksowane ciasto może stać się zbite i gumowe, a nam zależy na uzyskaniu rozpływającej się w ustach konsystencji, do tego delikatnej i wilgotnej. Prosty przepis na ciasto marchewkowe, które zawsze wychodzi Mieszam 3 składniki i wstawiam do lodówki. Wszyscy chcą przepis na ten torcik na zimno", "url": "https://pysznosci.pl/szybszego-przepisu-nie-ma-genialne-ciasto-marchewkowe,6947560814177152a", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Kujawskie ciasto marchewkowe"}