{"meta_description": "ciasto marchewkowe - kuchnia regionalna (Kujawy)", "title": "ciasto marchewkowe - kuchnia regionalna (Kujawy)", "content": "Na pierwsze dni jesieni proponuję Wam ciasto marchewkowe* - miękkie, pulchne i wilgotne. Tradycyjny przepis kuchni kujawskiej - ciasto bez dodatku przypraw korzennych i kakao, o jasnej barwie nadanej jedynie przez marchew i cynamon. Na wierzchu udekorowane białym lukrem. Do dziś na Kujawach ciasto marchewkowe piecze się zarówno na co dzień, jak i na rodzinne uroczystości czy święta, a najsmaczniejsze i najbardziej aromatyczne jest to przygotowane z marchewki świeżo zebranej jesienią. Ważny jest również dodatek cynamonu - to on nadaje ciastu charakterystyczny aromat. Cukier i olej ucieram mikserem, aż do rozpuszczenia cukru. Cały czas ucierając, dodaję po jednym jajku. Wsypuję mąkę wymieszaną z sodą, proszkiem do pieczenia i cynamonem i mieszam na wolnych obrotach do połączenia składników. Na koniec stopniowo, po jednej łyżce, dodaję drobno startą marchewkę. Ciasto przekładam do blaszki (tortownica o średnicy 24 cm) wyłożonej papierem do pieczenia. Piekę około 50 minut w temperaturze 180 stopni (do suchego patyczka). Po wyjęciu z piekarnika dekoruję lukrem - jedno białko ucieram łyżką z cukrem pudrem dodawanym stopniowo aż do uzyskania pożądanej gęstości (ilość pudru w zależności od wielkości jajka).", "url": "http://babkawformie.blogspot.com/2018/09/ciasto-marchewkowe-kuchnia-regionalna.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Kujawskie ciasto marchewkowe"}