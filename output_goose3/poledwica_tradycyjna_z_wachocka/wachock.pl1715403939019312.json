{"meta_description": "", "title": "Gmina Wąchock - Gastronomiczna mapa Wąchocka", "content": "Miejsca, gdzie można dobrze zjeść, są ważnymi elementami na gastronomicznej mapie Wąchocka. W tym miejscu znajdą Państwo wszystkie miejsca, w których skosztujecie smacznych potraw. Miejsce to na kulinarnej mapie wąchockiego rynku istnieje od wielu lat. Oprócz dań domowych czy wyśmienitych, ręcznie robionych pierogów z pochodzącymi z okolicznych lasów grzybów, uraczycie tu kubki smakowe daniami regionalnymi „parzybroda chłopska” czy „barszcz biały wąchocki”. Jakie to smaki? Przyjdź i się przekonaj. P.S. Lody też tu mają Jakie smakołyki można tam dostać: pyszne pierogi (np. Mnicha) czy domowe wypieki, bigos i kiszkę cysterską. Kawiarnia znajduję się na parterze Domu Opata. Do dyspozycji jest 30 miejsc przy sześciu okrągłych stołach. Miejsce jest ciekawie urządzone, cechuje je wyraźna prostota, która odpowiada cysterskiemu duchowi. Ściany kawiarni zostały ozdobione malowidłami przedstawiającymi zakonną codzienność, która upływa w myśl benedyktyńskiej zasady „Ora et labora”. Pyszne lody dla ochłody! Znajdziecie tu lody gałkowe w nieziemskich smakach: karmel z solą, owoce leśne, mango z marakują, słoneczna pomarańcza czy ananas z maliną (i wiele innych) – mniam! Do wyboru także trzy smaki zimniutkich Slushy. Desery, lemoniady, pyszne koktajle, domowe obiady i ciasta, a przede wszystkim pyszne lody rzemieślnicze „kręcone” przez samego szefa, to rarytasy, których możecie skosztować w kawiarni „Lubię Słodkie”. A teraz coś dla osób uwielbiających pizzę. W naszym kochanym Wąchocku, przy ul. Krótkiej (jest tak krótka, że z pewnością wypatrzycie ją z ulicy Starachowickiej), znajduje się lokal o wdzięcznej nazwie Pizzeria „Pauza”. W ofercie znajdziecie tu nie tylko pizze ze stałego menu. Są sezonowe i miesiąca (składniki mogą Was zaskoczyć), a co ważne dla osób niejedzących mięsa: są i VEGE. Kto był, ten wie, że dobre – kogo nie było, niech spróbuje. P.S.1 Dowożą na zamówienie. P.S.2 Nie dzwońcie do nich w środy, niech trochę kucharze, kierowca i piece odpoczną. Ta nazwa to wcale nie żart. W barze usytuowanym w okolicy zalewu w Wąchocku jest na prawdę bardzo smacznie. Oprócz fast food’ów, przeeeesmacznych naleśników dostaniecie tam pyszne gofry czy lody, ale nie tylko. Miejsce warte odwiedzenia.", "url": "https://wachock.pl/gastronomiczna-mapa-wachocka/", "category": "świętokrzyskie", "sub_category": "Mięso świeże oraz produkty mięsne", "phrase": "Polędwica tradycyjna z Wąchocka"}