{"meta_description": "", "title": "X Piknik Ekologiczny w Żyrardowie (21 września 2019 r.) | Polski Ruch Czystszej Produkcji", "content": "Tradycją stało się już uczestniczenie Stowarzyszenia Polski Ruch Czystszej Produkcji w Piknikach organizowanych przez Powiat Żyrardowski. Wcześniej były to Pikniki Energetyczne podczas których organizowaliśmy seminaria tematyczne oraz zachęcaliśmy przedsiębiorców do działań zgodnych z ekologią, a od ubiegłego roku wydarzenie odbywa się pod nowym tytułem „Piknik Ekologiczny”.     Byliśmy obecni również w tym roku, 21 września 2019 r. podczas pikniku organizowanego tym razem wspólnie przez Starostwo Powiatowe w Żyrardowie i Miasto Żyrardów.     Podczas tego wydarzenia m.in. podpisana została kolejna Międzynarodowa Deklaracja Czystszej Produkcji, a także deklaracja dotycząca poparcia dla inicjatywy Sekretarza Generalnego ONZ Global Compact oraz stosowania jej zasad. Kolejnym Sygnatariuszem zostało rodzinne rolne gospodarstwo ekologiczne prowadzone przez Państwa Teresę i Andrzeja Lubeckich. W imieniu Firmy Kraina Czarnego Bzu z gminy Puszcza Mariańska, ww. deklaracje podpisał Pan Andrzej Lubecki, w obecności Starosty Powiatu Żyrardowskiego Pani Beaty Sznajder, Prezesa Stowarzyszenia Polski Ruch Czystszej Produkcji (SPRCP) Michała Jana Cichego oraz Sekretarza Generalnego SPRCP Krystyny Lenarczyk. Tradycją stało się już uczestniczenie Stowarzyszenia Polski Ruch Czystszej Produkcji w Piknikach organizowanych przez Powiat Żyrardowski. Wcześniej były to Pikniki Energetyczne podczas których organizowaliśmy seminaria tematyczne oraz zachęcaliśmy przedsiębiorców do działań zgodnych z ekologią, a od ubiegłego roku wydarzenie odbywa się pod nowym tytułem „Piknik Ekologiczny”.Byliśmy obecni również w tym roku, 21 września 2019 r. podczas pikniku organizowanego tym razem wspólnie przez Starostwo Powiatowe w Żyrardowie i Miasto Żyrardów.Podczas tego wydarzenia m.in. podpisana została kolejna Międzynarodowa Deklaracja Czystszej Produkcji, a także deklaracja dotycząca poparcia dla inicjatywy Sekretarza Generalnego ONZ Global Compact oraz stosowania jej zasad. Kolejnym Sygnatariuszem zostało rodzinne rolne gospodarstwo ekologiczne prowadzone przez Państwa Teresę i Andrzeja Lubeckich. W imieniu Firmy Kraina Czarnego Bzu z gminy Puszcza Mariańska, ww. deklaracje podpisał Pan Andrzej Lubecki, w obecności Starosty Powiatu Żyrardowskiego Pani Beaty Sznajder, Prezesa Stowarzyszenia Polski Ruch Czystszej Produkcji (SPRCP) Michała Jana Cichego oraz Sekretarza Generalnego SPRCP Krystyny Lenarczyk.  Kraina Czarnego Bzu to gospodarstwo na terenie gminy Puszcza Mariańska, w którym właściciele zajmują się uprawą i przetwarzaniem czarnego bzu (soki i syropy z kwiatów i owoców czarnego bzu z Puszczy Mariańskiej, herbatki ziołowe z kwiatów czarnego bzu oraz czarny bez z jabłkiem). Krzewy są uprawiane zgodnie z zasadami ekologii, a w produkcji wykorzystywane są tradycyjne metody konserwacji. Jak podkreślają właścicieli, czarny bez jest skarbem medycyny ludowej, który znakomicie i w szerokim zakresie może służyć naszemu zdrowiu.     Piknik był także okazją do zaprezentowania projektu finansowanego ze środków NFOŚiGW „Kampania edukacyjna na temat zapobiegania zanieczyszczeniom oraz Gospodarki o Obiegu zamkniętym, z wykorzystaniem doświadczeń Czystszej Produkcji i EMAS”, realizowanego przez SPRCP począwszy od sierpnia 2019 r., finansowanego ze środków Narodowego Funduszu Ochrony Środowiska i Gospodarki Wodnej. Podczas pikniku dystrybuowany był jeden z pierwszych efektów tego projektu, czyli wydrukowana na papierze pochodzącym z recyklingu broszura „Gospodarka o Obiegu Zamkniętym - co oznacza dla nas jako konsumentów i producentów?”, która była rozdawana przez obecnych na Pikniku Członków Zarządu Stowarzyszenia, a także wyłożona na kilku stoiskach współpracujących z SPRCP organizacji pozarządowych i firm, jak również na stoisku Miasta/Powiatu Żyrardów.", "url": "https://www.cp.org.pl/2019/09/x-piknik-ekologiczny-w-zyrardowie-21.html", "category": "mazowieckie", "sub_category": "Napoje (alkoholowe i bezalkoholowe)", "phrase": "Syrop z czarnego bzu z Puszczy Mariańskiej"}