{"meta_description": "Chwila Nieuwagi - Dostone żytko w kategorii Folkowe", "title": "Chwila Nieuwagi - Dostone żytko", "content": "Ta płyta stanowi nasz zupełnie subiektywny wybór pieśni z okresu trzech powstań śląskich (1919-1921) odnalezionych w śpiewnikach. Teksty przez nas wybrane to perspektywa nie tylko powstańców, ale także, a raczej przede wszystkim, perspektywa tych, których ci pierwsi pozostawili w domach: matek, żon, sióstr, jak również całych domostw pozbawionych gospodarza. Historia bowiem dotyka każdego, bez wyjątku. Oddajemy także głos przyrodzie, dla której ludzkie starcia, bitwy, choć w skali życia człowieka ważne, nieraz będące dla niego punktem zwrotnym, stanowią jedynie drobny, zupełnie nieistotny ułamek czasu – rzeka płynie nieprzerwanie, a tytułowe (dostone [śl. dojrzałe] żytko) złoci się w słońcu czy czas pokoju, czy wojny. Piękne, nienaruszone przez nas melodie prezentowanych tradycyjnych pieśni interpretujemy muzycznie, wyrywając z zamierzchłej historii, wzbogacając o współczesne brzmienia i nasz muzyczny pomysł. 2021, digipack Spis utworów: 1. Ej, dostone żytko sie kiwie 2. Poszli wszyscy na powstanie 3. Biją się powstańcy 4. Pięknie mie mamulka wychowali 5. Czemu płaczesz ty powstańcze 6. Wlazła na wieża 7. Od Bytomia bita droga 8. Łączko, łączko, łączko zielona 9. Kajze mi sie podział", "url": "https://sklep.dalmafon.pl/Chwila-Nieuwagi-Dostone-zytko", "category": "małopolskie", "sub_category": "Napoje (alkoholowe i bezalkoholowe)", "phrase": "Żytko"}