{"meta_description": "JABŁOŃ RENETA LANDSBERSKA W DONICY w kategorii JABŁONIE / DRZEWA OWOCOWE / ROŚLINY OWOCOWE", "title": "JABŁOŃ RENETA LANDSBERSKA W DONICY", "content": "Jabłoń Reneta Landsberska to stara, Polsko-Niemiecka, wczesnozimowa odmiana, z której cydry i ciasta zajmują wysokie miejsca w konkursach. Owoce określane są jako duże lub średniej wielkości, stożkowate, lekko spłaszczone. Skórka zielona z pomarańczowym rumieńcem. Miąższ aromatyczny, winny, soczysty i słodko-kwaśny. Owoce dojrzewają na początku października, najlepiej smakują w grudniu. Wrażliwe na obicia oraz transport. Plon jest obfity i coroczny. Owoce mają tendencje do drobnienia, stąd warto wykonywać przerzedzanie zawiązków. Preferuje piaszczyste gleby o lekko kwaśnym pH. Stanowisko powinno być jak najbardziej słoneczne oraz przewiewne. Nie jest wymagającą odmianą, a po zastosowaniu do rad - może być uprawiana całkowicie ekologicznie. Odporność: Wrażliwa na mróz, młode sadzonki warto przykrywać przez pierwsze lata. Uprawa na Kurpiach i Mazurach nie udaje się, z powodu zbyt zimnego klimatu. Wrażliwa na choroby, w tym parcha i mączniaka. Cięcie: Pierwsze cięcie powinno odbyć się wiosną, nawet jeżeli sadzimy jesienią. Skracamy wtedy pędy boczne o 1/3 a przewodnik 1/2. Jeżeli sadzonka jest nierozgałęziona, wystarczy że zostanie skrócona do ok. 90cm. W kolejnych latach wykonujemy cięcie prześwietlające(najlepiej w lutym), wycinając min. pędy rosnące do środka korony czy wilki(pionowe gałązki). Starsze drzewa można także odmładzać. Wyhodowana w Gorzowie Wielkopolskim(40r) z nasiona, przez syna nadburmistrza Theodora Heinricha Otto Burchardta. Do dziś na terenie Gorzowa rozlega się sad nasadzony ową odmianą, a w okolicach ulic Kazimierza Jagiellończyka i Edwarda Borowskiego znajdowało się pierwsze drzewo Renety Landsberskiej. Obecnie w Polsce jest mało popularna, w Niemczech bardzo znana do tej pory.", "url": "https://drzewka-faworytka.pl/pl/p/JABLON-RENETA-LANDSBERSKA-W-DONICY/609", "category": "lubuskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka odmiany Landsberska"}