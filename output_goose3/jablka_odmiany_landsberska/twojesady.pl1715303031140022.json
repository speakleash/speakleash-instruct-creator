{"meta_description": "Sadzonka 2-letnia na podkładce półkarłowej o wysokości około 150cm.", "title": "Jabłoń RENETA LANDSBERSKA - TwojeSady", "content": "Odmiana otrzymana w XIX wieku w Gorzowie Wielkopolskim. W Polsce obecnie uchodzi za zabytek przyrodniczy i nie jest powszechnie uprawiana, zaś w Niemczech jest dość popularna. Drzewo początkowo rośnie silnie, później słabo. Tworzy koronę luźną, szeroko rozłożystą, spłaszczoną. Wcześnie wchodzi w okres owocowania. Odmiana mało wytrzymała na mróz oraz dosyć wrażliwa na choroby. Plonuje obficie, niestety przemiennie. Owoce średnie lub duże, zróżnicowane pod względem wielkości. Im większy owoc, tym smaczniejszy. Skórka gładka, nieco błyszcząca, tłustawa, zielonkawożółta często z pomarańczowym rumieńcem. Miąższ kremowo – zielony, soczysty o winnym posmaku, bardzo smaczny. Zbiór owoców pod koniec września. Owoce doskonale nadają się na przetwory. Stara bardzo dobrze znana odmiana która cieszy się bardzo dużym uznaniem wśród działkowiczów. Z uwagi na smak i konsystencję, nadaje się najlepiej ze wszystkich odmian jabłek do przyrządzania tradycyjnej szarlotki.", "url": "https://twojesady.pl/sklep/jablon-reneta-landsberska/", "category": "lubuskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka odmiany Landsberska"}