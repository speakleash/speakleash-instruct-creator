{"meta_description": "", "title": "Wspólne gotowanie polskich potraw – pomysł na Polonijny Dzień Dwujęzyczności", "content": "Jak Polak głodny to zły – mówi stare powiedzenie. A zatem w czasie V Polonijnego Dnia Dwujęzyczności, który w tym roku przypada 19 i 20 października, zadbajmy, żeby żaden Polak nie był głodny! Wprowadźmy siebie i innych w dobry nastrój poprzez smakowanie regionalnych potraw polskich, które sami ugotujemy w domu! Rodzinnie. Zaprośmy do gotowania nasze dzieci i młodzież, babcie i dziadków, albo ciocie. Przygotowaliśmy dla Was, Drodzy Czytelnicy, pomysły na pyszności. O niektórych nazwach potraw pewnie słyszycie pierwszy raz. I dobrze. Dodatkowa okazja, żeby zabawić się polskim językiem. Poszperać w książkach kucharskich albo w internetowej sieci. Proponowane przez nas potrawy są na liście produktów tradycyjnych. Potrawy te stanowią element dziedzictwa kulturowego regionu.Zostały wpisane na listę produktów regionalnych Ministerstwa Rolnictwa i Rozwoju Wsi: https://www.gov.pl/web/rolnictwo/lista-produktow-tradycyjnych12, która powstała w 2004 roku. Zapraszamy do odwiedzenia listy. Wybraliśmy trzy przepisy. Z jednym z nich mam emocjonalny związek. Przepis na parzybrodę. Moja babcia gotowała pyszną parzybrodę. Babci już nie ma od wielu lat, ale pamięć smaku tej potrawy została. Przyjechała ze mną do Ameryki. Będę gotować parzybrodę w czasie V Polonijnego Dnia Dwujęzyczności. Jeśli macie, drodzy czytelnicy, swoje rodzinne, ulubione przepisy kulinarne, przygotujcie je na święto polskiego języka 19 i 20 października! Liście kapusty pokroić w większe kawałki. Obrać ziemniaki, pokroić drobno marchewkę i pietruszkę. Na dno garnka włożyć całe ziemniaki, potem pozostałe produkty: warzywa, listek, ziele angielskie, sól. Całość zalać wodą (około 2 l). W międzyczasie pokroić i zasmażyć boczek i słoninę z cebulką. Pod koniec gotowania dodać pomidory. Kiedy ziemniaki będą ugotowane (po około 30 minutach), należy je zestawić i odcedzić, a następnie zgnieść tłuczkiem. Dodać usmażony boczek i uprzednio przygotowaną na patelni zasmażkę z tłuszczu i mąki. Na końcu wlać śmietanę słodką i kwaśną oraz wszystko dokładnie wymieszać. Sprawdzić smak, dodać według uznania soli, pieprzu. Wrzucić natkę pietruszki. Niektórzy dodają do parzybrody kwas z kiszonej kapusty dla wzmocnienia smaku. W innych rejonach nazywane również pampuchami. Według Słownika Języka Polskiego, prażyć oznacza poddawać produkty żywnościowe działaniu wysokiej temperatury bez użycia tłuszczu. Ziemniaki umyj, obierz, a następnej gotuj w osolonej wodzie. Wody powinno być tylko tyle, aby zakrywała powierzchnię ziemniaków. Po 10 minutach gotowania na wierzch ziemniaków wsyp mąkę pszenną. Przykryj garnek i gotuj ziemniaki do miękkości. Nie mieszaj! W czasie gotowania z mąki powstanie coś na kształt mącznej lepiej kluski. Ostrożnie odcedź ziemniaki, uważając, aby nie wylać mąki. Dopraw do smaki solą, pieprzem, gałką muszkatołową i dokładnie rozgnieść tłuczkiem do ziemniaków. Powstanie lepka masa. Przy pomocy łyżki zwilżonej w oliwie lub oleju formuj porcje i nakładaj na talerz. Podawaj z dowolnymi dodatkami.  WYKONANIE:  Ziemniaki utrzeć, odcisnąć, i posolić. Z ziemniaczanej masy uformować placek. Nabierać z niego dłonią małe porcje i wrzucać je do wrzącej, lekko osolonej wody. Gotować w niewielkiej ilości wody przez około 20 minut, stale mieszając. Po ugotowaniu, kluski zalać mlekiem. Bezpośrednio na talerzu dodać śmietanę. Z tych samych składników przyrządza się również kulanki. Z ciasta formuje się w dłoniach małe kuleczki, a następnie gotuje się je przez 25 minut. Kulanki podaje się zalane mlekiem lub kwaśną śmietaną.", "url": "http://www.polishbilingualday.com/language/pl/wspolne-gotowanie-polskich-potraw-pomysl-na-polonijny-dzien-dwujezycznosci/", "category": "pomorskie", "sub_category": "Gotowe dania i potrawy", "phrase": "Szadolce i kulanki kaszubskie"}