{"meta_description": "Kompleks domków i apartamentów „Dworek Wdzydze” mieści się na terenie Wdzydzkiego Parku Krajobrazowego, obejmującego swoim obszarem także jezioro", "title": "Otoczenie, sport i rekreacja", "content": "Kameralne położenie kompleksu „Dworek Wdzydze” o unikalnym klimacie, w pobliżu sosnowych lasów dzieli od jeziora Wdzydze odległość 200 m w linii prostej. Mieści się tam niestrzeżone miejsce do kąpieli z wiatą i ławkami. Plaża jest trawiasta, a sam brzeg jest piaszczysty, łagodnie opadający w głąb jeziora zwanego także Morzem Kaszubskim bądź Wielką Wodą. Na rozległość jeziora Wdzydze składa się połączenie ze sobą pięciu jezior: Wdzydze, Jelenie, Radolne, Gołuń i Słupinko. Głębokość jeziora, przypominającego na mapie krzyż dochodzi do 70 metrów, a jego ogólna powierzchnia wynosi 1455,6 hektara, co oznacza, że jest to największe rozlewisko na Pojezierzu Kaszubskim. Morze Kaszubskie jest całkowicie objęte obszarem Wdzydzkiego Parku Krajobrazowego i co ciekawe chociaż nie ma stałego połączenia z Morzem Bałtyckim, to żyją w nim trocie. Jezioro Wdzydze o linii brzegów niezwykle bogatych w zatoki i cyple, posiadające własne lokalne nazwy, o niespotykanym kształcie krzyża to jedno z najpiękniejszych jezior na Kaszubach. Każde z tych jezior ma inny charakter. Gołuń jest jeziorem otwartym o brzegach polnych, przetykanych niewielkimi małymi laskami. Radolne natomiast jest szerokie, koliste i odludne, z ukrytym w trzcinach ujściem rzeczki Wdy, którym można się dostać na tajemnicze leśne jezioro Słupinko. Jelenie to jezioro kręte, wąskie o pięknym lesie na stromym brzegu. Druga co do wielkości wyspa to Ostrów Mały. Jej powierzchnia wynosi nieco ponad 26 ha, szerokość około 0,7 km, a długość około 1,3 km. Wyspa w całości jest porośnięta borem sosnowym, będącym ostoją rzadkich gatunków ptaków i roślin. Znajdziemy tutaj siedliska grądowe oraz silnie rozwinięte szuwary, w których schronienia szukają gniazdujące i wodzące pisklęta kaczki i perkozy. Leżąca na południe od Ostrowa Wielkiego, wyspa Glonek jest planowanym rezerwatem przyrody. Wyjątkowe walory tego miejsca, o powierzchni 9,81 ha to nie tylko gniazdujące gatunki ptaków wodnych, ale i szczególne siedliska roślinne, rzadko spotykane we Wdzydzkim Parku Krajobrazowym. Na wyspie znajdziemy roślinne zespoły grądowe i łęgowe oraz szereg innych rzadkich, jak np. ciepłolubnych, związanych z obrywami zboczy brzegów wyspy. Na zachód od Ostrowa Wielkiego leży Wyspa Sidły licząca niecałe 4 ha powierzchni, głównie zajmowanej przez wilgotną łąkę otoczoną trzcinowiskiem i szuwarami. Układ wyspy stwarza idealne warunki zarówno dla roślin terenów wilgotnych jak i ptaków wodno-błotnych. Celem ochrony wyspy Sidły jest zachowanie wilgotnej łąki ze stanowiskiem nasięźrzału pospolitego i listery jajowatej, będące pod ścisłą ochroną, a także innych rzadkich oraz chronionych gatunków roślin tam występujących. Obecnie trwa procedura utworzenia użytku ekologicznego Wyspa Sidły. Jezioro Wdzydze przyciąga do siebie wielu zwolenników wędkowania, żeglarstwa i windsurfingu, a przebywając na nim w piękny, słoneczny dzień, gdy nie ma wiatru oraz panuje totalna cisza ma się wrażenie jakby czas się zatrzymał. W pobliskich lasach z dala od przemysłu, miejskiego zgiełku oraz hałasu, gdzie słychać śpiew ptaków, szum przyrody i jest krystalicznie czyste powietrze można delektować się długimi spacerami. Okoliczne lasy są idealnym miejscem dla grzybiarzy, a wśród ptaków zaobserwować można tutaj puchacze, sowy uszate, jastrzębie, orły bieliki i myszołowy. W oddalonej od Dworku Wdzydze o 1,2 km Przytarni znajduje się wieża widokowa, której świetna lokalizacja zapewnia wspaniałe widoki na okolicę, w tym także na fragmenty jeziora Wdzydze wraz znajdującymi się na nim wyspami. Znajdujące się nieopodal liczne szlaki rowerowe, piesze a także kajakowe pozwalają podziwiać najwspanialsze widoki jezior, wzgórz, lasów i architektury ziemi kaszubskiej. Przebywając na Kaszubach warto rozsmakować się w tutejszej kuchni bowiem regionalna kuchnia kaszubska powiewa zapachem łąk, pól, jezior i lasów. Sztuka kulinarna jest tutaj umiejętnością równie ważną, jak rzemiosło i twórczość ludowa, a każda potrawa oddaje ducha minionych lat. Kaszubi jak dawniej tak i teraz stosują w swoich potrawach składniki, które były i są dostępne w naturalnych zasobach tych obszarów tj. ryby, plony runa leśnego a także rolnego oraz zwierzęta hodowane w gospodarstwie. Odwiedzając polecane miejsca warto więc skosztować kilku dań lokalnej kuchni kaszubskiej, które je się w tym regionie już od zamierzchłych czasów: • czernina po kaszubsku “czôrnina” to zupa o charakterze polewki gotowana na kaczej lub gęsiej krwi, z dodatkiem warzyw, suszonych owoców, podrobów i śmietany. Charakterystyczny słodko- kwaśny smak nadają czerninie cukier i ocet. Na Kaszubach zupę tę z kluseczkami podaje się tradycyjnie w dzień Bożego Narodzenia; • zupa z brukwi czyli zupa z “żôłtich wrëków” o słodkawym smaku. Sporządzana z dodatkiem gęsiego lub wieprzowego mięsa. Zupa brukwiowa najczęściej przygotowywana jest w okresie jesiennym, ponieważ w tym okresie brukiew pojawia się na polach; • kaszubski żur – dostępny jest w większości restauracji. To tradycyjna potrawa wielkopostna przygotowywana oczywiście z samodzielnie przygotowanego zakwasu; • zupa brzadowa „brzôdowa” to na Kaszubach jedna z potraw postnych. “Brzadem”, od którego pochodzi nazwa dania nazywano suszone owoce: gruszki, jabłka, śliwki i wiśnie. Zupę przyrządza się z owoców, z dodatkiem mleka lub śmietany oraz podaje z kluskami; • żur z Kaszub był dawniej podstawowym jadłem postnym chłopa kaszubskiego i tradycyjną potrawą spożywaną na Kaszubach w okresie Wielkiego Postu. Na Kaszubach żur kwaszono w specjalnych glinianych lub kamionkowych garnkach, nazywanych „żurownikami”; • potrawy ze śledzia– śledzie serwuje się na Kaszubach w wielu odsłonach. Najpopularniejszy jest śledź w śmietanie z cebulką i ziemniakami w mundurkach, czyli slédz z pulkama. Oprócz tego śledzie się suszy i wędzi oraz marynuje w occie lub oleju. Potrawy z ryb w kuchni kaszubskiej są podstawowym atrybutem tego regionu. Duże ilości ryb zasalano w beczkach na zimę do smażenia na postne dni; • szmurowana kapusta “szmórowónô kapùsta” czyli duszona kapusta na wędzące. Jest to bardzo pożywne, tanie i szybkie danie. Kiszoną kapustę zalewano wodą i gotowano, początkowo bez przykrycia około 10 min. Następnie kapustę przykrywano i gotowano do miękkości. Na patelni podsmażano pokrojoną w drobną kostkę wędzoną słoninę lub boczek razem z cebulą. W kolejnym etapie boczek i cebulę dodawano do kapusty razem z przyprawami takimi jak: sól, pieprz, ziele angielskie, listek laurowy i gotowano przez kilka minut. Kapustę można było zagęścić zasmażką z mąki, tłuszczu wieprzowego i wody; • szadolce i kulanki kaszubskie wyrabiane między innymi z ziemniaków odmiany Bryza, pochodzących z własnego gospodarstwa. Do szadolców dodaje się słodkiej śmietanki natomiast do polewy kulanek używa się kwaśnej śmietany. Zarówno śmietana jak i mleko wykorzystywane do wyrobu szadolców i kulanek pochodzą z własnych gospodarstw; • ruchanki kaszubskie – owalne placki z żytniego ciasta chlebowego o nazwie, która pochodzi o od kaszubskiego słowa “wyruchane”, czyli wyrośnięte i wyrobione; Restauracje jak i liczne sklepy znajdują się w pobliskich wioskach: Przytarni, Wielu, Borsku, Wdydzach Tucholskich oraz Karsinie, w którym znajduję się również sklep Biedronka oraz Dino . Pozostałe ciekawe miejsca oraz inne atrakcje turystyczne dostępne są na stronie internetowej gminy Kościerzyna oraz Wdzydzkiego Parku Krajobrazowego. „A wieczorem kiedy powietrze staje się wyjątkowo czyste i pachnące trawami skąpanymi w słońcu, po tak dotleniającej umysł i ciało wyprawie rowerowej, pieszej czy kajakowej proponujemy swoim gościom skorzystanie z ogólnodostępnego ogniska „ Drugi szlak Trzebiocha jest szlakiem prowadzącym do górnego odcinka szlaku Wdy. Szlak rozpoczyna się na jeziorze Sudominie w miejscowości Rybaki. Uroczymi przesmykami przepływa się na dwa kolejne jeziora, Mielnica i Żołnowo, by dalej wpłynąć na rzekę. W miejscowości Grzybowski Młyn trzeba przenieść kajaki przez teren stawów rybnych, korzystając z uprzejmości rybaków. Można tam kupić świeże i wędzone ryby. Po przenosce płynie się spokojnie wzdłuż stawów hodowlanych by po kilku minutach wpłynąć w nieco bardziej wartki odcinek Trzebiochy. Niedaleko miejscowości Loryniec Trzebiocha wpływa do Wdy, którą można kontynuować spływ w kierunku jezior wdzydzkich. Szlak kajakowy na trasie Rybaki -Loryniec ma długość około 6 km, a czas na jego pokonanie to średnio 3 godziny. Natomiast trasa spływu Rybaki-Wdzydze Kiszewskie wynosi 16 km, a czas potrzebny do przepłynięcia to 6 godz. Opisaną trasę można także rozpocząć od jeziora Osuszyno z przystani przy Kompleksie Wypoczynkowym Szarlota. W tym wypadku spływ zaczyna się od przepłynięcia jeziora Osuszyno, by dalej rzeką Trzebiochą dopłynąć do jeziora Mielnica, a następnie płynąć do miejscowości Loryniec. Spływ Trzebiochą należy raczej do łatwych, nawet dla tych początkujących kajakarzy. Jednak chcąc wyruszyć na szlak uwzględnić trzeba aktualny stan wód. Przy niskim jej stanie szlak bywa miejscami uciążliwy. Może wymagać nawet holowania kajaków więc uwzględnić wtedy trzeba konieczność przenoszenia kajaków w niektórych miejscach.", "url": "https://dworekwdzydze.pl/otoczenie-sport-i-rekreacja/", "category": "pomorskie", "sub_category": "Gotowe dania i potrawy", "phrase": "Szadolce i kulanki kaszubskie"}