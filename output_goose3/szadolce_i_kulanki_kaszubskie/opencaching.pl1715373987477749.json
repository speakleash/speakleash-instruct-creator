{"meta_description": "", "title": "KASZËBË - Szadolce i kulanki - Geocaching Opencaching Polska", "content": "W XIX i na początku XX wieku pożywienie ludności wiejskiej terenu Kaszub opierało się na produktach pochodzących z własnego gospodarstwa. Na Kaszubach ze względu na lekkie gleby uprawiało się ziemniaki, które następnie spożywano pod wieloma postaciami. W codziennym, skromnym pożywieniu Kaszubów ziemniaki odgrywały dużą rolę i podawano je w postaci klusek, kopytek, placków lub podsmażone albo jako dodatek do zupy.   Przepis na szadolce i kulanki znajduje się w książce „Kuchnia regionalna wczoraj i dziś” wydanej w 1978 roku: Ziemniaki utrzeć, odcisnąć sok, masę osolić. Uformować z niej placek, nabierać z niego dłonią małe porcje i wrzucać na wrzącą, lekko osoloną wodę. Gotować 20 min stale mieszając, bo łatwo się przypalają, a wody powinno być niewiele. Bezpośrednio na talerze dodaje się śmietankę. Kaszubki z tych samych składników przygotowują tzw. kulanki. Z ciasta formuje się w dłoniach małe kuleczki, gotuje 25 min i podaje zalane mlekiem lub kwaśną śmietaną. Najlepsze szadolce i kulanki wyrabia się z ziemniaków odmiany Bryza pochodzących z własnego gospodarstwa. Do szadolców dodaje się słodkiej śmietanki, natomiast do polewy kulanek używa się kwaśnej śmietany. Zarówno śmietana jak, i mleko wykorzystywane do wyrobu szadolców i kulanek pochodzą z własnych gospodarstw. Na współrzędnych startowych - rozglądasz się: szukasz najbliższego parkingu leśnego (masz go w zasięgu wzroku). Międzyetap - zadanko: lokalizujemy tablicę ze starym modelem telefonu oraz komórką. Znajduje się na niej kilka numerów telefonów - interesują Cię dwa pisane największą czcionką. Do współrzędnych: Korzystając z ławeczek i stołu, a więc w komfortowych jak na las warunkach, dokonujesz trudnych wyliczeń i udajesz się na współrzędne finału.", "url": "https://opencaching.pl/viewcache.php?wp=OP835Y", "category": "pomorskie", "sub_category": "Gotowe dania i potrawy", "phrase": "Szadolce i kulanki kaszubskie"}