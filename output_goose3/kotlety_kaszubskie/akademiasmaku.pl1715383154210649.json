{"meta_description": "Kotlet z mielonego dorsza i boczku z zapiekanymi ziemniakami i kiszoną kapustą.", "title": "Kotlet kaszubski z zapiekanymi ziemniakami i surówką z kiszonej kapusty", "content": "Kotlet kaszubski: bułkę namocz w mleku i odciśnij. Filety zmiel razem z boczkiem i bułką. Cebulę lekko zrumień na patelni, dodaj do ryby razem z jajkiem, tartą bułką i przeciśniętym przez prasę czosnkiem. Masę dobrze wyrób, najlepiej ręcznie. Dodaj posiekaną natkę, sól i pieprz. Formuj średniej wielkości kotlety, obtocz w bułce, a następnie usmaż na smalcu, by były złote i chrupiące. Ziemniaki zapiekane: ziemniaki pokrój na równe, niezbyt duże kawałki, opłucz i odcedź. Dodaj sól, oliwę, ząbki czosnku przekrojone wzdłuż na pół i rozmaryn. Wymieszaj łyżką, by wszystkie składniki dobrze się połączyły. Następnie wysyp wszystko na blachę równą warstwą i piecz ok. godziny w piekarniku nagrzanym do 180°C. W połowie pieczenia przemieszaj. Surówka: kiszoną kapustę odciśnij z soku i pokrój. Marchewki i jabłko obierz, a następnie zetrzyj na tarce o dużych oczkach. Wymieszaj, dodaj sól i pieprz oraz cukier do smaku. Na koniec dodaj olej i ponownie wymieszaj.", "url": "https://akademiasmaku.pl/przepis/kotlet-kaszubski-z-zapiekanymi-ziemniakami-i-surowka-z-kiszonej-kapusty,1063", "category": "pomorskie", "sub_category": "Produkty rybołówstwa, w tym ryby", "phrase": "Kotlety kaszubskie"}