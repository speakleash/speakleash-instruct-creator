{"meta_description": "", "title": "Produkty tradycyjne", "content": " • Bryndza podhalańska Bryndza to popularny ser z Podhala, produkowany z sera owczego, nazywany również owczym twarogiem. Jest znany także w całych Karpatach (w Rumunii – skąd pochodzi jego nazwa – na Węgrzech, Słowacji i Bułgarii). Wytwarza się go z dojrzałego bundzu. Posiada długą tradycję, a pierwsze wzmianki o niej pochodzą z 1527 roku. Wiedza dotycząca sposobu oraz zasad wytwarzania bryndzy podhalańskiej była przekazywana z pokolenia na pokolenie i stała się obecnie sztuką, której tajniki znane są tylko producentom tego regionu. Słowo bryndza pochodzi z języka wołoskiego (por.rum.brânză - \"ser\"). Dawniej ser był używany jako środek płatniczy. czytaj więcej • Bundz Bundz - owczy ser produkowany tradycyjnie w Karpatach przede wszystkim w Beskidzie Sądeckim, w okolicach Łomnicy Zdroju, oraz w Nowym Targu. Smak sera zależy od terminu wypasu owiec. Najsmaczniejszy jest bundz produkowany z mleka owiec z wiosennego wypasu, zwłaszcza majowego. Dodatkowych walory smakowe posiada bundz dojrzewający w szałasie przesiąkniętym dymem z ogniska. Sera się nie soli, jego smak jest delikatny, przyjemny. Zapach łagodny, lekko orzechowy, nieco kwaśny. czytaj więcej • Żentyca Żentyca - ser (a nie serwatka jak się powszechnie sądzi), który zbiera się na wierzchu podczas podgrzewania serwatki pozostałej po wytrąceniu bundzu. Można ją jeść ciepłą, na słodko lub jako gęsty ukiszony napój. Żentyca jest trwale związana z historią wypasu owiec oraz tradycją Podhala. Jej wytwarzanie jest nierozerwalnie związane z produkcją jednego z najsłynniejszych serów Oscypka. Dawniej służyła ona za pokarm pasterzy. Uważano ją za bardzo pożywną i dobrą dla osób osłabionych chorobą. czytaj więcej • Sądeckie lody Sądeckie lody na stałe wpisały się w historię i kulturę Nowego Sącza i stały się swego rodzaju wizytówką miasta. Ich produkcja rozpoczęła się w okresie międzywojennym i związana była z lodziarnią założoną przez Kazimierza Argasińskiego w 1937 roku oraz cukiernią Michała Pilińskiego. Lody sprzedawane były zarówno w sklepikach przy-produkcyjnych jak i rozwożone w specjalnych wózkach pchanych przez mężczyzn w charakterystycznych, dobrze widzialnych bluzach dodatkowo głośno krzyczących: Lody! Lody! Lody dla ochłody!1 czytaj więcej • Tuszka gęsi zatorskiej Geś zatorska to rodzimy gatunek gęsi. Jest objęta ochroną i stanowi rasę zachowawczą. Rasa ta powstała w Instytucie Zootechniki w latach 50. XX wieku. Stanowi ona konglomerat 4 odmian gęsi krajowych: podkarpackich, garbonosych, suwalskich i pomorskich. Ponieważ na stałe zagościła w Małopolsce, można potraktować ją jako rasę regionalną. Mimo, że w nazwie ma określenie „zatorska”, związana jest z wioską Rodaki, która jako pierwsza rozpoczęła hodowlę tej rasy w porozumieniu z Akademia Rolniczą w Krakowie. czytaj więcej", "url": "http://www.odkryjmalopolske.pl/produkty-tradycyjne.html", "category": "małopolskie", "sub_category": "Sery i inne produkty mleczne", "phrase": "Ser gazdowski – gołka (pucok, kara)"}