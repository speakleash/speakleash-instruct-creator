{"meta_description": "", "title": "Gołka – Wikipedia, wolna encyklopedia", "content": "Gołka – tradycyjna nazwa wędzonego sera krowiego, produkowanego w sposób zbliżony do oscypka (który jednak jest wytwarzany przede wszystkim z mleka owczego[1] i dostępny wyłącznie w okresie od maja do października[2]). Gołka bywa mylona z oscypkiem ze względu na podobny kształt (oscypek jest wrzecionowaty, a gołka walcowata), jednak oba sery wyraźnie różnią się smakiem.", "url": "https://pl.wikipedia.org/wiki/Go%C5%82ka", "category": "małopolskie", "sub_category": "Sery i inne produkty mleczne", "phrase": "Ser gazdowski – gołka (pucok, kara)"}