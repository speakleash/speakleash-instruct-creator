{"meta_description": "To najpopularniejsza ryba wigilijna w Polsce. Jak smażyć karpia w panierce, a jak bez? Co zrobić, aby smakował wszystkim domownikom, a nie odstraszał", "title": "Bez ości i z chrupiącą skórką. Najlepszy przepis na karpia na wigilię", "content": " • Skąd wzięła się tradycja przygotowania karpia na wigilię? Trudno wyobrazić sobie wigilię bez karpia, szczególnie tego smażonego. Niewiele osób wie jednak, skąd wzięła się tradycja jego przygotowywania. Czy znasz idealny przepis na to, jak smażyć karpia na wigilię, aby był, mimo negatywnych opinii na temat jego aromatu, naprawdę smaczny i chrupiący? Jak przygotować go we frytkownicy i jaka panierka do ryby będzie najlepsza? Dzisiaj odpowiadamy na te i wiele innych podobnych pytań. Koniecznie je sprawdź, żeby twój karp wigilijny zachwycił wszystkich gości. Sprawdź także: Błyskawiczne ciasta na Boże Narodzenie. Nie narobisz się, a goście i tak będą pytać o przepis Karp wigilijny - skąd wzięła się tradycja jego przygotowywania? Karp nie ma zbyt dobrych opinii. Przygotowujemy go głównie ze względu na tradycję. Wiele osób nie jest jednak fanami jego smaku. Z pewnością wynika to ze sposobu przyrządzania ryby. Karpia łatwo „zepsuć”. Wówczas, zamiast być chrupiący i wyborny, ma mulisty posmak, który nie jest atrakcyjny. Zanim jednak przejdziemy do podania kulinarnych trików, które uratują smak tej ryby, warto wspomnieć kilka słów na temat przyczyny jego popularności. Karp wszedł bowiem na nasze „salony” po zakończeniu drugiej wojny światowej. W Polsce brakowało jedzenia, dlatego wprowadzono wówczas m.in. hodowlę karpi. Te były łatwe w rozmnażaniu i tanie w utrzymaniu. Kampania reklamowa promująca takie hodowle przyniosła oczekiwany efekt. Na naszych stołach pojawiły się karpie, głównie podczas wigilii. Polacy nie narzekali wówczas na jego smak - nie było zbyt wielu innych rarytasów. Dzisiaj nie możemy uskarżać się na brak wyboru ryb na wigilijny stół. Możemy śmiało pokusić się o szczupaki i sandacze (popularne na świątecznych stołach przed wojną), czy dorsze lub pstrągi. Mimo to w większości wybieramy karpia, bo przecież tak nakazuje tradycja. Na szczęście odchodzimy już od kupowania żywych karpi, przechowywania ich w wannie, a potem zabijania w zaciszu własnej kuchni. To również element „tradycji”, choć cudzysłów jest tutaj mocno uzasadniony. Przechowywanie żywych karpi wzięło się również z okresu PRL-u, kiedy Polacy nie dysponowali tak dużą liczbą zamrażarek i lodówek jak dzisiaj. Ludzie, by zachować świeżość ryby na wigilię, przechowywali je w miskach lub wannach. Większość z nas pamięta pewnie ten widok z dzieciństwa. Karp kojarzy nam się głównie ze smażoną wersją. Chętnie podajemy go też w galarecie czy po żydowsku. Nierzadko wypełniamy nim też pierogi. Dzisiaj skupimy się jednak na dzwonkach ryby, które obtaczamy w mące. Jak smażyć karpia na wigilię, by pozbyć się mulistego smaku? Nie lubisz karpia, bo kojarzy ci się przede wszystkim z mulistym smakiem? Nie tylko ty tak masz. Rzeczywiście, mięso tej popularnej ryby charakteryzuje się lekko mulistym aromatem. A wszystko dlatego, że jest to zwierzę słodkowodne, pływające na dnie wodnych zbiorników. Nie musisz się jednak tego obawiać. Taka ryba nie powinna ci zaszkodzić, a aromatu możesz się pozbyć. Jak to zrobić? Wystarczy, że przed smażeniem karpia wymoczysz go w mleku lub w wodzie z dodatkiem soku z cytryny i odrobiną cukru (najlepiej 12 godzin przed smażeniem). Wiele gospodyń ma na ten problem inne rozwiązanie. Obkłada rybę pokrojoną lub startą marchewką, cebulą oraz selerem. Smak warzyw jest w tym przypadku bardzo wyrazisty i „zamaskuje” mulisty aromat, którego tak bardzo nie lubimy. Zanim przejdziesz do smażenia, odpowiednio przygotuj karpia do tego procesu. Odetnij głowę i płetwy, usuń wnętrzności. Uważaj na woreczek żółciowy - jeżeli ten się rozleje, całe mięso może nabrać gorzkiego posmaku. Koniecznie pozbądź się także łusek, najlepiej za pomocą noża lub skrobaka do ryb. Podziel karpia na dzwonki. Nie zapomnij bardzo dokładnie wyczyścić mięsa. Kolejny krok to osuszenie go ręcznikiem papierowym. Dlaczego ten etap jest tak bardzo istotny? Jeżeli na rybie zostanie woda, to ta obniży podczas smażenia temperaturę oleju, sprawiając, że karp będzie się dusił, a nie smażył. Inna konsekwencja to zbytnie „nabranie” tłuszczu. Osuszone za pomocą papierowego ręcznika dzwonki, oprósz solą i pieprzem. Zanurz je w mące pszennej. Teraz rozgrzej na patelni sporą ilość oleju. Kawałki ryby muszą smażyć się swobodnie. Jeżeli tłuszczu będzie za mało, to mięso będzie przyrządzone nierównomiernie. Już wiesz, jak smażyć karpia w panierce. Jak smażyć karpia, żeby nie było ości? Wiele gospodyń i gospodarzy zadaje sobie pytanie, jak smażyć karpia, żeby nie było ości. Rzeczywiście te mogą powodować ogromny dyskomfort podczas jedzenia. Mogą też okazać się bardzo niebezpieczne. Czy wiesz, że ości w karpiu można wytopić? Po prostu ponacinaj mięso ryby co dwa centymetry jak najgłębiej. Dzięki temu dojdzie do wytopienia większości ości, dzięki czemu rybę będzie można jeść bez obaw. Jak smażyć karpia, żeby był chrupiący? Kolejne bardzo ważne pytanie. Jak smażyć karpia, żeby był chrupiący? Ryba przecież musi taka być, w przeciwnym razie nie będzie smakować idealnie. By karp był naprawdę chrupiący, paradoksalnie nie musisz obtaczać go w bułce tartej. Wystarczy sama mąka. Koniecznie spróbuj takiego rozwiązania, a przekonasz się, jakie jest świetne. Jak smażyć karpia, żeby nie pryskało? Kolejna wątpliwość, którą musimy rozwiać, dotyczy smażenia. Jak powinniśmy smażyć karpia, żeby nie pryskało wokół? Albo inaczej - co zrobić, aby ryba nie „strzelała” na patelni? O tym już wspomnieliśmy. Osusz rybę przed wyłożeniem jej na tłuszcz. Możesz też wsypać na patelnię trochę soli i dopiero zalać ją olejem. Sól powinna wchłonąć nadmiar wody, która powoduje pryskanie. W przypadku pieczenia w piekarniku działamy bardzo podobnie jak przy smażeniu. Filety należy przyprawić solą i pieprzem. Potem wstawić je do lodówki. Kolejny krok to obtoczenie w mące, jajku i w bułce. Pieczemy filety na blaszce wyłożonej papierem do pieczenia w piekarniku nagrzanym do 160 stopni Celsjusza z włączonym termoobiegiem na środkowej półce przez ok. 25 minut. Jeżeli twój piekarnik nie ma opcji termoobiegu, to ustaw temperaturę 180 stopni Celsjusza. Przede wszystkim nie wybieraj zwykłego masła. To za szybko się pali i karp nie będzie odpowiednio przyrządzony. Idealne okaże się masło klarowane. Zainspiruj się przepisami na wigilijnego karpia w różnych odsłonach: Śledzie po grecku zawsze robią furorę. Ewa Wachowicz zapewnia: wszystkim smakują » Tycie na twarzy i obrzęk wokół oczu to pierwsze objawy. Choruje ważny narząd »", "url": "https://smaker.pl/informacje-bez-osci-i-mulistego-smaku-za-to-z-chrupiaca-skorka-jak-smazyc-karpia-zeby-wyszedl-idealnie,1903043,a,.html", "category": "śląskie", "sub_category": "Produkty rybołówstwa, w tym ryby", "phrase": "Złotopotocki karp smażony"}