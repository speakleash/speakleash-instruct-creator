{"meta_description": "Karp smażony. Dzisiaj klasyka. Karp smażony, tak jak w galarecie pierogi i inne dania od zawsze pojawiał się na świątecznym stole. Karp smażony musiał być i już", "title": "Karp smażony", "content": "Dzisiaj klasyka. Karp smażony, tak jak w galarecie pierogi i inne dania od zawsze pojawiał się na świątecznym stole. Karp smażony musiał być i już! Nie było świąt bez karpia, bez smażenia, bez skrapiania cytryną i zachwycania się, że ten akurat karp nie jest mulisty w smaku. Osobiście nie jestem fanką smażenia karpia i generalnie ryb zimą. Intensywny zapach, mimo pracującego pełną parą okapu utrzymuje się w domu przez wiele godzin. Ale zwyczaj to zwyczaj i dla niektórych nie ma przebacz, karp wigilijny musi być. Jak mus, to mus :) Moja mama zawsze skrapiała i wręcz obkładała karpia cytryną, przestawał wtedy charakterystycznie pachnieć, stawał się kruchy i smaczny po usmażeniu. Znajomi dla odmiany moczą karpia w mleku, to również ponoć zabiera zapach. Spotkałam się jeszcze w moczeniu w maślance. Każdy sposób jest dobry, byle skuteczny. U nas sprawdzone było skrapianie cytryną i jeśli mam smażyć karpia to tylko według rodzinnego przepisu, który opisuję poniżej. • 1 karp o wadze około 1,5 – 2 kg • 4 cytryny • 5 łyżek bułki tartej z glutenem lub bezglutenowej • 3 łyżki mąki pszennej lub mieszanki bezglutenowej • sól • olej do smażenia 1. Karpia kroję i dzielę na dzwonka. Wyciskamy sok z 3 cytryn. Jedną cytrynę kroję w plasterki. Karpia obtaczam w soku z cytryny, układam z plasterkami cytryny w pojemniku lub misce i zostawiamy na 30 minut do przegryzienia.  2. Dzwonka osuszam.  3. Rozgrzewam olej na patelni.  4. W głębokim talerzu mieszam mąkę z bułką tartą.  5. Karpia solę, obtaczam i smażę z obu stron na złoty kolor. Karp smażony od lat jest tradycyjnym daniem Wigilijnym. Karp pieczony jest lżej strawny niż smażony w głębokim tłuszczy, owocowy w smaku, bez rybiego zapachu. Poza tym świetnie się prezentuje. Karp smażony klasyczny, taki jaki robiła moja mama. Smażony na głębokim tłuszczu, obtoczony w bułce lub mące. W moim domu rodzinnym był klasycznym świątecznym daniem. Karp w galarecie znany jest mi również z domu rodzinnego. Musiał pojawić się na stole zaraz obok karpia smażonego i ryby w galarecie. Karp po żydowsku to dla odmiany przepis na karpia, który poznałam od teściowej. Jak widać ile domów, tyle przepisów. Karp w galarecie po żydowsku jest znacznie słodszy niż klasyczny karp w galarecie. Przygotowany z rodzynkami i aromatycznymi przyprawami potrafi zachwycić smakiem. Zupa z karpia również należy do tych dań, które znam z domu rodzinnego. Gotowana zupa na głowach karpia i korpusach zawsze pojawiała się u nas w okresie około świątecznym. Smażony karp wigilijny taki tradycyjny, świąteczny, w grudniu pojawia się na stołach w całej Polsce. Smażony na maśle, oleju lub pieczony w piekarniku stanowi jedną z głównych potraw świątecznych. Ponieważ Święta tuż tuż, to jak zawsze kolejny przepis na ryby polecam. Tym razem jest to karp z piekarnika – aromatyczny, delikatny i pyszny! >>> wyszukaj wszystkie przepisy na karpia kliknij tu …", "url": "https://www.olgasmile.com/karp-smazony.html", "category": "śląskie", "sub_category": "Produkty rybołówstwa, w tym ryby", "phrase": "Złotopotocki karp smażony"}