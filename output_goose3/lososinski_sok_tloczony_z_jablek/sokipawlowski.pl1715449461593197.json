{"meta_description": "", "title": "Nagrody", "content": "Wszystkie soki przechowywane są w chłodnym pomieszczeniu w temperaturze zgodnej z normami SANEPIDU. Normy te określają również okresy przydatności produktów do spożycia. I tak soki mogą być przechowywane przez okres 3 miesięcy, a po otwarciu przez 14 dni. Nie wszystkie były produkowane od początku. Pierwszym sokiem, który wytworzyliśmy, i który stał się później dla naszej produkcji sokiem bazowym był sok w 100% z jabłek. Następnie powstał sok jabłkowo-marchwiowy, a jeszcze później jabłkowo-buraczany. Na życzenie klientów podjęliśmy się produkcji soku jabłko-marchwiowo-buraczanego. W naszej wytwórni powstają również soki sezonowe. Należą do nich produkowane od początku lata sok jabłkowo-porzeczkowy, od późnego lata sok jabłkowo-aroniowy i jabłkowo-gruszkowy oraz sok jabłkowo-brzoskiwniowy. Dokładnej wartości odżywczej naszych soków nie da się określić ponieważ ona zależy od kilku czynników. Głównie od odmiany owoców czy warzyw oraz pogody, w tym ilości opadów, a także czasu nasłonecznienia itd. Natomiast wszystkie nasze kompozycje soków dzięki naszym znakomitym jabłkom zawierają takie witaminy i minerały jak: wit. C, E, błonnik, krzem, pektynę, kwas foliowy, potas, wapń oraz kwercetynę wspomagającą leczenie alergii. Jabłka oczyszczają organizm z toksyn zawartych w wysoko przetworzonej żywności i pomagają w trawieniu. Kwasy organiczne w nich zawarte działają odkwaszająco na organizm, co jest szczególnie ważne, gdy spożywa się dużo mięsa, tłuszczu, jaj i chleba. Błonnik, który w nich występuje wpływa korzystnie na perystaltykę jelit i obniża poziom cholesterolu we krwi, podobne działanie mają pektyny, które wiążą w układzie pokarmowym szkodliwe związki. Cukry i składniki mineralne występują w jabłkach, w formach łatwo przyswajalnych przez organizm.", "url": "http://www.sokipawlowski.pl/nagrody/", "category": "małopolskie", "sub_category": "Napoje (alkoholowe i bezalkoholowe)", "phrase": "Łososinski sok tłoczony z jabłek"}