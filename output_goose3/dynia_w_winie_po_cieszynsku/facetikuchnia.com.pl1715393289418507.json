{"meta_description": "", "title": "Dynia w czerwonym winie z kremowym twarożkiem i orzechami włoskimi", "content": "Dynia piżmowa uduszona w czerwonym winie z dodatkiem miodu podana z gęstym, niemal czarnym sosem. Do tego, dla kontrastu, porcja lekkiego kremowego serka. Dynia ugotowana w półsłodkim winie (ZOBACZ) z dodatkiem korzennych przypraw i miodu nabiera bardzo fajnego słodkiego posmaku, a dodatkowo zabarwia się na mocno czerwony kolor. Dla kontrastu podałem ją z najprostszym kremowym serkiem, czyli zwykłym twarogiem zmiksowanym na gładki gęsty krem. Nie potrzeba do niego żadnych dodatków, wystarczy tylko dokładnie go zmiksować. Do całości niezbędny jest również gęsty i ciągnący się jak karmel sos, powstały ze zredukowanego wina, w którym gotowała się dynia. Użyłem tu bardzo gęstego miodu mniszkowego, który można nabierać dosłownie „kopiastą” łyżką (ZOBACZ). W tym przypadku wystarczyło go ok. 1,5 łyżki, ale jeśli masz pod ręką inny, bardziej płynny rodzaj miodu, trzeba będzie użyć go więcej. 1. Od dyni piżmowej odkrój część z gniazdem nasiennym, przekrój ją na pół i usuń łyżką gniazdo nasienne. Pokrój połówki na niezbyt grube „łódeczki”. 3. Zmniejsz ogień, dodaj miód, cynamon, gałkę muszkatołową i zmielone lub utarte w moździerzu ziele angielskie. Wymieszaj i gotuj pod przykryciem, co jakiś czas mieszając, aż dynia zmięknie (ok. 15 minut). 4. W tym czasie w blenderze ręcznym zmiksuj ser – do momentu aż nabierze gładkiej, kremowej konsystencji (tak jak TUTAJ). 5. Wyciągnij ugotowaną dynię, zwiększ ogień, dodaj orzechy i redukuj wino dotąd, aż przemieni się w słodki sos, gęstością przypominający karmel (w razie potrzeby dodaj więcej miodu). 6. Na talerze wyłóż porcje serka, dodaj po kilka kawałków dyni i polej całość sosem z orzechami.", "url": "https://www.facetikuchnia.com.pl/dynia-w-czerwonym-winie-z-kremowym-twarozkiem-i-orzechami-wloskimi/", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Dynia w winie po cieszyńsku"}