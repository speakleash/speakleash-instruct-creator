{"meta_description": "Kwaśne jabłka pod słodką kruszonką, faszerowana kaczka z majerankiem, czy wege flaki z boczniaków? Sposobów na kulinarne świętowanie można znaleźć mnóstwo. Co więcej, dzięki pomysłowości możliwe jest \"odświeżenie\" kultowych smaków i połączenie w starych przepisach tradycję z nowoczesnością.", "title": "Kultowe polskie smaki", "content": "Jabłka grójeckie z pewnością trafiłyby na wspólny stół. Dzięki warunkom klimatycznym panującym w okolicach Grójca zebrane z tamtejszych sadów owoce wyróżniają się zapachem, smakiem i kolorem, a także bardzo wysoką zawartością antyoksydantów. Historia grójeckiego sadownictwa sięga XVI wieku, co dla tradycjonalistów z pewnością nie pozostaje bez znaczenia, a kontrole na każdym etapie produkcji sprawiają, że po te jabłka sięgną osoby wybierające produkty najwyższej jakości. Kwaśna mina więc może wynikać wyłącznie z faktu, że grójeckie jabłka cechują się średnio o 5% wyższą kwasowością niż owoce tej samej odmiany z innych regionów. W praktyce oznacza to tyle, że ci, którzy do rodzimej kuchni lubią dodać szczyptę egzotyki, mogą z kwaskowych jabłek przygotować na przykład przełamane słodyczą crumble. Z kulinarnymi konserwatystami zaś sprawa jest niezwykle prosta. Na hasło „święta, jabłka i tradycja” niezwłocznie połączą kropki w kulinarny wzór, a na ich stołach pojawi się pieczona kaczka.", "url": "https://kukbuk.pl/artykuly/kultowe-smaki/", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Dynia w winie po cieszyńsku"}