{"meta_description": "Polska smakuje to ogólnopolski projekt Agencji Rynku Rolnego. Zakłada zgromadzenie na stronie www.polskasmakuje.pl oraz w bezpłatnej aplikacji informacji na temat lo", "title": "Polska smakuje - szukasz lokalnych producentów żywności? ...", "content": "Polska smakuje to ogólnopolski projekt Agencji Rynku Rolnego. Zakłada zgromadzenie na stronie www.polskasmakuje.pl oraz w bezpłatnej aplikacji informacji na temat lokalnych produktów oraz producentów żywności. Dzięki temu dowiesz się, gdzie w okolicy można kupić naturalne produkty, na które zapotrzebowanie stale rośnie. Agencja Rynku Rolnego w ramach \"Polska Smakuje\" zaprasza do współpracy lokalnych producentów żywności, których produkty znajdą w ogólnopolskiej bazie na stronie www i w aplikacji. Każdy, kto produkuje żywność zgodnie z systemami jakości, działa w ramach rolniczego handlu detalicznego, może założyć własny profil na stronie www.polskasmakuje.pl, na którym zamieści informacje o swojej ofercie oraz dane kontaktowe. Profil może być na bieżąco uzupełniany, a zdjęcia produktów zostaną zamieszczone przy opisie. DLA KOGO? Działania w pierwszej kolejności kierowane są do wytwórców produktów certyfikowanych w ramach krajowych i unijnych systemów jakości, lokalnych producentów mających w swojej ofercie wyroby regionalne, rolników, którzy wytwarzają w swoich gospodarstwach produkty żywnościowe, a także do innych podmiotów produkujących zdrową i tradycyjną żywność.  Celem projektu jest stworzenie platformy komunikacji pomiędzy producentami polskiej żywności a konsumentami. Na okres wakacji zaplanowana została kampania promocyjna. Wszystkich podróżujących latem po Polsce organizatorzy kampanii będą zachęcać do szukania polskich, lokalnych specjalności i tym samym do korzystania z aplikacji. Szczegółowe informacje na temat akcji, lista wydarzeń i aktualności znajduje się na dedykowanej stronie www.polskasmakuje.pl", "url": "https://jura.slaskie.travel/news/810968/polska-smakuje-szukasz-lokalnych-producentow-zywnosci-to-cos-dla-ciebie", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Dynia w winie po cieszyńsku"}