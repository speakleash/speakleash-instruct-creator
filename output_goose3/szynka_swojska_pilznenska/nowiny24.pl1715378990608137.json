{"meta_description": "Przedsiębiorstwo Przemysłu Mięsnego „Taurus” sp. z o.o. w Pilznie zgłosiło do naszego konkursu szynkę swojską pilzneńską.", "title": "NDP 2010 Szynka swojska pilzneńska", "content": "Ta smaczna wędzonka posiada kształt mięśnia szynki, z którego jest wyprodukowana. Prawdziwa szynka Jej powierzchnia ma barwę ciemnobrązową. Natomiast barwa mięsa w przekroju jest różowa i możemy łatwo dostrzec rysunek układu mięśni zgodny z budową anatomiczną szynki. - Smak i zapach są oczywiście charakterystyczne dla szynki z mięsa wieprzowego, peklowanej, wędzonej i parzonej. Bez trudu wyczuwalny jest zapach wędzenia, ale produkt pozostaje lekko soczysty – tłumaczy Paweł Szanduła, dyrektor ds. handlu w PPM TAURUS Pilzno. Szynka swojska pilzneńska należy do grupy wędlin produkowanych w oparciu o stare, tradycyjne przepisy technologiczne. - Surowcem do produkcji jest selekcjonowane mięso wieprzowe pochodzące z uboju tuczników hodowanych na Podkarpaciu, w którym leży gmina Pilzno – dodaje dyr. Szanduła. Okolice Pilzna zapewniają doskonałe warunki dla produkcji zdrowej żywności, bowiem niemal w całości znajdują się w granicach obszaru chronionego krajobrazu (obszar Jastrzębsko – Żdżarski, Pogórze Ciężkowickie, Pogórze Strzyżowskie) i mimo bliskości dużych aglomeracji miejskich w gminie Pilzno nie ma możliwości na rozwój tzw. wielkiego przemysłu.", "url": "https://nowiny24.pl/ndp-2010-szynka-swojska-pilznenska/ar/c3-10304434", "category": "podkarpackie", "sub_category": "Mięso świeże oraz produkty mięsne", "phrase": "Szynka swojska pilzneńska"}