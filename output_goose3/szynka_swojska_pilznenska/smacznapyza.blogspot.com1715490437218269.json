{"meta_description": "wędliny swojskie pilzneńskie , wyroby regionalne , wędliny tradycyjne , szynka wędzona , kiełbasa swojska , taurus , pilzno , wiem co jem , prawdziwe wędliny , wędzenie w dymie olchowym , zakłady mięsne , relacja z wycieczki , wizyta w zakładach mięsnych , zakłady wędliniarskie", "title": "W poszukiwaniu prawdziwego smaku i dobrej wędliny", "content": "Ale do zakładów nie da się przecież wejść tak po prostu, z ulicy, więc kiedy Joasi udało się zorganizować małą wycieczkę blogerską to chętnie się na nią wybrałam. Wierzcie mi, że w zakładach pokazano nam wszystko od zaplecza. Mogliśmy zajrzeć w każdy kąt, zapytać o wszystko wiec wiem, że nie ma tam nic do ukrycia. Produkty marki Taurus dobywają od lat wiele nagród bo dla właścicieli i kierownictwa główną rolę gra smak. I to nie jest ściema bo dobrze widziałam i słyszałam z jaką pasją oraz zaangażowaniem robi się tam pyszne rzeczy a potem opowiada o nich.Zobaczcie co widziałam, poczytajcie i uwierzcie, że znalazłam prawdziwy smak dobrej, tradycyjnej wędliny. Tego smaku niestety, nie da się tą drogą przekazać więc na razie wierzcie mi na słowo, ale później szukajcie w sklepach wyrobów Taurus bo są naprawdę bardzo dobre!Ponieważ we wpisie umieściłam zdjęcia z linii produkcyjnej więc wegetarian i osoby szczególnie wrażliwe proszę żeby nie czytały i nie oglądały dalej.W ciągu dwóch dni weekendowego pobytu na Podkarpaciu widzieliśmy całą linię produkcyjną w zakładzie w Pilznie, zaczynając od rozbioru tusz wieprzowych poprzez doprawianie mięsa, formowanie, wędzenie i pakowanie. Mięso do wyrobów pochodzi z małych hodowli świń, z okolic Pilzna. Dziennie przerabia się tu od 100 do 200 tusz wieprzowych. Cykl produkcji np. takiej kiełbasy swojskiej pilzneńskiej trwa zaledwie kilka godzin - rano rozbiera się jeszcze ciepłe mięso, mieli, doprawia, nadziewa, wędzi i ok. godz. 18stej gorąca kiełbasa wyjeżdża z komory wędzarniczej. Miałam okazję spróbować takiej jeszcze gorącej, coś pysznego! Ale ostudzona smakuje wcale nie gorzej. 100 g tej kiełbasy produkuje się ze 117 g mięsa. W zakładach w Pilznie produkuje się różne wyroby - kilka rodzajów szynek, polędwice, kiełbasy, parówki, kaszankę, salceson, pasztety i inne. Szynki i polędwice nie są nastrzykiwane żadnymi płynami w celu zwiększenia ich masy. Moczy się je jedynie w solance co jest tradycyjnym sposobem doprawiania większych kawałków mięs. Potem sznuruje się mięso ręcznie, wędzi nad gorącym paleniskiem, w dymie z drzewa liściastego, najczęściej olchowego lub olchowo-bukowego. 100 g takiej dobrej szynki powstaje, jeśli dobrze pamiętam, z ok. 130 g mięsa.Do wyrobu kiełbas i szynek nie stosuje się tutaj żadnych substancji pomocniczych czy zamiennych, doprawia się je przyprawami naturalnymi, głównie świeżym czosnkiem i pieprzem. Receptury wyrobów swojskich pochodzą z regionalnych tradycji masarskich i są przekazywane z pokolenia na pokolenie. Właściciel firmy, pan Stanisław Jarosz, uczył się ich już jako mały chłopiec od swojego ojca a dziś przekazuje je swoim dzieciom.Za swoje produkty, zarówno wędliny jak i wyroby garmażeryjne, firma Taurus dostała już wiele nagród. Na koncie ma kilka pereł przedsiębiorczości, przeróżne dyplomy, certyfikaty a także tytuł \"Teraz Polska\" dla szynki swojskiej pilzneńskiej, pierogów z borówkami i gołąbków. 11 produktów jest wpisanych na Listę Produktów Tradycyjnych Ministerstwa Rolnictwa Firma Taurus to nie tylko zakład produkcji wędlin w Pilznie. Zatrudnienie znajduje w niej ok. 500 osób. Właściciel zaczynał od sprzedawania golonki, swojego flagowego produktu, w przydrożnych barach , których dzisiaj ma już kilkanaście - na Podkarpaciu, Śląsku i w Małopolsce. Taurus posiada także kilka hoteli i zajazdów z miejscami noclegowymi, które z czystym sumieniem mogę polecić.Jest też zakład w Tuchowie produkujący garmażerkę - pierogi, gołąbki, kluski, pizze bo przecież skoro ma się bary to lepiej sprzedawać w nich swoje wyroby, prawda?. Są też domy weselne , w których trzeba rezerwować terminy już na 2 lata wcześniej i to z myślą o weselach produkuje się np. wielkie jak bochny chleba szynki weselne Wyroby z zakładów Taurus można kupić oczywiście na Podkarpaciu, ale nie tylko. Wędliny swojskie pilzneńskie można dostać także w Almie, Krakowskim Kredensie i Tesco.Ten wpis jest bardzo pochwalny, ale daję słowo, że nikt mi za niego nie zapłacił. Pojechałam tam na własny koszt. Wycieczka do zakładów i spróbowanie wielu produktów tam wyrabianych dały mi pewność, że można robić prawdziwe rzeczy i nie oszukiwać konsumentów. W Taurusie robią wędliny najlepiej jak potrafią i w efekcie powstają rzeczy pełne smaku, doskonałej jakości. Cieszę się, że można je już kupić w całej Polsce bo są naprawdę bardzo smaczne. Jeśli jeszcze Was nie przekonałam to poszukajcie ich na sklepowych półkach i oceńcie sami. Ja wiem, że warto a nawet trzeba na nie zwrócić uwagę!", "url": "https://smacznapyza.blogspot.com/2016/04/w-poszukiwaniu-prawdziwego-smaku-i-dobrej-wedliny.html", "category": "podkarpackie", "sub_category": "Mięso świeże oraz produkty mięsne", "phrase": "Szynka swojska pilzneńska"}