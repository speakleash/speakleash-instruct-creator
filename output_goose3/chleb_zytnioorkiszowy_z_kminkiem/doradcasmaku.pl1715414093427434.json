{"meta_description": "Chleb żytnio-orkiszowy na kefirze - DoradcaSmaku - ten przepis cieszy się popularnością, sprawdź.", "title": "Chleb żytnio-orkiszowy na kefirze - DoradcaSmaku.pl", "content": "W ciepłej wodzie rozpuścić drożdże, cukier i łyżkę mąki orkiszowej - odstawić w ciepłe miejsce do wyrośnięcia.  W misce wymieszać mąkę żytnią z orkiszową, dodać sól, len i kminek.  Wlać kefir i wyrośnięty rozczyn drożdżowy.  Szybko wymieszać drewnianą łyżką do wstępnego połączenia składników. Zagnieść ciasto lub wyrobić mikserem. Gotowe ciasto pozostanie dość luźne i klejące. Wyjąć na stolnicę posypaną mąką orkiszową i zagniatać do czasu, aż uda się z niego uformować kulę. Ciasto obsypać dookoła mąką orkiszową i pozostawić do wyrośnięcia, ale nakryć suchą ściereczką lub miską, aby nie obeschło. Wyrośnięte ciasto szybko zagnieść, aby je odgazować. W tym czasie posmarować dużą keksówkę olejem i dokładnie wysypać otrębami żytnimi - wypełnić uformowanym z ciasta wałkiem i ugnieść dokładnie. Odstawić do ponownego wyrośnięcia. Wstawić do piekarnika nagrzanego do 200 stopni i piec ok. 30 minut, ostrożnie wyjąć bochenek z blaszki i dopiec na kratce przez kolejne 30-45 minut w temperaturze 180 stopni. Przed rozkrojeniem pozostawić do zupełnego ostygnięcia.", "url": "https://www.doradcasmaku.pl/przepis-chleb-zytnioorkiszowy-na-kefirze-281668", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Chleb żytnio-orkiszowy z kminkiem"}