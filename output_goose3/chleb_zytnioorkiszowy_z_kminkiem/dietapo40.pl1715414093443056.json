{"meta_description": "Dobry chleb to taki za zakwasie, z pełnoziarnistej mąki. Chrupiący. Swojski. Chleb żytnio - orkiszowy taki właśnie jest. Na dobry chleb warto się skusić.", "title": "Chleb żytnio - orkiszowy ze słonecznikiem", "content": "Miękki, pachnący i sycący. I jeśli ktoś się boi glutenu, ale nie tak do końca, to dobra informacja jest taka, że ten chleb ma go zdecydowanie mniej, niż przeciętny pszenny bochen. Można zaryzykować stwierdzenie, że jest 50% gluten free (żart!) Pomijając kwestię glutenu, to wcale nie jest tak, że najzdrowszy jest chleb ciemny, na zakwasie. Nie dla każdego. Dla jednych pełnoziarniste pieczywo z ziarnami będzie najlepsze, dla innych będzie zbyt ciężko strawne i może powodować wzdęcia. Duża zawartość błonnika w pieczywie pełnoziarnistym jest zaletą, ale nie dla tych, którzy cierpią na różnego rodzaju schorzenia przewodu pokarmowego, wtedy może zaostrzyć objawy. Również dzieci, szczególnie małe, powinny jadać lżejsze białe pieczywo, albo mieszane z przewagą pszennego. Ziarno zbóż zawiera fityniany, związki, które utrudniają przyswajanie przez organizm wapnia, potrzebnego dzieciom do budowy układu kostnego. Nie warto przyklejać się do jednego tylko rodzaju chleba. Składniki zaczynu wymieszać, szczelnie przykryć i odstawić na 12-24 godz, w temp. pokojowej. • Do zaczynu dodać wodę, kminek, miód i sól, wymieszać, dodać obie mąki, krótko wyrobić. Ciasto będzie lepkie. • Przełożyć je do naoliwionej i wysypanej otrębami blaszki. Blaszkę przykryć ściereczką i odstawić do wyrośnięcia w ciepłe miejsce. Blaszka powinna być dosyć wysoka, bo chleb bardzo rośnie. • Wierzch chleba można posmarować olejem (ja nie smarowałam). • Piec 15 min. w temperaturze 210st. C , potem zmniejszyć tem. do 190st. C i piec jeszcze 40-45 minut.", "url": "https://dietapo40.pl/chleb-zytnio-orkiszowy-ze-slonecznikiem/", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Chleb żytnio-orkiszowy z kminkiem"}