{"meta_description": "", "title": "Chleb na Thermomix - orkiszowy", "content": "Domowe chleby na Thermomix to jedna z najlepszych rzeczy jakie możesz dla siebie zrobić. Pyszne, chrupiące, zdrowe i co najważniejsze - wiesz co się w nich znajduje. Przygotowanie chleba wiele z was przeraża, ale tak naprawdę nie jest to takie trudne. Kiedyś miałam ogromny problem z przygotowaniem chleba bezglutenowego. Przechodząc na dietę bez glutenu i nabiału, to właśnie chleb był największym problemem. Nie mogłam wyobrazić sobie poranka bez chrupiącej białej bagietki!. Ale na szczęście to było już dawno temu :) Teraz wiem, że przygotowanie chleba na Thermomix nie jest aż tak skomplikowane i czasochłonne, a znając parę fajnych przepisów (czy to bezglutenowych, czy zwykłych) i posiadając Thermomix, zakochasz się w wypiekaniu własnych domowych chlebów. Na razie wrzucam na bloga przepis na ten ulubiony chlebek orkiszowy na Thermomix na każdą okazję, ale na pewno wkrótce pojawi się przepis na chlebek gryczany i bułeczki amarantusowe - moje ulubione wypieki bezglutenowe:) Na blogu znajdziesz również przepis na Migdałowy keto chlebek z czosnkiem i rozmarynem oraz bezglutenową chałkę cytrynową. Chlebek orkiszowy na Thermomix to ulubiony chlebek mojej rodziny, zwłaszcza dzieci. Jest to chleb zawierający gluten z mąki orkiszowej. Dla dzieci i reszty rodziny często zamieniam białą pszenną mąkę właśnie na orkiszową. Jest ona o wiele bardziej zdrowa i nie wpływa destrukcyjnie na jelita tak jak zmodyfikowana pszenna mąka. Orkisz jest dobrym źródłem błonnika, manganu, fosforu, cynku, magnezu, żelaza i witamin z grupy B. Białka orkiszu są lepiej przyswajalne w przewodzie pokarmowym niż białka pszenicy. To co jeszcze wyróżnia orkisz to rodanid – związek o działaniu naturalnego antybiotyku. Dodatki do chlebów są też równie ważne, można przemycić w nich dodatkową porcję składników odżywczych w postaci siemienia lnianego, migdałów, orzechów, kminku, czarnuszki itp. • Możemy użyć drożdży świeżych. Używam przelicznika 25g drożdży świeżych = 7 g drożdży instant. Najlepiej rozpuścić je w małej ilości wody z przepisu, zanim dolejemy je do kielicha. • Ciasto po wyrobieniu jest dość lepkie, nie przejmuj się, tak ma być :)", "url": "https://thermodieta.pl/najlepszy-orkiszowy-chleb-na-thermomix", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Chleb żytnio-orkiszowy z kminkiem"}