{"meta_description": "Szukasz przepisu na chleb razowy? Zapraszamy na naszego bloga, gdzie znajdzecie ciekawe inspiracje i porady jak odżywiać się zdrowo.", "title": "Chleb razowy żytnio-orkiszowy - blog ze Straganu, o zdrowym odżywianiu", "content": "Myślicie, że upieczenie chleba to trudny i pracochłonny proces? Nic bardziej mylnego! Po kilku próbach, które kończyły się większymi lub mniejszymi sukcesami mamy dla Was przepis na szybki i pyszny chleb razowy żytnio-orkiszowy z czarnym sezamem. Chleb bardzo szybko rośnie i już po 40 minutach można go wstawić do piekarnika. Można dodać do niego ulubione ziarna lub bakalie, my postawiliśmy na czarny sezam i odrobinę czarnuszki. Gotowy chleb jest puszysty, lekko wilgotny i bardzo sycący. Połowa zniknęła, kiedy był jeszcze ciepły! Jesienne i zimowe wieczory to najlepszy czas na takie eksperymenty, spróbujcie! Mąki wymieszaj z solą i ziarnami, dodaj rozpuszczone drożdże i 400ml letniej wody, wszystko razem wymieszaj i zagnieć ciasto. Masa wyjdzie dosyć rzadka taka, aby można ją było niemal przelać do formy. Ciasto pozostaw w misce w ciepłym miejscu na ok 30 minut, aż do wyrośnięcia. Powinno podwoić swoją objętość. Wyrośnięte ciasto jeszcze raz dokładnie wymieszaj, a następnie przelej do formy lub keksówki o wymiarach około 35 cm x 10 cm, wyłożonej papierem do pieczenia. Chleb posyp ziarnami, przykryj papierem do pieczenia lub ręcznikiem kuchennym i pozostaw do wyrośnięcia na około 10-15 minut. Wyrośnięty chleb wstaw do nagrzanego piekarnika i piecz 10 minut, po czym zmniejsz temperaturę do 200°C i piecz jeszcze 20 minut. Następnie wyjmij chleb z formy, zdejmij papier i wstaw do piekarnika na kratkę, jeszcze na 10 minut, aby się dopiekł. Wyjmij z piekarnika i postukaj od spodu. Jeśli wydaje głuchy odgłos, to znaczy, że jest upieczony.", "url": "https://www.straganzdrowia.pl/blog/przepisy/chleb-razowy-zytnio-orkiszowy", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Chleb żytnio-orkiszowy z kminkiem"}