{"meta_description": "Chleb na zakwasie z tego przepisu nie wymaga wiele zachodu, specjalnych maszyn, miksera i długiego wyrabiania. To jeden z powodów, dla których go uwielbiam.", "title": "Jak zrobić chleb na zakwasie (orkiszowo-żytni)?", "content": "Chleb na zakwasie z tego przepisu nie wymaga wiele zachodu, specjalnych maszyn, miksera i długiego wyrabiania. To jeden z powodów, dla których go uwielbiam. Inne to oczywiście smak, zapach i walory zdrowotne, jakich nadaje mu orkisz i dodatek zakwasu. Ten przepis to także idealna okazja do przetestowania dopiero co przygotowanego zakwasu. • 2. Nastawianie zaczynu na chleb • składniki wymieszaj łyżką, tak aby się dokładnie połączyły • przykryj miskę czystą ścierką i odstaw w ciepłe miejsce (ok. 25-30°C) na minimum 10-12 godzin – najlepiej nastawić go wieczorem, tak by wyrósł przez noc • 3. Nastawianie ciasta na chleb • jeżeli zaczyn nie zmienił się przez noc (nie urósł, nie ma w nim widocznych pęcherzyków powietrza) to do wymienionych wyżej składników dodaj jeszcze łyżeczkę suszonych drożdży piekarskich • wyrób ciasto ręcznie, łyżką lub za pomocą miksera (z hakiem) • nie musi być długo – wystarczy, by składniki się ze sobą połączyły • wyrobione ciasto przełóż do przygotowanej formy (wyłożonej papierem do pieczenia lub posmarowanej masłem i obsypanej otrębami) i wyrównaj jego powierzchnię zwilżoną w wodzie ręką • 4. Wyrastanie chleba • pozostaw w ciepłym (ok. 30°C) miejscu do wyrośnięcia – chleb powinien mniej więcej podwoić swoją objętość • ja umieszczam odkrytą formę w piekarniku z zapaloną żarówką • możesz też postawić ją na blacie – wtedy nakryj ją czystą ścierką • jeśli chleb nie wyrośnie możesz spróbować go uratować • 5. Pieczenie chleba • wyrośnięty chleb posmaruj lub spryskaj wodą – skórka będzie wtedy bardziej chrupiąca • upieczony chleb wyjmij z formy i pozostaw na kratce do ostygnięcia • 6. Przechowywanie chleba • chleb przechowuj w chlebaku lub szafce, owinięty w czystą ścierkę • zachowuje on świeżość przez kilka dni, mniej więcej do tygodnia • kilkudniowy chleb warto podgrzać w tosterze – mi taki smakuje nawet bardziej niż świeży Powyższy przepis jest moim podstawowym przepisem na chleb – piekę go średnio raz w tygodniu. Pomyślałam, że spiszę kilka swoich spostrzeżeń, mogą być dla Ciebie pomocne: Zrobiłam wszystko jak trzeba, ale chleb nie wyrósł. Dlaczego? • użyty zakwas jest młody, słabo pracuje – nie spisuj go na straty, 2-3 tygodnie regularnego dokarmiania powinno go wspomóc • zakwas był za szybko dokarmiony po wyjęciu z lodówki – zanim dosypiesz do niego mąki i wody powinien postać w temperaturze pokojowej przynajmniej godzinę • zakwas nie zdążył się odpowiednio uaktywnić – po dokarmieniu powinien postać 2-3 godz. lub nawet dłużej zanim użyjesz go do nastawienia zaczynu • użyta mąka z jakiegoś powodu nie pasuje zakwasowi – spróbuj kupić mąkę innej firmy lub z innej odmiany zboża (nie każdy orkisz tak samo nadaje się na chleb) • używasz za dużych form – ciasto po wyłożeniu do blaszki powinno zajmować mniej więcej połowę jej objętości • zakwas ma gorszy dzień i po prostu nie chce współpracować – dokarm go porządnie i spróbuj ponownie po pewnym czasie • wyjmij ciasto z formy i przełóż je z powrotem do miski • pozostaw w ciepłym miejscu do wyrośnięcia – 1 godz. powinna wystarczyć Dlaczego zakwas a nie drożdże? Na ten temat wspominałam już we wpisie o zakwasie, ale przypomnę jeszcze raz najważniejsze korzyści jakie nadaje on pieczywu: Orkisz to jedna z odmian pszenicy. Ma on kilka punktów przewagi nad „zwykłą” pszenną mąką: • białko orkiszu (gluten) jest lepiej przyswajane przez nasz układ pokarmowy • może być spożywany przez niektórych alergików uczulonych na gluten, szczególnie po poddaniu działaniu zakwasu • pełnoziarnista mąka z całych ziaren orkiszu zawiera dużo błonnika i antyoksydantów • w jego uprawie stosuje się mniej nawozów sztucznych, gdyż niekorzystnie na nie reaguje • chleb z mąki orkiszowej jest bardziej sycący i dłużej zachowuje świeżość Nie warto się ograniczać jedynie do pszennej mąki. Poza orkiszową warto wypróbować też inne np. gryczaną, owsianą. Czasami prosta zmiana zboża może dać całkiem sporo korzyści zdrowotnych. Tak się złożyło, że nie mam blisko siebie żadnej dobrej piekarni, a chleb „z biedronki”, delikatnie mówiąc, nigdy mnie nie zachwycał. Niejako zmuszona przez los sama piekłam domowe chleby – w specjalnej maszynie, na drożdżach. Po przerzuceniu się na zakwas długo szukałam dobrego przepisu. Próbowałam piec chleby w formach i bez nich (dłużej wyrabiane, wyrastające w koszyku i pieczone na kamieniu do pizzy). Czasami, od święta, jeszcze się na takie skuszę. Jednak to właśnie chleb, który opisałam powyżej, jest naszym chlebem powszednim. Poza opisanymi wyżej zaletami płynącymi ze stosowania zakwasu i mąki orkiszowej, spełnia on również dwa ważne dla mnie warunki: • nie wymaga wiele wysiłku (długie wyrabianie ciasta nie jest moją mocną stroną) oraz To dobry chleb na początek, aby wprawić się w pieczenie i poznać zakwas. Chleb upieczony, nasuwa się pytanie – z czym go zjeść? Ja najbardziej lubię świeży chleb z masłem domowej roboty, lekko posolony. A Ty?", "url": "https://domowejroboty.pl/przepisy/chleb-na-zakwasie-orkiszowo-zytni/", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Chleb żytnio-orkiszowy z kminkiem"}