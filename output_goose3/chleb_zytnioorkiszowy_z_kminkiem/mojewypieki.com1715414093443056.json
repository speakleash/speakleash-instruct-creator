{"meta_description": "Wypieki z mąki orkiszowej są niesłychanie zdrowe. Sam orkisz ma duże właściwości zdrowotne: wzmacnia odporność, ma dobry wpływ na krew, pomaga przy zmęczeniu i spadku energii. Chleb orkiszowy, jest jednym", "title": "Chleb orkiszowy", "content": "Wypieki z mąki orkiszowej są niesłychanie zdrowe. Sam orkisz ma duże właściwości zdrowotne: wzmacnia odporność, ma dobry wpływ na krew, pomaga przy zmęczeniu i spadku energii. Chleb orkiszowy, jest jednym z najlepszych w smaku, jakie jadłam. Pięknie pachnie, smakuje wybornie i ma tą niesamowitą strukturę. No i oczywiście – nie jest wcale trudny do upieczenia. Polecam! Mąkę i sól wymieszać, wsypać suche drożdże, wymieszać (ze świeżymi drożdżami najpierw należy przygotować rozczyn). W środu zrobić dołek, dodać oliwę, miód, wodę. Dobrze wyrobić rękoma lub mikserem (przez 5 – 10 minut), aż ciasto zacznie odchodzić od brzegów naczynia – na tym etapie może cały czas być klejące (nie dosypywać mąki). Gotowe ciasto podzielić na dwie części i ufrmować z nich podłużne chleby. Chleby przenieść do wysmarowanych masłem i wysypanych otrębami (lub mąką pszenną) foremek – keksówek o wymiarach 21 x 10 cm. Wypełnić je do połowy, ciasto wcisnąć w narożniki. Przykryć i pozostawić w ciepłym miejscu do wyrośnięcia i podwojenia objętości (ciasto powinno wyrosnąć po brzegi foremki), około 1 – 1,5 godziny lub nawet dłużej – w miarę potrzeby. Przed pieczeniem wysmarować mlekiem, posypać sezamem. Piec w temperaturze 200ºC przez około 40 – 50 minut, aż chleb będzie brązowy i będzie brzmiał głucho po uderzeniu od spodu. Bochenki wyjdą raczej płaskie niż wyrośnięte. Studzić na kratce.", "url": "https://mojewypieki.com/przepis/chleb-orkiszowy", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Chleb żytnio-orkiszowy z kminkiem"}