{"meta_description": "", "title": "Chleb orkiszowy z kminkiem | ArtKulinaria", "content": "Pieczywo z mąki orkiszowej jest ostatnio naszym ulubionym. Posiada nie tylko walory zdrowotne, ale również pewną specyfikę smaku. Piekę go zazwyczaj wieczorem tak, aby zdążył wystygnąć przed zawinięciem go na noc w papier i ściereczkę. Wówczas zachowuje chrupiącą skórkę i odpowiednio wilgotne wnętrze. Jest lżejszy niż chleb pszenno-gryczany z orzechami i nasionami. Lubię go jako dodatek do twarożków na słono. Polecamy też więcej przepisów na: Pieczywo Przygotować rozczyn. Odstawić do wyrośnięcia na 20 minut. Foremkę o długości 30 cm wyłożyć papierem do pieczenia. Do miski wsypać dwa rodzaje mąki, dodać wyrośnięty rozczyn, pozostałą wodę (powinna być letnia) oraz sól. Wszystkie składniki wymieszać i zagnieść. W trakcie zagniatania dodać nasiona slonecznika, siemię i kminek. Wyrobione ciasto może trochę kleić się do ręki, ale nie dodajemy do niego mąki. Czynności mieszania i zagniatania można wykonać przy pomocy robota kuchennego. Ciasto przykryć wilgotną ściereczką i odstawiamy do wyrośnięcia na 30 minut. Po wyrośnięciu ciasto odgazować, kilkoma ruchami zagnieść i włożyć do foremki wyłożonej papierem do pieczenia. Posypać płatkami owsianymi i odstawić na 30 minut do wyrośnięcia. W tym czasie piekarnik nagrzać do temperatury 200 stopni i ustawić program pieczenia góra/dół. Na dolną półkę włożyć żaroodporną miseczkę z wodą. Formę z ciastem wstawić do piekarnika i piec około 40 minut. Po upieczeniu chwilę przestudzić w foremce, a następnie wyłożyć na kratkę do całkowitego wystudzenia.", "url": "https://artkulinaria.pl/magia-gotowania/przepisy/chleb-orkiszowy-z-kminkiem", "category": "warmińsko-mazurskie", "sub_category": "Wyroby piekarnicze i cukiernicze", "phrase": "Chleb żytnio-orkiszowy z kminkiem"}