{"meta_description": "Zajmujemy się kompleksowym doradztwem i pomocą dla rolników, Wypełniamy wnioski obszarowe,  wnioski PROW, plany rolnośrodowiskowe.", "title": "ŚODR Częstochowa - MURALE W GMINIE LIPOWA", "content": "„Szlak Beskidzkich Murali” jest projektem Macieja „Kamera” Szymonowicza, który ma stać się atrakcja turystyczną gminy.   W 2019 roku w gminie Lipowa powstał pierwszy mural na Szlaku Beskidzkich Murali.  Znajduje się on na ścianie budynku strażnicy OSP Lipowa. Przedstawia górala przeglądającego przez szkiełko powiększające lipowską śliwkę. Śliwka żniwka lipowska oraz kompot i powidła ze śliwki żniwki wpisane są na Listę Produktów Tradycyjnych.   Kolejny mural powstał 2020roku na ścianie budynku Centrum Aktywności Społecznej w Twardorzeczce. Przedstawia on wycinankę ludową, na której dostrzec możemy lipę- symbol narodowej kultury Polaków, korzenie- fundament naszej kultury, pióro- zapis wiedzy, sowę- symbol mądrości.   Trzeci mural „Szlaku Beskidzkich Murali w gminie Lipowa z 2020 roku powstał w miejscowości Sienna na Placu 400-lecia Wsi Sienna. Przedstawia on genezę powstania wsi, o której pisał w Dziejopisie Andrzej Komoniecki. Jest on wzorowany na tradycyjnych makatkach – tkaninach które jeszcze do niedawna gościły w naszych domach.", "url": "https://www.czwa.odr.net.pl/home/27-kategoria/powiaty/pzdr-zywiec/4177-murale-w-gminie-lipowa.html", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Śliwka żniwka lipowska"}