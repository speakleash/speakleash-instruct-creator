{"meta_description": "Na 12 produktów regionalnych z warzyw i owoców znajdujących się na liście produktów regionalnych w województwie śląskim, aż trzy z nich zarejestrowano w gminie Lipowa.", "title": "Śliwka żniwka na liście", "content": "Od kilku dni lista ta jest bogatsza o śliwkę żniwkę lipowską i jej przetwory - kompot i powidła. O wpis produktów na ministerialną listę, starała się Spółdzielnia Socjalna Śliwkowa Lipowa. Pomysłodawczynią spółdzielni jest Liliana Wójtowicz, prezes Stowarzyszenia Ziemi Lipowskiej, która wspólnie ze stowarzyszeniem i OSP Lipowa założyła Śliwkową Lipową. Śliwkowa Lipowa to przede wszystkim miejsce, w którym oferowane są tradycyjne, lokalne potrawy. Każdego dnia znajdziemy tutaj połączenie babcinych smaków i nowoczesnego podejścia do gotowania. Można kupić regionalne powidła a wśród nich oryginalną „Śliwtellę”.", "url": "https://www.radiobielsko.pl/wiadomosci/sliwka-zniwka-na-liscie/32556", "category": "śląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Śliwka żniwka lipowska"}