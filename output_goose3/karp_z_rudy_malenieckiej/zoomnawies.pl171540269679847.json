{"meta_description": "Została wydana została w ramach operacji własnej Sieci na rzecz innowacji w rolnictwie i na obszarach wiejskich (SIR) pt. „Zintegrowanie usług okołorolniczych", "title": "Karp smażony z Rudy Malenieckiej", "content": "Książka pt. „Świętokrzyska tradycja źródłem inspiracji” opracowana przez Świętokrzyski Ośrodek Doradztwa Rolniczego w Modliszewicach to bardzo interesująca lektura o tradycji województwa świętokrzyskiego w kulinarnym aspekcie. Została wydana została w ramach operacji własnej Sieci na rzecz innowacji w rolnictwie i na obszarach wiejskich (SIR) pt. „Zintegrowanie usług okołorolniczych w województwie świętokrzyskim jako innowacyjne narzędzie rozwoju obszarów wiejskich”. Prezentujemy tradycyjne przepisy zaczerpnięte ze świętokrzyskiej wsi. Niech będą one inspiracją dla młodszego pokolenia i bazą dla rozwoju lokalnej gastronomii i przetwórstwa rolnego oraz wizytówką promującą region świętokrzyski. Przepisy i zdjęcia zostały udostępnione przez wydawcę – Świętokrzyski Ośrodek Doradztwa Rolniczego w Modliszewicach. Karpia bezpośrednio po oczyszczeniu i wypatroszeniu pokroić w dzwonka, posolić i włożyć do naczynia. Na wierzchu ułożyć cebulę pokrojoną w plastry, przykryć naczynie i wstawić do lodówki. Po 2-3 godzinach wyjąć rybę z naczynia i usunąć cebulę. Na talerz wysypać mąkę, obtoczyć w niej rybę i smażyć na mocno rozgrzanej patelni na złoty kolor. Rybę podawać gorącą, dekorując tuż przed podaniem plasterkami cytryny.", "url": "https://zoomnawies.pl/karp-smazony-z-rudy-malenieckiej/", "category": "świętokrzyskie", "sub_category": "Produkty rybołówstwa, w tym ryby", "phrase": "Karp z Rudy Malenieckiej"}