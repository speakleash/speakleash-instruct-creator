{"meta_description": "Z okazji 100-lecia istnienia Stacji Doświadczalnej Rybackiej w Rudzie Malenieckiej oraz Święta hodowców ryb i wędkarzy - Konecka Ryba 2012, odsłonięto po", "title": "W Rudzie Malenieckiej czyścili karpia aż się kurzyło", "content": "Z okazji 100-lecia istnienia Stacji Doświadczalnej Rybackiej w Rudzie Malenieckiej oraz \"Święta hodowców ryb i wędkarzy - Konecka Ryba 2012\", odsłonięto pomnik karpia królewskiego. Miniona bez mała dekada zostawiła na nim trwałe zniszczenia. Ekipa konserwatorów z \"Nowej sztuki\" czyściła pomnik i konserwowała. Należy wspomnieć, że w 1912 r. utworzono Stację Doświadczalną Rybackiej w Rudzie Malenieckiej, pierwszą tego typu placówkę naukową na ziemiach polskich. Inspiratorem tego przedsięwzięcia był Franciszek Staff, doktor Uniwersytetu Jagiellońskiego. Następnie owocem pracy późniejszego profesora Staffa oraz jego zespołu była odmiana karpia, którego znamy dzisiaj jako \"karpia królewskiego\", wpisaną w 2009 r. na listę produktów tradycyjnych Ministerstwa Rolnictwa. Pomnik karpia odsłonięto w 2012 r. I wtedy też miejscowej szkole nadano imię prof. Franciszka Staffa. Pomnik karpia znajduje się przed jej budynkiem. Na samej górze znajduje się olbrzymi karp wykuty w kamieniu. Niceo niżej czarna tablica z napisem: Ten napis w całości oddaje przesłanie i plany, jakie realizowano w Rudzie Malenieckiej. Pomnik stoi niedaleko ruchliwej drogi DK42. Kurz, spaliny silników samochodowych, kwaśne deszcze i inne brudy z powietrza niszczyły go. Wdzierały się w kamień, degradowały powierzchnię. Kilka dni temu firma \"Nowa sztuka\" Dominika Roli z Kunowa czyściła pomnik piaskiem wyrzucanym pod ciśnieniem ze specjalnej dyszy. Niemal od razu pomnik odzyskiwał dawna świetność. Jakby dopiero przed chwilą został tu postawiony. Ekipa wyczyściła i zakonserwowała również kamienny chodnik, jaki prowadzi do pomnika.", "url": "https://konecki24.pl/artykul/w-rudzie-malenieckiej/1219312", "category": "świętokrzyskie", "sub_category": "Produkty rybołówstwa, w tym ryby", "phrase": "Karp z Rudy Malenieckiej"}