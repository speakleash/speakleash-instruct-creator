{"meta_description": "Produkt wpisany na listę produktów tradycyjnych w dniu 2006-01-09 w kategorii Wyroby piekarnicze i cukiernicze w woj. opolskim.", "title": "Chałwy sezamowe - - Portal Gov.pl", "content": "Batony o wadze 20g, 50g, 60g,100g oraz blok o wadze 0,5 kg lub 1kg Szarokremowa, szarokremowa z mozaiką kakaową (chałwa fantazyjna), jasnokremowa do brązowej (chałwa mleczno-sezamowa, chałwa z orzechami), brązowa (chałwa waniliowa w czekoladzie) Chałwa to wyrób o charakterystycznej strukturze włóknistej stanowiący mieszaninę masy karmelowej napowietrzonej, przesyconej miazgą z nasion oleistych (sezamu), ewentualnie z naturalnymi dodatkami i aromatami. Chałwa odznacza się zawartością naturalnego tłuszczu sezamowego zawierającego cenne dla organizmu kwasy tłuszczowe. Produkcję chałwy sezamowej rozpoczęto w 1951 roku. Najważniejszym składnikiem chałwy jest miazga sezamowa. Wytwarza się ją metodą tradycyjną z zastosowaniem ręcznego wyrabiania i masowania składników. Ręczne wyrabianie masy sezamowej wpływa na wyśmienity smak chałwy. Jest to proces, w którym następuje połączenie miazgi sezamowej i masy karmelowej w taki sposób, by między cienkimi włóknami masy karmelowej znalazła się równomiernie rozprowadzona miazga sezamowa. Osiągnięta w ten sposób struktura chałwy sprawia, że tak wytwarzany produkt nie ma sobie równych. Ręczna praca ludzi jest w tym procesie nie do zastąpienia. Zastosowanie maszyn nie pozwoliłoby na uzyskanie takiej struktury wyrobu. O tym, że chałwa produkowana jest od wielu lat, świadczyć może zachowana do dziś dokumentacja, m.in. receptura zakładowa na 1978 rok dotycząca zbiorczego obliczenia norm zużycia surowców na 1000 kg wyrobu chałwy o smaku waniliowym, a także receptury zakładowe na 1979 rok dotyczące zbiorczego obliczenia norm zużycia surowców na 1000 kg chałwy mleczno-sezamowej, chałwy fantazyjnej i chałwy z orzechami.", "url": "https://www.gov.pl/web/rolnictwo/chalwy-sezamowe", "category": "opolskie", "sub_category": "Wyroby piekarnicze i cukiernicze", "phrase": "Chałwy sezamowe"}