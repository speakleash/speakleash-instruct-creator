{"meta_description": "Czym jest chałwa? Czy jest dobra dla zdrowia? Jakie ma wartości odżywcze? Przeczytaj nasz artykuł, aby dowiedzieć się więcej o chałwie!", "title": "Czy chałwa sezamowa jest faktycznie zdrowa?", "content": "Chałwa sezamowa jest doskonałym dowodem na to, że do jadłospisu warto włączać produkty bogate w wartościowe tłuszcze. To przekąska o orientalnym rodowodzie, która zyskała ogromną popularność oraz wiele wariantów, charakterystycznych dla poszczególnych regionów Europy, Azji i basenu Morza Śródziemnego. Tradycyjnie chałwa przygotowywana jest zaledwie z dwóch składników: nasion sezamu oraz karmelu, a czasem uzupełniana o orzechy, bakalie, a sezam zastępuje się makiem lub słonecznikiem. Mimo prostoty przygotowania stanowi nie tylko smaczną alternatywę dla standardowych słodyczy, ale także źródło cennych dla organizmu składników. Jakie zalety dla zdrowia może mieć porcja chałwy? Nie da się ukryć, że chałwa sezamowa jest produktem kalorycznym. Porcja tego przysmaku o wadze 100 g, zależnie od obecności i rodzaju dodatków, dostarcza do organizmu nawet między 500 a 600 kcal. Wynik ten jest jednak uzasadniony, kiedy weźmie się pod uwagę wysoką wartość odżywczą chałwy. Odpowiada za nią bowiem nie tylko dodatek cukru, ale przede wszystkim zawartość cennych kwasów tłuszczowych, pochodzących z nasion sezamu. Wysokiej jakości chałwa sezamowa bio – przygotowana z certyfikowanych składników, będzie zawierać w sobie zdecydowanie więcej wartościowych substancji. Mielenie lub ucieranie sezamu generuje ciepło, ale temperatura pozostaje na tyle niska, że zawarty w nasionach olej zachowuje pełnię swoich właściwości. Sezam charakteryzuje się wysoką zawartością jedno- i wielonienasyconych kwasów tłuszczowych, takich jak kwas oleinowy (omega-9) czy kwas linolowy (omega-3). Wspomagają one swoim działaniem pracę układu krążenia, przyczyniając się do minimalizowania ryzyka wystąpienia poważniejszych schorzeń. Wymienione kwasy tłuszczowe są pomocne także przy obniżaniu poziomu trójglicerydów we krwi. Mimo swojej kaloryczności chałwa sezamowa jest bardzo dobrym zamiennikiem słodyczy dla wszystkich osób, które chcą pracować nad obniżeniem poziomu szkodliwego cholesterolu we krwi. Obecność błonnika, aminokwasów oraz minerałów jest pomocna przy procesach związanych z trawieniem. Chałwa jest bogata w mikro- i makroelementy oraz witaminy, które są odpowiedzialne za regulowanie prawidłowego funkcjonowania organizmu, a także za dobry wygląd skóry, włosów i paznokci. Są to składniki takie jak fosfor, magnez, sód, wapń (w większym stężeniu niż w mleku krowim) oraz dobrze przyswajalne żelazo. Obecne w sezamie witaminy z grupy B odpowiedzialne są za wspomaganie pracy układu odpornościowego, nerwowego oraz krwionośnego. Swoim działaniem przyczyniają się do wzmacniania ścian naczyń krwionośnych, a także wspomagają metabolizm i prawidłową pracę układu oddechowego. Ze względu na wysoką ilość przeciwutleniaczy wykazuje chałwa sezamowa właściwości antyoksydacyjne. Przekłada się na wspomaganie regeneracji skóry, poprawę jej jakości i sprężystości, a nawet minimalizowanie skutków przedwczesnego starzenia się komórek. Ponadto, porcja chałwy dostarcza organizmowi także cennych witamin A i E, które dodatkowo wspierają zachowanie dobrej kondycji skóry oraz wzroku. Ze względu na wysoki indeks glikemiczny chałwy powinny się wystrzegać osoby zmagające się z otyłością czy poważniejszymi, przewlekłymi dolegliwościami jak np. cukrzycą. Podobnie w przypadku osób uczulonych na składniki chałwy. Sezam jest bardzo mocnym alergenem, a ponadto w procesie produkcyjnym może być dodatkowo zanieczyszczony orzeszkami arachidowymi. Poza tymi przypadkami chałwa sezamowa może stanowić dobry zamiennik dla pustych kalorii pod postacią przetworzonej żywności.", "url": "https://biogo.pl/blog/czy-chalwa-sezamowa-jest-faktycznie-zdrowa/", "category": "opolskie", "sub_category": "Wyroby piekarnicze i cukiernicze", "phrase": "Chałwy sezamowe"}