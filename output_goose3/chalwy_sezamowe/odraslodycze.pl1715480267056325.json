{"meta_description": "", "title": "Chałwa - skład, wartości odżywcze, kalorie | Odra", "content": "Czy wiesz, że chałwa to jeden z najstarszych wyrobów cukierniczych świata? Jej historia sięga czasów słynnego Babilonu, lecz za ojczyznę tego przysmaku uznaje się Indie. Z nami jest niemal od początku istnienia naszej firmy, czyli od 1946 r. Uwielbiamy ją za niepowtarzalny smak i nieprawdopodobny aromat, którego nie da się pomylić z żadnym innym. Wiele osób sięgając po naszą przekąskę zastanawia się jednak czy chałwa jest zdrowa. Sprawdź zatem dlaczego warto włączyć ją do swojej diety. Chałwa skład ma genialnie prosty. Tradycyjnie wytwarzano ją z zaledwie dwóch składników czyli nasion sezamu i karmelu. Można ją jednak uzupełnić o orzechy, bakalie, wanilię czy też kakao. Bywa przez to delikatnie kremowa, wspaniale krucha lub fantastycznie ciągnąca. Nasza chałwa sezamowa to jednak nie tylko wyjątkowo smaczna alternatywa dla klasycznych słodyczy, ale również bogate źródło cennych dla organizmu składników. Chałwa sezamowa to kaloryczny produkt. Stugramowa porcja tego przysmaku, w zależności od zastosowanych dodatków, dostarcza do organizmu nawet 500 kcal. Nie warto się jednak obawiać tej liczby. Biorąc pod uwagę niezwykle wysoką wartość odżywczą chałwy, taki wynik jest w pełni uzasadniony. Wbrew pozorom, nie bierze się on tylko z dodatku cukru lecz przede wszystkim z obecności wyjątkowo cennych kwasów tłuszczowych pochodzących z nasion sezamu. Klasyczna chałwa indeks glikemiczny ma jednak stosunkowo wysoki dlatego powinny na nią uważać osoby cierpiące na cukrzycę. Sezam to starożytna i wielce ceniona roślina o dużej zawartości jedno- i wielonienasyconych kwasów tłuszczowych (tj. omega-9 i omega-3), które wspomagają pracę układu sercowo-naczyniowego. Kwas oleinowy i kwas linolowy minimalizują ryzyko wystąpienia poważnych schorzeń układu krwionośnego, a jednocześnie są wyjątkowo skuteczne przy obniżaniu stężenia trójglicerydów we krwi, które z kolei odpowiadają za zbyt wysoki poziom złego cholesterolu i związane z nim zmiany miażdżycowe. Właśnie dlatego, pomimo swojej kaloryczności, właściwości chałwy czynią ją świetnym zamiennikiem konwencjonalnych słodyczy dla wszystkich osób, które borykają się z chorobami układu krążenia. Chałwa to słodka przekąska wypełniona po brzegi mikro- i makroelementami, które są niezbędne dla prawidłowego funkcjonowania ludzkiego organizmu. Wśród najcenniejszych składników chałwy wymienić możemy: białko, fosfor, magnez, sód, a także wapń. Co więcej w nasionach sezamu obecne są także cenne witaminy z grupy B, które wspomagają pracę układu nerwowego, odpornościowego i krążenia. Ze względu na sporą ilość antyoksydantów, chałwa wykazuje właściwości lecznicze polegające na redukcji wolnych rodników. Tym samym, ta cudownie słodka przekąska opóźnia procesy przedwczesnego starzenia się komórek. To jednak nie wszystko! Chałwa dostarcza również witaminy A i E, które dodatkowo wspierają zachowanie dobrej kondycji skóry oraz wzroku. Ten sezamowy przysmak to także bogate źródło składników odżywczych dla wegetarian. Zawartość żelaza w chałwie jest bardzo wysoka, dzięki czemu sprawdza się w przypadku diety wykluczającej produkty mięsne oraz u osób zmagających się z anemią. Chałwa to znakomita przekąska, kiedy nachodzi nas ochota na coś słodkiego. Choć należy uważać z ilością, z pewnością nie warto z niej rezygnować całkowicie. Oprócz niezliczonych witamin i minerałów, chałwa zawiera w składzie błonnik, dzięki czemu zapewnia uczucie sytości na długi czas po spożyciu. Jest zatem sprzymierzeńcem, a nie wrogiem, w walce o zachowanie zdrowia i szczupłej sylwetki. Jeśli zastanawiasz się na co dobra jest chałwa, nie czekaj tylko spróbuj! To bez wątpienia przyjemność jedzenia, ale również słodkie źródło zdrowia. Wybierz jeden z trzech smaków naszej chałwy i zanurz się w sezamowej przyjemności bez cienia wyrzutów sumienia.", "url": "https://odraslodycze.pl/pl/blog/dlaczego-warto-jesc-chalwe", "category": "opolskie", "sub_category": "Wyroby piekarnicze i cukiernicze", "phrase": "Chałwy sezamowe"}