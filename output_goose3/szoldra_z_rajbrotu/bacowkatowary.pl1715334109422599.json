{"meta_description": "", "title": "Szołdra z Rajbrotu", "content": "Szołdra po staropolsku znaczy tyle co szynka wieprzowa. Szołdra z Rajbrotu to doskonała, soczysta szynka wieprzowa wędzona dymem bukowo-olchowym. Proces i metoda wytwarzania Szołdry nie uległy zmianie na przestrzeni kilkudziesięciu lat. Peklowanie mięsa odbywa się w tradycyjnej zalewie, w skład której wchodzą przyprawy takie jak: ziarna pieprzu, ziele angielskie, liść laurowy czy czosnek. Peklowanie trwa kilka dni, następnie szynkę formuje się i nadaje jej kształt poprzez ręczne sznurowanie. Szołdra wpisana jest na Listę produktów tradycyjnych województwa małopolskiego.", "url": "https://bacowkatowary.pl/produkt/szynka-szoldra-2/", "category": "małopolskie", "sub_category": "Mięso świeże oraz produkty mięsne", "phrase": "Szołdra z Rajbrotu"}