{"meta_description": "", "title": "SZOŁDRA Z RAJBROTU", "content": "Szołdra z Rajbrotu to doskonała, soczysta szynka wieprzowa wędzona dymem bukowo-olchowym. W Rajbrocie, położonym w dolinie rzeki Uszwicy w powiecie bocheńskim, do dziś wielu mieszkańców trudni się hodowlą trzody chlewnej. Do przygotowania wyrobów wędliniarskich rolnicy wykorzystują mięso z wyhodowanych we własnych gospodarstwach tuczników. Proces i metoda wytwarzania Szołdry nie uległy zmianie na przestrzeni kilkudziesięciu lat. Peklowanie mięsa odbywa się w tradycyjnej zalewie, w skład której wchodzą przyprawy takie jak: ziarna pieprzu, ziele angielskie, liść laurowy czy czosnek. Peklowanie trwa kilka dni, następnie szynkę formuje się i nadaje jej kształt poprzez ręczne sznurowanie. W okresie, z którego wywodzi się receptura produktu, poziom przetwórstwa produktów żywnościowych opierał się na naturalnych sposobach konserwacji i przygotowania ich do spożycia. Dzisiaj, za sprawą sklepów Bacówka Towary Tradycyjne, znakomitej, tradycyjnej Szołdry z Rajbrotu skosztować może każdy.", "url": "https://www.polskasmakuje.pl/produkt/szoldra-z-rajbrotu/", "category": "małopolskie", "sub_category": "Mięso świeże oraz produkty mięsne", "phrase": "Szołdra z Rajbrotu"}