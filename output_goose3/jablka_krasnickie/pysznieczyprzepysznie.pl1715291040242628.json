{"meta_description": "", "title": "Jabłka na 1000 sposobów • Pysznie czy przepysznie", "content": "Cieszę się, że po raz kolejny zostałam zaproszona do kampanii „Cute: Kultywowanie Smaku Europy”. Jej celem jest przybliżanie konsumentom w całej Europie metod produkcji oraz właściwości europejskich owoców i warzyw. W tym przypadku zajmujemy się najpopularniejszymi w Polsce owocami czyli naszymi wspaniałymi jabłkami. to najłatwiej dostępne i niezwykle smaczne owoce. Smakują o każdej porze roku ze względu na to, że świetnie się przechowują, nie tracąc wartości odżywczych ani walorów kulinarnych. Jedzenie to sposób aby dostarczyć naszemu organizmowi wielu składników odżywczych takich jak witaminy A i C, przeciwutleniacze, potas, wapń i magnez. Jabłka zawierają dużo błonnika oraz są dobrym źródłem węglowodanów. Warto zauważyć, że spożywane na surowo jabłka mają stosunkowo niski indeks glikemiczny. W Polsce występuje wiele odmian jabłek np. Gala, Ligol, Logo, Gloster, Szampion, Antonówka, Szara Reneta, Koszela, Golden Delicious, Jonaprince, Jonagold, Rubin, Papierówka. Jabłka uprawiane w niektórych regionach zostały nawet wpisane na listę produktów tradycyjnych. Znajdziemy na niej jabłka: sandomierskie, grójeckie, łąckie, ale również mniej znane jabłka kraśnickie czy jabłko z Raciechowic. Tak naprawdę, jabłko to jedno z pierwszych posiłków jakie jedliśmy jako niemowlaki. Większości z nas przeciery z jabłek, lub cząstki tych owoców wręczane przez mamę kiedy wybiegaliśmy na podwórko przywołują same miłe wspomnienia. Ale z jabłek w kuchni można wyczarować o wiele więcej. Szarlotki, racuchy, marmolady czy soki to tylko namiastka tego co można przygotować z ich udziałem. Jabłka można również wykorzystać, przygotowując wytrawne dania. Te owoce można dodać do farszu którym nadziejemy kaczkę lub kurczaka, można nim nafaszerować schab albo podać z wątróbką lub gęsiną. Latem i jesienią zawsze myślę o tym jak zachować smak świeżo zerwanych z drzewa, polskich jabłek na zimę i wiosnę. Jest wiele prostych sposobów na zrobienie pysznych przetworów, ale na uwagę zasługuje również suszenie ich w plasterkach. Pomysłów na przetwory mam mnóstwo. Można zrobić mus jabłkowy, przecier na szarlotkę, a nawet kompot czy marmoladę. Pamiętam jak babcia robiła zupę z jabłek z dodatkiem cynamonu i łazanek… aaaach jakie to było pyszne. Teraz już takie smaki odchodzą w niepamięć ale mam je w swoich wspomnieniach. Dziś chciałabym podać Wam przepis na prosty deser a nawet śniadanie. Są to jabłka w cieście naleśnikowym i cynamonowym cukrze. Są chrupiące z zewnątrz i miękkie w środku, do tego aromat cynamonu przywołuje wspomnienie o babci 🙂 Jabłka umyć, obrać i usunąć gniazda nasienne. Pokroić w 1 cm plastry. Cukier do obtoczenia wymieszać z cynamonem. Odstawić na bok. Mąkę, mleko, jajko, cukier i szczyptę soli wymieszać mikserem tylko do połączenia składników. Na patelni rozgrzać olej lub masło. Jabłka obtoczyć z dwóch stron w cieście i układać na rozgrzanym oleju. Smażyć z dwóch stron na złoty kolor. Usmażone jabłka wyłożyć na ręcznik papierowy aby ściekł nadmiar oleju. Jeszcze ciepłe obtoczyć w cukrze z cynamonem. *Wpis na blogu powstał w ramach kampanii informacyjno-promocyjnej „CuTE: Kultywowanie smaku Europy” prowadzonej przez FruitVegetablesEUROPE (EUCOFEL) – Europejskie Stowarzyszenie Handlu Owocami i Warzywami. Polskim partnerem projektu jest Krajowy Związek Grup Producentów Owoców i Warzyw (KZGPOiW). Kampania jest współfinansowana ze środków Unii Europejskiej #fruitvegetableseurope #CuTE #polskiejabłka #zdrowejabłkozPolski Więcej informacji o kampanii „CuTE: Kultywowanie smaku Europy” dostępnych jest w oficjalnym serwisie projektu, prowadzonym również w języku polskim: https://www.fruitvegetableseurope.eu/pl/", "url": "https://pysznieczyprzepysznie.pl/jablka-na-1000-sposobow/", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jabłka kraśnickie"}