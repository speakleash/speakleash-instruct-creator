{"meta_description": "Najpopularniejsze ciasto na Śląsku. Króluje na wszystkich imprezach. Mój przepis, zmodyfikowany na Zbiór Ciast Drożdżowych. Sąsiadki mnie nauczyły i", "title": "Kołacz śląski z różnymi nadzieniami", "content": "ROZCZYN -Drożdże rozetrzeć z 1 łyżką cukru, 1 łyżką mąki i odrobiną letniego mleka.(na gęstą papkę). Odstawić do wyrośnięcia. CIASTO-Utrzeć jajka z cukrem i cukrem waniliowym. Do tego przesiać mąkę, wlać rozczyn z drożdży. Dodać sól,letnie mleko i chwilę zagnieść. Wlać rozpuszczone i letnie masło. Zagnieść do momentu aż ciasto przestanie kleić się do rąk. Przykryć ściereczką i odstawić do wyrośnięcia. Ciasto podzielić na 4 (jak ma być na 2 blachy) z tym że na spód blachy ciut więcej zostawić.Tą większą rozwałkować i przenieść na posmarowaną blaszkę, albo wyłożoną papierem do pieczenia.Można spód rozciągnąć w blaszce, maczając palce w mące. 1/ NADZIENIE SEROWE: Zmiksować żółtka z cukrem ,masłem i serem. Dodać olejek, przesiać budyń i zmiksować.Na koniec wmieszać rodzynki, albo żurawinę. Wyłożyć na ciasto w blaszce. 2/ NADZIENIE MAKOWE: Mak suchy wieczorem zalać wrzątkiem. Rano przełożyć na gęste sito, lub ściereczkę lnianą. Przepuścić 3 razy przez maszynkę od mięsa. Lub na sucho skręcić w młynku od kawy. W garnku z wodą, rozpuścić masło, miód, cukier. Włożyć mak, olejek, wymieszać.Chwilkę podgrzewać. Ostudzić i domieszać ubite białka i bakalie. Nałożyć nadzienie na ciasto w blaszce.Można użyć gotowy z puszki, ale jest za słodki. Pozostawione ciasto rozwałkować i przykryć nadzienie. Posmarować rozkłóconym jajkiem. Kruszonka: Zmiksować masło z cukrem, przesiać mąkę i zagnieść. Kruszonkę można zrobić szybciej. Poukładać dachówkowo,na górę placka,tz. jeden obok drugiego. Piec w 175 *ok.40-45 min. Każdy piekarnik piecze inaczej. Dawniej piekłam 30 min. i to starczało, teraz w nowym ok.45 min. Po upieczeniu jak to możliwe, to placek zsunąć na deskę aż wystygnie. 3/ NADZIENIE Z JABŁKAMI: Jabłka obrać, pokroić w plasterki.Ciasto posypać bułka tartą i ułożyć jabłka. Posypać cukrem waniliowym i cynamonem.Przykryć ciastem itd. 4/ NADZIENIE ZE ŚLIWKAMI: Śliwki umyć, wypestkować i ułożyć na cieście. Posypać cukrem w zależności jak dojrzałe śliwki. Przykryć ciastem itd. (tutaj miałam mrożone) 6/ NADZIENIE Z CZARNYMI JAGODAMI: Na ciasto posypać bułkę tartą. Potem rozsypać jagody a na nie cukier.(można brązowy).itd. 7/ NADZIENIE Z RÓŻNYMI OWOCAMI: Brzoskwinie z puszki, odsączyć i pokroić w plasterki.Truskawki z pokrojonym rabarbarem zasypać na trochę cukrem, potem odsączyć. Poukładać na cieście posypanym bułką tartą. Przykryć ciastem itd. 8/ NADZIENIE Z BUDYNIEM I TRUSKAWKAMI: Na mleku z cukrem, gotujemy rozmieszane z 1 szklanką mleka budynie. Gotujemy krótko, żeby się nie przypaliły. Odstawiamy i mieszamy od czasu do czasu, do letniej temperatury. Wykładamy na ciasto a na górę truskawki. itd. 10/TYLKO Z MASŁEM, CUKREM I CYNAMONEM: Tutaj też wałkujemy dwie części ciasta, chyba że chcemy cieniutkie placki. Robimy dołki, smarujemy miękkim masłem i posypujemy cukrem zmieszanym z cynamonem.Ten pieczemy krócej do zrumienienia. Taki placek, jest zjadany u nas jako pierwszy, tak wszyscy go lubią.", "url": "https://smaker.pl/przepisy-ciasta/przepis-kolacz-slaski-z-roznymi-nadzieniami,166075,babcitereskiciasta.html", "category": "opolskie", "sub_category": "Wyroby piekarnicze i cukiernicze", "phrase": "Kołocz śląski"}