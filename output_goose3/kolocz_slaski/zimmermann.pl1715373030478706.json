{"meta_description": "Zakład Piekarniczo - Cukierniczy\r\nL.B. Zimmermann S.J.", "title": "Tradycyjny Kołocz Śląski", "content": "Jesteśmy producentem wyrobów piekarniczo – cukierniczych o bardzo dużym asortymencie. Kołocz śląski ma w naszej firmie prawie 40 – letnią tradycję i zastrzeżoną recepturę. Kołocz jako produkt wypiekany jest na typowych prostokątnych blachach o wymiarach 40 cm x 60 cm.     Charakterystyczną cechą tego produktu jest posypka odróżniająca się od zbliżonych wypieków. Kołocz śląski posiada specyficzny maślany zapach. Podstawowe rodzaje kołocza to kołocz: suchy z posypką, z makiem, z serem i z jabłkiem. Sezonowo wypiekany jest również kołocz: ze śliwkami i z jagodą.   Opis produkcji:     ETAP I – sporządzanie ciasta drożdżowego: Ciasto to sporządza się na rozczynie (drożdże, mleko, cukier). Po dojrzeniu rozczynu sporządzamy ciasto dodając: mąkę, jaja, tłuszcz, cukier, wodę, sól i inne dodatki według receptury zakładowej. Następnie ciasto spoczywa i jest kilkukrotnie mieszane, aż do końca rozrostu. Kolejno następuje garowanie (leżakowanie ciasta).    ETAP II – przygotowanie nadzienia: • masa makowa: mak mielimy w młynku, zaparzamy go i przyrządzamy według receptury zakładowej, • masa serowa: robimy ją z twarogu dodając jaja, bakalie i przyrządzamy według receptury zakładowej, ETAP III - sporządzanie posypki maślanej: wyrabiana jest z następujących surowców: masło, cukier, mąka i dodatki smakowe. Sporządzamy posypkę o bardzo gęstej, maślanej konsystencji.    ETAP IV – wykańczanie produktu: po wyrośnięciu ciasta, dzielimy je na kęsy o odpowiedniej wadze, która jest zależna od rodzaju nadzienia. Odważone kęsy rozwałkowujemy na blachach cukierniczych o wymiarach 40 cm x 60 cm.   Następną czynnością jest rozprowadzenie nadzienia. Na nadzienie kładziemy cienka warstwę ciasta. Ostatnia czynnością jest równomiernie, ręczne kładzenie posypki maślanej. Tak przygotowany produkt wypieka się w piecu w temperaturze 210°C przez 40 min. Po wypieczeniu część kołocza jest dekorowana cukrem pudrem. – sporządzanie ciasta drożdżowego: Ciasto to sporządza się na rozczynie (drożdże, mleko, cukier). Po dojrzeniu rozczynu sporządzamy ciasto dodając: mąkę, jaja, tłuszcz, cukier, wodę, sól i inne dodatki według receptury zakładowej. Następnie ciasto spoczywa i jest kilkukrotnie mieszane, aż do końca rozrostu. Kolejno następuje garowanie (leżakowanie ciasta).– przygotowanie nadzienia:- sporządzanie posypki maślanej: wyrabiana jest z następujących surowców: masło, cukier, mąka i dodatki smakowe. Sporządzamy posypkę o bardzo gęstej, maślanej konsystencji.– wykańczanie produktu: po wyrośnięciu ciasta, dzielimy je na kęsy o odpowiedniej wadze, która jest zależna od rodzaju nadzienia. Odważone kęsy rozwałkowujemy na blachach cukierniczych o wymiarach 40 cm x 60 cm.", "url": "http://www.zimmermann.pl/web.n4?go=36", "category": "opolskie", "sub_category": "Wyroby piekarnicze i cukiernicze", "phrase": "Kołocz śląski"}