{"meta_description": "Kołacz śląski - kołocz śląski to uznana potrawa regionalna, która posiada certyfikat Chronione Oznaczenie Geograficzne. Konsorcjum powstało w celu zachowania tradycji wytwarzania kołocza i dbania o jego dobre imię. Zapraszamy na stronę!", "title": "Kołocz śląski, kołacz śląski - Stowarzyszenie Kołocza Śląskiego", "content": "Kołocz to tak naprawdę nic innego niż nazwa zwyczajowa dania znanego jako kołacz śląski. Ciasto przygotowywane jest z specjalnego rozczynu (drożdży, cukru, mleka i mąki), do którego dodawane są pozostałe składniki - tłuszcz, jajka, sól i mąka. Starannie wyrobione ciasto pozostawia się do wyrośnięcia, a następnie należy przygotować nadzienie oraz wyjątkową posypkę. Kołocz śląski może być przełożony masą makową zrobioną z mielonego niebieskiego maku, cukru, jajek i bakalii; serową, ze zmielonego twarogu wymieszanego z cukrem, żółtkami i masłem lub podsmażonymi jabłkami. Końcowym etapem zrobienia ciasta jest przygotowanie szarpanej posypki z mąki, masła oraz cukru zwykłego i waniliowego, którą układa się na jego wierzchu. Ten smaczny wypiek, oprócz zniewalających walorów smakowych, znany jest także jako pieczywo obrzędowe, od zamierzchłych czasów pieczone z okazji ważnych uroczystości, jak na przykład wesela. Kołacz śląski charakteryzuje się maślanym aromatem oraz warstwami ciasta drożdżowego przełożonymi nadzieniem, przykrytymi posypką i cukrem pudrem. Obecne placki przygotowuje się na prostokątnych blachach o wymiarach 40x60, a po upieczeniu mierzą około 3,5 cm wysokości oraz ważą od pięciu do sześciu kilogramów.", "url": "http://kolocz.info/", "category": "opolskie", "sub_category": "Wyroby piekarnicze i cukiernicze", "phrase": "Kołocz śląski"}