{"meta_description": "", "title": "Kołacz śląski na trzy sposoby - przepisy na tradycyjne ciasto", "content": "Przepis na kołacz to jeden z tych przepisów, z których Ślązacy są bardzo, bardzo dumni, wypiek ten od kilku lat ma oficjalny status produktu regionalnego. To prawdziwe kulinarne dziedzictwo Śląska! Ów wypiek przygotowuje się zazwyczaj na najważniejsze uroczystości, uchodzi on także za symbol obfitości. Jak upiec śląski kołacz? Wszystko wyjaśniamy! • Przygotuj rozczyn: Do miseczki pokrusz świeże drożdże, dodaj łyżkę mąki, łyżkę cukru i zalej szklanką ciepłego (nie gorącego!) mleka. Poczekaj około 15 minut, aż drożdże powiększą objętość dwu-trzykrotnie. • Przygotuj ciasto: Do miski wsyp pozostałą mąkę, dodaj cukier, wbij jajka, dodaj pokrojone masło i wlej rozczyn. Wszystkie składniki połącz dłonią, stopniowo wlewaj pozostałe mleko. Wyrabiaj ciasto przez kilkanaście minut, a potem nakryj bawełnianą ściereczką i pozostaw do wyrośnięcia na godzinę. • Przygotuj nadzienie: Jeśli używasz surowego, niemielonego maku, zacznij przygotowania wcześniej! Zalej mak wrzątkiem i odstaw na całą noc. Rano odcedź na gęstym sicie i przemiel dwa lub trzy razy, używając maszynki do mięsa. • Masło, miód oraz cukier rozpuść w garnku. Wszystko dokładnie wymieszaj i zostaw do przestudzenia. Migdały posiekaj. Mak przełóż do dużej miski i wlej do niego wystudzone masło, dodaj także siekane migdały. Składniki wymieszaj drewnianą łyżką. • Przygotuj kruszonkę: mąkę, cukier i zimne masło połącz w misce palcami tak, by powstały grudy. • Przygotuj kołacz z makiem: Ciasto drożdżowe podziel na dwie części – większą i trochę mniejszą - podsyp odrobiną mąki, zagnieć i rozwałkuj na kształt formy. Jedną formę wysmaruj masłem i oprósz bułką tartą, wyłóż ją większym ciastem. Na nim rozłóż nadzienie makowe, a na wierzchu drugą warstwę ciasta. Posmaruj ją rozkłóconym jajkiem i posyp kruszonką. Ciasto piecz przez około godzinę w temperaturze 180*C. Do przygotowania ciasta oraz kruszonki na kołacz z serem będziesz potrzebować tych samych składników, co w pierwszym przepisie. Na nadzienie serowe przygotuj: Ciasto oraz kruszonkę przygotuj tak, jak w pierwszym przepisie. Twaróg przełóż do dużej miski, wbij jajka, dodaj masło, cukier, mąkę oraz sok z cytryny. Wszystko wymieszaj mikserem, jeśli masa jest za gęsta, dodaj trochę jogurtu lub mleka. Wsyp rodzynki i wymieszaj drewnianą łyżkę. Masę wyłóż na spodzie przygotowanym do pieczenia. Przykryj wierzchem, posmaruj roztrzepanym jajkiem i posyp kruszonką. Piecz przez około godzinę w 180*C. Kołacz wydaje ci się trudny do przygotowania? Sprawdź również nasz przepis na drożdżówki z budyniem: Do przygotowania ciasta oraz kruszonki na kołacz z jabłkami będziesz potrzebować tych samych składników, co w pierwszym przepisie. Na nadzienie przygotuj: Ciasto oraz kruszonkę przygotuj tak, jak w pierwszym przepisie. Jabłka umyj, obierz i pokrój w ósemki. Skrop je sokiem z cytryny, aby nie ściemniały. Możesz je także zetrzeć na tarce o największych oczkach. Jabłka przełóż na spód ciasta, oprósz cynamonem i posyp cukrem. Przykryj wierzchem, posmaruj roztrzepanym jajkiem i posyp kruszonką. Piecz przez około godzinę w 180*C.", "url": "https://haps.pl/Haps/7,167251,25688678,kolacz-slaski-na-trzy-sposoby-przepisy-na-tradycyjne-ciasto.html", "category": "opolskie", "sub_category": "Wyroby piekarnicze i cukiernicze", "phrase": "Kołocz śląski"}