{"meta_description": "Mój przepis, zmodyfikowany na Zbiór Ciast Drożdżowych. Sąsiadki mnie nauczyły i piekę je od ponad 40 lat.&nbsp;", "title": "KOŁACZ ŚLĄSKI - Z RÓŻNYMI NADZIENIAMI", "content": " • Utrzeć jajka z cukrem i cukrem waniliowym. Do tego przesiać mąkę, wlać rozczyn z drożdży. Dodać sól, letnie mleko i chwilę zagnieść. Wlać rozpuszczone i letnie masło. Zagnieść do momentu aż ciasto przestanie kleić się do rąk. Przykryć ściereczką i odstawić do wyrośnięcia. • Podzielić na 4 (na 2 blachy) z tym że na spód blachy ciut więcej zostawić. Tą większą rozwałkować i przenieść na posmarowaną blaszkę.(używam z jednej strony otwartej). • Nadzienie makowe: 1  Mak wieczorem zalać wrzątkiem. Rano przełożyć na gęste sito, lub ściereczkę lnianą. Przepuścić 3 razy przez maszynkę od mięsa. Lub na sucho skręcić w młynku od kawy. W garnku, rozpuścić masło, miód, cukier. Włożyć mak, olejek, wymieszać.Chwilkę podgrzewać. Ostudzić i domieszać białka ubite i bakalie.   Nałożyć nadzienie. • Nadzienie z budyniem; 3   Na mleku z cukrem, gotujemy rozmieszane z 1 szklanką mleka budynie. Gotujemy krótko, żeby się nie przypaliły. Odstawiamy i mieszamy od czasu do czasu, do letniej temperatury. Wykładamy na ciasto itd. • Ciasto z masłem, cukrem i cynamonem: 7  Ciasta tu nie dzielimy, tylko wykładamy do posmarowanej blaszki ze wszystkimi zakrytymi bokami. Robimy wgłębienia na placku, smarujemy miękkim masłem, posypujemy cukrem z cynamonem. • Ciasto z suszonymi owocami: 10  Jabłka czy gruszki, gotujemy jak kompot. Odcedzamy, mielemy w maszynce od mięsa. Doprawiamy i smarujemy ciasto itd.(tutaj zdjęcia nie mam, ale kiedyś i takie piekłam) • Ciasto ze śliwkami i rabarbarem: 11  Rabarbar dobrze jest wieczorem, obrać, pokroić i zasypać cukrem. Przed nałożeniem, odcedzić.Śliwki pokroić.Miałam koszyczek z Biedronki, nie dało się usunąć pestek, to pokroiłam w kawałeczki.Na cieście, posypanym tartą bułką, rozsypać rabarbar i śliwki. Troszkę pocukrować, bo rabarbar już nie tak kwaśny.Przykryć ciastem.itd. • Nadzienie z budyniem i truskawkami.12  Na mleku z cukrem, gotujemy rozmieszane z 1 szklanką mleka budynie. Gotujemy krótko, żeby się nie przypaliły. Odstawiamy i mieszamy od czasu do czasu, do letniej temperatury. Wykładamy na ciasto .Na budyń układamy truskawki. itd. • GWIAZDA BETLEJEMSKA Z MAKIEM -    Z połowy tego ciasta można zrobić taką gwiazdę. Masy makowej użyć połowę. Ciasto podzielić na trzy części i rozwałkować każde na wielkość tortownicy 27 cm. Na papier do pieczenia ułożyć jeden krążek ciasta, posmarować połową masy makowej. Położyć następny krążek ciasta, potem resztę masy makowej. Przykryć ostatnim krążkiem ciasta. Na środek postawić szklankę i od niej pokroić na 8 części, potem na 16. Skręcać po dwa razy trójkąty, jeden w lewo, drugi w prawo itd. Posmarować rozkłóconym jajkiem. Włożyć do tortownicy i piec ok. 35-40 minut. Po ostudzeniu polać lukrem cytrynowym.", "url": "https://www.przyslijprzepis.pl/przepis/kolacz-slaski-z-roznymi-nadzieniami-1", "category": "opolskie", "sub_category": "Wyroby piekarnicze i cukiernicze", "phrase": "Kołocz śląski"}