{"meta_description": "", "title": "Festiwal Smaku i Wikliny w Wojniczu", "content": "W Wojniczu podczas Festiwalu Smaku Koła Gospodyń Wiejskich zaprezentują często już zapomniane dania. Wiele przepisów pochodzi jeszcze z menu wcześniejszych pokoleń. – Pojawią się też smaki, które są dobrze znane mieszkańcom – zapowiada burmistrz Wojnicza Tadeusz Bąk. – Każdy region ma swoje potrawy, w Wojniczu są to kukiełki wojnickie, które są wszędzie polecane. Mieszkańcy będą mogli też spróbować ciast i innych produktów żywnościowych. Wojnicki Festiwal Smaku już jutro (17.09) od 15.00 na parkingu przy starej szkole podstawowej. Smakowanie potraw od godz. 18.00. Zagrają zespoły regionalne Folka Kapela ‘Góralska Hora” oraz zespół Pieśni i Tańca Echo Doliny. Sobota i niedziela w gminie Wojnicz to już Dni Wikliny. W miejscowości Isep odbędzie się siódma odsłona tego wydarzenia. W niedzielę (19.09) od 14.00 ruszy miasteczko zabaw z animatorami dla najmłodszych. – Każdy będzie mógł też zobaczyć, w jaki sposób wyrabia się wiklinę – mówi burmistrz Tadeusz Bąk. – Będą warsztaty wikliniarskie, będą wyroby wikliniarskie, wyroby garmażeryjne, będą też wypieki. Bardzo do tej imprezy przygotowuje się Stowarzyszenie Wiklina Przyjazny Isep, mam nadzieję, że będzie to piękne wydarzenie, bo przecież nasza gmina zawsze słynęła z takich tradycji. Na scenie wystąpią m.in. Kordian i Andre, gwiazdą wieczoru będzie zespół Pectus. Podczas Dni Wikliny będzie dostępny Mobilny Punkt Szczepień przeciwko Covid-19, w niedzielę między 13.00 a 18.00.", "url": "https://www.it.tarnow.pl/festiwal-smaku-i-wikliny-w-wojniczu/", "category": "małopolskie", "sub_category": "Wyroby piekarnicze i cukiernicze", "phrase": "Wojnickie kukiełki"}