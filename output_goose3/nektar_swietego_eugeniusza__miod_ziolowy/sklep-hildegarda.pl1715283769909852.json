{"meta_description": "Miód akacjowo-spadziowy 1300g w kategorii Cukry, miody i dodatki / Spiżarnia domowa", "title": "Miód akacjowo-spadziowy 1300g", "content": "Miód akacjowo-spadziowy łączy w sobie zalety miodu akacjowego i spadziowego. To miód po części z nektaru kwiatów akacji, po części ze spadzi. Miód akacjowy zawiera flawonoidy, kwas syryngowy i śluzy. Cechuje go bardzo niska zawartość związków mineralnych. Jako produkt szczególnie bogaty w cukry proste, łatwo i szybko przyswajalne przez organizm, jest przede wszystkim cenną odżywką regeneracyjną w stanach zmęczenia fizycznego i umysłowego. Cukry proste są w pierwszej kolejności wchłaniane do krwi i w ten sposób doskonale odżywiają nasze mięśnie czy inne komórki ciała. Miód akacjowy stosowany jest w leczeniu zaburzeń trawienia, nadkwasoty żołądka, schorzeń nerek, choroby wrzodowej żołądka i dwunastnicy, gdzie przyspiesza odnowę błony śluzowej, zwiększając wydzielanie śluzu i polepszając ziarninowanie, a także poprawiając motorykę tych narządów oraz zaburzeń przewodu pokarmowego i układu moczowego, dzięki niewielkiej zawartości biopierwiastków i aminokwasów. Zalecany jest także w chorobach z przeziębieniami, zwłaszcza w towarzyszących im stanach zapalnych górnych dróg oddechowych. Poleca się go także przy bezsenności, a także w celu złagodzenia objawów zmęczenia, znużenia i wyczerpania organizmu. Podobnie jak inne odmiany miodu, można go stosować w chorobach skóry i zakażeniach wywołanych przez ropotwórcze drobnoustroje tlenowe (gronkowce, paciorkowce) i beztlenowe (laseczki zgorzeli gazowej). Z uwagi na wysoką zawartość cukrów prostych (szybko dostarcza energii naszemu organizmowi), polecany jest przy zwiększonej aktywności naszego mózgu, zmęczeniu fizycznym, psychicznym i osłabieniu organizmu. Wykazuje działanie uspokajające, pomaga w walce z bezsennością, ale też wzmacnia nasz ustrój w chwilach wyczerpania chorobami. Ze względu na delikatny smak i aromat oraz odpowiednią konsystencję jest popularnym środkiem słodzącym do wielu potraw, napojów, a zwłaszcza do deserów. Jest szczególnie lubiany przez dzieci, dlatego poleca się go w miejsce cukru do słodzenia posiłków przeznaczonych zarówno dla dzieci starszych jak i niemowląt. Miód akacjowy pozyskiwany jest w okresie kwitnienia z robinii akacjowej, zwaną przez pszczelarzy białą akacją lub białą lipą. W stanie płynnym – patoka, miód akacjowy ma barwę jasno-słomkową przez żółto-słomkową do zielonkawej. Niekiedy jest tak bardzo jasny, że wydaje się on być nawet bezbarwny, w związku z czym uważany jest za najjaśniejszy ze wszystkich miodów. Po skrystalizowaniu przyjmuje zabarwienie od białego do kremowo-żółtawego. Pod względem konsystencji i barwy przypomina syrop z cukru buraczanego. Z uwagi na wysoką zawartość cukru owocowego – fruktozy, pozostaje w stanie płynnym przez długi okres i bardzo wolno krystalizuje. Odznacza się delikatnym, subtelnym, lekko mdłym aromatem, harmonizującym z kwiatami akacji. W smaku jest słodki, delikatny i lekko kwaskowaty. Ma opinię najsłodszego wśród wszystkich miodów. Miód ze spadzi jest ciemny a po skrystalizowaniu szaro-zielony, ciemnobrązowy, a nawet czarny. W miodzie tym występuje dużo melecytozy, której niewiele jest w miodach nektarowych. Miód ten zawiera też więcej niż inne miody dekstryn, związków azotowych i mineralnych. Miód spadziowy wykazuje działanie przeciwzapalne, antyseptyczne, wykrztuśne i antybiotyczne. W związku z tym zalecany jest szczególnie w schorzeniach górnych dróg oddechowych oraz jako środek wzmacniający siły obronne organizmu. Wpływa też pozytywnie na układ moczowo-płciowy.", "url": "https://sklep-hildegarda.pl/pl/p/Miod-akacjowo-spadziowy-1300g/1913", "category": "lubelskie", "sub_category": "Napoje (alkoholowe i bezalkoholowe)", "phrase": "Nektar świętego Eugeniusza – miód ziołowy"}