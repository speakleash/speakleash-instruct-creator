{"meta_description": "Produkt wpisany na listę produktów tradycyjnych w dniu 2007-02-11\nW kategorii Napoje\nW województwie woj. lubelskim", "title": "Nektar świętego Eugeniusza – miód ziołowy - - Portal Gov.pl", "content": "0,5 l; może być inna w zależności od opakowania Tradycja wyrobu nektaru św. Eugeniusza sięga początków przybycia Misjonarzy Oblatów do Kodnia i związana jest ściśle z tym miejscem. Od dawnych wieków zakonnicy wykorzystywali zioła i dary natury w celach leczniczych, najbardziej znani są z tego mnisi benedyktyńscy uprawiający zioła wokół swoich klasztorów oraz Ojcowie Bonifratrzy, którzy także współcześnie specjalizują się w ziołolecznictwie. Misjonarze Oblaci po przybyciu na ziemię Podlaską nie zostali w tyle zarówno ze względu na walory lecznicze jak i typowo gospodarcze, traktując nektar św. Eugeniusza jako smaczny napój. Sama nazwa pochodzi od imienia Ojca Założyciela Zgromadzenia Misjonarzy Oblatów, żyjącego we Francji na przełomie XVIII i XIX wieku – świętego Eugeniusza de Mazenoda. Eugeniusz to imię pochodzące języka greckiego znaczące tyle, co „z dobrego rodu”, „szlachetnie urodzony”.", "url": "https://www.gov.pl/web/rolnictwo/nektar-swietego-eugeniusza-miod-ziolowy", "category": "lubelskie", "sub_category": "Napoje (alkoholowe i bezalkoholowe)", "phrase": "Nektar świętego Eugeniusza – miód ziołowy"}