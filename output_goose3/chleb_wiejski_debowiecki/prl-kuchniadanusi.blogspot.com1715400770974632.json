{"meta_description": "CHLEB WIEJSKI   Z URSZULINA - WIELOZIARNISTY- Z WIECZORA  DO RANA", "title": "CHLEB WIEJSKI Z URSZULINA - WIELOZIARNISTY- Z WIECZORA DO RANA", "content": "Miesiąc temu robiłam porządki w starych zapiskach kulinarnych i wpadł mi przepis na chleb wiejski . Pamiętałam ten chleb doskonale, bo piekła go moja Teściowa. Pamiętam też, jak Teściowa o nim opowiadała, bo to chleb z historią , z gminy Urszulin ( woj. lubelskie). Nasza Babcia tam się urodziła i wychowała biegając po Poleskim Parku Narodowym. Recepturę podaję za Teściową z bardzo małą zmianą. Zastrzegam, że nie wiem czy to jest przepis oryginalny, a już nie mogę zapytać. Szukałam w sieci i znalazłam chleb o nazwie „Chleb wiejski dębowiecki” z gminy Urszulin , ale receptury niestety nie znalazłam. Chleb jest bardzo smaczny, dużo ziaren i mało roboty. Z wieczora mieszamy, a rano pieczemy. Zanim przygotujemy śniadanie wielkanocne chlebek się upiecze. • Wszystkie suche składniki wymieszać w misie, oprócz soli. Wcześniej przesiać mąki. W letniej wodzie rozpuścić sól i miód. • Do przesianych mąk dodać wodę i aktywny zakwas. Wyrobić w misie miksera lub dobrze wymieszać łyżką. • Foremkę wysmarować dobrze olejem i wysypać obficie otrębami. Ciasto przełożyć do foremki, mokrą łyżką wyrównać. Foremkę wstawić do worka foliowego tak, żeby był luz na górze. Postawić foremkę w ciepłym miejscu lub w piekarniku z włączoną żarówką. • Rano nagrzać piekarnik do 180 stopni C . Wyrośnięty chleb posmarować olejem, można posypać czarnuszką i wstawić na pierwszą półkę od dołu piekarnika. Piec 70 minut bez termoobiegu. Chleb wyjąć z foremki i studzić na kratce.    Moje chlebki z podwójnej porcji na samym zakwasie- po ok. 10- 11 godzinach.    CHLEB CZYTELNIKÓW : Przy bardzo młodym zakwasie polecam dodać 1/2 płaskiej łyżeczki drożdży instant.Moje chlebki z podwójnej porcji na samym zakwasie- po ok. 10- 11 godzinach.CHLEB CZYTELNIKÓW : Ewa z KaliforniiKolejny chleb Ewy z San DiegoEwa z KaliforniiKolejny chleb Ewy z Kalifornii", "url": "https://prl-kuchniadanusi.blogspot.com/2015/03/chleb-wiejski-z-urszulina.html", "category": "lubelskie", "sub_category": "Wyroby piekarnicze i cukiernicze", "phrase": "Chleb wiejski dębowiecki"}