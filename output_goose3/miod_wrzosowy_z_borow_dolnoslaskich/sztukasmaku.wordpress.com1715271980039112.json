{"meta_description": "Zdjęcie pochodzi z Pasieki MajaOd 30 maja producenci tego miodu, podobnie jak oscypka i bryndzy mogą się już posługiwać się unijnym znakiem „Chronionego Oznaczenia Geograficznego”. Zawartość pyłku wrzosowego w tym miodzie nie może być mniejsza niż 50 proc. Takie parametry miodu wrzosowego są w stanie uzyskać tylko pszczelarze mający swoje pasieki na obszarze Borów Dolnośląskich,…", "title": "Miód wrzosowy z Borów Dolnośląskich – trzecim polskich produktem regionalnym zarejestrowanym przez Unię Europejską", "content": "Od 30 maja producenci tego miodu, podobnie jak oscypka i bryndzy mogą się już posługiwać się unijnym znakiem „Chronionego Oznaczenia Geograficznego”.    Zawartość pyłku wrzosowego w tym miodzie nie może być mniejsza niż 50 proc. Takie parametry miodu wrzosowego są w stanie uzyskać tylko pszczelarze mający swoje pasieki na obszarze Borów Dolnośląskich, a szczególnie na Wrzosowisku Przemkowskim, otoczonym borami sosnowymi, rozciągającym się na powierzchni ponad 6,6 tys. ha, stanowiącym specjalny obszar ochrony w ramach sieci „Natura 2000”.  Miód wrzosowy produkuje na Dolnym Śląsku około 500 pszczelarzy. W ubiegłym roku, dzięki korzystnym warunkom klimatycznym, udało się uzyskać niemal 3 tys. ton. W poprzednich latach średnioroczna produkcja kształtowała się na poziomie około 2 tys. ton. Swoją drogą warto porównać tą informację z podaną przez nas wczoraj informacją o miodach z Etiopii – a zwłaszcza o rocznej produkcji miodu Wukro, którego udaje się zebrać 8-9 ton rocznie. Cieszymy się jednak, że na naszych stołach i naszych przyjaciół na całym świecie pojawi się już tylko oryginalny miód wrzosowy z Dolnego Śląska.", "url": "https://sztukasmaku.wordpress.com/2008/06/04/miod-wrzosowy-z-borow-dolnoslaskich-trzecim-polskich-produktem-regionalnym-zarejestrowanym-przez-unie-europejska/", "category": "dolnośląskie", "sub_category": "Miody", "phrase": "Miód wrzosowy z Borów Dolnośląskich"}