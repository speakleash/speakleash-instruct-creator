{"meta_description": "", "title": "Surowy Miód Wrzosowy z Borów Dolnośląskich 1000g", "content": "Pierwdzy raz w historii naszego sklepu miód wrzosowy z pasieki Kurpiel, z wrzosowisk Borów Dolnośląskich, jest dostępny w dużych słoikach. Rzadko go miewamy, ponieważ zbiory są zwykle tak małe, że Kurpielowie zachowują go dla siebie, nie sprzedają do sklepów. (Podobnie jest np. z pierzgą od miodów drahimskich). Jednak w 2023 roku zbiory są największe od kilku lat. Sekret jakości polega na tym, że w tej pasiece najpierw wiruje się ramki z miodem wrzosowym, dzięki czemu wszystko, co nim nie jest (np. nawłociowy) wylatuje jak zwykły miód. Wrzos zostaje w komórkach ponieważ jest tak gęsty. Potem dopiero plastry są nakłuwane i wydobywa się w zasadzie czysty wrzosowy miód. Wiadomo, że rok do roku może się coś różnić. W 2023 to jest prawie tak instensywny wrzos, jak w 2022 (dostępny jeszcze w małych sloikach). Podobny w smaku. Kolor trochę jaśniejszy. Za to pozbawiony nadmiaru wody w bezpieczny sposób - ma więcej miodu w miodzie; dla wrzosu norma wody jest 23%, a ten ma 18% - wyjątkowo gęsty. Dodatkowy tego plus: postoi bezpiecznie (im mniej wody w miodzie, tym mniejsze prawdopodobieństwo, że miód sfermentuje) przechowywany dłużej w domu - można zrobić zapas.", "url": "https://miod-dobry.pl/Surowy-Miod-Wrzosowy-z-Borow-Dolnoslaskich-Duzy/470", "category": "dolnośląskie", "sub_category": "Miody", "phrase": "Miód wrzosowy z Borów Dolnośląskich"}