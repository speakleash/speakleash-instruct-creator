{"meta_description": "Bardzo smaczny miód wrzosowy, wyborny aromat., piękny kolor. Świetny towarzysz kanapki, racuchów czy placków. Doskonały  solo. Smakuje bardzo wielu paniom.", "title": "Bardzo smaczny miód wrzosowy, wyborny aromat, piękny kolor.", "content": "Ma piękny, ciemno bursztynowy kolor w którym błyszczą zawieszone maleńkie pęcherzyki powietrza. Odpowiedzialna jest za to nieco gęsta, galaretowata konsystencja. Ten miód został pozyskany między innymi przez wyciskanie plastrów, przez co zawiera drobiny wosku, które odłamały się w tym procesie i unoszą się w górnej części słoika. Jest to element naturalny i w przypadku tego gęstego i galaretowatego miodu charakterystyczny. Ten miód jest tak gęsty, że zatrzymuje się na sicie podczas próby przecedzania go. Jest miodem aromatycznym. Jego słodkość jest w tym roku nieco stonowana. Smak jest pierwszorzędny i wyśmienity. Jego zapach przypomina zapach kwiatów wrzosu (niektórym osobom kojarzy się z zapachem karmelu). Miód pochodzi z leśnych wrzosowisk z Borów Dolnośląskich. To sprawia, że miód jest wyraźnie bardziej aromatyczny, niż miód wrzosowy pozyskiwany z niezalesionych wrzosowisk na poligonach wojskowych. Przeczytaj opinie naszych klientów o produkcie - opinie są poniżej karty produktu, przewiń w dół. Słoiki nalewamy partiami, jeśli aktualna ilość w sklepie jest mniejsza niż ta, która Cię interesuje, poczekaj aż wprowadzimy nową partię słoików do sklepu lub skontaktuj się z z nami przez formularz kontaktowy Jeden z najbardziej poszukiwanych miodów krajowych, nazywany również miodem cesarskim ze względu na swoje właściwości, aromat i smak. Doskonały na ciepłe naleśniki czy racuchy. Jest bogatym źródłem biopierwiastków i witamin: A, B2, B6, C i PP. Zawiera również żelazo w formie łatwo przyswajalnej przez człowieka. Dlatego jest wskazany jako dodatek odżywczy i dietetyczny u osób z niedoborami pokarmowymi. Zawiera składniki o charakterze moczopędnym, bakteriobójczym i przeciwzapalnym i dlatego polecany jest w schorzeniach nerek, dróg moczowych i gruczołu krokowego. Właściwości miodu wrzosowego pomagają przy schorzeniach błony śluzowej jamy ustnej i gardła, zapaleniu migdałków podniebiennych i stanach zapalnych gardła. Korzystnie wpływa również przy schorzeniach przewodu pokarmowego, dzięki enzymom i łagodnemu działaniu przeciwzapalnemu (pomocny przy stanach zapalnych żołądka i jelit).", "url": "https://sklep.miodybartkowiaka.pl/miod/29-miod-wrzosowy-1-kg.html", "category": "dolnośląskie", "sub_category": "Miody", "phrase": "Miód wrzosowy z Borów Dolnośląskich"}