{"meta_description": "", "title": "O Janie Molinie słów kilka... Turystyka Śląska Cieszyńskiego - sprawdź co dzieje się w regionie!", "content": "Pionier zbiorowej komunikacji autobusowej na Śląsku Cieszyńskim i założyciel przemysłu motoryzacyjnego w regionie! Jego firma prowadziła w szczytowym momencie (1939 rok) 24 linie obsługiwane 50 autobusami . Urodził się w 1892 roku Żukowie Dolnym, który jest obecnie dzielnicą Czeskiego Cieszyna). Na początku 1927 roku w Gwiazdce Cieszyńskiej przeczytać można było m.in. to: \"Precz z dotychczasowym ciągłem bezterminowem zwlekaniem! Cóż to pomoże, gdy Cieszyn, jako uzdrowisko, jako miejsce turystyczne i sportowe obwołany będzie, skoro jednak brak dogodnych połączeń? Również i znaczenie gospodarcze miasta i okolicy podniosłoby się tylko przez szybką i zręczną komunikację, którą właśnie Cieszyn dotąd poszczycić się nie może, względnie poszczycić się nie chce”. I wtedy pojawił się On :) Co prawda firmę JMC założył już dwa lata wcześniej, ale funkcjonować zaczęła w maju 1927 roku, kiedy to, jak informował \"Głos Ludu Śląskiego\": \"Firmie Molin zezwolono na postój w rynku autobusu Cieszyn - Ustroń - Wisła za formalnym czynszem 1 zł.\". Od tego momentu firma się świetnie rozwijała, oferując coraz większą ilość połączeń w całym regionie Śląska Cieszyńskiego! Rok 1937 to kolejny ważny etap w historii nie tylko JMC, ale i przemysłu samochodowego w regionie! Wtedy w Skoczowie rozpoczęło działalność przedsiębiorstwo Fabryka Karoserii i Wyrobów Metalowych Jan Molin i S-ka, założone w 1936 z Pawłem Kusiem. Spółka zatrudniająca początkowo 40 osób nie tylko stała się dostarczycielem gotowych pojazdów na potrzeby JMC, jej klientem zostały też m.in. Śląskie Linie Autobusowe w Katowicach. W przededniu II wojny światowej JMC zatrudniało ponad 300 osób dysponując 54 autobusami, 6 samochodami osobowymi i 8 – ciężarowymi (według innego źródła – 46 autobusami). Tabor bazował we własnych garażach przy centrali w Cieszynie i – filiach w Skoczowie, Wiśle, Istebnej oraz Bielsku. Z kolei skoczowska fabryka karoserii w 1938 roku zatrudniała do 140 osób, pracując na 3 zmiany i wypuszczając każdego tygodnia nowo skarosowany autobus[13]. I wtedy wybuchła wojna… Rekwizycja niemal wszystkich pojazdów firmy na potrzeby Wojska Polskiego i ewakuacji instytucji oraz ludności... Jan Molin również ewakuował się z Cieszyna, ale najprawdopodobniej już w październiku tu wrócił, by jeszcze tego samego dnia zostać aresztowanym przez Gestapo. Krótki czas spędził w cieszyńskim więzieniu, a stamtąd trafił do niemieckiego obozu koncentracyjnego KL Mauthausen-Gusen, gdzie zginął, w 1940 roku….", "url": "https://cieszynskie.travel/ciekawostki/o-janie-molinie-slow-kilka", "category": "śląskie", "sub_category": "Wyroby piekarnicze i cukiernicze", "phrase": "Cieszyński chlebiczek owocowy wielkanocny"}