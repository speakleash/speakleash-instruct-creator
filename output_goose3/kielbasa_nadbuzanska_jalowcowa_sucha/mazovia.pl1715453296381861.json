{"meta_description": "", "title": "Kiełbasa nadbużańska jałowcowa sucha - Witryna", "content": "Od wielu stuleci kiełbasa wykonywana z wieprzowiny, była ozdobą wielkanocnego stołu we wszystkich polskich domach. W przeszłości spożywana była tylko w czasie ważniejszych świąt kościelnych i uroczystości rodzinnych.    W szlacheckiej kuchni staropolskiej XVIII wieku kiełbasy wyrabiano według 24 receptur, wśród których była kiełbasa jałowcowa. Gospodynie wykonywały kiełbasy w domach metodą tradycyjną, według prostych i sprawdzonych metod oraz przekazywanych z pokolenia na pokolenie receptur. Podstawowym surowcem do wyrobu kiełbasy była siekana ręcznie lub mielona wieprzowina odpowiednio przyprawiana oraz naturalne jelita.    Wędzenie kiełbasy odbywało się w kominach lub prostych wędzarniach, w dymie z palonego drewna, a w przypadku kiełbasy jałowcowej w dymie jałowcowym. Wytwarzanie kiełbasy nadbużańskiej jałowcowej suchej na podstawie zachowanej historycznej już receptury oraz w niezmieniony od wieków sposób jest przykładem zachowania wspaniałej tradycji, a także jednym z elementów obyczajowości ludności zamieszkującej tereny nadbużańskie.    Adres:  Małgorzata i Tadeusz Dąbrowscy Gospodarstwo ekologiczne  Hołowiecki 66b  08-331 Sabnie  Nr tel. 503 38 39 82; (025) 787 42 34", "url": "https://mazovia.pl/pl/bip/zalatw-sprawe/rolnictwo/lista-produktow-tradycyjnych/produkty-miesne/kielbasa-nadbuzanska-jalowcowa-sucha.html", "category": "mazowieckie", "sub_category": "Mięso świeże oraz produkty mięsne", "phrase": "Kiełbasa nadbużańska jałowcowa sucha"}