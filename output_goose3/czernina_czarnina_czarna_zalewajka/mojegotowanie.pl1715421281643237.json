{"meta_description": "Zupa czarnina to dla wielu osób prawdziwy rarytas, ale zbiera skrajne opinie. Dobrze przygotowana czernina to jednak klasyk wśród polskich zup.", "title": "Czarnina wielkopolska", "content": "Najpierw gotujemy tradycyjny rosół na kaczce, z włoszczyzną ziołami i podrobami. Gdy mięso jest już prawie miękkie po około 1 h do 1,5 h to dodajemy suszone grzybki oraz suszone owoce. Gotujemy tak przez około 1 h aż grzybki będą miękkie. Po tym czasie do roztworu z krwi dodajemy około 2- 3 łyżek mąki i energicznie mieszamy. Krew z mąką wlewamy do zupy i tak gotujemy około 10 minut. Przepis na czerninę zaczynamy od przygotowania krwi. Do słoika nalewamy około 70 ml przegotowanej, zimnej wody, oraz łyżkę stołową octu (by krew nie skrzepła) i pół łyżeczki soli. Do takiego roztworu bezpośrednio spuszczamy krew ciągle mieszając. Roztwór z krwi wstawiamy na 1 dobę do lodówki. Po tym czasie możemy gotować zupę. Możemy zamówić ten produkt prosto u zaufanego rzeźnika. Czernina jest tradycyjną zupą polską, która niegdyś gościła m.in. na stołach szlachciców, którzy w „delikatny” sposób chcieli odmówić ręki swojej córki. Wskazuje na to m.in. Adam Mickiewicz, który w Panu Tadeuszu, słowami Jacka Soplicy pisze, że podali mu Horeszkowie podali mu właśnie czarną polewkę, chcąc w ten sposób wyrazić swoją nieprzychylność. Czernina charakteryzuje się gęstą konsystencją, a jej głównym składnikiem jest krew – zazwyczaj z kaczki bądź z gęsi, rzadziej z królika czy prosięcia. Krew ta utrwalana jest octem, dzięki czemu zupa ta ma intensywną – czerwono-brunatną barwę. Ważnym składnikiem czerniny jest również wywar z kości i podrobów. Nie należy zapominać również o mące, która pełni funkcję zagęszczającą, a także suszonych owocach – śliwek, morelach i jabłkach. Czerninę często doprawia się również przyprawami korzennymi, w tym: cynamonem i goździkami.  Czernina jest zupą znaną przede wszystkim na Wielkopolsce (jest nawet wpisana do krajowego rejestru potraw tradycyjnych dla tego regionu). Można ją spotkać również na Śląsku (pod nazwą czarnina czy Szwarc), a także na Mazurach, Pomorzu, Kujawach i Kaszubach.", "url": "https://www.mojegotowanie.pl/przepis/czarnina-wielkopolska", "category": "wielkopolskie", "sub_category": "Gotowe dania i potrawy", "phrase": "Czernina (czarnina, czarna zalewajka)"}