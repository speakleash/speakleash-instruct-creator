{"meta_description": "Czernina, zwana także czarną polewką lub zalewajką to rodzaj zupy, która od lat budzi kontrowersje. Do jej przygotowania wykorzystuje się krew, przez co ma ona...", "title": "Czernina (czarna polewka, zalewajka) - charakterystyka, kalorie i wartości odżywcze, historia oraz przepis", "content": "Czernina, zwana także czarną polewką lub zalewajką to rodzaj zupy, która od lat budzi kontrowersje. Do jej przygotowania wykorzystuje się krew, przez co ma ona wielu przeciwników. Jak przygotować czerninę i jaka jest jej historia? Czernina, inaczej czarna polewka lub zalewajka, to staropolska zupa, której głównymi składnikami jest rosół oraz krew kaczki, gęsi lub królika. Niekiedy stosuje się także krew wieprzową. Miesza się ją najpierw z octem i odrobiną cukru, aby zapobiec krzepnięcia krwi. Następnie wlewa się ją do zupy. Dzięki temu rosół zyskuje słodko-kwaśny smak oraz charakterystyczny zapach. W niektórych regionach Polski zupę te nazywa się także czarniną lub czorniną. W 100 gramach czerniny znajduje się ok. 80 kalorii, natomiast na porcję przypada ich ok. 230. Jest to więc idealna potrawa na lunch lub pierwsze danie obiadowe. W tej kaloryczności (w 100g) zawiera się: Podstawą czarnej polewki jest rosół, który można ugotować na mięsie kaczki, gęsi lub kury, czasem także królika. Należy także z danego zwierzęcia upuścić krwi i wymieszać ją z octem oraz cukrem, aby nie krzepła. Oprócz podstawowych składników na rosół, do zalewajki można dodać także śliwki lub syrop z nich, a także suszone owoce kompotowe, ocet winny czy miód. Ugotowaną zupę można podawać z gotowym makaronem, kluskami lanymi albo pokrojonymi w kostkę ziemniakami. W polskiej historii czernina, czyli czarna polewka, wykorzystywana była nie tylko jako zwykła potrawa. Rodzina mogła podać taką zupę kawalerowi, który starał się o rękę panny, ale nie był odpowiednim kandydatem według członków rodziny. Podanie młodemu chłopakowi czarnej polewki wiązało się z odmową w kwestii zaręczyn oraz ślubu. Taki motyw pojawia się np. w “Panu Tadeuszu” Adama Mickiewicza – według opowieści Gerwazego czernina miała być podana Jackowi Soplicy, który starał się o rękę Ewy Horeszkówny.", "url": "https://zywienie.abczdrowie.pl/czernina", "category": "wielkopolskie", "sub_category": "Gotowe dania i potrawy", "phrase": "Czernina (czarnina, czarna zalewajka)"}