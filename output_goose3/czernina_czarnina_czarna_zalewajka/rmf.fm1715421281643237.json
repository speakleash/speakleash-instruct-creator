{"meta_description": "Czernina, czarnina, czarna polewka, czarna zalewajka, mała czarna, szara polewka. Ta polska zupa ma wiele nazw, ale wszyscy doskonale wiedzą o jaką potrawę chodzi! Jeżeli spędzasz wakacje w województwie kujawsko-pomorskim musisz ją zjeść. W końcu czarnina kujawska została wpisana na listę polskich produktów tradycyjnych.", "title": "Wakacje w Polsce. Jesteś w województwie kujawsko-pomorskim? Musisz zjeść czarninę!", "content": "Czarnina to polska tradycyjna zupa, której główny składnikiem jest rosół i krew kaczki - rzadziej gęsi, królika czy prosięcia. Czarnina została wpisana na listę polskich produktów tradycyjnych, jako czernina kaszubska oraz czarnina kujawska. To potrawa, która często gości na niedzielnym stole właśnie w województwie kujawsko-pomorskim. Podobno tamtejsza gospodynie są mistrzyniami w doprawianiu tej zupy! Czarnina ma charakterystyczny słodko-kwaśny smak. Ważne, aby do zupy dodać ocet, który zapobiegnie krzepieniu się krwi. Czarninę najczęściej podaje się z lanymi kluskami, domowym makaronem - a czasami także z gotowanymi, ugniecionymi ziemniakami. Dodatki gospodynie dodają wedle uznania. Używa się np. syropku ze śliwek czy gruszek, miód, cukier trzcinowy. Jednak podstawowe składniki i sposób przygotowania pozostają nie zmienne! Czarnina dawniej podawana była kawalerowi, któremu ojciec odmówił ręki swojej córki. W \"Panu Tadeuszu\" Adam Mickiewicz wspomina o czarnej polewce, która miała być podana Jackowi Soplicy. • Krew przelewamy do naczynia. Dodajemy szczyptę soli i ocet winny. Dobrze ubijamy trzepaczką. • Włoszczyznę myjemy, obieramy i wkładamy do mięsa. Gotujemy do miękkości - około 40 minut. • Cebule obieramy, podpiekamy na palniku albo suchej patelni i dodajemy do wywaru na około 20 minut przed końcem. Dodajemy także przyprawy. • Suszone owoce myjemy i zalewamy szklanką wody. Dodajemy goździki i gotujemy około 20 minut w osobnym garnku. • Gotowy wywar przecedzamy i studzimy. Łączymy z wywarem z owoców i dokładnie mieszamy. • Podajemy z makaronem, warzywami i mięsem z wywaru.", "url": "https://www.rmf.fm/bajeczna-polska/news,32292,wakacje-w-polsce-jestes-w-wojewodztwie-kujawsko-pomorskim-musisz-zjesc-czarnine.html", "category": "wielkopolskie", "sub_category": "Gotowe dania i potrawy", "phrase": "Czernina (czarnina, czarna zalewajka)"}