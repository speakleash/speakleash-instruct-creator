{"meta_description": "", "title": "Kulinarne szlaki Pojezierza Wałeckiego - Produkty regionalne", "content": "Świeżo wyciskane soki owocowe i warzywne od zawsze były obecne w zbilansowanej diecie człowieka dbającego o swoje zdrowie. Firma Victoria Cymes od kilkunastu lat produkuje soki bezpośrednio wyciskane z owoców i warzyw. Jednym z oferowanych soków jest świeżo wyciskany sok marchwiowy w opakowaniu szklanym. Sok ten jest tłoczony z wyselekcjonowanych odmian marchwi, spełniających wymagania zawarte w zakładowej specyfikacji. Marchew jest badana pod kątem zawartości metali ciężkich oraz pozostałości pestycydów i azotanów/azotynów. Każda dostawa jest szczegółowo sprawdzana (warunki transportu: czystość, zabezpieczenie przed szkodliwymi warunkami atmosferycznymi, ślady obecności szkodników oraz temperatura przywozu surowca- nie więcej niż 10ºC). Z każdej dostawy jest pobierana próba do badań laboratoryjnych, w celu sprawdzenia zgodności ze specyfikacją (zawartość ekstraktu ogólnego, pH, ocena organoleptyczna). Soki nie są poddane procesowi pasteryzacji, nie zawierają dodatku cukru, ich słodycz pochodzi tylko i wyłącznie z surowca użytego do produkcji. Pierwszym etapem produkcji jest dokładne umycie i otarcie marchwi. Następnie przechodzi ona przez stół segregacyjny w celu wyeliminowania ewentualnych wad surowca. Marchew trafia do młynka w celu rozdrobnienia, po czym otrzymana miazga trafia na prasę taśmową w celu wyciśnięcia soku. Sok przed zmagazynowaniem w tanku jest filtrowany na sicie wibracyjnym i chłodzony do temperatury max. 6ºC i taka temperatura jest wymagana przy jego rozlewie. Dzięki zastosowaniu niskich temperatur i wysokiego reżimu higienicznego podczas całego procesu produkcyjnego i dystrybucji (począwszy od magazynowania surowca, poprzez cały proces wytwarzania soku, jego rozlewu, kończąc na półce sklepowej), sok nie musi być w żaden sposób utrwalany, aby zachować pełne walory odżywcze podczas całego okresu przydatności do spożycia, wynoszącego 1 dzień na półce sklepowej. Wraz z rozwojem technologii produkcyjnej, uzyskanie tradycyjnego soku marchwiowego w Victorii Cymes, pozwala konsumentom zaoszczędzić czas, zachowując wszystkie cechy soku wyciśniętego w warunkach domowych. Dodatkowym atutem jest poręczne, tradycyjne opakowanie, jakim jest butelka szklana.", "url": "https://kulinarne.siteor.pl/produkty-regionalne", "category": "zachodniopomorskie", "sub_category": "Miody", "phrase": "Miody wałeckie"}