{"meta_description": "Kolejny niesamowity przepis na babkę inspirowany recepturą na ciasto drożdżowe Agnieszki Kręglickiej. Babka drożdżowa wyszła lekka jak puch, dosłownie.", "title": "Babka drożdżowa Wielkanocna", "content": "Kolejny niesamowity przepis na babkę inspirowany recepturą na ciasto drożdżowe Agnieszki Kręglickiej. Nie będę Ci jej przedstawiać, ponieważ jeśli interesujesz się jedzeniem na pewno ją kojarzysz. Ciasto z jej przepisu robiłam akurat na sylwestra i wyszło genialne. Teraz chciałam je zaadoptować pod babkę i wyszło doskonale. Babka drożdżowa wyszła lekka jak puch, dosłownie. Sekretem dobrej babki z tego przepisu jest dobre wyrobienie ciasta drożdżowego, co akurat zajmuje około 20 min. Wiem, mi po 10 min. ręce opadały, ale można do wyrabiania zaprosić domowników. W końcu też będą ją konsumować w święta. 20 minut wyrabiamy wtłaczając co jakiś czas niewielką ilość oleju, który spowoduje, że babka będzie wilgotna w smaku i nie będzie tak szybko wysychać. Ja swoją polukrowałam co dodatkowo chroni ją przed wysychaniem. Babkę najlepiej zrobić tego samego dnia wiem, komu by się chciało piec w dniu świąt. Natomiast gwarantuję, że świeża babka drożdżowa z tego przepisu będzie w mig zjedzona. Babka z tego przepisu jest razem ze staropolską najlepsza jaką jadłam. Uwielbiam jej słodki smak, lekką konsystencję, puszystość i delikatność. Jest to ewidentnie babka, którą w Wielkanoc można podawać na tradycyjny, świąteczny stół. Drożdże suche lub świeże rozpuszczamy w 2 łyżkach ciepłego mleka, dodajemy łyżeczkę cukru. Zostawiamy na 5-10 min do wyrośnięcia.  Mąkę przesiewamy do dużej miski, dodajemy cukier i cukier waniliowy. Masło roztapiamy i lekko studzimy. Jajka oraz żółtka lekko roztrzepujemy. Masło, jajka, ciepłe mleko oraz wyrośnięty zaczyn wlewamy do mąki. Dobrze mieszamy najlepiej dużą łyżką drewnianą. Przykrywamy ściereczką i zostawiamy na 10 min. Po tym czasie zagniatamy ciasto, stopniowo wlewając olej. Wyrabianie powinno trwać około 20 min. Ponownie przykrywamy ściereczką i odstawiamy na 20 min. Rodzynki zalewamy wrzątkiem, odcedzamy i osuszamy. Oprószamy w mące. Do ciasta dodajemy rodzynki, startą skórkę z cytryny i chwilę wyrabiamy. Formę babkową z kominem o wym. 25 x 10 cm. smarujemy masłem i oprószamy mąką, nadmiar strzepujemy. Ciasto wkładamy do środka robiąc w środku dziurę na tzw. komin formy babkowej. Pieczemy w temp. 180 C przez ok. 40-50 min. Skórka z góry powinna być dobrze zarumieniona. Jeśli będzie za mocno się przypiekać można przykryć w trakcie pieczenia folią aluminiową. Upieczoną zostawiamy w formie na 15 min po czym lekko wyciągamy.  Cukier puder przesiewamy przez sitko, dodajemy alkohol oraz wodę. Mieszamy dokładnie. Jeśli jest za gęsty dodajemy więcej wody.", "url": "https://ilovebake.pl/przepis/babka-drozdzowa-wielkanocna", "category": "lubelskie", "sub_category": "Wyroby piekarnicze i cukiernicze", "phrase": "Baba (babka) drożdżowa z jabłkami"}