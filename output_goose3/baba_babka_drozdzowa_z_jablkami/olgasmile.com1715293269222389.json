{"meta_description": "BABKA DROŻDŻOWA NA WIELKANOC - Wiem, że babka drożdżowa na Wielkanoc jest jednym z najbardziej klasycznych polskich przepisów. Babka drożdżowa na Wielkanoc jest", "title": "BABKA DROŻDŻOWA NA WIELKANOC", "content": "Mam wrażenie, że babka drożdżowa na Wielkanoc jest jednym z najbardziej klasycznych polskich przepisów. Babka drożdżowa na Wielkanoc pojawia się w milionach polskich domów. Najczęściej spotkacie w nich także makowca, serniki i oczywiście mazurki w najróżniejszej formie. Ciekawa jestem jakie ciasta u ciebie będą na tegoroczną Wielkanoc? Takie pyszności pamiętam z domu rodzinnego, gdy wspominam zasiadanie do wspólnego stołu przy tradycyjnych daniach. Od wielu wielu lat zmieniły się u nas ciasta i sposób gotowania. W kuchni najfajniejsze jest to, że można zmieniać i dostosowywać wszystko pod własne potrzeby. Tradycje tworzy się w domu o tym rozmawiałam z moimi czytelnikami na facebooku. W każdym jest inna i tego się trzymajmy, bo w różnorodności siła. Dla mojej córki tradycyjne jest na przykład rosół bez mięsa. Dla mojego męża bigos z dużą ilością kiełbasy boczku i karkówki. Dla mnie kapusta kiszona gotowana z suszonymi owocami, bo moja mama nie przygotowywała jej nigdy z mięsem. Co rodzina, czas, region, miejsce zamieszkania, alergie, przekonania, dostępność składników, zasobność portfela i dieta to powstają nowe tradycje. Stare tradycje są w jakiś sposób modyfikowane czy też zastępowane a inne trwają w niezmienionej formie. Od lat jesteśmy na diecie bezglutenowej, dlatego taka babka wielkanocna jest dla nas bardziej wspomnieniem niż realnym daniem na świątecznym stole. Dlatego czasami wspomina się z sentymentem święta u babci, dużą rodzinę zasiadającą przy stole i zapach różnych dań, które pojawiały się z okazji rodzinnych uroczystości. Naprawdę mam wielką ochotę na słodycze. Im rzadziej je jem, tym bardziej bym chciała i czasami wspominam upieczoną babkę drożdżową na Wielkanoc jedzoną rano, posmarowaną masłem, tak jak lubiłam najbardziej. Generalnie w czasach dzieciństwa byłam niejadkiem, dlatego mama starała się, abym chociaż na śniadanie zjadła coś kalorycznego, co mnie nasyci. Odmawiałam jedzenia jajek i na pewno do takich dań nie zaliczały się u nas ani jajecznica ani różne kanapki. Także babka wielkanocna czy też babka drożdżowa na Wielkanoc przygotowywana tradycyjnie od pokoleń na pewno dla wielu z was jest wspomnieniem dzieciństwa lub też fantastycznym wypiekiem, który można jeść na co dzień, bo nie tylko od święta. • 50 g rodzynek (może być więcej lub mniej jak wolisz) • Do małej miseczki wkruszam drożdże, dodaję kilka łyżek mleka i kilka łyżek mąki. Mieszam i zostawiam, żeby zaczęły pracować. • W dużej misce mieszam ciepłe mleko z rozpuszczonym masłem, mąką, jajkami, szczyptą soli, cukrem waniliowym, rodzynkami, cukrem kryształem i pracującym zaczynem. Masa powinna być dość lepiąca, miękka i delikatna. • Formę do babki smaruję masłem, wysypuję bułką tartą. Przekładam ciasto, powinno sięgać, mniej więcej do połowy wysokości foremki. Przykrywam folią spożywczą i zostawiam do wyrośnięcia, aż prawie podwoi swoją objętość. Zależnie od temperatury otoczenia zajmuje to od 45 minut do 2 godzin. • Zdejmuję folie i babkę drożdżową wstawiam do rozgrzanego piekarnika do 170 stopni. Piekę przez 35 minut do czasu, gdy patyczek po nakłuciu będzie suchy. • Wyjmuję babkę z piekarnika, zostawiam na 20 minut, dopiero potem wyjmuję z foremki i studzę na kratce. • Babka drożdżowa na Wielkanoc może zostać posypana cukrem pudrem lub polewam lukrem.", "url": "https://www.olgasmile.com/babka-drozdzowa-na-wielkanoc.html", "category": "lubelskie", "sub_category": "Wyroby piekarnicze i cukiernicze", "phrase": "Baba (babka) drożdżowa z jabłkami"}