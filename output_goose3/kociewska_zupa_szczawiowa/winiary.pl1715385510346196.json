{"meta_description": "Zupa szczawiowa to propozycja idealna na wiosnę! Smakuje pysznie z koperkiem, jajkiem na twardo, natką pietruszki i innymi przyprawami!", "title": "Pomysły na pyszną zupę szczawiową - przepisy | Winiary", "content": "Zupa szczawiowa to wspaniałe i sycące danie, najpopularniejsze wiosną, kiedy jest sezon na świeży szczaw. Na szczęście dzięki przecierom z tego warzywa możemy cieszyć się smakiem szczawiu o każdej porze roku. Wypróbuj nasze przepisy na pyszne zupy szczawiowe. Zobacz, jak w prosty sposób przygotować klasyczną zupę szczawiową. Ziemniaki obierz i pokrój w grubą kostkę. Marchewkę obierz i pokrój w drobniejszą kostkę. Włóż warzywa do osolonego wrzątku z dodatkiem bulionu drobiowego WINIARY i gotuj przez 15-20 minut do miękkości. Świeży szczaw — liście wraz z łodygami, drobno posiekaj, dodaj do wywaru z warzyw i gotuj, aż szczaw dobrze się rozgotuje. Możesz także użyć przecieru ze szczawiu. Mąkę pszenną wymieszaj w miseczce ze śmietanką, dodaj kilka łyżek gorącej zupy, aby je zahartować, po czym wlej do zupy. Gotuj jeszcze około 30 minut na bardzo małym ogniu. Zupa szczawiowa w klasycznym wydaniu najlepiej smakuje z ugotowanym na twardo jajkiem. Prosty, szybki i pyszny przepis, z którym poradzi sobie nawet kuchenny nowicjusz. Jajko na twardo to nie jedyny dodatek do zupy szczawiowej. Do smaku szczawiu idealnie pasują także ziemniaki — dodaj je do podstawowej zupy lub przygotuj nieco wzbogaconą wersję zupy szczawiowej gotowanej na żeberkach z tłuczonymi ziemniakami. To fantastyczna propozycja na pyszne, sycące danie na chłodny, zimowy dzień. Jeśli chcesz przygotować ją na bardziej wykwintny obiad, wypróbuj nasz przepis na zupę szczawiową z dodatkiem plasterków łososia i koperkiem. Natomiast bardziej nowoczesną wersję zupy szczawiowej przygotujesz, dodając mleko kokosowe, które przełamuje charakterystyczny kwaskowy smak szczawiu i nadaje zupie aksamitną konsystencję. Palce lizać!", "url": "https://www.winiary.pl/przepis/zupa-szczawiowa/", "category": "pomorskie", "sub_category": "Gotowe dania i potrawy", "phrase": "Kociewska zupa szczawiowa"}