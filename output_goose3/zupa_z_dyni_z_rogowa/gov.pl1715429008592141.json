{"meta_description": "Produkt wpisany na listę produktów tradycyjnych w dniu 2016-06-15 w kategorii Gotowe dania i potrawy w woj. łódzkim.", "title": "Zupa z dyni z Rogowa - - Portal Gov.pl", "content": "Gęsta zawiesista zupa, której głównym składnikiem jest dynia wraz z warzywami i przyprawami. W zależności od naczynia, w którym się znajduje. W zależności od naczynia, w którym się znajduje. Gmina Rogów, mimo dość intensywnego rozwoju z uwagi na budowę linii kolejowej, zachowała charakter typowo rolniczy z dość dużą ilością gospodarstw z produkcją roślinną, zwierzęcą, a także gospodarstwami sadowniczymi. W każdym gospodarstwie od lat uprawiany jest ogród warzywny, w którym znajdują się warzywa takie jak ogórki, ziemniaki, marchew, seler, cebula, przeróżne zioła i przyprawy oraz dynia. Uprawiane warzywa wykorzystywane są do przygotowywania zazwyczaj dań codziennych. Jednym z nich jest zupa z dyni. Cechą wyróżniającą tę zupę od innych podobnych zup wytwarzanych w innych regionach jest baza do jej przygotowania. Bazę stanowi wywar przygotowany z różnych warzyw oraz przyprawy kolendra i kminek. Dodatkowo do zupy dodawana jest zacierka oraz specjalnie przygotowane grzanki z chleba. Najczęściej przygotowywana jest w okresie jesiennym oraz zimowym i stanowi cenne pożywienie, gdyż zawiera substancje odżywcze takie jak: błonnik, witaminy, sole mineralne i węglowodany. Zupa z dyni z Rogowa często prezentowana jest podczas różnych festynów oraz dożynek – Święta Plonów w Gminie.", "url": "https://www.gov.pl/web/rolnictwo/zupa-z-dyni-z-rogowa", "category": "łódzkie", "sub_category": "Gotowe dania i potrawy", "phrase": "Zupa z dyni z Rogowa"}