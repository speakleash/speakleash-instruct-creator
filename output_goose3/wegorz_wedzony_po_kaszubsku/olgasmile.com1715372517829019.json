{"meta_description": "WĘGORZ W GALARECIE. Pamiętam gdy węgorz w galarecie pojawiał się na naszym stole. Teraz spotykam go na weselach, gdzie węgorz w galarecie często pojawia się tak", "title": "WĘGORZ W GALARECIE", "content": "Pamiętam gdy węgorz w galarecie pojawiał się na naszym stole. Teraz spotykam go na weselach, gdzie węgorz w galarecie często pojawia się w towarzystwie ryb wędzonych. Generalnie węgorz smażony albo taki w occie jest dla mnie wspomnieniem czasów dzieciństwa. Wakacji w Strękowiźnie, potem na działce na pojezierzu brodnickim. Czasy dziecięce i nastoletnie, bardzo przyjemne, pełne odświeżających myśli, planów, kontaktu z naturą i długich wieczorów. Do tego grających tak głośno, że trudno wyjść z podziwu świerszczy, męczącego bzykania komarów i tej radości, że mamy lato i nie musimy siedzieć w mieście. Fajne czasy takiej wolności i przeświadczenia, że w życiu można wszystko i nic, absolutnie nic nas nie ogranicza. Pamiętam wieczory, gdy na kuchence gazowego przyczepionej do butli tata smażył ryby złowione nad ranem. świeże, chrupiące, pachnące jeziorem, słońcem, dzikością. Jadłam je z przyjemnością, chociaż węgorz nie należał do moich ulubionych. A Ty, lubisz węgorza? Ja bardziej go wspominam węgorza w galarecie ze spotkań ze znajomymi, z wesel, komunii i jakiś większych uroczystości rodzinnych. Często na święta też pojawiał się na stole i nadal tak się dzieje, chociaż dość trudno świeżego węgorza kupić. Dostaniecie go na zamówienie s klepach rybnych, w selgrosie i pewnie w makro. Dzisiaj u nie na blogu przepis tradycyjny, bo węgorz w galarecie zdecydowanie do takich należy! • Węgorza sprawiam, kroję na kawałki, u mnie takie 5-8 cm długości. • W garnku zagotowuję wywar warzywnym, wkładam ziela, listki oraz węgorza. Zagotowuję i gotuje około 15 minut. • Wyławiam, lekko schładzam i zdejmuję z niego skórę, co po ugotowaniu jest prostsze niż przed. • Z wywaru wyławiam listki, ziele, dodaję żelatynę, do smaku cukier i ocet. • Węgorza wkładam w foremce, zalewam zalewą i zostawiam do wystudzenia. Wstawiam do lodówki. • Węgorz w galarecie powinien być zjedzony w ciągu kilku dni.", "url": "https://www.olgasmile.com/wegorz-w-galarecie.html", "category": "pomorskie", "sub_category": "Produkty rybołówstwa, w tym ryby", "phrase": "Węgorz wędzony po kaszubsku"}