{"meta_description": "Krupniok to regionalna odmiana kaszanki. Jak przygotować smaczny krupniok? Zapraszamy do zapoznania się z naszym przepisem.", "title": "Krupniok - czym jest i jak go przygotować?", "content": "Wśród tradycyjnych, polskich wyrobów mięsnych znajduje się bardzo dużo produktów regionalnych. Jedną z najbardziej znanych na terenie Śląska jest krupniok, który ma wygląd bardzo zbliżony do kaszanki. Zachwyca on wyrazistym i niepowtarzalnym smakiem. Krupniok co to za danie? Krupniok to regionalna odmiana kaszanki. Bazą do przygotowania krupnioka jest ugotowana kasza gryczana oraz krew wieprzowa. Do tradycyjnego wyrobu używa się grubego jelita, które nadziewa się uprzednio przygotowanym farszem. Gotowe krupnioki należy włożyć do garnka z gorącą wodą i gotować przez 30 minut. Przygotowanie krupnioka zaczynamy od ugotowania kaszy gryczanej oraz jej wystudzenia. W międzyczasie należy ugotować również podroby oraz podgardle, przetopić sadło lub dodać smalcu. Wszystko należy drobno pokroić i zmieszać z kaszą. Teraz czas na dodanie przypraw. Z krupniokiem najlepiej komponują się zioła takie jak cząber, majeranek, tymianek czy kolendra. Wymieszaną masę wkładamy na godzinę do piekarnika, aby zdążyła dobrze napęcznieć. Wszystko studzimy. Dodajemy drugą część zmielonego mięsa oraz drobne kawałki skórki oraz krew. Całość znów mieszamy. Teraz można już nadziewać farszem jelita. Należy pamiętać, aby wypełniać je tylko do połowy, ponieważ podczas późniejszego gotowania mogą one pękać. W kolejnym kroku trzeba zamknąć każdy krupniok i włożyć do garnka z gorącą wodą, a następnie gotować na bardzo małym ogniu przez około pół godziny. Krupniok a kaszanka, jaka jest różnica. Skąd pochodzi krupniok? Różnica pomiędzy krupniokiem a kaszanką jest niewielka. Oba wyroby różnią się od siebie przede wszystkim nazwą. Krupnioki śląskie wyrabia się tylko na Śląsku, natomiast kaszanka znana jest w całej Polsce. Dodatkową różnicą jest grubość flaka, która w przypadku krupnioka jest większa. Ciekawostką jest, że krupniok został wpisany na listę produktów tradycyjnych Ministerstwa Rolnictwa, gdzie jego unikalny skład jest chroniony, co wspiera kultywowanie polskiej tradycji kulinarnej. Przygotowanie kaszanki należy rozpocząć od zmielenia ugotowanego mięsa. Najlepiej nadaje się podgardle wieprzowe, wątróbka, serca czy inne podroby. Przed włożeniem do garnka należy je dokładnie umyć. Następnie w wodzie po mięsie należy ugotować kaszę gryczaną. Kiedy kasza zmięknie trzeba dokładnie wymieszać ją z mięsem oraz przyprawami. Do masy można dodać rozdrobniony czosnek, cebulę oraz jałowiec. Całość zalewamy odpowiednią ilością krwi i czekamy aż napęcznieje. Teraz można już nadziewać farszem jelita wieprzowe. Formujemy je w odpowiedni kształt, a następnie zawiązujemy w taki sposób aby pozostało miejsce (w przeciwnym razie podczas gotowania mogą popękać). Po przygotowaniu wkładamy do garnka z gorącą wodą i gotujemy około pół godziny, a następnie studzimy. Kaszankę można przyrządzić również z dodatkiem kaszy jęczmiennej i mieszanek ziół, wtedy smak potrawy jest delikatniejszy. Kaszanka z wody to potrwa, którą można podawać na różne posiłki, a także przygotowywać na jej bazie pyszne potrawy. Kaszanka świetnie nadaje się jako samodzielny posiłek, który można serwować z chlebem lub gotowanymi ziemniakami. Zarówno krupniok jak i kaszankę można podawać w formie pieczonej, a także z grilla na ciepło. Pokrojoną i usmażoną z cebulą kaszankę można jeść z keczupem i pieczywem. Jest ona również wyśmienitym dodatkiem do smażonego jajka. Kaszanka z wody bardzo dobrze smakuje z warzywami takimi jak papryka, ogórek kiszony czy pomidor. Bogactwo naszych krajowych podrobów zachwyca swoja różnorodnością. Przygotowanie domowego krupnioka czy kaszanki nie jest bardzo skomplikowane, szczególnie jeżeli posiadamy nadziewarkę do kiełbas. Smak oraz skład wyrobów mięsnych przygotowanych w domu jest z pewnością o wiele lepszy niż produktów zakupionych w sklepie. Dodając do klasycznej kaszanki czy tradycyjnego krupnioka wyłącznie naturalnych składników daje nam gwarancję jakości i smaku potrawy. Nawet jeżeli nie mamy doświadczenia w robieniu wyrobów wędliniarskich z pewnością warto pokusić się więc o przyrządzenie domowej kaszanki, która zachwyci swoim smakiem nawet najbardziej wymagających smakoszy mięs.", "url": "https://potrawyregionalne.pl/krupniok-czym-jest-i-jak-go-przygotowac/", "category": "opolskie", "sub_category": "Mięso świeże oraz produkty mięsne", "phrase": "Krupnioki z Górek"}