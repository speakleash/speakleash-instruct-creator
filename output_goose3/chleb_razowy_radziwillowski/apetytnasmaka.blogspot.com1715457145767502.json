{"meta_description": "", "title": "CHLEB ŻYTNI RAZOWY RADZIWIŁŁOWSKI", "content": "Chleb żytni razowy radziwiłłowski to chleb na zakwasie, do którego przygotowania używa się jedynie mąki pełnoziarnistej razowej. Nie ma tu domieszki żadnej innej mąki, a przepis pochodzi jak sama nazwa wskazuje z Radziwił. Podobno kiedyś każda rodzina tam posiadała swój piec do wypieku chleba, jednak chleby były wypiekane tylko raz w tygodniu. Z tego też powodu chleb musiał być przygotowany tak, by zachował świeżość przez cały tydzień. Dlatego też wypiekano głównie chleby żytnie, na zakwasie. Ten przepis pochodzi jeszcze z XIX wieku i jest przepisem przekazywanym z pokolenia na pokolenie. Tak się składa, że u mnie w domu najczęściej przygotowywanym chlebem jest chleb bardzo podobny do tego. Zastępujemy jednak melasę miodem, którego dodałam również i do tego chleba. Zmieniłam również proporcję mąki, ze względu na to, że chleb czysto-razowy jest dość ciężki i niektóre osoby mogą się po nim źle czuć. • None Wszystkie składniki mieszamy w misce, następnie przykrywamy ją folią spożywczą i odstawiamy w ciepłe miejsce na 12 godzin. • None Po tym czasie wszystkie składniki na ciasto mieszamy z zaczynem (nie ma potrzeby długiego wyrabiania, jedynie do połączenia). • None Keksówkę smarujemy olejem i obsypujemy otrębami. Do środka nakładamy ciasto, przykrywamy ściereczką i odkładamy do wyrośnięcia w ciepłe miejsce na 4-5 godzin. Ciasto powinno podwoić objętość. • None Po tym czasie chleb wkładamy do piekarnika nagrzanego do 220 stopni C na 10-15 minut. Następnie zmniejszamy temperaturę do 200 stopni C i pieczemy jeszcze 45-55 minut. • None Po upieczeniu odstawiamy chleb na kratkę do ostygnięcia na kilka godzin.", "url": "http://apetytnasmaka.blogspot.com/2018/09/chleb-zytni-razowy-radziwiowski.html", "category": "mazowieckie", "sub_category": "Wyroby piekarnicze i cukiernicze", "phrase": "Chleb razowy radziwiłłowski"}