{"meta_description": "Chleb żytni, razowy zwany radziwiłłowskim na zakwasie. Jesień czas zacząć.", "title": "Chleb żytni, razowy zwany radziwiłłowskim na zakwasie. Jesień czas zacząć.", "content": "Przygotowanie zaczynu: – wszystkie składniki wymieszać ze sobą, zawinąć w folię spożywczą i odstawić na 12 godzin. Można to zrobić od razu w misie, w której będziemy wyrabiać chleb. cały zaczyn który przygotowaliśmy (210 g) 200 g wody 210 g mąki żytniej (typ 2000) 15 g melasy (zamiast melasy można dodać 15 g słodu żytniego lub jęczmiennego) 1 łyżeczka soli Do zaczynu dodać wszystkie składniki – wodę, mąkę żytnią, melasę (lub słód) i sól. Całość wymieszać, aż wszystkie składniki się połączą. Można to zrobić ręcznie lub mikserem, nie ma potrzeby długiego wyrabiania, wystarczy, że wszystkie składniki się połączą. Ciasto na chleb przełożyć do keksówki lekko natłuszczonej olejem i wysypanej otrębami lub wyłożonej papierem do pieczenia, przykryć ściereczką i odstawić na 4-5 godzin do wyrośnięcia w ciepłe miejsce. Po tym czasie ciasto chlebowe powinno podwoić swoją objętość. Piekarnik nagrzać do temperatury 220-230 stopni (grzałka góra – dół, bez termoobiegu). Piec przez około 10-15 minut, po czym zmniejszyć temperaturę do 200 stopni, wyjąć chleb z formy (zdjąć papier do pieczenia jeśli go używaliśmy) i piec jeszcze około 45-55 minut. Po upieczeniu przełożyć na kratkę i pozostawić na kilka godzin do wystygnięcia. Jeśli postukamy w spód bochenka, dobrze wypieczony chleb powinien wydawać głuchy odgłos. -chleb wyrastał ok. 4 godzin i to było trochę za długo, następnym razem spróbuję w 3 godz.(lekko przerósł), -wypiek ma wspaniały aromat dzięki dodatkowi melasy, następnym razem upiekę go ze słodem, żeby porównać.", "url": "https://akacjowyblog.blogspot.com/2018/09/chleb-zytni-razowy-zwany-radziwiowskim.html", "category": "mazowieckie", "sub_category": "Wyroby piekarnicze i cukiernicze", "phrase": "Chleb razowy radziwiłłowski"}