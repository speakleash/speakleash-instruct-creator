{"meta_description": "", "title": "Żytni, razowy chleb radziwiłłowski na zakwasie we wrześniowej piekarni", "content": "Dzięki Oli z bloga Cztery fajery mieliśmy okazję wypróbować we wrześniowej piekarni Amber historyczną recepturę na chleb radziwiłłowski. Jak pisze Autorka na swoim blogu - \"Chleb żytni razowy radziwiłłowski na zakwasie został wpisany przez Ministerstwo Rolnictwa na listę produktów tradycyjnych województwa mazowieckiego. To chleb z mąki pełnoziarnistej (razowej) bez domieszki jakiejkolwiek innej mąki. Dzięki temu długo zachowuje świeżość i nie wysycha tak szybko jak chleby pszenne. Piękny ciemny kolor zawdzięcza dodatkowi melasy lub słodu, który zaczęto stosować dopiero w XX wieku. Jak na prawdziwy wiejski chleb przystało, chleb żytni razowy radziwiłłowski na zakwasie składa się tylko z czterech składników: mąki, wody, soli i ewentualnie melasy. Nic więcej i nic mniej.” I ja do tej receptury całkowicie się dostosowałam, niczego w niej nie zmieniając. • Do zaczynu dodać wszystkie składniki – wodę, mąkę żytnią, melasę (lub słód) i sól. Całość wymieszać, aż wszystkie składniki się połączą. Można to zrobić ręcznie lub mikserem, nie ma potrzeby długiego wyrabiania, wystarczy, że wszystkie składniki się połączą. • Ciasto na chleb przełożyć do keksówki lekko natłuszczonej olejem i wysypanej otrębami lub wyłożonej papierem do pieczenia, przykryć ściereczką i odstawić na 4-5 godzin do wyrośnięcia w ciepłe miejsce. Po tym czasie ciasto chlebowe powinno podwoić swoją objętość. • Piekarnik nagrzać do temperatury 220-230 stopni (grzałka góra – dół, bez termoobiegu). Piec przez około 10-15 minut, po czym zmniejszyć temperaturę do 200 stopni i piec jeszcze około 45-55 minut. • Po upieczeniu przełożyć na kratkę i pozostawić na kilka godzin do wystygnięcia. Jeśli postukamy w spód bochenka, dobrze wypieczony chleb powinien wydawać głuchy odgłos. na małą foremkę:80 g wody80 g mąki żytniej typ 200050 g zakwasu żytniegoPrzygotowanie zaczynu: wszystkie składniki wymieszać ze sobą, zawinąć w folię spożywczą i odstawić na 12 godzin. Można to zrobić od razu w misie, w której będziemy wyrabiać chleb.cały zaczyn, który przygotowaliśmy (210 g )200 g wody210 g mąki żytniej (typ 2000)15 g melasy (zamiast melasy można dodać 15 g słodu żytniego lub jęczmiennego)1 łyżeczka soliTaki chleb zdaniem Oli nadaje się do jedzenia nawet po tygodniu od upieczenia. U mnie wytrwał 3 dni, ale dziś upiekłam kolejny z podwojonej ilości składników i zobaczymy. Doświadczenie w pieczeniu chlebów na zakwasie pozwala być spokojnym, że tak jest w istocie.Chleb radziwiłłowski wypiekali autorzy blogów:", "url": "http://weekendywdomuiogrodzie.blogspot.com/2018/09/zytni-razowy-chleb-radziwiowski-na.html", "category": "mazowieckie", "sub_category": "Wyroby piekarnicze i cukiernicze", "phrase": "Chleb razowy radziwiłłowski"}