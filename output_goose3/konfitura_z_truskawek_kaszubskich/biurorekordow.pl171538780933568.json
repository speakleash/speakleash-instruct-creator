{"meta_description": "Należysz do grona miłośników konfitury owocowej? A może kochasz truskawki? Dowiedz się jaki Rekord Polski padł w kategorii na największą konfiturę owocową.", "title": "Największa konfitura owocowa - Rekord Polski ⋆ Biuro Rekordów", "content": "Cóż to była za rekordowa uczta, gdy podczas IV Festiwalu Truskawek Kaszubskich ustanowiono oficjalny Rekord Polski na największą porcję konfitury owocowej! Dowiedz się jaki był wynik tego przepysznego rekordu! Rekordowa próba odbyła się 30 czerwca 2019 roku w Chmielnie podczas IV Festiwalu Truskawek Kaszubskich. Rekord został ustanowiony z wynikiem 100,15 kg pysznej, aromatycznej konfitury truskawkowej przez Gminny Ośrodek Kultury Sportu i Rekreacji w Chmielnie. Inspiracją do ustanowienia rekordu była chęć poczęstowania jak największej liczby uczestników konfiturą truskawkową ze słodkich i aromatycznych truskawek kaszubskich, które są produktem tradycyjnym województwa pomorskiego. Truskawki kaszubskie zostały nawet wpisane do europejskiego systemu nazw i oznaczeń geograficznych. Ustanawianie rekordu przebiegło bardzo sprawnie i bez większych komplikacji. Rozpoczęto od przygotowania truskawek oraz dokonania pomiarów naczyń, w których przygotowywano rekordową konfiturę. Do przygotowania lokalnego przysmaku wykorzystano: 120 kg truskawek, 12 kg cukru oraz 1 litr soku z cytryny. Po oficjalnym ważeniu całej konfitury odczytano wynik rekordu i rozdano przysmak zgromadzonym uczestnikom wydarzenia.", "url": "https://biurorekordow.pl/najwieksza-konfitura-owocowa-rekord-polski/", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura z truskawek kaszubskich"}