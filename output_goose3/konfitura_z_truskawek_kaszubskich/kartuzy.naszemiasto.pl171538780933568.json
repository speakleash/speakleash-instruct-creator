{"meta_description": "Jarmark Kaszubski w Stężycy tradycyjnie wyłonił najlepsze przetwory i desery z truskawek. W konkursie o puchar starosty kartuskiego zwyciężyły pierogi z Gościńca Malinówka oraz konfitury z gospodarstwa agroturystycznego Zofii Smardz.", "title": "Jarmark Kaszubski Stężyca 2013. Najlepsze desery i przetwory z truskawek [ZDJĘCIA]", "content": "Konkurs z truskawek, czyli sztandarowego produktu tradycyjnego Kaszub, jak co roku towarzyszył jarmarkowy Kaszubskiemu w Stężycy. Spośród zgłoszonych rarytasów kapituła musiała wybrać najlepsze, co jak przyznał Artur Michna, krytyk kulinarny przewodniczący kapitule, zajęło dwie godziny. - Braliśmy pod uwagę przede wszystkim truskawkowość smakołyku, czyli to, czy faktycznie są tam truskawki i czy ich smak nie jest zagłuszony przez dodatków przemysłu spożywczego - tłumaczył Artur Michna. W kategorii deser drugi raz z rzędu zwyciężył Gościniec Malinówka w Krzesznej. Przed rokiem uznanie zyskały przygotowane przez jego właścicieli naleśniki, tym razem pierogi z truskawkami. - Przygotowanie jest proste, używamy mąki wrocławskiej, jajka wiejskiego, soli i wody przegotowanej, zagniatamy wszystko rękoma, wałkujemy i wycinamy krążki, a do tego dodajemy truskawki pokrojone na cztery części z łyżeczką cukru i sklejamy palcami - tłumaczą Iwona i Dariusz Sikorscy, właściciele Gościńca Malinówka. - To niby proste, ale trzeba dużo zaangażowania i serca, aby przyrządzić je dobrze. Na jakość i smak wpływa też używanie produktów wysokiej jakości od okolicznych producentów, w naszym gościńcu innych nie stosujemy.", "url": "https://kartuzy.naszemiasto.pl/jarmark-kaszubski-stezyca-2013-najlepsze-desery-i-przetwory/ar/c8-1931585", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura z truskawek kaszubskich"}