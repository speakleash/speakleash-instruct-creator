{"meta_description": "Od 24 do 27 września w Poznaniu trwały targi Smaki Regionów. Województwo pomorskie reprezentowało 13 wystawców, których aż pięć produktów podbiło se", "title": "Konfitura z kaszubskiej truskawki z Perłą Smaków Regionów w Poznaniu", "content": "Pomorskie smaki zachwyciły uczestników poznańskich targów Smaki Regionów. Nasi reprezentanci powrócili do swoich środowisk łącznie aż jedenastoma nagrodami. Powody do dumy ma też Stowarzyszenie Kobiet Zgorzałego. Konfitura z kaszubskiej truskawki \"Zgorzałek\" podbiła serce jury, które uhonorowało ten produkt aż dwoma laurami - Złotym Medalem Targów Smaków oraz Perłą 2016.- Konfitura już wcześniej była nagradzana w Gdańsku na imprezie Pomorskie Smaki 2011 i 2012 oraz Bursztynowy Laur. Od dziewięciu lat promuję ją na wszystkich targach w Gdańsku, Wrocławiu, Katowicach, czy Poznaniu - mówi Zyta Górna, prezes Stowarzyszenia Kobiet Zgorzałego.Jak dodaje, truskawki, a szczególnie te kaszubskie przywołują u niej smak dzieciństwa, rodzinną plantację kaszubskiej maleny.- Ponad dwadzieścia lat prowadzą kwaterę agroturystyczną w Zgorzałem. Promuję też przetwory z truskawki kaszubskiej, prowadzę warsztaty edukacyjne i pokazy kulinarne z truskawką w tle. Wychowałam się w Borucinie, gdzie wszystkie wakacje spędzałam na polu truskawkowym. Razem z ojcem jeździłam na skup. W Zgorzałem też uprawiałam truskawki. Przetwory truskawkowe robiła moja babcia, potem mam. Teraz ja. Właśnie stąd wzięło się u mnie zamiłowanie do przetworów i truskawek, które przy każdej okazji promuję - podsumowuje Zyta Górna.Dodajmy też, że Zyta Górna wydawała własną publikację kulinarną \"Smaki Kaszub\", gdzie również można znaleźć przepisy na truskawkowe przysmaki.", "url": "https://kartuzy.info/artykul/konfitura-z-kaszubskiej/801315", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Konfitura z truskawek kaszubskich"}