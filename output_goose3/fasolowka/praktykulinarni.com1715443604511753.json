{"meta_description": "Fasolówka to jedna z najbardziej rozgrzewających i treściwych zup. Nie należała do moich ulubionych w dzieciństwie, bo była zbyt zawiesista", "title": "Fasolówka, wegetariańska zupa fasolowa", "content": "Fasolówka to jedna z najbardziej rozgrzewających i treściwych zup. Nie należała do moich ulubionych w dzieciństwie, bo była zbyt zawiesista i tłusta. Moja wersja jest lekka, zdrowa, wegetariańska (wręcz wegańska). Fasola to wspaniałe źródło białka i węglowodanów. Ziemniaki też dostarczą energii, a przy okazji potasu i witamin. Zupa fasolowa właściwie robi się sama, ale wymaga wcześniejszego namoczenia fasoli. Oczywiście w wersji super ekspresowej możecie wykorzystać fasolkę z puszki. Z takich rozwiązań często korzystam, choć w przypadku zupy wolę poczekać, bo smak ugotowanej w domu fasoli jest nie do zastąpienia. Fasolówkę możesz podać samą, z pieczywem albo drobnym makaronem. Zajrzyjcie do przepisu na znakomitą zupę z porami i fasolą. Sprawdźcie inne pomysły na dania z fasolą. • W garnku rozgrzej olej, wrzuć cebulę i czosnek, po 2 minutach dodaj marchew, pietruszkę, pora i ziemniaki. Duś razem przez 6-7 minut często mieszając. • Przełóż fasolę i wlej wodę z jej gotowania. Posól odrobinę, dodaj majeranek. Gotuj razem, aż ziemniaki będą miękkie. • Trzy chochle zupy (dobrze, żeby zawierały dużo fasoli) przełóż do blendera i zmiksuj, przelej z powrotem do garnka. To zagęści zupę. Zagotuj. TU znajdziecie przepis na fasolową z czerwoną fasolą z puszki.", "url": "https://praktykulinarni.com/fasolowka-wegetarianska-zupa-fasolowa/", "category": "małopolskie", "sub_category": "Napoje (alkoholowe i bezalkoholowe)", "phrase": "Fasolówka"}