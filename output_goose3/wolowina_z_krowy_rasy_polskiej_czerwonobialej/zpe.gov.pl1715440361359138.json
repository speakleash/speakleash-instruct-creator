{"meta_description": "E‑podręczniki to bezpłatne i dostępne dla wszystkich materiały edukacyjne.", "title": "Rasy bydła - Zintegrowana Platforma Edukacyjna", "content": "Pierwsza rasa to angus. Wymienione zostało kilka podstawowych informacji na temat tej rasy. Kraj pochodzenia: Wielka Brytania Typ: mięsny Ubarwienie: bezrożność oraz jednolite czarne lub czerwone umaszczenie. Wysokość w kłębie: krowy 126 cm, buhaje 131 cm Masa ciała: krowa 500‑650 kg, buhaj 800–1000 kg Mleczność matek: średnia Wartość rzeźna: bardzo wysoka wydajność rzeźna dochodzącą do 70%. Dobowy przyrost w chowie intensywnym wynosi 900–1000 g. Jakość mięsa: bardzo dobra. Mięso ma wysokie walory kulinarne i smakowe: jest delikatne, soczyste, drobnowłókniste i marmurkowate. Zasięg: międzynarodowy. Rasa ta znalazła uznanie w USA, Kanadzie, Meksyku, Argentynie, Brazylii, Australii czy Nowej Zelandii. Na pierwszym zdjęciu znajduje się stojący na łące buhaj rasy angus o czarnym umaszczeniu. Zwierzę jest krępe i masywne, z wyraźnie zaznaczonym przyrodzeniem oraz krótką okrywą włosową. Na drugim zdjęciu znajduje się stojąca na łące krowa rasy angus. Krowa jest bezrożna, o jednolitym brązowym umaszczeniu i jasnej śluzawicy. Zwierzę ma krótką okrywę włosową. Pod zdjęciem znajduje się nagranie (plik dźwiękowy), treść czytana przez lektorkę jest tożsama z treścią zamieszczoną na planszy. Druga rasa to belgijska biało‑błękitna. Wymienione zostało kilka podstawowych informacji na temat tej rasy. Kraj pochodzenia: Belgia Typ: mięsny Ubarwienie: umaszczenie od białego, poprzez błękitne, do całkowicie czarnego. Możliwa jest kombinacja bieli, czerni i niebieskiego, bardzo często występuje także umaszczenie czarno‑białe. Wysokość w kłębie: krowa 138–145 cm, buhaj 145–150 cm. Masa ciała: krowa 700–900 kg, buhaj 1100–1200 kg. Wartość rzeźna: wybitna. Wydajność rzeźna buhajków wynosi ponad 67%, a krów ok. 63%. Przyrost dobowy bydła w wieku 7–13 miesięcy wynosi odpowiednio 1,6 kg dla buhaja i 1,5 kg dla krowy. Jakość mięsa: bardzo wysoka. Tusze BB w klasyfikacji EUROP uzyskują najwyższe oceny. Mięso odznacza się bardzo małą zawartością tłuszczu, wysoką jakością i dużą przydatnością kulinarną. Zasięg: charakterystyczną cechą tej rasy jest jej przystosowanie do różnych warunków klimatycznych, stąd zasięg jej występowania jest międzynarodowy – występuje zarówno w Europie, jak i w Ameryce Północnej. U rasy tej występuje zjawisko hipertrofii mięśniowej, czyli dwupośladkowości (podwójnego umięśnienia). Ma to związek z mutacją w sekwencji kodującej gen miostatyny, odpowiedzialnej m.in. za regulację wzrostu mięśni.  Zdjęcie przedstawia stojącą bokiem do widza krowę rasy belgijskiej biało‑błękitnej. To duże, masywne zwierzę o nierównym umaszczeniu od białego do czarnego. Pod zdjęciem znajduje się nagranie (plik dźwiękowy), treść czytana przez lektorkę jest tożsama z treścią zamieszczoną na planszy. Trzecia rasa to blonde d’Aquitaine. Wymienione zostało kilka podstawowych informacji na temat tej rasy. Kraj pochodzenia: Francja Typ: mięsny Ubarwienie: umaszczenie jednolite, najczęściej płowe, ale ze znaczną zmiennością – od białego do bladoczerwonego. Śluzawica, rogi i racice są cieliste. Wysokość w kłębie: krowa 142–145 cm, buhaj 145–150 cm Masa ciała: krowa 700–800 kg, buhaj 1000–1200 kg Mleczność matek: bardzo dobra Wartość rzeźna: dobra. Wysoka wydajności rzeźna (ok. 65%) oraz wysoki przyrost dzienny wynoszący 1200–1500 g. Jakość mięsa: dobra. Umiarkowane otłuszczenie tusz i bardzo smaczne, delikatne mięso. Zasięg: duża popularność i hodowla w 30 krajach świata, w tym w Polsce. Pierwsze zdjęcie przedstawia stojącą na łące krowę rasy blonde d’Aquitaine. To duże, masywne zwierzę o jasnobeżowym umaszczeniu z krótką okrywą włosową o krótkich, masywnych nogach. Zwierzę ma obwisłe podgardle. Drugie zdjęcie przedstawia stojącą na łące krowę rasy blonde d’Aquitaine. To duże, masywne zwierzę o jasnobeżowym umaszczeniu z krótką okrywą włosową o krótkich, masywnych nogach. Zwierzę ma obwisłe podgardle. Pod zdjęciem znajduje się nagranie (plik dźwiękowy), treść czytana przez lektorkę jest tożsama z treścią zamieszczoną na planszy. Czwarta rasa to charolaise. Wymienione zostało kilka podstawowych informacji na temat tej rasy. Kraj pochodzenia: Francja Typ: mięsny Ubarwienie: umaszczenie od odcienia słomkowego, przez beżowy po jednolite białe. Skóra jest niepigmentowana, a śluzawica, rogi i racice jasne. Wysokość w kłębie: krowy 140 cm, buhaje 150 cm Masa ciała: krowa 700–900 kg, buhaj 1000–1200 kg Mleczność matek: wystarczająca do odchowania cieląt Wartość rzeźna: dobra. Przyrosty dobowe opasów są bardzo wysokie i wynoszą 1200–1500 g. Wydajność rzeźna wynosi 60–65%. Jakość mięsa: dobra jakość mięsa z małą zawartością tłuszczu. Zasięg: rasa jest obecna w ponad 70 krajach na 5 kontynentach. Pierwsze zdjęcie przedstawia stojącego ma łące buhaja rasy charolaise. To duże, krępe masywne zwierzę o beżowym umaszczeniu w kilku odcieniach z krótką okrywą włosową i o krótkich, masywnych nogach. Drugie zdjęcie przedstawia stojącą w zagrodzie krowę rasy charolaise. To duże, masywne zwierzę o jednolicie białym umaszczeniu z krótką okrywą włosową o krótkich, masywnych nogach. Obok krowy stoi nieduże cielę. Pod zdjęciem znajduje się nagranie (plik dźwiękowy), treść czytana przez lektorkę jest tożsama z treścią zamieszczoną na planszy. Piąta rasa to galloway. Wymienione zostało kilka podstawowych informacji na temat tej rasy. Kraj pochodzenia: Szkocja Typ: mięsny Ubarwienie: duża zmienność umaszczenia: najbardziej popularne jest czarne, bywa także beżowe, brązowe, czerwone i mieszanki tych barw; rzadko występują zwierzęta o białym umaszczeniu z ciemną pigmentacją śluzawicy i strzyków oraz okolic oczu i uszu. Sierść jest obfita, dwuwarstwowa, chroniąca przed niską temperaturą i wilgocią. Odmianą tej rasy jest belted galloway (galloway siodłaty/paskowany), która charakteryzuje się białym, szerokim pasem wokół środka tułowia. Wysokość w kłębie: krowy 125 cm, buhaje ok. 135 cm Masa ciała: krowa 500–600 kg, buhaj 700–800 kg Mleczność matek: średnia Wartość rzeźna: średnia. Wartość rzeźna wynosi 55–57%. Przyrost dobowy w intensywnym chowie to ok. 1000 g. Jakość mięsa: wysokie walory smakowe i dietetyczne. Mięso jest soczyste i delikatne, marmurkowate, ma mało tłuszczu okrywkowego i jest bogate w nienasycone kwasy tłuszczowe omega‑3 i omega‑6. Zasięg: międzynarodowy. Rasa ta hodowana jest w 17 krajach Europy, jednak najliczniej występuje w Kazachstanie. Pierwsze zdjęcie przedstawia buhaja rasy galloway stojącego na pastwisku. Zwierzę ma czarne umaszczenie z charakterystycznym białym, szerokim pasem przebiegającym przez środek tułowia, a także obfitą okrywę włosową. Buhaj jest bezrożny. Drugie zdjęcie przedstawia krowę rasy galloway stojącą na łące. Zwierzę ma czarne umaszczenie z charakterystycznym białym, szerokim pasem przebiegającym przez środek tułowia. Krowa jest bezrożna i ma obfitą okrywę włosową. Pod zdjęciem znajduje się nagranie (plik dźwiękowy), treść czytana przez lektorkę jest tożsama z treścią zamieszczoną na planszy. Szósta rasa to hereford. Wymienione zostało kilka podstawowych informacji na temat tej rasy. Kraj pochodzenia: Wielka Brytania Typ: mięsny, późno dojrzewający Ubarwienie: czerwone, brunatne z białą głową, podgardlem, mostkiem, podbrzuszem oraz kiścią ogonową. Wysokość w kłębie: krowa 130 cm, buhaj 135 cm Masa ciała: krowa 600 kg, buhaj 900 kg Mleczność matek: średnia Wartość rzeźna: wysoka. Średni dobowy przyrost w chowie intensywnym wynosi 1000 g. Wydajność rzeźna dochodzi do 65%. Jakość mięsa: wybitna. Mięso jest marmurkowate, soczyste, ze znaczną ilością tłuszczu. Zasięg: międzykontynentalny. Jest to najpopularniejsza rasa mięsna na świecie. Bydło rasy hereford rozpowszechniło się m.in. w USA, Argentynie, Brazylii, Urugwaju, Chile, Meksyku, Kanadzie, Australii, Nowej Zelandii i RPA. Pierwsze zdjęcie przedstawia stojące na łące dwa buhaje rasy hereford. To duże, krępe, masywne zwierzę o umaszczeniu od czerwonego do brunatnego, z białą głową, podgardlem, mostkiem, podbrzuszem i kiścią ogona. Zwierzę ma krótką okrywę włosową. Drugie zdjęcie przedstawia stojącą na łące krowę rasy hereford. To duże, masywne zwierzę o umaszczeniu od czerwonego do brunatnego, z białą głową, podgardlem, mostkiem, podbrzuszem i kiścią ogona. Zwierzę ma krótką okrywę włosową. Pod zdjęciem znajduje się nagranie (plik dźwiękowy), treść czytana przez lektorkę jest tożsama z treścią zamieszczoną na planszy. Siódma rasa to highland. Wymienione zostało kilka podstawowych informacji na temat tej rasy. Kraj pochodzenia: Szkocja Typ: mięsny Ubarwienie: umaszczenie bardzo zróżnicowane: najczęściej brązowe, ale również żółte, jasnobrązowe, ciemnobrunatne, czerwonobrunatne, czerwone i czarne, zdarzają się także zwierzęta o umaszczeniu białym i srebrnym (żadne umaszczenie nie jest dominujące genetycznie). Cechą wyróżniającą jest charakterystyczna długa, pokrywająca całe ciało, okrywa włosowa, w której występują dwie warstwy: zewnętrzna – składająca się z długich i grubych włosów, osłaniająca przed śniegiem i wiatrem oraz wewnętrzna – miękka i puszysta, która chroni ciało przed utratą ciepła. Wysokość w kłębie: krowy 105 cm, buhaj 120–130 cm Masa ciała: krowa 400–450 kg, buhaj 625 kg Mleczność matek: średnia Wartość rzeźna: bardzo dobra. Przyrost dobowy w intensywnym chowie wynosi ok. 1000 g. Jakość mięsa: wybitna. Wołowina ma wysokie walory kulinarne, jest marmurkowata, soczysta, o niskiej zawartości cholesterolu i praktycznie pozbawiona tłuszczu okrywowego. Zasięg: międzynarodowy. Występuje m.in. w Europie i USA. Pierwsze zdjęcie przedstawia buhaja rasy highland z długą, jasnobrązową okrywą włosową, lekko falującą, która pokrywa jego całe ciało. Zwierzę ma zakrzywione do dołu rogi. Drugie zdjęcie przedstawia krowę stojącą na łące rasy highland z długą, jasnobrązową okrywą włosową, która pokrywa jej całe ciało. Zwierzę ma zakrzywione do góry rogi. Pod zdjęciem znajduje się nagranie (plik dźwiękowy), treść czytana przez lektorkę jest tożsama z treścią zamieszczoną na planszy. Ósma rasa to limousine. Wymienione zostało kilka podstawowych informacji na temat tej rasy. Kraj pochodzenia: Francja Typ: mięsny Ubarwienie: jednolite czerwone, od koloru bułanego do ciemnoczerwonego z rozjaśnionym włosem na brzuchu, stronie wewnętrznej ud wraz z okolicami wymienia oraz wokół oczu i śluzawicy. Wysokość w kłębie: krowy 137 cm, buhaje 143 cm Masa ciała: krowa 650–800 kg, buhaj do 1200 kg Mleczność matek: dobra Wartość rzeźna: bardzo dobra. Przyrost dobowy w chowie intensywnym wynosi 1100–1300 g. Wydajność rzeźna osiąga wartość 67,5%. Jakość mięsa: bardzo dobra ze względu na chude mięso o doskonałych walorach kulinarnych. Zasięg: rasa limousine obecna jest w ponad 80 krajach na całym świecie, m.in. w Stanach Zjednoczonych, Argentynie, Meksyku, Portugalii, Irlandii, Wielkiej Brytanii, Polsce czy na Węgrzech. Pierwsze zdjęcie przedstawia stojącą na łące krowę rasy limousine. To duże, masywne zwierzę o jednolicie czerwonym umaszczeniu z rozjaśnionym włosem na brzuchu, dolnych częściach kończyn, wokół oczu i śluzawicy. Zwierzę ma krótką okrywę włosową. Drugie zdjęcie przedstawia stojącego na łące buhaja rasy limousine. Ma dość krótką sierść. Umaszczenie bułane. Ciemniejsze fragmenty sierści w okolicy głowy i szyi, natomiast jaśniejsze na kończynach. Zwierzę masywne i silne. Kształt ciała wpisany w prostokąt. Głowa średniej wielkości, osadzona na umięśnionej szyi. Tułów oraz mięśnie nóg są obficie umięśnione. Zwierzę na fotografii jest bezrożne. Pod zdjęciem znajduje się nagranie (plik dźwiękowy), treść czytana przez lektorkę jest tożsama z treścią zamieszczoną na planszy. Dziewiąta rasa to marchigiana. Wymienione zostało kilka podstawowych informacji na temat tej rasy. Kraj pochodzenia: Włochy Typ: mięsny Ubarwienie: biała, krótka i gładka okrywa włosowa z możliwością szarych podbarwień u samców, czarna pigmentacja skóry i czarna śluzawica. Rogi na końcach mają czarną barwę, podobnie jak racice. Wysokość w kłębie: krowy 128–145 cm, buhaje 145–150 cm Masa ciała: krowa 700–900 kg, buhaj ponad 1200 kg Mleczność matek: średnia Wartość rzeźna: bardzo dobra. Średnie dzienne przyrosty wahają się w granicach od 1100 do 1300 g, a wydajność rzeźna przekracza 60%. Jakość mięsa: bardzo dobra. Wołowina odznacza się wyraźną marmurkowatością. Zasięg: Europa i kraje pozaeuropejskie. Liczne pogłowie bydła rasy marchigiana znajduje się w Ameryce Łacińskiej i Południowej oraz w Republice Południowej Afryki z uwagi na przystosowanie do zmiennych warunków klimatycznych. Pierwsze zdjęcie przedstawia stojącego w oborze buhaja rasy marchigiana. To duże, krępe, masywne zwierzę o białym umaszczeniu z krótką okrywą włosową o krótkich, masywnych nogach. Zwierzę ma obwisłe podgardle. Drugie zdjęcie przedstawia stojącą w zagrodzie krowę rasy marchigiana. To duże, masywne zwierzę o białym umaszczeniu z krótką okrywą włosową o krótkich, masywnych nogach. Zwierzę ma obwisłe podgardle. Pod zdjęciem znajduje się nagranie (plik dźwiękowy), treść czytana przez lektorkę jest tożsama z treścią zamieszczoną na planszy. Dziesiąta rasa to piemontese. Wymienione zostało kilka podstawowych informacji na temat tej rasy. Kraj pochodzenia: Włochy Typ: mięsny Ubarwienie: krowa ma siwo‑białe umaszczenie, czasami jasnobeżowe z charakterystyczną ciemną pigmentacją śluzawicy, uszu, rogów i racic. Buhaj ma ciemniejsze umaszczenie z czarnym podpalaniem na głowie i rogach. Wysokość w kłębie: krowa 140 cm, buhaje 145 cm Masa ciała: krowa 600 kg, buhaj 900–1000 kg Mleczność matek: bardzo dobra. Część krów nadal użytkowana jest jako krowy mleczne. Wartość rzeźna: wybitna. Wydajność rzeźna wynosi między 65 a 72%. Przyrost dobowy w chowie intensywnym wynosi 950–1050 g. Jakość mięsa: bardzo dobra. Ma ono wysokie walory smakowe i dietetyczne z uwagi na niską zawartość tłuszczu i cholesterolu. Zasięg: międzynarodowy. Bydło rasy piemontese jest obecne na wszystkich kontynentach. Najbardziej znane jest we Francji, Danii, Irlandii, Wielkiej Brytanii, Holandii, Niemczech oraz w Polsce. Rasa ta sprawdziła się także w Kanadzie, USA, Brazylii czy Argentynie. Pierwsze zdjęcie przedstawia buhaja rasy piemontese stojącego na łące. Zwierzę ma szare umaszczenie z czarnym podpalaniem na rogach i głowie. Jest krępej i masywnej budowy, bezrożne i ma krótką okrywę włosową. Drugie zdjęcie przedstawia krowę rasy piemontese stojącą na łące, o siwo‑białym umaszczeniu z zaznaczonymi ciemniejszymi miejscami na uszach, śluzawicy, rogach i racicach. Krowa ma krótką okrywę włosową. Pod zdjęciem znajduje się nagranie (plik dźwiękowy), treść czytana przez lektorkę jest tożsama z treścią zamieszczoną na planszy. Jedenasta rasa to salers. Wymienione zostało kilka podstawowych informacji na temat tej rasy. Kraj pochodzenia: Francja Typ: mięsny, ale część krów jest dojona. Ubarwienie: umaszczenie krów i buhajów jest zazwyczaj jednolicie ciemnoczerwone przechodzące w mahoniowoczerwone. Rogi średnie lub długie, zazwyczaj o barwie jasnej. Wysokość w kłębie: krowa 140 cm, buhaj 150 cm Masa ciała: krowa od 650–850 kg, buhaj od 1000–1200 kg Wydajność roczna: ponad 3000 kg mleka o zawartości tłuszczu wynoszącej 3,7% i 3,4% białka. Wartość rzeźna: dobra, wydajność rzeźna buhajów wynosi ok. 57%. Jakość mięsa: dobra Zasięg: międzynarodowy. Obecnie występuje głównie we Francji, ale jej przedstawicieli można spotkać na wielu kontynentach (także w Afryce i Oceanii) Na pierwszym zdjęciu znajduje się krowa rasy salers o ciemnoczerwonym umaszczeniu, która stoi na łące. Zwierzę ma jasne rogi o ciemnych końcach oraz dłuższą okrywę włosową. Na drugim zdjęciu znajduje się krowa rasy salers o ciemnoczerwonym umaszczeniu, która stoi na łące. Zwierzę ma jasne rogi o ciemnych końcach oraz dłuższą okrywę włosową. Na trzecim zdjęciu znajduje się buhaj rasy salers o mahoniowym umaszczeniu, który stoi na łące. Zwierzę jest bezrożne, o krępej i masywnej sylwetce, a także dłuższej okrywie włosowej. Pod zdjęciem znajduje się nagranie (plik dźwiękowy), treść czytana przez lektorkę jest tożsama z treścią zamieszczoną na planszy. Dwunasta rasa to welsh black. Wymienione zostało kilka podstawowych informacji na temat tej rasy. Kraj pochodzenia: Walia Ubarwienie: jednolite czarne umaszczenie. Wysokość w kłębie: krowy 130–132 cm, buhaje 140–142 cm Masa ciała: krowa 600–700 kg, buhaj 900–1000 kg Mleczność matek: bardzo dobra Wartość rzeźna: średnia. Wydajność rzeźna wynosi 55–57%. Przyrost dobowy w intensywnym chowie to 800 g. Jakość mięsa: bardzo dobra. Mięso marmurkowate, przetłuszczone i soczyste. Zasięg: międzynarodowy. Występują m.in. w takich krajach, jak USA, Kanada, Niemcy, Nowa Zelandia, Indie, czy kraje Ameryki Południowej Pierwsze zdjęcie przedstawia buhaja rasy welsh black stojącego na łące. Zwierzę ma czarne umaszczenie o krótkiej okrywie włosowej i jest bezrożne. Drugie zdjęcie przedstawia krowę rasy welsh black stojącą na łące. Zwierzę ma czarne umaszczenie o dłuższej okrywie włosowej i jest bezrożne. Pod zdjęciem znajduje się nagranie (plik dźwiękowy), treść czytana przez lektorkę jest tożsama z treścią zamieszczoną na planszy.", "url": "https://zpe.gov.pl/a/rasy-bydla/DkgPgGf4t", "category": "małopolskie", "sub_category": "Mięso świeże oraz produkty mięsne", "phrase": "Wołowina z krowy rasy polskiej czerwono-białej"}