{"meta_description": "Wysokość w kłębie buhajów wynosi 135-140 cm, a krów - 132-138 cm. Buhaje ważą 900-1100 kg, a krowy - 575-650 kg. Jest rasą wcześnie dojrzewającą. Pierwsze wycielenia następują w wieku", "title": "Rasa czerwono-biała holenderska (Friese Roodbonte) | ppr.pl", "content": "Wysokość w kłębie buhajów wynosi 135-140 cm, a krów - 132-138 cm. Buhaje ważą 900-1100 kg, a krowy - 575-650 kg. Jest rasą wcześnie dojrzewającą. Pierwsze wycielenia następują w wieku 27-28 miesięcy życia jałówki. Okres międzywycieleniowy wynosi 385 dni. Ciąża trwa 277 dni i jest dłuższa o 2 dni, gdy płód jest płci męskiej. W roku 1983 wydajność mleka krów poddanych kontroli użytkowości mlecznej wyniosła średnio 5457 kg, o zawartości tłuszczu - 4,01 % i białka - 3,39 %. Życiowa wydajność mleka 30 krów przekroczyła 100 000 kg. Bydło tej rasy ma dobre umięśnienie, szczególnie zadu. Dobowe przyrosty opasanych buhajów przekraczają 1100 g. Wydajność rzeźna młodych buhajów opasanych osiąga 63 %, a tłuszczu - 19,2 %. Jest to rasa używana do krzyżowania polepszającego w stadach bydła czerwono-białych ras wielu krajów, w tym w Polsce.", "url": "http://www.ppr.pl/rolnictwo/produkcja-zwierzeca/rasa-czerwono-biala-holenderska-friese-roodbonte-1090", "category": "małopolskie", "sub_category": "Mięso świeże oraz produkty mięsne", "phrase": "Wołowina z krowy rasy polskiej czerwono-białej"}