{"meta_description": "Ten pasztet smakuje wyjątkowo, dzięki dodatkowi grzybów ma piękny kolor, subtelny smak i niesamowity zapach. Glazura z musztardy sprawia, że nie tylko wygląda p", "title": "Wegański pasztet z fasoli i grzybów leśnych z glazurą", "content": " • Fasolę namaczamy przez noc w dużej ilości zimnej wody. Rano fasolę odcedzamy, płuczemy i gotujemy w niesolonej wodzie do miękkości.  Tego samego wieczoru zalewamy grzyby 3 szklankami wrzątku, przykrywamy i zostawiamy na noc. Rano gotujemy w tej samej wodzie około 25-30 minut i studzimy. • Cebulę i jabłko obieramy i kroimy w kostkę (i tak to się potem zmieli). W międzyczasie ostudzone grzyby kroimy w drobniutką kosteczkę (im drobniej tym lepiej).  Na dużej patelni o grubym dnie rozgrzewamy olej i na malutkim ogniu smażymy cebulę i jabłko, aż zaczną się rozpadać. Wtedy do patelni dodajemy grzyby, mieszamy i smażymy jeszcze około 5 minut. • Następnie dodajemy fasolę oraz wszystkie składniki poza olejem i płatkami lub otrębami.  Mieszamy wszystko razem i smażymy kilka minut. • Zawartość patelni miksujemy blenderem lub przepuszczamy przez maszynkę. Ja mielę blenderem, bo nie chce mi się myć maszynki, blender myje się szybciej, a efekt podobny ;)  Stopniowo dodajemy olej i płatki owsiane, aż osiągniemy dość przyjemną i smarowną konsystencję (to może być ciut więcej lub mniej niż te pół szklanki, robimy więc na wyczucie, ale zwykle tyle wystarcza). Masę doprawiamy do smaku solą i pieprzem. • Pasztetową masę przekładamy do wysmarowanej olejem keksówki. Wstawiamy do piekarnika nagrzanego do 180 stopni i pieczemy przez 20 minut. Po tym czasie wyjmujemy pasztet, wykładamy na wierzch musztardę francuską, rozsmarowujemy ją równo i dopiekamy kolejne 20-25 minut w tej samej temperaturze.  Nieco ostudzony wyjmujemy z formy.  Kroimy po całkowitym wystudzeniu.  Podajemy do dobrego chlebka, z bułą albo z ćwikłą.              Smacznego!!!!", "url": "https://www.przyslijprzepis.pl/przepis/weganski-pasztet-z-fasoli-i-grzybow-lesnych-z-glazura", "category": "małopolskie", "sub_category": "Gotowe dania i potrawy", "phrase": "Pasztet z fasoli z marchewką lub grzybami"}