{"meta_description": "Produkt wpisany na listę produktów tradycyjnych w dniu 2015-12-03\nW kategorii Gotowe dania i potrawy\nW województwie woj. małopolskim", "title": "Pasztet z fasoli z marchewką lub grzybami - - Portal Gov.pl", "content": "Niejednolita masa z fasoli z widocznymi kawałkami marchewki lub grzybów, z wierzchu przyrumieniona. W zależności od kształtu formy, w której jest pieczony. Najczęściej przyjmuje kształt zbliżony do prostopadłościanu, na przekroju prostokątny. W zależności od wielkości formy, w której był pieczony. Zewnętrzna złocistopomarańczowa, w przekroju jasnopomarańczowa – w przypadku pasztetu z marchewką. Zewnętrzna złocistobrązowa, w przekroju jasnobrązowa – w przypadku pasztetu z grzybami. Charakterystyczny dla pasztetu, z wyczuwalnym posmakiem marchewki i fasoli lub grzybów i fasoli. Tradycja uprawy fasoli „Piękny Jaś”, znanej także jako „groch piechotny”, związana jest z terenem Doliny Dunajca od wielu pokoleń. Wyjątkowe i specyficzne warunki klimatyczno-glebowe, wynikające m.in. z obecności rzeki Dunajec powodują, że produkt w postaci nasion fasoli „Piękny Jaś” posiada wyjątkowe walory smakowe i charakterystyczne tylko dla tego regionu. Fasola „Piękny Jaś” z Doliny Dunajca charakteryzuje się niską wilgotnością i specyficznym, lekko słodkawym smakiem, który jest wynikiem m.in. bardzo wysokiej zawartości magnezu w glebach na terenie gospodarstw położonych w Dolinie Dunajca. Fasola „Piękny Jaś” z Doliny Dunajca doskonale nadaje się do przygotowania zarówno zup, jak i rolad, krokietów, kiełbas wędzonych i parzonych, a także pasztetów. Bardzo znanym na tych terenach jest pasztet z fasoli z marchewką lub grzybami. Surowcami do jego wyrobu są: fasola „Piękny Jaś” z Doliny Dunajca, marchewka lub grzyby leśne (ale nie rydze), cebula, czosnek, olej, bułka tarta, mąka ziemniaczana, kwaśna śmietana, jajka, cukier, sól oraz pieprz. Ze wspomnień mieszkańców okolic Rożnowa wynika, że pasztet z fasoli nie był daniem codziennym i nie był również potrawą obiadową – jadło się go na śniadanie lub kolację. Zazwyczaj przygotowywano go na niedzielę. Był obecny także wśród potraw wigilijnych. Spożywany był bez chleba. Zastępował mięso, które na wiejskim stole ze względu na biedę pojawiało się bardzo rzadko. Tradycja wypieku pasztetu z fasoli w Dolinie Dunajca do dziś jest utrzymywana.", "url": "https://www.gov.pl/web/rolnictwo/pasztet-z-fasoli-z-marchewka-lub-grzybami", "category": "małopolskie", "sub_category": "Gotowe dania i potrawy", "phrase": "Pasztet z fasoli z marchewką lub grzybami"}