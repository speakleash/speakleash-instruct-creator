{"meta_description": "", "title": "Pasztet fasolowo-grzybowy z suszonymi śliwkami", "content": "Ten pasztet może być oczywiście propozycją typowo świąteczną, ale i codziennym, utrzymanym w zimowym klimacie daniem. Przybliża trochę temat świąt grzybowo-śliwkowym aromatem, świetny na kanapki, ale też jako danie obiadowe (niby \"pieczeń\") np. z sosem i kaszą. Znakomity z dodatkiem konfitury z czerwonej cebuli KLIK Jak pisałam kiedyś, przy okazji innego pasztetu fasolowego, nie przepadam za dodawaniem do pasztetów i past żadnych kasz, mąk czy płatków... i ten przepis przyrządzany w formie małych pasztecików (np w foremkach na muffinki) zupełnie tego nie wymaga. Kiedy jednak robię go w większej keksówce (i zależy mi na ładnym krojeniu w plastry) łamię się i dodaję czerstwy chleb, kaszę jęczmienną lub gryczaną. Tym razem w ramach wyjątku będzie więc pasztet ze zbożowym zagęstnikiem. Polecam z okazji świąt ale nie tylko. • 1/3 szklanki suchej kaszy jęczmiennej lub 2-3 kromki czerstwego razowego chleba (w wersji bezglutenowej kasza gryczana lub jaglana) • 2 jajka (można pominąć jeśli dodajemy siemię lniane i kaszę) Fasolę namaczamy na minimum 8-12 h, odcedzamy, zalewamy świeżą wodą, do której dodajemy liść laurowy i gałązkę rozmarynu.Gotujemy na wolnym ogniu do miękkości.Odcedzamy, wyławiamy i wyrzucamy rozmaryn i liść laurowy.Grzyby zalewamy wodą i moczymy (najlepiej tak samo długo jak fasolę).Gotujemy w tej samej wodzie w której się moczyły, aż będą miękkie.Kaszę zalewamy podwójną ilością wody i gotujemy do miękkości.Cebulę kroimy w kostkę i smażymy na oleju na złoto.Grzyby odcedzamy (wodę zostawiamy do barszczu /kapusty z grzybami itp), siekamy i podduszamy jeszcze chwilę z cebulą.Marchewkę i seler ścieramy na grubej tarce i dodajemy do usmażonej cebuli.Jałowiec i ziele angielskie rozcieramy w moździerzu i dosypujemy do cebuli razem z przeciśniętym czosnkiem i resztą przypraw.Fasolę, grzyby z cebulą i przyprawami, kaszę (lub pokruszony czerstwy chleb) miksujemy lub przekręcamy prze maszynkę.Doprawiamy solą i pieprzem do smaku.Suszone śliwki siekamy niedbale i dorzucamy do zmielonej masy.Na końcu dodajemy jajka (weganie mogą pominąć).Wlewamy do wysmarowanej i obsypanej mąką formy (lub wyłożonej papierem do pieczenia) i wstawiamy do nagrzanego do 190 st piekarnika.Pieczemy ok. 60 min.Kroimy dobrze wystudzony.", "url": "http://wegefaza.blogspot.com/2014/12/pasztet-fasolowo-grzybowy-z-suszonymi.html", "category": "małopolskie", "sub_category": "Gotowe dania i potrawy", "phrase": "Pasztet z fasoli z marchewką lub grzybami"}