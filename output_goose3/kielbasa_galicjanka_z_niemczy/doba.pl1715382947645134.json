{"meta_description": "Druga tura wyborów samorządowych wyłoniła nowego burmistrza Niemczy. Szefem gminy został 55-letni Jarosław Węgłowski, który posiada wykształcenie średnie. Przez 30 lat mieszkał w USA.", "title": "Nowe otwarcie w gminie Niemcza", "content": "Druga tura wyborów samorządowych wyłoniła nowego burmistrza Niemczy. Szefem gminy został 55-letni Jarosław Węgłowski, który posiada wykształcenie średnie. Przez 30 lat mieszkał w USA. W 2013 roku dostał propozycję przejęcia firmy \"Galicja\" w Niemczy. Zdecydował się na powrót do Polski, osiedlił się w miejscowości Kietlin i zaczął prowadzić rodzinne przedsiębiorstwo, które produkuje wędliny. W 2015 roku został sołtysem wsi Kietlin. W życiu prywatnym ma żonę i trójkę dzieci. Jego przeciwnikiem była 40-letnia Monika Szymańska-Śledź (wykształcenie wyższe), obecna przewodnicząca Rady Miejskiej Niemczy.  Według PKW Jarosław Węgłowski uzyskał 1177 głosów, a Monika Szymańska-Śledź 916. Jest to stosunek 56,24% do 43,76%.", "url": "https://doba.pl/ddz/artykul/nowe-otwarcie-w-gminie-niemcza/33805/18", "category": "dolnośląskie", "sub_category": "Mięso świeże oraz produkty mięsne", "phrase": "Kiełbasa galicjanka z Niemczy"}