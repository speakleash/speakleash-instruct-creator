{"meta_description": "Kiełbasa galicjanka, swojska biłgorajska, kresowa dojrzewająca, kiełbasa sołtysa z Bilskiej Woli albo taka a oczkiem – to tylko niektóre z produktów na ministerialnej liście, która ma pomóc w zachowaniu tradycyjnych polskich smaków. Postanowiliśmy przyjrzeć się lokalnym specjałom z długą tradycją. Czym się wyróżniają i jak powstają? Na co dzień czy od święta – warto zasmakować w regionalnych wyrobach.", "title": "Znudzony śląską i krakowską? Oto 9 regionalnych kiełbas, które zaskoczą smakiem. Poznaj lokalne wędliny", "content": "Swojskie wędliny regionalne można kupić podczas jarmarków i festiwalu smaku. Kiełbasa galicjanka, swojska biłgorajska, kresowa dojrzewająca, kiełbasa sołtysa z Bilskiej Woli albo taka a oczkiem – to tylko niektóre z produktów na ministerialnej liście, która ma pomóc w zachowaniu tradycyjnych polskich smaków. Postanowiliśmy przyjrzeć się lokalnym specjałom z długą tradycją. Czym się wyróżniają i jak powstają? Na co dzień czy od święta – warto zasmakować w regionalnych wyrobach. W drugiej połowie XX wieku powszechnym było utrzymywanie świń na własne potrzeby lub zarobkowo, a w gospodarstwach, zwłaszcza przed świętami, organizowano świniobicie i powstawały własnej roboty wędliny. Sporo receptur przetrwało do dziś. Zapraszamy na przegląd mało znanych, ale wyjątkowych kiełbas z Listy Produktów Tradycyjnych, którą prowadzi Ministerstwo Rolnictwa i Rozwoju. Jak wyjaśnili autorzy zgłoszenia na listę produktów tradycyjnych, galicjanka nawiązuje do rodzinnych stron mieszkańców, którzy zostali przeniesieni na Dolny Śląsk wraz ze swoim dorobkiem kulturowym, kulinarnym, zwyczajami i obrzędami. Kiełbasa powstaje z mięsa wieprzowego oraz naturalnych przypraw ziołowych. Przygotowana kiełbasa jest płukana, a następnie wędzona drewnem olchowym. Smak i zapach właściwy dla mięsa peklowanego, wędzonego w tradycyjnej wędzarni przy wykorzystaniu drewna olchowego. Wyczuwalne przyprawy, takie jak sól, pieprz i czosnek. Kiełbasa swojska biłgorajska bazuje na surowcach i przyprawach pozyskiwanych wyłącznie w regionie, pochodzących z czystych terenów Roztocza. Są to: Kluczowa jest jakość produktów. Mięso przepuszczano przez maszynkę i długo wyrabiano, żeby po uwędzeniu miała zwięzłą konsystencję. Dodawało się tylko swój czosnek, sól i pieprz i troszkę wody, wtedy robiła się taka galaretka i wędziło w wędzarni z desek olchowych. Ważnym etapem przygotowania kiełbasy swojskiej biłgorajskiej jest wędzenie drewnem olchowym, które nadaje jej specyficzny bukiet smakowo-zapachowy. Nowi mieszkańcy wsi przygotowywali z mięsa wędliny zgodnie ze wschodnią tradycją, kulturą i według starych receptur, czego przykładem jest kiełbasa kresowa dojrzewająca. Z czego powstaje? Głównie jest to: a także przyprawy, takie jak: Kiełbasa wyrabiana jest ręcznie, a okres jej dojrzewania to około jednego miesiąca. Dawniej kiełbasa kresowa dojrzewająca wyrabiana była tylko na specjalne okazje ze względu na kosztowne surowce i przyprawy. Obecnie coraz częściej pojawia się na stołach mieszkańców województwa. Gotowe kiełbasy były najpierw parzone w gorącej, ale nie wrzącej wodzie, a następnie obsuszane. Wędzenie odbywało się w wędzarni zbudowanej na podwórzu. Po uwędzeniu kiełbasę sołtysa zapiekano najczęściej w piecu piekarskim. Do chwili obecnej kiełbasa sołtysa wytwarzana jest według tej samej niezmienionej od lat receptury. Na LPT od grudnia 2016. Kształtem przypomina wianek, który waży ok. 1 kg. Głównym surowcem do wyrobu kiełbasy jest szynka wieprzowa, słonina oraz łopatka wołowa. Mięso po pokrojeniu jest peklowane na sucho w celu uzyskania odpowiedniej konsystencji oraz wydobyciu głębi smaku. Zapeklowane mięso w chłodnym pomieszczeniu trzyma się przez ok. 5 dni. Następnie mięso jest mielone i mieszane z dodatkiem przypraw: sól, pieprz, majeranek i czosnek. Do wędzenia stosowane jest drewno olszowe, a cały proces trwa około 5 godzin. Do przemielonego mięsa dodawano posiekany czosnek, sól, pieprz i niewielką ilość wody. Powstałą masą nadziewano jelita i wieszano na drążku w wędzarni. Wędzenie odbywało się drewnem takim jak buk czy dąb przez ok. 4 godziny. Jeszcze ciepłą kiełbasę układano do słoików, a kiedy nie było słoików, w krążki do kamionkowych garnków o pojemności 3 litrów i zalewano roztopionym smalcem. Słoiki z kiełbasą zapiekano w piecu chlebowym. Kiełbasę smalcówkę podawano najczęściej z okazji Świąt Bożego Narodzenia, a smalec wykorzystywano do smarowania chleba lub robiono na nim żurek albo dodawano do kapusty z grochem. Nazwa kiełbasy jest jednocześnie nazwą wsi Piekło, która leży na skraju Żuław i Powiśla w samej Delcie Wisły. Jeszcze w XIX wieku zakrzewiła się tu tradycja wytwarzania kiełbasy doprawianej czarną gorczycą. Do jej przygotowania wykorzystuje się 2 typy mięsa: wieprzowe (karkówka, łopatka, schab, boczek, golonka) i mięso wołowe, które pokrojone w dużą kostkę pekluje się przez 24 godziny. Aby wędlina była udana, mięso powinno być przemielone przez sitka, najlepiej o kostkowych oczkach (8-10 mm). Dawniej, zamiast mielenia, mięso krojono na małe kawałki (siekano) specjalnymi tasakami.", "url": "https://strefaagro.pl/znudzony-slaska-i-krakowska-oto-9-regionalnych-kielbas-ktore-zaskocza-smakiem-poznaj-lokalne-wedliny/ar/c8-17334943", "category": "dolnośląskie", "sub_category": "Mięso świeże oraz produkty mięsne", "phrase": "Kiełbasa galicjanka z Niemczy"}