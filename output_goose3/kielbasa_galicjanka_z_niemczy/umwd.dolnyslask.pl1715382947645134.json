{"meta_description": "", "title": "DOLNY ŚLĄSK > Rozwój Obszarów Wiejskich > Produkty regionalne i tradycyjne > Krajowa Lista Produktów Tradycyjnych", "content": "Na Listę Produktów Tradycyjnych mogą zostać wpisane produkty, których jakość lub wyjątkowe cechy i właściwości wynikają ze stosowania tradycyjnych, tzn. wykorzystywanych od co najmniej 25 lat, metod produkcji, stanowiące element dziedzictwa kulturowego regionu, w którym są wytwarzane oraz będące elementem tożsamości społeczności lokalnej. Na Listę Produktów Tradycyjnych mogą zostać wpisane produkty rolne i środki spożywcze wymienione w załączniku I do Traktatu o funkcjonowaniu Unii Europejskiej, w załączniku I do rozporządzenia Parlamentu Europejskiego i Rady (UE) nr 1151/2012 z dnia 21 listopada 2012 r. w sprawie systemów jakości produktów rolnych i środków spożywczych oraz napoje spirytusowe wymienione w rozporządzeniu Parlamentu Europejskiego i Rady (WE) nr 110/2008 z dnia 15 stycznia 2008 r. w sprawie definicji, opisu, prezentacji, etykietowania i ochrony oznaczeń geograficznych napojów spirytusowych oraz uchylające rozporządzenie Rady (EWG) nr 1576/89 (Dz. U. L 39 z 13.2.2008, str. 16). Produkty wpisane na Listę Produktów Tradycyjnych są podzielone według następujących kategorii: • Sery i inne produkty mleczne; • Mięso świeże oraz produkty mięsne; • Przetwory rybołówstwa, w tym ryby; • Orzechy, nasiona, zboża, warzywa i owoce (przetworzone i nie); • Wyroby piekarnicze i cukiernicze; • Oleje i tłuszcze (masło, margaryna, olej itp.); • Miody; • Gotowe dania i potrawy; • Napoje (alkoholowe i bezalkoholowe); • Inne produkty. Z wnioskiem o wpis produktu rolnego, środka spożywczego lub napoju spirytusowego na Listę Produktów Tradycyjnych mogą wystąpić osoby fizyczne, osoby prawne oraz jednostki organizacyjne nieposiadające osobowości prawnej, wytwarzające dany produkt rolny, środek spożywczy lub napój spirytusowy (zgodnie z art. 49 ustawy o rejestracji i ochronie nazw i oznaczeń produktów rolnych i środków spożywczych oraz o produktach tradycyjnych).   Wniosek o wpis na Listę Produktów Tradycyjnych składa się do właściwego miejscowo marszałka województwa, który dokonuje jego oceny. Pozytywnie zweryfikowane wnioski przesyłane są do Ministra Rolnictwa i Rozwoju Wsi. Minister Rolnictwa i Rozwoju Wsi dokonuje wpisu produktu na Listę Produktów Tradycyjnych. FORMULARZE DO POBRANIA: - wniosek o wpis na Listę Produktów Tradycyjnych - załącznik do wniosku - streszczenie informacji - załącznik do wniosku - oświadczenie o przekazaniu praw do zdjęcia produktu dla Ministerstwa Rolnictwa i Rozwoju Wsi - załącznik do wniosku - oświadczenie o przekazaniu praw do zdjęcia produktu dla Urzędu Marszałkowskiego Województwa Dolnośląskiego - załącznik do wniosku - oświadczenie o wyrażeniu zgody na przetwarzanie danych osobowych DOKUMENTY NALEŻY PRZESŁAĆ NA ADRES: Marszałek Województwa Dolnośląskiego Urząd Marszałkowski Województwa Dolnośląskiego ul. Wybrzeże J. Słowackiego 12-14 50-411 Wrocław", "url": "https://umwd.dolnyslask.pl/obszarywiejskie/produkty-regionalne-i-tradycyjne/krajowa-lista-produktow-tradycyjnych/", "category": "dolnośląskie", "sub_category": "Mięso świeże oraz produkty mięsne", "phrase": "Kiełbasa galicjanka z Niemczy"}