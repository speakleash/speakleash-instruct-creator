{"meta_description": "", "title": "Skanseny i&nbsp;wioski tematyczne", "content": "Wioski tematyczne i skanseny umożliwiają nam poznanie świata, którego już nie ma. Dzięki nim możemy poznać kulturę i zwyczaje m.in. naszych przodków. A to wszystko przygotowane tak, aby nie tylko bawiło, ale przede wszystkim uczyło (zarówno dorosłych, jak i dzieci). To tutaj można poczuć się jak nieustraszony wiking przed daleką wyprawą. Na własnej skórze przekonać się jakie było ich życie, posłuchać śpiewu archaicznego czy posmakować miodu pitnego „Trójniak Woliński Leśny”. Tutaj można dotknąć każdej rzeczy i sprawdzić jak to funkcjonowało w czasach Wikingów. Jest to doskonała okazja na wycieczkę do okresu wczesnego średniowiecza, która nie tylko będzie bawić, ale również uczyć. Wystawa prezentująca zabytki kultury materialnej jednej tylko grupy etnicznej – jamneńskiej, tworzącej enklawę kulturową w podkoszalińskim Jamnie i Łabuszu. Ekspozycja w zabytkowej zagrodzie rybackiej pokazująca najbardziej typowe dla kultury jamneńskiej sprzęty. Wśród nich niezwykle bogato dekorowane snycerką i polichromią meble, narzędzia tkackie ilustrujące wszystkie cykle obróbki wełny, lnu i konopi; stolarskie oraz ceramika. Liczne i zróżnicowane sprzęty gospodarstwa domowego, wszystkie z jednakową starannością wykonane i ozdobione. Zrekonstruowany strój weselny, z dominującym elementem – koroną ślubną. Wszystkie zgromadzone na wystawie eksponaty pochodzą ze wsi Jamno i Łabusz, wykonane zostały w przedziale czasowym od XVIII do początków XX wieku. Muzeum Etnograficzne w Zielonej Górze z siedzibą w Ochli Na obszarze 13 hektarów zgromadzono i objęto ochroną ponad 60 zabytkowych obiektów architektury wiejskiej. Prezentowane tu są różne typy architektury ludowej czterech sąsiadujących ze sobą regionów etnograficznych: Zachodniej Wielkopolski, Dolnego Śląska, Wschodnich Łużyc, obszaru środkowo – lubuskiego oraz historycznej Bukowiny. W zabudowie „skansenowskiej wsi” wykorzystano zastany układ dróg, pól, łąk, lasów i wód. W przestrzeni tej prowadzone są tradycyjne uprawy polowe zgodne z płodozmianem. Sezon letni: • 25 zł – rodzinny (2 osoby dorosłe i 3 dzieci do 16 r.ż.) Tutaj cała wieś wygląda jak muzeum. W Swoiłowie, zachował się oryginalny rozstaw gospodarstw i charakterystyczne zabudowania. Sama zagroda jest przykładem budownictwa szkieletowego typowego dla bogatych rodów chłopskich w tym rejonie Pomorza. Zrekonstruowana w ostatnich latach, obejmuje dom mieszkalny oraz odtworzoną stodołę, stajnię, oborę oraz chlew. Cennik: • 31 zł – rodzinny (bilet rodzinny dla jednej lub dwóch osób dorosłych z jednym do pięciorga dzieci) Jest to 100–letnie muzeum, zajmujące 22 hektary obszaru położonego nad brzegiem jeziora Gołuń, zabudowanego obiektami regionalnej architektury. Chałupy, dwory, szkoła, kuźnia, karczmy, wiatraki, kościoły, budynki gospodarcze i warsztaty rzemieślnicze – ponad 50 obiektów z Kaszub i Kociewia, które świadczą o różnorodności budownictwa wiejskiego z okresu od XVII do XX wieku. Wiernie odtworzone wnętrza wraz z autentycznym wyposażeniem, czasowo uruchamiane urządzenia gospodarcze i przemysłowe nadają temu miejscu niezwykły klimat, spotęgowany malowniczym położeniem i walorami otaczającej przyrody. Cennik: • 5 zł – specjalny (Osoby niepełnosprawne wraz z opiekunami, członkowie klubów związanych z Muzeum umową, okaziciele Karty Dużej Rodziny, osoby objęte opieką Ośrodków Pomocy Społecznej) Westerland to magiczna kraina dzikiego zachodu, usytuowana w samym sercu Polski. Położona jest na skraju największych kompleksów leśnych w Wielkopolsce, z dala od hałasów i cywilizacji. Jest to największa wioska indiańska w Europie. W wiosce jest możliwość noclegów w tipi. Całość tworzy niesamowity klimat i gwarantuje niesamowite przeżycia. Cennik: • 5 zł lub 8 zł z koncertami indian • 15 zł – bilet rodzinny ( 2 osoby dorosłe + 2 dzieci do 14 r.ż.) lub 20 zł z koncertem indian Gród w Biskupinie jest jednym z nielicznych stanowisk archeologicznych w Polsce zawierających pełnowymiarowe rekonstrukcje wału obronnego, falochronu, bramy, ulic i budynków mieszkalnych. Rekonstrukcje te są cyklicznie wymieniane na nowe w związku z potrzebą ich aktualizacji w wyniku dokonania nowych ustaleń naukowych. Oprócz rekonstrukcji, w Biskupinie znajduje się muzeum, a w każdym trzecim tygodniu września odbywa się tam festyn biskupiński, obejmujący prezentacje eksperymentalne i pokazy odtwórcze. Biskupin jest też jednym z dwóch istniejących w Polsce laboratoriów konserwacji drewna mokrego wydobytego ze stanowisk archeologicznych oraz ośrodkiem archeologii eksperymentalnej. Obecnie muzeum oferuje do zwiedzania 15 wnętrz, od izb mieszkalnych, poprzez pomieszczenia gospodarcze oraz warsztaty rzemieślnicze, aż po przemysł wiejski. Całość uzupełnia liczna architektura mała (piec chlebowy, gołębnik, psie budy). Dzięki temu przedstawiony jest przekrój przez całą społeczność wsi, od ubogiego komornika i średnio sytuowanego półrolnika aż po karczmarza i zamożnych osadników olenderskich. Wszystko to wraz z liczną roślinnością (ogródki, drzewa, uprawy rolne) ma przybliżyć zwiedzającym charakter Zachodniowielkopolskiej wsi z przełomu XIX/XX wieku. W tym miejscu zobaczyć można najróżniejsze sprzęty dawnego gospodarstwa domowego oraz poznać warsztaty ginących zawodów. Trasa zwiedzania połączona z zajęciami edukacyjnymi prowadzi przez specjalnie przygotowane stanowiska – kowala, warsztat bednarsko-stolarski, warsztat szewski, stanowisko praczki, pszczelarza, warsztat wikliniarski do składu kolonialnego, wystawy urządzeń do przeróbki mleka i wyposażenia kuchni. We wszystkich tych stanowiskach dzieci, młodzież i dorośli mogą próbować swoich sił.", "url": "https://infoludek.pl/przewodniki/skanseny-i-wioski-tematyczne/", "category": "zachodniopomorskie", "sub_category": "Napoje (alkoholowe i bezalkoholowe)", "phrase": "Trójniak woliński leśny"}