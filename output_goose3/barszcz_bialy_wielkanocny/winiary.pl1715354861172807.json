{"meta_description": "Sprawdź jak zrobić barszcz biały z białą kiełbasą i jajkiem. Obowiązkowe, pyszne danie na wielkanocnym stole. Poznaj przepisy i inspiracje WINIARY.", "title": "Biały barszcz świąteczny", "content": "Barszcz biały to jedna z tradycyjnych potraw wielkanocnych, który gości na stołach już od kilku stuleci i wciąż cieszy się niesłabnącą popularnością. Jest to zupa przygotowywana na bazie bulionu z białej kiełbasy, z dodatkiem ziemniaków i mąki, podawana z jajkiem na twardo oraz natką pietruszki. Stanowi on jeden z kluczowych elementów polskiej tradycji kulinarno-kulturowej. Biały barszcz z kiełbasą to zupa, która nie tylko wyróżnia się niesamowitym, uniwersalnym smakiem, ale również kojarzy się nieodłącznie z polską tradycją, przywodząc na myśl wielkanocne obyczaje. Najczęściej podawany jest on z kiełbasą, jajkami ugotowanymi na twardo, a także białym pieczywem lub niekiedy ziemniakami. W Polsce, biały barszcz na zakwasie z kiełbasą to danie, które pojawia się na stołach nie tylko podczas Wielkanocy, ale również w trakcie innych uroczystości rodzinnych. Choć w obecnych czasach można już kupić gotowy zakwas oraz bulion, to jednak pomimo tego, w wielu domach nadal przygotowuje się biały barszcz samodzielnie, aby zachować oryginalny smak i aromat. Barszcz biały jest to danie, łączące w sobie prostotę przygotowania z jedynym w swoim rodzaju aromatem, oferując niepowtarzalne doznania smakowe. Zupa ta może być przygotowana na wiele sposobów, w zależności od indywidualnych preferencji każdego z przybyłych gości. Przepis na biały barszcz - szybkie i smaczne danie w zaledwie kilka chwil Zakwas na biały barszcz wymaga osobnego przygotowania, z tego też powodu, jeśli chcesz zaoszczędzić nieco czasu, przedstawiamy prosty i szybki, alternatywny przepis na smaczną zupę. Pracę rozpoczynamy od ugotowania kiełbasy w jednym litrze wody przez około dziesięć minut, a następnie jej pokrojenia na cienkie plastry. Największą popularnością cieszy się oczywiście biały barszcz na białej kiełbasie, jednak możesz zastąpić ją również kiełbasą podwędzaną. Gotujemy jajka na małym ogniu. Później rozprowadzamy barszcz w szklance zimnej wody i gotujemy przez pięć minut. Tak oto przygotowany barszcz biały zagęszczamy śmietaną 18%, która nie tylko odpowiada za konsystencję zupy, ale także nadaje jej lekko kwaskowatego aromatu. Barszcz biały z kiełbasą i pokrojonymi w ćwiartki jajkami, doprawiamy przy pomocy ulubionych przypraw oraz obowiązkowo dodajemy pieprzu i świeżej natki pietruszki. Życzymy smacznego! Podoba Ci się ten przepis? Dodaj go do swojej książki kucharskiej. Załóż ją TUTAJ.", "url": "https://www.winiary.pl/przepisy/bialy-barszcz-swiateczny/", "category": "podkarpackie", "sub_category": "Gotowe dania i potrawy", "phrase": "Barszcz biały wielkanocny"}