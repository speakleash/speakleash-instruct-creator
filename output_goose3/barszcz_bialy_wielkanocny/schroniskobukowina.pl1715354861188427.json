{"meta_description": "Sprawdź nasz barszcz biały! Przepis, który przygotowaliśmy, z pewnością zasmakuje całej Twojej rodzinie i będzie gościł na stole nie tylko podczas świąt wielkanocnych.", "title": "Barszcz biały. Przepis, który zachwyci rodzinę i gości!", "content": " • sprawdź co warto zamówić na Wielkanoc z wyprzedzeniem w naszej spiżarnii Polacy uwielbiają zupy i każde święta wiążą się u nas z gotowaniem tradycyjnych potraw, w tym takich zup, bez których nie wyobrażamy sobie celebrowania tych ważnych okazji. Zupy często goszczą na naszych stołach, a barszcze należą zdecydowanie do naszych ulubieńców. Barszcz biały przygotowuje się na bazie zakwasu pszennego. Z okazji Wielkanocy możemy przygotować go sami nieco wcześniej, lub skorzystać z dobrej jakości lokalnego zakwasu na barszcz biały w butelce. Tradycyjnie potrawę te podaje się z dodatkiem białej kiełbasy, żeberkiem wędzonym, boczkiem wędzonym lub jajkiem ugotowanym. Jeśli chcesz przygotować tradycyjne wielkanocne śniadanie, na stole nie może zabraknąć pysznego barszczu. Można go urozmaicać przez wiele różnych dodatków, dzięki czemu z pewnością znajdziesz swój ulubiony smak. Tradycyjne przepisy polecają ugotowanie wywaru z włoszczyzny, którą później możemy podać z barszczem na talerzu. Bez względu na to, czy gotujesz barszcz na domowym zakwasie, czy kupnym, do gotowania będzie potrzebny kawałek wędzonki lub biała surowa kiełbasa. Popularnymi dodatkami są także grzyby suszone, chrzan, śmietana. Na talerzu możesz dodać twaróg, jajka, pokrojoną w plasterki kiełbasę lub pokrojone warzywa z wywaru. Dobrej jakości składniki sprawią, że zupa będzie miała intensywny smak i wyjątkowy aromat. Sprawdź polecane przepisy i ugotuj wyśmienity biały barszcz. Polecamy także: Zrób na obiad wegetariańskie kotlety z kapusty kiszonej – oto przepis! • pietruszka korzeń – 1–2 sztuki w zależności od wielkości (1 duża lub dwie mniejsze), • dodatkowo: ok. 3 l wody (lub więcej); dodatki do podania zupy: ugotowane jajko na twardo, twaróg, chleb na zakwasie 1. Zacznij od przygotowania wywaru mięsno-warzywnego w dużym garnku. Na początek kości wieprzowe opłucz pod zimną wodą, umieść w garnku i zalej mniej więcej 2–3 litrami zimnej wody z łyżeczką soli. Wywar należy doprowadzić do wrzenia i gotować pod przykryciem przez ok 30 minut na małym ogniu. Po tym czasie pozbądź się łyżką szumowin (czyli unoszącej się na powierzchni szarej piany). 2. W międzyczasie przygotuj warzywa: dokładnie umyj i obierz marchewkę, pietruszkę, pora i selera. Pokrój je na mniejsze kawałki, np. połówki. Umyj także cebulę, ale jej nie obieraj; przekrój na pół. Obierz 1 ząbek czosnku. 3. Pokrój również boczek i kiełbasę: boczek w drobną kostkę, a kiełbasę wiejską w plasterki. Białą kiełbasę dodasz w późniejszym etapie. 4. Wywar gotujemy pół godziny, a gdy minie 30 minut, dodaj do gotującego się wywaru wszystkie przygotowane warzywa, a także suszone grzyby, boczek, kiełbasę wiejską pokrojoną na plasterki oraz liście laurowe z zielem angielskim. Ponownie doprowadź wywar do wrzenia, a następnie zmniejsz ogień na najmniejszy i gotuj powoli przez ok. 1 godzinę. Po tym czasie pozbądź się ponownie szumowin. 5. Po upływie godziny do zupy wrzuć białą kiełbasę w całości (nie krój jej teraz) oraz ziemniaki i gotuj kolejne 20–30 minut na małym ogniu. Spróbuj zupy i dodaj barszcz biały na zakwasie. Zagotuj i dopraw do smaku solą, pieprzem i dużą ilością majeranku. 7. Z sitka wyjmij wędzonkę (boczek i wiejską kiełbasę), suszone grzyby, marchewkę i białą kiełbasę i ziemniaki. Wszystkie składniki dodaj ponownie do wywaru (białą kiełbasę i marchewkę pokrój w plasterki i dopiero dodaj do zupy). Ponownie ustaw zupę na palniku. 8. Teraz czas, żeby barszczyk zabielić. Zahartuj kwaśną śmietanę – przełóż śmietanę 18% do kubka, dodaj 2–3 łyżki zimnej wody, 1–2 łyżki mąki i dokładnie wymieszaj. Następnie dodaj chochlę ciepłej zupy i ponownie dokładnie wymieszaj, tak aby nie było żadnych grudek. Tak zahartowaną śmietanę dodaj do gotującej się zupy i ponownie dokładnie zamieszaj. Spróbuj i ewentualnie dopraw do smaku. Możesz użyć lubczyku lub natki pietruszki. W razie potrzeby dodaj do zupy więcej wody. Słodką śmietankę możemy wlewać prosto do garnka. 9. Podawaj zupę z ugotowanym na twardo jajkiem, twarogiem oraz chlebem na zakwasie. Z czym i jak podawać barszcz biały? Wiele zależy od naszych upodobań. Zazwyczaj barszcz biały podajemy na wielkanocne śniadanie, dlatego jego stałym elementem są ugotowane jajka, które wcześniej poświęciliśmy. Dodajemy także inne, typowo świąteczne dodatki, jak kiełbasa i biała kiełbasa. Zupę tę podawaną na obiad warto jest wzbogacić o ugotowane w niej warzywa, ziemniaki czy marchew - staje się wtedy pełnowartościowym posiłkiem, który będzie sycący i wypełniony wartościami odżywczymi. Wiele osób uwielbia barszcz z twarogiem - ten podajemy już na talerzu. Przy wlewaniu zupy na talerz możemy dodać jeszcze odrobinę śmietany oraz chrzan, dla osób, które wolą ostrzejsze smaki. Różnica między żurkiem a barszczem białym jest dość subtelna. W większości przepisów dotyczy głównie mąki, z której przygotowywany jest zakwas. Zakwas na żurek przygotowuje się z mąki żytniej, z kolei zakwas na barszcz biały przygotowany jest ze zwykłej mąki pszennej. To jest najważniejsza różnica. Barszcz biały niekiedy jest zakwaszany wyłącznie samą kwaśną śmietaną, ale znajdą się również przepisy wykorzystujące wodę z kiszonych ogórków lub kapusty. Wiesz już, że żurek i barszcz to dwie różne zupy. Jeśli chcesz przygotować prawdziwy barszcz biały, przepis znajdziesz powyżej. Jeśli jednak skłaniasz się ku żurkowi, również nie odejdziesz od nas z niczym – przepis czeka na Ciebie na naszym blogu. Wersja świąteczna jest przygotowywana na bogato. Barszcz gotuje się u nas przede wszystkim na święta, ale w wielu domach serwuje się go także na codzienny obiad. Jeśli jest to jedno z dwóch podawanych dań, to najczęściej nie ma aż tylu dodatków - serwujemy go z kromką dobrego pieczywa i samym jajkiem, lub samą kiełbasą. Wersja świąteczna przewiduje zarówno warzywa z włoszczyzny, jak i wędzonkę, białą kiełbasę, jajka czy twaróg. Barszcz biały w bardziej postnej wersji, aksamitny i gęsty, proponujemy podać z białym serem na śniadanie zamiast zwykłych kromek, zwłaszcza w zimne danie. Zadbaj o to, by na wielkanocnym stole pojawiła się ta pyszna zupa Już wiesz, jak zrobić barszcz biały. Wystarczy tylko dobrać odpowiednie składniki i… przeprowadzić małą kulinarną próbę przed Wielkanocą. Najlepsza biała kiełbasa idealna do białego barszczu bądź żurku znajduje się w sklepie Schronisko Bukowina. Znajdziesz u nas również wyśmienity wędzony boczek i przepyszną kiełbasę wiejską potrzebną do zrealizowania naszego przepisu na barszcz biały. Sprawdź, jakie inne przydatne do przygotowania świąt składniki czekają na Ciebie w naszym sklepie!", "url": "https://schroniskobukowina.pl/blog/barszcz-bialy-przepis", "category": "podkarpackie", "sub_category": "Gotowe dania i potrawy", "phrase": "Barszcz biały wielkanocny"}