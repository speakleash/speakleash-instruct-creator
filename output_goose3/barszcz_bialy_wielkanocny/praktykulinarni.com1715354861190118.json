{"meta_description": "Barszcz biały jest, w moim odczuciu, trochę delikatniejszy niż żurek. Robię go na kiełbasie, ale możecie dodać kawałek wędzonego boczku. Wywar", "title": "Barszcz biały na domowym zakwasie", "content": "Barszcz biały jest, w moim odczuciu, trochę delikatniejszy niż żurek. Robię go na kiełbasie, ale możecie dodać kawałek wędzonego boczku. Wywar gotuję z dużą ilością włoszczyzny. Czasem wrzucam kilka suszonych grzybów. Nie zagęszczam zupy mąką, zabielam jedynie niewielką ilością śmietany. Tradycyjnie podaję barszcz z gotowanymi jajkami, chrzanem, razowym chlebem, świeżo mielonym pieprzem i kiełkami. Najlepsze będą te, które zaostrzą smak, czyli rzeżucha albo kiełki rzodkiewki. Domowy zakwas zrobiłam z pszennej mąki graham typ 1850 (1 szklanka na 3 szklanki wody). Potrzebował czterech nocy, żeby nabrać dobrej kwasowości i pięknego aromatu. • Kiełbasę włóż do garnka, wlej wodę, zagotuj. Zdejmij szumowiny (jeśli się pojawią), dodaj obraną włoszczyznę, liście i ziele, gotuj przez 40 minut. • Kiełbasę wyjmij na deskę, przestudź, pokrój na plastry. Pokrój też marchew. Resztę włoszczyzny wyjmij. Pietruszkę i seler możesz użyć do sałatki jarzynowej. • Kiełbasę i marchewkę wrzuć z powrotem do zupy, wlej zakwas (przez sitko), wsyp majeranek, ewentualnie posól do smaku. Gotuj przez 10 minut.", "url": "https://praktykulinarni.com/barszcz-bialy-na-domowym-zakwasie/", "category": "podkarpackie", "sub_category": "Gotowe dania i potrawy", "phrase": "Barszcz biały wielkanocny"}