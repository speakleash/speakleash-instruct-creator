{"meta_description": "Przepis na wielkanocny barszcz biały z chrzanem, białą kiełbasą i jajkiem. Tradycyjna zupa na świąteczny, wielkanocny stół.", "title": "Barszcz biały z chrzanem, białą kiełbasą i jajkiem - DoradcaSmaku.pl", "content": "Barszcz biały na zakwasie, gotowany na wywarze z boczku i białej kiełbasy. Barszcz jest doprawiony chrzanem i podawany z jajkiem i białą kiełbasą. Jeśli chcesz możesz do niego podać ziemniaki. 1. Cebulę przeciąć na pół, zrumienić na patelni z obu stron na złoty kolor, przełożyć do garnka zalać dwoma szklankami wody. 2. Po zagotowaniu dodać kiełbasę i boczek. Po upływie 15 minut wyjąć kiełbasę, natomiast wywar gotować kolejne 25 minut. 3. Następnie dodać zakwas na barszcz biały, chrzan, majeranek, kminek, pieprz i sól czosnkową, zagotować, a pod koniec gotowania zabielić śmietaną. 4. Na talerzach umieścić pokrojoną w plasterki kiełbasę oraz cząstki jajek, zalać gorącą zupą.", "url": "https://www.doradcasmaku.pl/przepis-barszcz-bialy-z-chrzanem-biala-kielbasa-i-jajkiem-375107", "category": "podkarpackie", "sub_category": "Gotowe dania i potrawy", "phrase": "Barszcz biały wielkanocny"}