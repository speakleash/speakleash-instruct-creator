{"meta_description": "Produkt wpisany na listę produktów tradycyjnych w dniu 2017-06-19\nW kategorii Produkty mleczne\nW województwie woj. lubelskim", "title": "Maślanka nadwiślańska - - Portal Gov.pl", "content": "Przyjmuje kształt naczynia, w którym się znajduje. Maślanka to tradycyjny wiejski produkt. Niemalże w każdym gospodarstwie na terenie Lubelszczyzny chowano krowę. Gospodynie z pozyskanego od krów mleka produkowały sery i masło. Przy produkcji masła jako produkt uboczny powstawała maślanka. Był to gęstawy napój mleczny z widocznymi pływającymi cząstkami masła w mętno-białej cieczy. Powstawała po wydzieleniu się cząstek tłuszczu z kwaśnej śmietany. Maślanka najczęściej spożywana była z ziemniakami, plackami lub przygotowywano na niej racuchy. Sprzedawano ją również na targach i rynkach z wielkich blaszanych baniek, a za pieniądze kupowano produkty, których nie było w gospodarstwie. Dzisiaj tradycja wyrobu masła w gospodarstwach zanikła, a maślankę kupuje się tylko w sklepie. Powstaje jako produkt uboczny przy wyrobie masła w miejscowej Mleczarni. Linia do wyrobu napojów fermentowanych została zmodernizowana, jednak technologia produkcji została niezmieniona od lat. Dzięki zachowaniu tradycyjnej receptury wytwarzania oraz dobrym jakościowo surowcom, z których pochodzi, cieszy się dużym zainteresowaniem konsumentów. Uważana jest za smaczny, mało przetworzony napój mleczny doskonale gaszący pragnienie, a jednocześnie odznaczający się wysokimi walorami żywieniowymi. Przez żywieniowców postrzegana jest jako doskonały środek ułatwiający trawienie oraz polecana przy leczeniu schorzeń związanych z układem pokarmowym.", "url": "https://www.gov.pl/web/rolnictwo/maslanka-nadwislanska", "category": "lubelskie", "sub_category": "Sery i inne produkty mleczne", "phrase": "Maślanka nadwiślańska"}