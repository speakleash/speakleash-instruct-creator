{"meta_description": "Strona internetowa przygotowana dla klientów Banków Spółdzielczych.", "title": "Przepisy od Pracowników - Mój Bank", "content": "SKŁADNIKI NA CIASTO: · 600 g mąki · 6 jaj · 0,5 łyżeczki soli · 2 łyżki spirytusu SKŁADNIKI NA SYROP: · 0,75 szklanki wody · 100 g masła · 5 łyżek cukru · 0,5 litra miodu DODATKOWO: · olej do smażenia · suchy mak i rodzynki do dekoracji ciasta WYKONANIE: Jaja ubijamy mikserem na masę jajeczną, do momentu aż podwoją swoją objętość. Dodajemy sól i spirytus, następnie partiami (po łyżce) dosypujemy przesianą mąkę. Ciasto wyrabiamy 5-10 min, by składniki dokładnie się połączyły i nie było żadnych grud. Przekładamy na oprószoną mąką stolnicę i wyrabiamy rękami, aż ciasto będzie gładkie i lśniące. Owijamy ciasto folią spożywczą i wkładamy na 30 min do lodówki. Po tym czasie uderzamy ciasto wałkiem lub wałkujemy i składamy ciasto tak długo, aż dobrze się napowietrzy i pojawią się pęcherzyki powietrza. Wyrabiabnie ciasta powinno trwać od 15-30 min. Im dłużej ciasto będzie wyrabiane, tym będzie bardziej kruche po usmażeniu. W szerokim, płaskim garnku rogrzewamy olej. Ciasto dzielimy na kawałki i rozwałkowujemy kolejno na cieniutkie placki (ciasto przykrywamy ściereczką, by nie obsychało). Placki kroimy na duże, niekoniecznie regularne prostokąty. Od razu wrzucamy na mocno rozgrzany tłuszcz i smażymy z obu stron na złoty kolor. Usmażone prostokaty wyjmujemy na ręcznik papierowy, by odsączyć nadmiar tłuszczu. Składniki na syrop podgrzewamy w garnku, ciągle mieszając. Lekko studzimy syrop i polewamy nim usmżone faworki. Następnie układamy je warstwami na talerzu, na kształt mrówczego kopca. Każdą warstwę posypujemy makiem i rodzynkami. Mrowisko to podlaski przysmak, który może być przechowywany nawet przez miesiąc i nie traci swojej kruchości ani świeżości. Smacznego życzy Pani Beata Zakrzewska z Banku Spółdzielczego w Czyżewie!", "url": "https://mojbank.pl/przepis/bank", "category": "podkarpackie", "sub_category": "Gotowe dania i potrawy", "phrase": "Panepuchy"}