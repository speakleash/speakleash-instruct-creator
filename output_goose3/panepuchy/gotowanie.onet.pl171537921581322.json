{"meta_description": "Podkarpacie może poszczycić się najbardziej różnorodną kuchnią regionalną i największą liczbą certyfikowanych produktów tradycyjnych, zarejestrowanych przez Ministerstwo Rolnictwa i Rozwoju Wsi. Według badań \"Apetyt na Region\" z 2013 roku możliwość próbowania kuchni regionalnej podczas wyjazdu jest ważna dla blisko 60% respondentów. Nic więc dziwnego, że tak chętnie jeździmy na Podkarpacie, gdzie tradycje kulinarne są wyjątkowe bogate i zróżnicowane.", "title": "Podkarpackie smaki - sprawdzone przepisy na potrawy regionalne", "content": "Podkarpackie smaki to dania, których można spróbować podróżując szlakiem kulinarnym Podkarpackie Smaki (www.podkarpackiesmaki.pl), który oferuje aż trzy trasy kulinarne. To świetny sposób nie tylko na odkrycie na nowo wyśmienitych polskich dań, które przyrządzane są według tych samych, nawet 100-letnich receptur. Podróż kulinarnym szlakiem, to często podróż poza utarte szlaki, a możliwość doświadczania autentyczności miejsca poprzez kontakt z lokalną kuchnią jest unikatowym atraktorem, wzbudza w nas chęć powrotu w dane miejsce, aby ponownie spróbować potraw, które nas zachwyciły i z urlopu zadowalającego uczynić urlop idealny, o którym będziemy długo pamiętać. Jednym z kultowych dań z Podkarpacia są słynne proziaki, czyli puszyste placki mające udokumentowaną tradycję wyrobu od ponad 150 lat. Prozaiki robione często, gdy zabrakło chleba. Zaradna gospodyni szybko zagniatała ciasto i w kwadrans później pierwsze ciepłe proziaki były gotowe. Proziaki to danie, które udowadniają podstawową zasadę w kuchni, że często wyborny smak tkwi w prostocie składników i wykonaniu. Proziaki najlepiej smakują z masłem czosnkowym, ale są smakosze proziaków na słodko - z miodem, dżemem lub powidłami. Do naczynia wlać kwaśne mleko i dodać pozostałe składniki. Ciasto wyrobić, powinno być luźniejsze niż na pierogi. Następnie rozwałkować ciasto na grubość około 1,5-2 cm i wykrawać szklanką placki. Piec na rozgrzanej patelni bez tłuszczu do zrumienienia. Fuczki to pyszne placki z kiszonej kapusty. Smakiem przypominają placki ziemniaczane, jednak są bardziej oryginalne i dzięki kiszonej kapuście zdecydowanie zdrowsze! Kapustę poszatkować. Gotować do miękkości i następnie odcedzić i ostudzić. Mleko wymieszać z mąką, jajkiem i przyprawami. Dodać kapustę. Smażyć z obu stron na rozgrzanym oleju, aż do zrumienienia. Gomółki - przysmak wielkości orzecha włoskiego, w kształcie stożka, jego smak i zapach zależy od dodawanych przypraw, kminku, papryki, mięty, ziół, czosnku. Bardzo dobra przekąska do piwa, a także tradycyjna potrawa wielkanocna, ozdoba koszyków ze święconką. Ser zmielić w maszynce, wymieszać z jajkiem, dodać kminek i sól. Wszystko dokładnie połączyć. Uformować małe kulki, zrobić na nich szpic. Wierzch posmarować roztrzepanym żółtkiem. Włożyć na blachę i podgrzewać 5 minut. Tę czynność powtarzać co 3–4 godziny, aż gomółki będą suche. Ten proces może trwać 2–3 dni. Wyrób panepuchów przekazywany był z pokolenia na pokolenie. Tradycja ich przyrządzania jest kontynuowana do dzisiaj. Panepuchy podaje się na ciepło, zaraz po ugotowaniu. Jest to danie bardzo lubiane przez dzieci. Rozpuszczamy w ciepłym mleku drożdże, cukier i łyżkę mąki. Po ok. 20 minutach gdy wyrosną dodajemy żółtka, sól, mąkę i wyrabiamy ciasto. Na koniec wlewamy masło, wyrabiamy jeszcze przez chwilę, przykrywamy naczynie i czekamy aż całość wyrośnie. Następnie kładziemy je na wysypaną mąką stolnicę, rozwałkowujemy na grubość 1 cm i wykrawamy szklanką krążki. Składamy dwa krążki (jeden na drugi), umieszczając pomiędzy nimi niewielką ilość owocowego nadzienia: marmolady lub powideł. Brzegi łączymy ściskając je palcami. Tak przygotowane odstawiamy na oprószoną mąką deskę i przykrywamy tkaniną, czekając aż ciasto dodatkowo wyrośnie. Zagotowujemy wodę w garnku, na który nakładamy sito lub ścierkę obwiązaną sznurkiem, tak, aby materiał był naprężony. Gdy woda się zagotuje, kładziemy drożdżowe krążki na ściereczkę, ale tak, by się nie stykały i przykrywamy wysoką pokrywką lub drugą ściereczką. „Parujemy” przez ok. 7-8 minut. Panepuchy podajemy gorące, polane masełkiem lub ze śmietaną. Kapustę sparzyć jak na gołąbki. Ziemniaki zetrzeć na tarce, włożyć na sitko, żeby odciekły z wody. Włożyć do miski, dodać jajko, sól, pieprz ziołowy do smaku. Wyrobić masę. Ugotować 0,5 kg ziemniaków, zemleć na maszynce, dodać garść twarogu, podsmażoną cebulę, do smaku doprawić solą i pieprzem. Zamiast farszu z ziemniaków można zrobić farsz ze słodkiej kapusty. Kapustę obgotować, odcisnąć z wody, podsmażyć na tłuszczu z cebulą. Później dodać ser, sól i pieprz. Na sparzone liście nakładamy cienką warstwę masy ziemniaczanej, na masę ziemniaczaną kładziemy farsz z gotowanych ziemniaków lub słodkiej kapusty. Liście składamy na pół. Tak przygotowane stolniki pieczemy, aż liście będą brązowe, a ciasto rumiane. Po upieczeniu polać kwaśną śmietaną lub tłuszczem i dusić kilka minut w brytfance. Hreczanyki to tradycyjne podkarpackie danie kuchni kresowej, przygotowuje się je prawie tak jak kotlety mielone, tyle że nie ma w nich ani grama bułki. Kaszę ugotować, zmieszać z mięsem, dodać jajka, przyprawy, czosnek. Dobrze wymieszać. Smażyć na gorącym oleju (jak kotlety mielone). Do tego sos na zimno: śmietana z czosnkiem i koperkiem lub na ciepło sos grzybowy.", "url": "https://gotowanie.onet.pl/artykuly/podkarpackie-smaki-sprawdzone-przepisy-na-potrawy-regionalne/stsl54q", "category": "podkarpackie", "sub_category": "Gotowe dania i potrawy", "phrase": "Panepuchy"}