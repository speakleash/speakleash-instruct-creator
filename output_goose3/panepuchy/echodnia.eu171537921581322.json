{"meta_description": "Bryndza, panepuchy, nalewki, proziaki, gomółki w jednej książce kucharskiej gromadzącej przepisy z naszego województwa.", "title": "Podkarpackie smaki", "content": "Na prowadzonej przez Ministerstwo Rolnictwa i Rozwoju Wsi liście produktów tradycyjnych jest 62 potrawy i napoje z województwa podkarpackiego. Daje nam to drugie miejsce w kraju, po Śląsku. Teraz nie tylko te potrawy, ale też wiele innych nadających się do wpisu na listę opisano w “Leksykonie podkarpackich smaków\". Niepowtarzalna książka kucharska wyszła w nakładzie 900 egzemplarzy, a wydały ją Urząd Marszałkowski i Stowarzyszenie Pro Carpathia z Rzeszowa. Zainteresowanie jest ogromne. - Województwo podkarpackie zaczyna słynąć w całym z kraju z wysokiej jakości i bardzo smacznych wyrobów kulinarnych - mówi Dariusz Surma, dyrektor Departamentu Rolnictwa i Środowiska. - Ten leksykon to systematyzuje i porządkuje. Odtwarzanie i produkcja potraw tradycyjnych pozwala na organizowanie się małych społeczności, na przykład kół gospodyń wiejskich czy lokalnych stowarzyszeń. Pozwala także na zarabianie na tej produkcji. W województwie jest już kilka niedużych zakładów mięsnych, które wyrabiają przetwory wg tradycyjnych receptur. Pojawiają się też piekarnie czy zakłady garmażeryjne.", "url": "https://echodnia.eu/podkarpackie/podkarpackie-smaki/ar/8356514", "category": "podkarpackie", "sub_category": "Gotowe dania i potrawy", "phrase": "Panepuchy"}