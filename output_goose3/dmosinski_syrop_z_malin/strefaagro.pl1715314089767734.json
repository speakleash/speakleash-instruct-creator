{"meta_description": "Produkt wpisany na listę produktów tradycyjnych 12 lipca 2019 roku  w kategorii Produkty Warzywa i owoce w województwie łódzkim....", "title": "Przepis na dmosiński dżem z malin", "content": "Produkt wpisany na listę produktów tradycyjnych 12 lipca 2019 roku w kategorii Produkty Warzywa i owoce w województwie łódzkim. Autorzy zgłoszenia zaznaczają, że przeznaczone do produkcji przetworów maliny, powinny być odpowiednio dojrzałe, dorodne, aromatyczne i soczyste. Owoce zbierane są ręcznie, w suche, słoneczne dni, nigdy deszczowe. Maliny oczyszczamy z liści, jeśli pojawiły się między owocami. Następnie należy starannie przebrane maliny układać jedna obok drugiej na talerzach, przesypać cukrem i odstawić na noc.  Kolejnego dnia gotujemy maliny w przygotowywanym wcześniej syropie z wody i cukru. Maliny smażymy na wolnym ogniu, aż do uzyskania właściwej konsystencji, często mieszamy, aby dżem się nie przypalił.  \"W celu przedłużenia trwałości dżemu, maliny z cukrem smaży się po kilka minut, po czym odstawia na około 10 minut i dosmaża jeszcze kilkukrotnie. Następnie maliny przelewa się do salaterki i na drugi dzień powtarza się czynność smażenia. Tak powstały dżem, nakładany jest do szczelnie zakręcanych, wyparzonych wcześniej słoików, które odwracane są do góry dnem\", instruują autorzy przepisy na dżem z malin wpisany na LPT w województwie łódzkim. Ten produkt na listę produktów tradycyjnych trafił 2 marca 2020 roku i pochodzi z województwa kujawsko-pomorskiego.  \"Bania w zalewie to kawałki pokrojonej w kostkę dyni, zanurzone w płynnej, klarownej zalewie o delikatnie pomarańczowym odcieniu. Smak dyni oraz zalewy jest bardzo wyrazisty, słodko-kwaśny, z wyczuwalnym aromatem octowo-korzennym\".  Zanim zabierzemy się do marynowania dyni, pamiętamy, by wybrać dojrzały okaz, ale jednocześnie nie przejrzały. Wskazówka autorów zgłoszenia na LPT: \"należy wybierać te o mocno pomarańczowej barwie miąższu. Najlepsza, jest dynia zrywana o porannej rosie\". Obróbka termiczna powinna być krótka. Dynia, którą przygotowujemy do zalewy, nie może być za miękka i rozgotowana, powinna być chrupka.  Przepis na sporządzenie bani w zalewie przywołała Dorota Kalinowska w pozycji pt. „Gzik, żur i prażucha – tradycje kuchni kujawskiej”: „(…) pokrojoną dynię umieścić w garnku i zasypać cukrem oraz zalać octem, odstawić na 24 godz. Następnie garnek z dynią ustawić na ogniu i gotować tak długo, aż owoc będzie na pół miękki. Dodać goździki i cynamon do smaku. Gorącą jeszcze dynię, razem z zalewą, przekładać do wyparzonych i suchych słoiczków i od razu zakręcać, odstawić do góry dnem. Można okryć słoiki kocem, aby się dobrze zamknęły”.  Pamiętajmy, by przed zanurzeniem dyni w słoiku, wyciągnąć z zalewy goździki (na kostkach dyń mogłyby powstać brunatne plamy). Produkt wpisany na listę produktów tradycyjnych 15 czerwca 2016 roku w kategorii Warzywa i owoce w województwie lubelskim. „Najczęściej podawane proporcje przez nasze gospodynie na ćwikłę to: 1 kg buraków ćwikłowych, 2 korzenie chrzanu, szczypta soli, łyżka octu lub soku z cytryny, łyżka cukru.  Myjemy buraki, osuszamy i gotujemy do miękkości – około 1,5 godziny. Ostudzone warzywa obieramy, ścieramy na tarce, odsączamy na sitku z nadmiaru soku. Chrzan obieramy i moczymy w zimnej wodzie (co najmniej godzinę, dzięki czemu zachowa ładny kolor i nie będzie suchy).  Następnie ścieramy na tarce o drobnych otworach, podobnie jak ziemniaki na placki. Chrzan przekładamy do miseczki, zalewamy 5-6 łyżkami wrzątku, dodajemy sok z cytryny lub ocet, sól i cukier. Następnie chrzan łączymy ze startymi burakami. Odkładamy na kilka godzin do lodówki, by smaki mogły się „przegryźć”.  Później przekładamy do słoiczków i przetrzymujemy w lodówce” (Wywiad przeprowadzony z mieszkańcami gminy Werbkowice). Gwarancją specyficznego smaku i aromatu obok niezmiennej metody produkcji jest stosowanie w odpowiednich proporcjach buraków i chrzanu. Dla ostrzejszego smaku można dodać około pół łyżeczki octu, zaś aby złagodzić smak, można dodać cukier. Można również urozmaicić smak ćwikły, dodając do niej starte winne jabłko. Produkt wpisany na listę produktów tradycyjnych 1 października 2013 roku w kategorii Warzywa i owoce w województwie lubelskim Do przygotowania konfitury z owoców róży, jędrne, dojrzałe, dobrze wybarwione owoce róż zbierane są ręcznie. „Każdemu owockowi trzeba odciąć ogonek, wyciągnąć szypułkę, przeciąć go wzdłuż i wyciągnąć nasiona razem z włoskami pokrywającymi wnętrze owocu” (Wywiad etnograficzny z mieszkańcami Końskowoli).  Następnie „przygotowujemy gęsty syrop, biorąc – jak zawsze – „kilo na kilo”, czyli na 1 kg owoców wydrylowanych – 1 kg cukru i ok. pół szklanki wody. Na gorący syrop ciągnący się wkładamy owoce. Doprowadzamy do wrzenia i zestawiamy z ognia.  Następnego dnia znowu smażymy i gdy konfitury nabiorą przeźroczystości, owoce są dobrze usmażone i jakby szkliste wkładamy je gorące do gorących słoików, od razu je zamykając” (I. Gumowska, „Owoce z lasów i pól”).", "url": "https://strefaagro.pl/dynia-w-zalewie-cwikla-sliwki-w-occie-dzem-malinowy-przepisy-na-tradycyjne-przetwory/gh/c8-15742146", "category": "łódzkie", "sub_category": "Napoje (alkoholowe i bezalkoholowe)", "phrase": "Dmosiński syrop z malin"}