{"meta_description": "Kolejne zachodniopomorskie przysmaki trafiły na Listę Produktów Tradycyjnych Ministerstwa Rolnictwa i Rozwoju Wsi. To miód pitny trójniak Cedyński, wędzony…", "title": "Lista Produktów Tradycyjnych", "content": "Kolejne zachodniopomorskie przysmaki trafiły na Listę Produktów Tradycyjnych Ministerstwa Rolnictwa i Rozwoju Wsi. To miód pitny trójniak Cedyński, wędzony udziec wieprzowy z Przelewic oraz serca kaziukowe. O tyle o ile dwa pierwsze frykasy łatwo sobie wyobrazić to z trzecim z nich może być trochę trudniej. A serca kaziukowe to nic innego jak pierniki z nutą pieprzu, których przepis znany był już 400 lat temu w Wilnie. To tak gwoli ścisłości. Dodajmy, że aby znaleźć się w wykazie produkty musiały spełnić określone normy, w tym być wytwarzane z zastosowaniem tradycyjnych metod produkcji mających co najmniej 25 lat. Jak prezentuje się kulinarny świat Pomorza Zachodniego? Czy mamy się czym pochwalić? To sprawdzał Wojciech Zagaj.", "url": "https://radioszczecin.pl/276,6190,lista-produktow-tradycyjnych&sp=308", "category": "zachodniopomorskie", "sub_category": "Mięso świeże oraz produkty mięsne", "phrase": "Wędzony udziec wieprzowy z Przelewic "}