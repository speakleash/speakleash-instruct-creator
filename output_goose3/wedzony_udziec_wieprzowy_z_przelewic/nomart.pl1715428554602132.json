{"meta_description": "", "title": "Udziec Wieprzowy, Wędzony - Blog kulinarny", "content": "To nie jest wędliną codzienna. Trzeba sporo pracy by ją wykonać a i nakład finansowy jest znaczący. Dlatego zwykle jest jakiś ważny powód, by taki wysiłek podjąć. Zapewniam jednak, że warto.  Najważniejsze – nie zepsuć. Składniki:  Tylna noga wieprzowa z szynką.  Zalewa:  Solanka 5% w ilości wystarczającej do całkowitego zatopienia udźca.  1-2 główki czosnku  10 łyżeczek mieszanki do peklowania „Sekret Dziadka Feliksa” (alternatywnie ziele angielskie, liść laurowy, pieprz czarny, tymianek, rozmaryn) Wykonanie:  Udziec należy nakłuwać wielokrotnie widelcem kuchennym, aby umożliwić swobodniejsze wnikanie zalewy do wnętrza. Dodatkowo osobno przygotowuję 0,5 l samej solanki (bez przypraw) i za pomocą nastrzykiwarki wprowadzam ją do mięśni będących w bezpośredniej okolicy kości oraz w grubsze partie mięśni.  Po umieszczeniu udźca w zalewie pojemnik z zawartością w stawiamy do lodówki. Może to być chłodne pomieszczenie, jeżeli panują w nim warunki takie jak w lodówce. Czas peklowanie 10-14 dni. W tym czasie co 2 dni zaglądamy do pojemnika w celu kontroli stanu zalewy i jej aromatu. W razie jakichkolwiek wątpliwości np. pogorszenie aromatu, piana, oleistość (ciągliwość zalewy) mięso natychmiast wyjąć i bardzo porządnie płukać pod bieżącą wodą i ponownie umieścić w nowej zalewie. Jeżeli zareagowaliśmy odpowiednio wcześnie, jest spora nadzieja na sukces. Wędzenie:  Całość wieszamy za nogę. Sznurek i wiązanie powinno być solidne. Ciężar znaczny, a i długo wisieć będzie.  Osuszanie – klika godzin w temperaturze pokojowej lub w wędzarni z wymuszonym obiegiem powietrza.  Wędzimy zimnym dymem. Pierwszego dnia wędzimy do czasu aż będzie widoczny lekki kolor.  Bedzie to trwało 8-16 godzin. W kolejnie dni wędzenie powinno trwać 2-4 godzin dziennie. Pownosimy też temperaturę- kocówo do 40 st, ale tej granicy nie przekraczamy.  Ogólnie wędzenie powinno trwać 5-7 dni.", "url": "https://nomart.pl/wordpress/udziec-wieprzowy-wedzony/", "category": "zachodniopomorskie", "sub_category": "Mięso świeże oraz produkty mięsne", "phrase": "Wędzony udziec wieprzowy z Przelewic "}