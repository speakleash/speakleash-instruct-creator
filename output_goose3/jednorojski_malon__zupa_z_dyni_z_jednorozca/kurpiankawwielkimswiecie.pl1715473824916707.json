{"meta_description": "", "title": "MAŁA OJCZYZNA: Koła Gospodyń Wiejskich w Jednorożcu", "content": "Niestety KGW i ZOPK nie współpracowały ze sobą, a raczej rywalizowały ze sobą. KGW dobrze dogadywało się z kółkiem rolniczym, którego przewodniczącym był Stanisław Przybyłek. Powstało w latach trzydziestych XX w. Jak wspominała Stanisława Ferenc z Siedleckich, jako że Kurpie to, szczerze mówiąc, ludzie biedne nie tylko ekonomicznie, ale też kulturalnie, więc przed wojną przyjeżdżała instruktorka uczyć, jak kobity sobie mogą radzić: żywność uszykować, poszyć, w ziemi nowocześniej robić.  Wojna przerwała działalność KGW. Po 1945 r. warunki życia były na tyle trudne, że o takich atrakcjach nie było mowy. Trzeba było zaspokoić podstawowe potrzeby. Jak opowiadała S. Ferenc, Na wsi po froncie nawet nafty nie mieliśmy. Wszystko tu było słomianymi dachami kryte, wystarczyła iskra. W 1944 cała wieś spłonęła. Mama od Niemców kupiła koc i z tego poszyła nam majtki. Tak chodziłam pod koniec wojny.  Wedle opowieści S. Ferenc W 1948 znowu zawiązano koło i znowu z instruktorkami. Przyjeżdżały panie wykształcone, eleganckie, z obyciem. W prywatnych domach zbierałyśmy się po 70 kobiet i patrzyłyśmy, jak przyrządzać zdrową żywność. Instruktorki przywoziły nam warzywa wszelakie, pokazywały. Brokuły żeśmy wtedy poznali, bo wcześniej na wsi takich cudów nie było. Potem państwo wybudowało Gminne Spółdzielnie i tam właśnie zaczęła działać \"Praktyczna pani\" – tak nazywałyśmy salę spotkań, gdzie kobiety zbierały się na rozmaite kursy. Przyjeżdżała do nas na przykład kobieta, która uczyła, jak szyć, żeby tej biedy nie było widać. Rozdawała nam szablony do wycinania na spodenki porządne dla dzieciaka czy spódniczkę. Pralkę pierwszą do wsi też instruktorka przywiozła. Czechosłowacki sprzęt, solidny. To był 1954 rok. Kobiety jedna za drugą na wóz wskakiwały z kopą brudów i dalej do \"Praktycznej pani\" na pranie. Chodziła ta pralka cały dzień. –1976). KGW działało w Jednorożcu pod patronatem Gminnej Spółdzielni \"Samopomoc Chłopska\". Później przewodniczącą była Stanisława Ferenc z Siedleckich (ur. 1937) z Ulatowa-Pogorzeli, która zaczynała jako sekretarzowa koła. W 1982 r. funkcję przewodniczącej przejęła Joanna Wilga z Kardasiów (ur. 1936 r.) z Jednorożca. Po 1957 r. brak informacji o działalności grupy teatralnej z Jednorożca, która kultywowałaby tradycje kurpiowskie, odtwarzając obrzędy weselne. Regionalizm pielęgnowano w ramach Koła Gospodyń Wiejskich – członkinie miały w repertuarze m.in. piosenki kurpiowskie, miejscowe przyśpiewki oraz utwory zanotowane przez ks. W. Skierkowskiego. Wiele z jednorożeckich piosenek można znaleźć w zbiorach Instytutu Sztuki PAN – nagrania wykonano w 1953 r. i 1963 r. Kobiety działające w KGW w Jednorożcu nie były związane z polityką. Charakteryzowała je inicjatywa oddolna, chęć rozwiązywania samodzielnie problemów, które uważały za priorytetowe. Jak wspominała S. Ferenc, Po wojnie nie miałam możliwości się wyedukować. Brat zniknął, starsza siostra poszła pracować jako nauczycielka, a gospodarstwo było duże. Rodzice mnie zostawili na przymus. Trochę przykro, ale pomyślałam, że coś dobrego z tego może być. Marzyłam, że doprowadzę wieś do takiego stanu, żeby się nie śmiali z chłopów, że im z gumiaków słoma wygląda. M.in. z takich myśli zrodziło się KGW. Za cel kobiety w nim działające stawiały sobie rozwój wsi, zachowanie kultury ludowej, polepszenie jakości życia kobiet.  Dzięki KGW \"we wsi pojawiły się pierwsze jaskółki zmian\". Ważnym aspektem działalności kobiet w Jednorożcu było prowadzenie nauki czytania i pisania. Analfabetyzm był bowiem poważnym problemem i dotyczył wielu dorosłych obywateli. S. Ferenc datuje te działania na lata sześćdziesiąte XX w. By dać kobietom możliwość poszerzania wiedzy i rozwijania gospodarskich umiejętności, w ramach KGW prowadzone były kursy szycia, gotowania, pieczenia ciast, hodowli i żywienia zwierząt. Nie mniej ważne było poznanie nowoczesnych technik uprawy warzyw, stanowiących jedną z podstaw jadłospisu. Zajęcia \"Jak siać, uprawiać warzywa?\", podobnie jak inne, cieszyły się dużą popularnością. Poznawało się też wtedy trochę nowego – wypieków i kiszonek. Na Kurpiach prócz ciast drożdżowych i fafernuchów żadnych tortów nie było. Dopiero te kursy otworzyły nas na świat. Co jakiś czas na nasze zebrania przyjeżdżał radca prawny, który uczył kobiety, jak przekazać mienie, żeby nikt nie oszukał. Przysyłali też panią doktor, co w \"Praktycznej pani\" opowiadała o ochronie zdrowia – wspominała S. Ferenc. Członkinie KGW w okresie \"nasilonych prac polowych uruchamiały tzw. dziecińce, system opieki nad najmłodszymi mający odciążyć rodziców, a ich pociechy uchronić przed wypadkami, których ryzyko podczas żniw znacząco wzrastało\".  W okresie PRL jednorożeckie KGW działało bardzo dynamicznie i w szczytowym momencie liczyło ponad 60 członkiń. Znamienne jest, że pomimo dużej ilości pracy w gospodarstwach, wielu obowiązków, tak liczne grono kobiet zdołało znaleźć czas na działalność społeczną. KGW organizowało różne imprezy, akcje charytatywne, wycieczki itp. Właśnie na fotografiach z wycieczek widać, jak liczna była to organizacja. Zwiedzanie najciekawszych zakątków kraju organizowano dla członkiń KGW oraz ich rodzin. Ważnym aspektem działalności koła była ochrona i popularyzacja tradycji regionalnych. Zespół kurpiowski, powstały przy KGW, wznowił działalność z inicjatywy Marianny Wilgi z Przybyłków ze Stegny. Funkcjonował jako \"Kurpie\". Pieśni, jakie wykonywały członkinie zespołu - i jakie nadal wykonują – to utwory miejscowe, kurpiowskie. Część przekazywana była z pokolenia na pokolenie i obecnie śpiewane są piosenki \"odziedziczone\" po założycielkach zespołu. Inne zasłyszały w domach, gdzie nuciły je ich babki i matki. Jakie to pieśni? Jak opowiadały członkinie zespołu, Kurpiowskie piosenki są monotonne, takie jakby \"gadające\". Tęskne pieśni miłosne, smutne zawodzenia pogrzebowe, rzewne pieśni pasterskie były odzwierciedleniem pełnego trudów życia. Jedynie podczas wesel pieśni nabierały skoczniejszych tonów Członkinie KGW pielęgnowały tradycje lokalne, biorąc udział w życiu Kościoła. Wiele z nich należało do społeczno-religijnych organizacji. Zawsze występowały w strojach ludowych podczas wizytacji biskupich. Np. pieśni i wiersze kurpiowskie, które śpiewano i recytowano podczas przywitania pasterza diecezji. W dniu 23 VI 1969 r., kiedy Jednorożec odwiedził bp Bogdan Sikorski, Przed plebanią oczekiwała miejscowa orkiestra strażacka, a przed wejściem na cmentarz przykościelny Kurpianki w swych strojach ludowych, które specjalnym śpiewem witały biskupa. Stanisła wa Ferenc zaśpiewała pieśń z Wesela na Kurpiach ks. W. Skierkowskiego. Także sześcioosobowy zespół kobiet z Jednorożca zaprezentował pieśni kurpiowskie, co bardzo przypadło do gustu biskupowi. W dniach 16–17 IV 1974 r. parafię wizytował bp Jan Wosiński, którego również powitały kobiety w strojach ludowych, prezentujące pieśni kurpiowskie. W strojach kurpiowskich miejscowe gospodynie wystąpiły w 1970 r. na mszy św. prymicyjnej o. Benignusa Piotra Deptuły (ur. 1944 r.) z Jednorożca. osiemdziesiątych XX w., kiedy w Jednorożcu kończono budowę obecnego murowanego kościoła, o długości 4 m z figurą Jezusa naturalnej wielkości (175 cm), który wisi n ad tabernakulum. Wyrzeźbił ją artysta Andrzej Staszewski z Krajewa Wielkiego w gm. Krzynowłoga Mała. Ofiarę przekazała kasjerka KGW, Wacława Piotrak. Imprezą cykliczną, którą uświetniało KGW, były festyny z okazji kolejnych rocznic nadania gminie Jednorożec herbu i flagi, organizowane corocznie w pierwszą niedzielę czerwca. Podczas jednej z edycji \"Dnia Jednorożca\" przewodnicząca KGW, Stanisława Ferenc, została uhonorowana Statuetką Jednorożca 2010, najwyższym odznaczeniem przyznawanym w gm. Jednorożec. Doceniono ją za wieloletnią działalność lokalną. Podtrzymywanie kultury ludowej to nie tylko pieśni kurpiowskie i występy w strojach ludowych. Ważna była m.in. prezentacja kuchni regionalnej np. na lokalnych festynach. Drożdżak – – – to jedynie kilka z potraw, jakie były tu dawniej popularne, o których członkinie KGW przez lata pamiętały i je robiły. Pod koniec pierwszej dekady XXI w. KGW wraz z zespołem \"Kurpianka\" organizowało – w ramach dofinansowania uzyskanego przez Urząd Gminy w Jednorożcu z Programu Integracji Społecznej – spotkanie integracyjno-kulturalne dla emerytów i rencistów z terenu gminy. Przybywało na nie ponad 100 osób z Jednorożca, Stegny, Drążdżewa Nowego oraz Ulatowa-Pogorzeli. Spotkania odbywały się w świetlicy Publicznego Gimnazjum im. św. S. Kostki w Jednorożcu. W programie były m.in. występy zespołu \"Kurpianka\" oraz Zespołu Ludowego KGW z Żelaznej Rządowej, kurpiowskie piosenki i gadki, tańce, poczęstunek. Imprezy miały charakter biesiadny. Podobne imprezy, w których KGW brało udział, to np. Święto Ziemniaka w Jednorożcu jesienią 2010 r. Nie mniej ważne były organizowane przez KGW coroczne wigilie dla osób starszych i samotnych.  Członkinie SKGW z Jednorożca organizują warsztaty rękodzieła ludowego dla dorosłych i dzieci (np. wykonywania palem kurpiowskich) oraz \"Czytanie na ludowo\".     Tradycje regionalne i patriotyczne SKGW podtrzymuje, uczestnicząc np. w biwakach patriotycznych na Polskiej Kępie, w miejscu bitwy z okresu powstania styczniowego. Tak było np. w 2011 i 2012 r., kiedy to obowiązkowym punktem programu stało się wykonanie przez zespół pieśni \"Z dymem pożarów\" – hymnu powstańców. W 2012 r., kiedy spotkanie połączono z nocą świętojańską, SKGW ufundowało nagrodę za najpiękniejszy wianek puszczony przez panny na Orzycu. Innym spotkaniem o patriotycznym wydźwięku, w którym uczestniczyli członkowie SKGW, były Niepodległościowe Zaduszki w 2012 r. Pod kierunkiem zespołu \"Kalina\" zgromadzeni w świetlicy jednorożeckiego gimnazjum mieszkańcy wspólnie śpiewali pieśni patriotyczne. Biwak patriotyczny na Polskiej Kępie w 150. rocznicę bitwy w tym miejscu, 22 VI 2013 r. Źródło. Inną ważną dla lokalnej społeczności okazją, kiedy zespół \"Kalina\" mógł się zaprezentować, była promocja Elemëntårza kurpśoskego autorstwa historyka Wojciecha Łukaszewskiego, za który autor otrzymał Nagrodę Prezesa Związku Kurpiów \"Kurpik 2011\" w kategorii \"Edukacja regionalna\". Ważna była obecność SKGW podczas obchodów 100-lecia niepodległości Polski czy 100-lecia OSP Jednorożec. Podczas tej ostatniej uroczystości kobiety wystąpiły w strojach, zakupionych na występy w okresie wiosenno-letnim (stój kurpiowski potrafił był ciężki i dość ciepły).   Niezwykle ważne jest zachowanie tradycji kulinarnych. Działanie to w SKGW przyjmuje różne formy. W 2011 r. panie z koła zdobyły I miejsce w ogólnopolskim konkursie na najlepszą potrawę tradycyjną z ziemniaków podczas XVIII Krajowych Dni Ziemniaka w Warszawie. Nagrodzono gołąbki ziemniaczane w ich wykonaniu. Poza tym przygotowały pyzy ziemniaczane oraz pierogi ziemniaczane smażone. W jury konkursu zasiadał m.in. Robert Makłowicz.   Ziemniaczane tradycje członkinie SKGW prezentowały też np. podczas Bitwy Regionów w 2018 r. w bydgoskim Myślęcinku. Do konkursu zgłosiły rejbak.   W 2017 r. Stowarzyszenie Mazowieckie Centrum Przedsiębiorczości wraz z Stowarzyszeniem Koła Gospodyń Wiejskich w Jednorożcu opracowało i złożyło wniosek w ramach projektu „Śladami wspomnień kulinarnych – diagnoza oraz partycypacyjny charakter prac nad rejestracją zidentyfikowanego produktu tradycyjnego” współfinansowanego ze środków Samorządu Województwa Mazowieckiego. Grupa z Jednorożca podjęła się wspólnej pracy nad rejestracją produktu pn. „Jednorojski Malón – zupa z dyni z Jednorożca” na Liście Produktów Tradycyjnych prowadzonej przez Ministerstwo Rolnictwa i Rozwoju Wsi lokalnego. Produkt został wpisany na listę 6 IX 2017 r.       W 2021 r. panie z SKGW zaprezentowały i promowały dziedzictwo kulinarne Jednorożca w programie \"Łączy nas wieś mazowiecka\" w TVP3 Warszawa. Członkinie SKGW z Jednorożca wsparły I Igrzyska Wiejskie w Budach Rządowych we wrześniu 2017 r. Jury w składzie: Krzysztof Stancel – wójt gminy Jednorożec, Barbara Mordwa z zespołu „Kalina” z Jednorożca (który wystąpił na imprezie), Maria Weronika Kmoch – historyczka, regionalistka, Magdalena Nieckarz-Abram – sołtyska wsi Dębinki i przedstawicielka Fundacji „Suwak” wraz z Grzegorzem Abramem wybrało zwycięzców konkursu na najlepsze jednorożeckie potrawy w kategoriach wypieki, nalewki i przetwory domowe. SKGW często przygotowuje wieniec dożynkowy, z którym wyjeżdża na dożynki diecezjalne jako przedstawiciel parafii Jednorożec albo przedstawiciel gminy Jednorożec. Członkinie koła promują wówczas małą ojczyznę na stanowisku gminnym.   W 2018 r. wieniec wykonany przez SKGW z Jednorożca zdobył III miejsce podczas powiatowo-gminnych dożynek w Bogatem. Po uroczystościach wieńce prezentowane są w kościele w Jednorożcu, a następnie w budynku poczekalni autobusowej w Jednorożcu. SKGW od 2011 r. organizuje koncerty wielkanocne w pierwszą niedzielę po Wielkanocy. Corocznie, w ramach konkursu ofert, koło otrzymuje dofinansowanie projektu z Urzędu Gminy Jednorożec. Szerzej pisałam o nich tutaj: KLIK Członkinie SKGW biorą udział w wielu szkoleniach i spotkaniach podnoszących ich kwalifikacje czy pozwalających na wymianę doświadczeń i promocję małej ojczyzny. Np. w 2012 r. 10 członkiń SKGW wzięło udział – wraz z KGW z Czernic Borowych i Myszyńca – w wymianie organizacji KGW z Lokalnymi Grupami Działania w Buku w Wielkopolsce. Zespół \"Kalina\" promował kulturę kurpiowską podczas lokalnego festynu oraz podczas procesji eucharystycznej z okazji dożynek. Oba koła biorą udział – jako \"Kurpie\" oraz \"Kalina\" – w Mazowieckich Zapustach organizowanych przez Muzeum Szlachty Mazowieckiej w Ciechanowie. \"Z okazji tego święta przebierańców przygotowują pokazy obrzędowe i biorą udział w kolorowym korowodzie kolędników. Upust swojej twórczej naturze dają też w kabarecie, z którym występują na lokalnych festynach. Scenki powstałe według ich własnego scenariusza i gadki kurpiowskie opowiadane w gwarze cieszą się dużym powodzeniem nie tylko wśród mieszkańców\" – czytamy na jednej ze stron internetowych. Piosenki okraszone humorem oraz skecze \"Kurpie\" prezentowali też np. podczas Święta Ziemniaka w Budach Rządowych w 2016 r.       Oba koła gospodyń wiejskich w Jednorożcu starają się wypełniać cele, jakie postawiły przed sobą i swoimi następczyniami mieszkanki powojennego Jednorożca. Organizacje nawiązują do wzorców przedwojennych, pielęgnując tradycje regionalne oraz organizując życie społeczne. A co wyście myślały? Spotkania z kobietami z mazowieckich wsi A. Zbroi i A. Pajączkowskiej, którą recenzowałam na blogu: Na koniec należy wspomnieć o tym, że w roku 2019 Stanisławę Ferenc, przewodnicząca KGW w Jednorożcu, uhonorowano Kurpikiem 2018 w kategorii \"Budzenie tożsamości\". Nieco wcześniej jej zdjęcie znalazło się na okładce książkiA. Zbroi i A. Pajączkowskiej, którą recenzowałam na blogu: KLIK . W ten sposób informacje o działalności KGW w Jednorożcu po II wojnie światowej trafiły do wyjątkowego reportażu, z którym zapoznało się liczne grono czytelników (nie wiedząc, że to relacja z Jednorożca, bo opowieść Stanisławy Ferenc została wydana, jak pozostałe relacje, pod zmienionym imieniem i bez podania miejsca zamieszkania informatorki).  Pajączkowska A., Zbroja A., A co wyście myślały? Rozmowy z kobietami z mazowieckich wsi, Poznań 2019; Przybyłek S., Moja działalność w Kółku Rolniczym w Jednorożcu, „Głos Gminy Jednorożec”, 11 (2016), 4 (44), s. 21–22;", "url": "http://www.kurpiankawwielkimswiecie.pl/2019/03/maa-ojczyzna-koa-gospodyn-wiejskich-w.html", "category": "mazowieckie", "sub_category": "Gotowe dania i potrawy", "phrase": "Jednorojski malón - zupa z dyni z Jednorożca"}