{"meta_description": "Produkt wpisany na listę produktów tradycyjnych w dniu 2017-09-06\nW kategorii Gotowe dania i potrawy\nW województwie woj. mazowieckim", "title": "Jednorojski malón – zupa z dyni z Jednorożca - - Portal Gov.pl", "content": "Przyjmuje kształt naczynia, w którym się znajduje. W zależności od naczynia, w którym jest podawana. Żółta o różnym natężeniu, w zależności od gatunku dyni, barwa zacierek jasnokremowa. Wieś Jednorożec leży w północno-zachodniej części Kurpiowszczyzny. W czasie I wojny światowej wieś ta została doszczętnie zniszczona. W pierwszych latach powojennych tamtejsza ludność cierpiała z powodu głodu i biedy, dlatego wszystko co było możliwe do zjedzenia otrzymywało specjalną oprawę, aby było jak najbardziej pożywne. Przykładem takiego dania, tzw. „biednej kuchni” była potrawa nazywana w Jednorożcu „malunem/malonem”. Malón to na terenach kurpiowszczyzny inaczej dynia, która rosła prawie w każdym przydomowym ogródku. Zbierano ją wczesną jesienią i przechowywano w suchym, przewiewnym miejscu do grudnia/stycznia. Zupa z dyni w kurpiowskich domach była często gotowana od września do stycznia, co najmniej raz w tygodniu, najczęściej w piątek. Dojrzałego malóna krojono i gotowano do miękkości w garnku, a następnie dodawano do niego gotowane mleko z zacierkami. W zależności od upodobań domowników, podawano go w wersji podstawowej, na słono, ostro lub słodko. Dynia była to jarzyna, którą początkowo jadał jedynie lud wiejski, a nawet dawano ją bydłu, jednak z czasem, po odpowiednim przyrządzeniu, zyskiwała coraz szersze grono zwolenników. Obecnie zupa z dyni gości na stołach wielu Polaków.", "url": "https://www.gov.pl/web/rolnictwo/jednorojski-malon-zupa-z-dyni-z-jednorozca", "category": "mazowieckie", "sub_category": "Gotowe dania i potrawy", "phrase": "Jednorojski malón - zupa z dyni z Jednorożca"}