{"meta_description": "Biała kiełbasa w słoiku, żur kujawski, a może\r\nKujawiok? [PRZEPISY WIELKANOCNE]", "title": "Biała kiełbasa w słoiku, żur kujawski, a może Kujawiok? [PRZEPISY WIELKANOCNE]", "content": "Biała kiełbasa w słoiku, baba drożdżowa, mazurek orzechowy a może żur kujawski? Prezentujemy przepisy na święta z naszej regionalnej Listy Produktów Tradycyjnych, które warto wypróbować, zwłaszcza w Święta Wielkiejnocy. Biała kiełbasa w słoiku, baba drożdżowa, mazurek orzechowy a może żur kujawski? Prezentujemy przepisy na święta z naszej regionalnej Listy Produktów Tradycyjnych, które warto wypróbować, zwłaszcza w Święta Wielkiejnocy. – Produkty, które reprezentują województwo na ministerialnej Liście Produktów Tradycyjnych to część bogatego i wciąż żywego dziedzictwa kulinarnego Kujaw i Pomorza. To kuchnia naszych mam i babć, to smaki, które pamięta się całe życie. Wiele z nich możemy przygotować we własnym domu – mówi marszałek Piotr Całbecki. Na ogólnopolskiej ministerialnej Liście Produktów Tradycyjnych znajduje się już ponad 100 wyrobów i potraw z naszego regionu. Składniki:  Mięso do produkcji kiełbasy pochodzi wyłącznie od tuczników rasy złotnickiej pstrej, która jest rasą zachowawczą z regionu wielkopolski. Tuczniki pochodzą z gospodarstw posiadających status gospodarstw ekologicznych. Świnia złotnicka pstra jest tradycyjną, starą rasą polską, od początku hodowana w czystości rasy, bez dolewu krwi innej rasy. Jest to świnia łaciata, czarno-biała z przewagą barwy białej, o uszach zwisłych, o wyjątkowo wysokiej jakości mięsa, przy dużej zawartości tłuszczu w tuszy. Rasa ta stanowi cenny materiał genetyczny ze względu na występowanie rzadkich haplotypów na 15 chromosomie. Rasa ta jest zagrożona wyginięciem z uwagi na niską plenność i stosunkowo długi okres tuczu. Do produkcji Białej Kiełbasy w Słoiku używa się następujących klas mięsa:  mięso wieprzowe klasa IIA – 20%  mięso wieprzowe klasa IIB – 65%  mięso wieprzowe klasa III – 15% Produkcja odbywa się bez użycia środków podnoszących wydajność, polepszających wygląd i wpływających na długotrwałość. Poszczególne klasy mięsa rozdrabniane są oddzielnie w tzw. wilku:mięso klasy IIA rozdrabniane jest do rozmiarów ø 8mm, klasy IIB - ø 6mm, klasy III - ø 3mm. Zróżnicowanie stopnia rozdrobnienia pozwala na dobre wymieszanie masy (bez wolnych przestrzeni pomiędzy cząstkami surowca). Rozdrobnione mięso przekłada się do mieszałki i miesza się z przyprawami, dodając wody z lodem, do równomiernego rozmieszania wszystkich składników i uzyskania konsystencji „półzwiązanej”. Słoiki o gramaturze 230 gram, napełniane są farszem za pomocą nadziewarki i odstawiane na całą dobę do chłodni w celu dobrego wybarwienia farszu na całym przekroju. Następnie zakładane są nakrętki i dokładnie dokręcane. Proces pasteryzacji następuje w komorze warzelniczej. Kiełbasę w słoiku pasteryzuje się podwójnie w celu wydzielenia się galaretki w górnej części słoika. Pasteryzacja ma na celu zabezpieczenie produktu przed zepsuciem i otwarciem się słoika. Tym samym przedłużana jest trwałość produktu. Produkt można przechowywać do 90 dni. Po zakończonej obróbce termicznej (pasteryzacji) słoiki schładza w temperaturze +8o C w chłodni powietrzem, a po schłodzeniu przenosi się do magazynu wyrobów gotowych, gdzie składuje się je w temperaturze od +2 do +4o C. Kujawiok to ciasto drożdżowe o charakterystycznym dla babek kształcie, posypane cukrem pudrem lub polane białym lukrem. Składniki: • cukier • sól • rodzynki, • zapach (aromat waniliowy) • drożdże • mąka pszenna – ziarno z własnego gospodarstwa, zmielone w młynie w Krzywosądzy • masło – ręcznie zrobione z mleka krowiego • mleko – podgrzane, surowe • jajka kurze • cukier puder • przegotowana, ostudzona woda Zarobić rozczyn drożdżowy: 10 dag drożdży rozrobić z 1 łyżką cukru, 1⁄2 łyżki mąki oraz 1 łyżką surowego, podgrzanego mleka. Wymieszać, zostawić w ciepłym miejscu do wyrośnięcia. W czasie wyrastania rozczynu utrzeć 7-8 żółtek oraz całe jajko ze szczyptą soli, resztą cukru (ok. 1⁄2 szklanki – bez 1 łyżki) i zapachem. Do utartej masy z jaj dodać resztę mąki przesianej przez sito (1 kg bez 1/2 łyżki) oraz resztę mleka (1⁄2 l bez 1 łyżki). Na końcu dodajemy wyrośnięty rozczyn drożdżowy, który podwoił swoją objętość. Wszystko przemieszać drewnianą kopystką i zostawić w makutrze do wyrośnięcia. Przykryć ciasto ściereczką i zostawić w ciepłym miejscu. Kiedy ciasto podwoi swoją objętość, dodać stopione w garnuszku na wolnym ogniu masło (2 dobre łyżki) oraz rodzynki. Ciasto ponownie przerobić drewnianą kopystką. Przerobione ciasto wkładamy do wysmarowanej tłuszczem (np. masłem) formy. Formę wypełniamy ciastem do połowy. Forma z kamionki o specyficznym, stożkowym, zwężającym się ku górze kształcie, karbowana. Karbowanie nie sięga do końca formy, brzeg formy prosty (po upieczeniu tworzy tzw. czepiec). Ciasto w formie ponownie odstawiamy do wyrośnięcia w ciepłym miejscu. Kiedy ciasto w formie podwoi swoja objętość-forma będzie pełna-wstawiamy do nagrzanego do 180o C piekarnika. Piec ok. 45 minut. Sprawdzać drewnianym patyczkiem czy ciasto w środku nie jest surowe-nakłuwać ciasto w formie i sprawdzać czy nie zostaje na patyczku. Po upieczeniu odwracamy formę z babą do góry dnem i wykładamy babę na płaski talerz. Babę po wystudzeniu posypujemy cukrem pudrem lub lukrujemy lukrem z cukru pudru i odrobiny przegotowanej wody. Podstawą mazurka jest spód z kruchego ciasta.  Składniki ciasta: • 3 szklanki mąki • 1 szklanka cukru • 3 żółtka • 20 dag margaryny • 1 łyżka smalcu • 1,5 łyżeczki proszku do pieczenia  Krem: • 1 szklanka skręconych przez maszynkę lub tłuczonych orzechów włoskich • 2 żółtka • 0,5 szklanki cukru pudru • 0,5 szklanki słodkiej śmietanki 18% • 1 łyżka bułki tartej • kilka kropli olejku migdałowego Wykonanie:  Wykonanie ciasta: mąkę z proszkiem i tłuszczem posiekać za pomocą noża lub widelca, dodać cukier, na koniec żółtka, lekko zagnieść. Odłożyć ciasto na 1 godzinę w chłodne miejsce. Pieczenie ciasta: rozwałkować ciasto na pergaminie, uformować pacek z zagiętymi brzegami, przenieść z pergaminem na blachę i upiec na złoty kolor (w piekarniku rozgrzanym do temperatury około 200°C, piec około 15-20 minut). Przygotowanie kremu: żółtka utrzeć z cukrem pudrem, dodać orzechy (wcześniej obrane z łupin i zmielone na maszynce lub utłuczone w moździerzu), śmietanę, bułkę tartą. Postawić w garnku na ciepłej płycie kuchennej, podgrzewać, mieszając, aż się zagotuje i zrobi się gęsta masa. Należy uważać, aby masa się nie przypaliła. Gdy krem zrobi się gęsty i jednolity dodajemy kilka kropel olejku migdałowego i zdejmujemy z kuchni. Wykończenie: wyłożyć ciepłą masę na upieczony spód. Udekorować połówkami orzechów włoskich, rodzynkami, migdałami wedle uznania. Przygotowanie zakwasu (kiszenie żuru): 10 dag mąki żytniej wsypać do żurownika (dzbanka glinianego) i zalać 1/2 litra wody przegotowanej letniej. Dobrze wymieszać, przykryć (np. czystą ściereczką, kawałkiem papieru) i odstawić w ciepłe miejsce na około 3 dni. Po upływie trzech dni gotowy zakwas zlać, zostawiając niewielką ilość na dnie (stanowi to zaczyn do następnej porcji zakwasu – dosypać mąki żytniej i znów zalać letnią, przegotowaną wodą). Następna porcja ukiśnie szybciej, ponieważ zawiera już żywe kultury bakterii kwasu mlekowego powstałe w procesie kiszenia. Żur wymieszać, połączyć z wodą i roztartymi przyprawami a następnie zagotować. Cebulę obieramy, drobno siekamy i podsmażamy na tłuszczu z wędzonką. Do zupy dodajemy podsmażoną cebulę z wędzonką lub kiełbasę (w wersji postnej nie dodaje się mięsa ani okrasy). Następnie dodajemy kilka łyżek zahartowanej śmietany (również nie musi być dodana, zamiast śmietany można dodać także mleka).", "url": "https://mojakruszwica.pl/pl/552_obyczaje/31131_-biala-kielbasa-w-sloiku-zur-kujawski-a-moze-kujawiok-przepisy-wielkanocne-.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Kujawiok – wielkanocna baba drożdżowa"}