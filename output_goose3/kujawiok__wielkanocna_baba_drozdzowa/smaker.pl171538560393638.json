{"meta_description": "Kujawiok to puszysta baba drożdżowa, posypana cukrem pudrem lub polana białym lukrem. Jak wskazuje nazwa deseru, to tradycyjny wypiek wielkanocny na", "title": "Kujawski przysmak na Wielkanoc. Od lat sekretem był jeden składnik", "content": "Drożdże włóż do miski, wsyp łyżkę cukru i połącz. Dodaj pół łyżki mąki i łyżkę ciepłego mleka. Wymieszaj i pozostaw tak przygotowany zaczyn drożdżowy do wyrośnięcia. Będzie gotowy, gdy podwoi swoją objętość. Do głębokiej miski lub garnka dodaj 8 żółtek, całe jajko i szczyptę soli. Utrzyj do połączenia i dodaj pozostałą część cukru oraz aromat. Miksuj dalej, do uzyskania puszystej masy. Do jasnożółtej, puszystej masy wsyp resztę mąki (przesianej przez sito) i dodaj resztę mleka. Na samym końcu wlej też gotowy rozczyn drożdżowy. Całość wymieszaj drewnianą łyżką do połączenia, przykryj naczynie ściereczką i odstaw w ciepłym miejscu do wyrośnięcia. Gdy ciasto podwoi swoją objętość, na małym ogniu roztop masło i wlej do ciasta. Dodaj też rodzynki. Wymieszaj wszystko jeszcze raz drewnianą łopatką. Przełóż do wysmarowanej tłuszczem tradycyjnej formy na babkę (wypełnij do połowy wysokości). Ponownie odstaw do wyrośnięcia w ciepłe miejsce. Nieco bardziej wyrośnięte ciasto wstaw do piekarnika rozgrzanego do 180 stopni Celsjusza przez ok. 45 minut. Po tym czasie wyjmij babkę i odwróć formę do góry dnem. Gdy nieco się ochłodzi, udekoruj lukrem i obsyp rodzynkami. Kujawiok gotowy!", "url": "https://smaker.pl/przepisy-ciasta/przepis-tradycyjny-kujawiok,1961009,smaker.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Kujawiok – wielkanocna baba drożdżowa"}