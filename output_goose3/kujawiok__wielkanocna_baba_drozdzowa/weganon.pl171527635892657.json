{"meta_description": "", "title": "WANILIOWA BABA DROŻDŻOWA", "content": "Kolejna baba wielkanocna na blogu. Tym razem drożdżowa i waniliowa w smaku. Żółta dzięki kurkumie. Pachnąca wanilią i ciastem drożdżowym. Z cytrynowym lukrem i skórką pomarańczową. Idealnie wyrośnięta, puszysta i idealna na świąteczny stół. W kuchni polskiej mamy tradycję wypiekania bab wielkanocnych. Prawdziwym znawcą był król Stanisław Leszczyński. Na jego dworze baby miały okazałe rozmiary. Niektóre osiągały nawet ponad metr. Pieczone były w zaciszu kuchni, gdzie nie miał prawa nikt tam zaglądać. Polewane były obficie lukrem, nasączane nalewkami, ozdabiane kandyzowanymi owocami i kwiatami. Najpopularniejsze były właśnie drożdżowe. Stanisław Leszczyński rozsławił nasze baby na francuskim stole. Serwował je w czasach, kiedy został władcą Lotaryngii. W naszej regionalnej kuchni, mamy wspaniałe baby drożdżowe. W każdym regionie znajdują się delikatesy i przysmaki. Receptury przekazywane są z pokolenia na pokolenie. Na kiermaszach wielkanocnych, stoły uginają się od przeróżnych wypieków. Jedna drożdżowa baba dostała się nawet na Listę Produktów Tradycyjnych. Jest nim kujawiok. To baba z dodatkiem szafranu. Na wielkanocnym stole serwowana z masłem, chrzanem, ćwikłą i szynką. Baby w wersji roślinnej są proste w wykonaniu. Nie ma w nich jajek czy masła, ale i bez nich są wyjątkowe. Najważniejsze jest wyrastanie w odpowiedniej temperaturze. Wystarczy kilka prostych i tanich składników, by otrzymać piękny i smaczny wypiek na świąteczny stół. – 2 szklanki mąki orkiszowej jasnej lub pszennej + 1 łyżka  – 1 szklanka dowolnego mleka roślinnego  – 50 g świeżych drożdży  – 5 łyżek dowolnego oleju (użyłem z orzechów laskowych)  – 1 szklanka rodzynek lub żurawiny  – 1 łyżeczka kurkumy  – ½ szklanki dowolnego nierafinowanego cukru + 1 łyżka  – 2 łyżki ekstraktu waniliowego – do miski wkruszyć drożdże, dodać 1 łyżkę mąki i cukry. Dodać ½ szklankę ciepłego mleka. Wymieszać dokładnie. Przykryć ściereczką i odstawić w ciepłe miejsce na 15 minut  – do zaczynu dodać resztę mleka, olej, resztę mąki, cukier, kurkumę, rodzynki i ekstrakt waniliowy  – ciasto dokładnie wymieszać  – formę do baby o średnicy około 20 cm, wsmarować tłuszczem i wysypać mąką  – wylać ciasto, przykryć ściereczką i odstawić na godzinę w ciepłe miejsce  – piec około 40 minut w 180°C, grzanie góra/dół, półka poniżej środka  – babę wystudzić w formie przez 15 minut. Wyjąć i wystudzić  – polać lukrem", "url": "https://weganon.pl/waniliowa-baba-drozdzowa/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Kujawiok – wielkanocna baba drożdżowa"}