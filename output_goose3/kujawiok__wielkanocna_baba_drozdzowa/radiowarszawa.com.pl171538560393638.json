{"meta_description": "", "title": "Polska Smakuje: przepis na kujawiok-wielkanocną babę drożdżową", "content": "W ramach audycji „Polska Smakuje” prezentujemy naszym słuchaczom przepis na kujawiok – wielkanocną babę drożdżową.  Kujawiok, czyli wielkanocna baba drożdżowa, to ciasto drożdżowe o charakterystycznym dla babek kształcie, posypane cukrem pudrem lub polane białym lukrem. Przygotowywany był podczas Świąt Wielkiej Nocy.  „Ozdobą stołu była wspaniałych rozmiarów, pachnąca drożdżowa baba, zwana kujawiokiem. Na wielkanocną babę gospodynie nie szczędziły jaj, przez co była bardzo smaczna i apetycznie żółta (aby wzmocnić jeszcze kolor żółty dodawało się szafranu). …Do śniadania podawana była też baba drożdżowa, którą niektórzy jadali posmarowaną masłem, obłożoną szynką lub kiełbasą i posmarowaną ćwikłą, względnie chrzanem” (D.Kalinowska, „Tradycyjne pożywienie ludowe na Kujawach”, Włocławek 2002)  Składniki do przygotowania kujawioka pochodziły głównie z własnego gospodarstwa, takie jak: mąka, masło, mleko, jaja. Inne komponenty jak: rodzynki, drożdże, czy aromat waniliowy mieszkańcy Kujaw kupowali.  Składniki: Wykonanie:  Drożdże ucieramy z jedną łyżką cukru, dodajemy ciepłe mleko, mieszamy raz jeszcze. Następnie dodajemy pół szklanki mąki, mieszamy dokładnie, przykrywamy ściereczką i odstawiamy zaczyn w ciepłe miejsce. W tym czasie topimy i studzimy masło.  Gdy zaczyn wyrośnie (podwoi swoją objętość), dodajemy do niego utarte z cukrem żółtka. Następnie dodajemy mąkę, jajo i ucieramy. Gdy składniki dokładnie się wymieszają wlewamy masło i zagniatamy wszystko dokładnie. Do tak wyrobionego ciasta dodajemy rodzynki i jeszcze raz wyrabiamy całość.  Ciasto przykrywamy ściereczką i odstawiamy na 30-40 minut w ciepłe miejsce.  W tym czasie przygotowujemy formę – należy ją natłuścić i posypać bułką tartą.  Gdy ciasto wyrośnie przekładamy je do formy (powinno sięgać do połowy wysokości), przykrywamy ściereczką i odstawiamy na dwadzieścia minut do wyrośnięcia. Ciasto pieczemy przez 40-50 minut w temperaturze 170ºC.  Po upieczeniu odwracano formę do góry dnem i wykładano ciasto na talerz. Na końcu, według uznania gospodyni, należało posypać babę cukrem pudrem, bądź lukrem przygotowanym z cukru pudru i wody.  Więcej o audycji „Polska Smakuje” – KLIKNIJ!", "url": "https://radiowarszawa.com.pl/polska-smakuje-przepis-na-kujawiok-wielkanocna-babe-drozdzowa/", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Kujawiok – wielkanocna baba drożdżowa"}