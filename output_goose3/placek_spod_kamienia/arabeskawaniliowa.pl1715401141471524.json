{"meta_description": "", "title": "Ciasto \"Marcinek\"", "content": "To ostatnio bardzo popularne na Podlasiu ciasto, goszczące najczęściej na weselnych stołach. Piszę \"ostatnio\", bo za moich czasów w ogóle się o nim nie słyszało. Tak, że jako rodowita Podlasianka dopiero teraz miałam okazję spróbować tego cuda. Na początek należałoby jednak ostrzec, że jest to ciasto dla cierpliwych - najpierw trzeba upiec co najmniej 10 placków, a potem jeszcze poczekać 24 godziny (lub nawet dłużej), zanim będzie można spróbować gotowego \"Marcinka\". Różnie bywa u mnie z cierpliwością, więc tym razem zrobiłam 3/4 porcji (wyszło mi 8 placków o średnicy 23 cm). Jeśli chodzi o sam przepis, to właściwie wszystkie źródła zgodnie podają taki sam. Jedyną różnicę stanowi masa. Osobiście skorzystałam z tej mniej znanej wersji (tak mi się przynajmniej wydaje), bez dodatku usztywniaczy. Jednak na wszelki wypadek podaję Wam też drugi sposób - do wyboru. A teraz wrażenia smakowe: mnie osobiście ciasto bardzo smakowało, córcia też się nim zajadała, tylko m-żonek coś kręcił nosem, że brakuje w nim marmolady, ale tym akurat nie ma co się przejmować, bo gdyby to od niego zależało, pewnie dodałby marmoladę do każdego ciasta ;-) - 1 kg mąki- 1 margaryna (podobno \"Kasia\" jest najlepsza)- 1/2 szkl. cukru- 2 jajka + 2 żółtka- 1 cukier waniliowy- 1 szkl. kwaśnej śmietany- 1 płaska łyżeczka sodyMargarynę, jajka, żółtka, cukier waniliowy i pół szklanki śmietany utrzeć mikserem na jednolitą masę. Dodać mąkę oraz sodę rozpuszczoną w drugiej połowie szklanki śmietany. Wszystko razem wymieszać i zagnieść na gładkie ciasto. Podzielić na 10 - 11 równych części, każdą z nich cienko rozwałkować (jak na makaron) i piec osobno w dużej tortownicy (nie trzeba smarować jej tłuszczem) w temperaturze ok. 200 st.C. na lekko złoty kolor.- 2 szkl. śmietany 18%- 2 szkl. śmietany 30%- 1 szkl. cukru pudru (do smaku)- sok z 1 cytryny- 1 łyżeczka cukru waniliowegoWszystko razem ubić na sztywno.Przekładać placki dość obficie smarując masą. Wierzch posypać tartą czekoladą, pokruszonymi herbatnikami lub też wcześniej odłożonym, pokruszonym jednym plackiem. Gotowe ciasto pozostawić w temp. pokojowej na kilka godzin, aby placki nasiąkły masą, a następnie przenieść w chłodne miejsce na co najmniej 24 godziny.(chyba bardziej popularną):- 1,5 litra śmietany kremówki- 1 szkl. cukru pudru (do smaku)- 5-6 śmietan-fixów- sok z 1 cytrynyWszystko razem ubić na sztywno.", "url": "http://www.arabeskawaniliowa.pl/2008/08/ciasto-marcinek.html", "category": "świętokrzyskie", "sub_category": "Wyroby piekarnicze i cukiernicze", "phrase": "Placek spod kamienia"}