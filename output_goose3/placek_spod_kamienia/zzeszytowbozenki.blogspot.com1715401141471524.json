{"meta_description": "", "title": "Ciasto królewskie", "content": "Zajadałam się tym ciastem przez całe święta. Jest pyszne, delikatne i niezbyt słodkie - idealne. To jedno z tych ciast, które z dnia na dzień jest coraz smaczniejsze. Ze wszystkich składników zagniatamy ciasto i dzielimy je na dwie części. Rozwałkowujemy ciasto i pieczemy w foremce 32x24cm przez 12-15 minut w 180 stopniach na złoty kolor. Odstawiamy do wystudzenia. Białka oddzielamy od żółtek. Białka ubijamy na sztywno, następnie dodajemy po łyżce cukier, po każdym dodaniu miksujemy dokładnie. Gdy masa będzie puszysta i gładka dodajemy po jednym żółtku dokładnie miksując po każdym dodaniu. Do masy przesiewamy obie mąki i mieszamy drewnianą łyżką delikatnie żeby piana nie opadła. Wylewamy masę do formy tych samych rozmiarów co blaty i pieczemy w 180 stopniach przez 35-40 minut. Odstawiamy do wystudzenia. Odlewamy pół szklanki mleka, pozostałe gotujemy z masłem. Do odlanego mleka dodajemy mąki i cukry i dokładnie mieszamy, można zmiksować żeby nie było grudek ale powinno wystarczyć wymieszanie trzepaczką. Gdy mleko się zagotuje dodajemy płyn i mieszamy energicznie żeby nie zrobiły się grudki. Gotujemy przez chwilę do zgęstnienia. Gorącym budyniem przekładamy ciasto. W blaszce kładziemy pierwszy blat miodowy, na niego wylewamy połowę budyniu i rozprowadzamy go po całej powierzchni równomiernie. Na budyń kładziemy biszkopt i wylewamy na niego pozostały budyń. Na wierzchu kładziemy drugi miodowy blat. Całość można zostawić na parę godzin lub na całą noc pod obciążeniem. Ja położyłam drewnianą deskę do krojenia i obciążyłam miseczką z owocami. Pod deskę można położyć folię aluminiową lub papier do pieczenia. Gotowe ciasto dekorujemy roztopioną czekoladą lub polewą własnej roboty. Ja wzięłam łyżkę cukru pudru, łyżkę kakao i łyżkę masła, wszystko mieszałam w garnuszku do uzyskania płynnej masy. Gdyby sprawiała wrażenie zważonej wystarczy dodać łyżeczkę mleka i wymieszać dokładnie - uzyskamy gładką konsystencję. Masą dekorujemy ciasto.", "url": "http://zzeszytowbozenki.blogspot.com/2014/05/ciasto-krolewskie.html", "category": "świętokrzyskie", "sub_category": "Wyroby piekarnicze i cukiernicze", "phrase": "Placek spod kamienia"}