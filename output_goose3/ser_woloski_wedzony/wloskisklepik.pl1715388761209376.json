{"meta_description": "Postaw na świeże i oryginalne sery prosto z Włoch✔Włoskie sery - mozzarella, burrata, asiago i inne w niskich cenach | Szybka dostawa➡Wloskisklepik.pl", "title": "Oryginalne sery włoskie", "content": "Mozzarella na pizzy, makaron posypany świeżo startym parmezanem, pyszne i kremowe tiramisu z mascarpone, czy lekka sałatka z dodatkiem wyrazistej gorgonzoli… Włoskie sery są od dawna doceniane i uwielbiane na całym świecie. Jednak zapewniamy Was, że mimo to znacie zaledwie ich mały ułamek. Czas na więcej! Włoski Sklepik zaprasza Was do świata wyjątkowych włoskich serów! Różnorodność serów włoskich – od czego zależy ich jakość i smak? Włochy to prawdziwe królestwo serów. Obecnie wyróżnia się ponad 600 różnych ich gatunków. Produkuje się je na terenie całego kraju, a każdy region posiada swoją odrębną, długą tradycję serowarstwa, ściśle związaną z klimatem i lokalnym rolnictwem. W północnej części Włoch sery produkuje się głównie z mleka krowiego. Charakterystyczne dla tej części kraju są wszelkiego rodzaju sery twarde, takiej jak np. parmezan, czy grana padano. Środkowe Włochy to z kolei teren, na którym powstają najlepsze owcze sery, takie jak słynny Pecorino. Południe słynie z serów miękkich, produkowanych zarówno z krowiego jak i owczego mleka. Podstawowymi składnikami sera są mleko, podpuszczka oraz sól. W zależności od rodzaju sera proces produkcji przebiega bardzo różnie. Każdy z włoskich serów posiada swój charakterystyczny smak i aromat. Wynika on z wielu czynników. Podstawowym jest rodzaj mleka (krowie, owcze, kozie, czy też bawole, z którego produkowana jest słynna mozzarella di bufala) i jego jakość, na którą istotny wpływ ma nawet roślinność znajdująca się na pastwiskach, na których pasą się zwierzęta. Innym aspektem, który zmienia smak sera jest etap jego dojrzewania. Może on trwać od kilku dni do nawet kilku lat. To właśnie w tym czasie ser nabiera odpowiednią strukturę i smak. Włoskie sery różnią się od siebie zawartością tłuszczu, soli, konsystencją. Mogą występować w wersjach z różnymi dodatkami takimi jak orzechy, oliwki czy trufle. Wśród włoskich serów można znaleźć sery pleśniowe, wędzone lub np. dojrzewające w winie. Popularność włoskich serów na świecie sprawiła, że na rynku znajduje się tysiące różnych ich rodzajów od różnych producentów. Jak znaleźć wśród nich ten prawdziwy i oryginalny? Wbrew pozorom to bardzo proste! W 1992 roku Unia Europejska ustanowiła specjalny certyfikat D.O.P. (Denominazione d’Origine Protetta – Chroniona Nazwa Pochodzenia), który ma na celu chronić i promować lokalne produkty, a także walczyć z ich podrabianiem. W praktyce oznacza to, że włoski ser oznaczony certyfikatem D.O.P. jest produktem oryginalnym, który powstał na tym obszarze, z którego pochodzi, w odpowiednim klimacie, zgodnie z tradycjami kulturowymi, rolniczymi według oryginalnej, pierwotnej receptury. Sery te mają swój charakterystyczny smak i aromat, właściwą konsystencję i wyłącznie naturalne składniki. Dodatkowo we Włoszech powstały specjalne konsorcja zrzeszające producentów najpopularniejszych włoskich serów, takich jak np. Parmigiano Reggiano, czy Gorgonzola, które zapewniają ścisłą kontrolę procesu produkcji. Jeśli chodzi o oznaczone certyfikatem D.O.P. sery włoskie, sklep Włoski Sklepik posiada w swojej ofercie zarówno doskonale znany parmezan, wyjątkową mozzarellę di bufala, aromatyczną gorgonzolę, delikatną ricottę czy mniej popularny półtwardy ser Asiago. Włoski ser to produkt, który zawsze warto mieć w kuchni. Niezależnie od rodzaju nada on wszystkim daniom wykwintny włoski charakter. Sprawdzi się także jako szybka i pyszna przekąska. Włoskie sery twarde, takie jak parmigiano reggiano, pecorino czy grana padano sprawdzą się doskonale jako dodatek do wszelkiego rodzaju makaronów, risotto czy sałatek. Intensywne i wyraziste, idealnie łączą się z warzywami. Świeże miękkie sery, typu mozzarella, mascarpone czy ricotta to sery używane są do sałatek, deserów, czy np. jako nadzienie do ravioli. Dojrzewające sery miękkie, np. gorgonzola, ze swoim intensywnym i wyjątkowym smakiem świetnie sprawdzą się w sałatkach i kremowych sosach. Choć włoskie sery mają w kuchni nieograniczone zastosowanie to jednak większość z nich najlepiej smakuje solo, podane np. w formie deski serów. To właśnie wtedy można dokładnie poznać i docenić ich smak. Jeśli chcecie przyrządzić prawdziwą włoską deskę serów warto pamiętać o kilku zasadach. Przede wszystkim należy zwrócić uwagę na zróżnicowanie serów. Powinny znaleźć się na niej sery z różnych regionów, z różnego rodzaju mleka, o różnej teksturze, smaku i aromacie. Sery powinny być podawane w temperaturze pokojowej i poukładane na desce po okręgu od najdelikatniejszego po najostrzejszy, od miękkich po te twarde. Nie bez znaczenia jest także sposób krojenia każdego z serów. Powinny być one krojone tak by zachować ich kształt i smak. Do każdego sera należy gościom podać odpowiedni rodzaj noża. Podstawowym dodatkiem do deski serów jest podany w koszyczku świeży chleb. Można wykorzystać również grissini. Jako dodatek do serów podaje się miody, dżemy, czy musztardę. Świeże owoce (np. winogrona, gruszki, figi) idealnie ozdobią i podkreślą smak serów miękkich. Migdały, orzechy włoskie, czy pistacje to z kolei idealny dodatek do twardych włoskich serów. Oczywiście prawdziwa włoska deska serów nie obędzie się bez dobrze dobranego wina! Jeśli macie ochotę na najlepsze sery włoskie, sklep Włoski Sklepik przychodzi Wam z pomocą. Nasza szeroka oferta prawdziwych włoskich serów zadowoli nawet najbardziej wymagających klientów. Posiadamy ich całą gamę. Wykwintna mozzarella di bufala, delikatna burrata, aromatyczna gorgonzola, tradycyjne asiago, oryginalne parmigiano reggiano, czy kremowy taleggio to dopiero początek! Wprowadź nową jakość do swojej kuchni i rozpocznij przygodę z najlepszymi włoskimi serami. Sklep Włoski Sklepik zaprasza na zakupy!", "url": "https://wloskisklepik.pl/sery-wloskie", "category": "śląskie", "sub_category": "Sery i inne produkty mleczne", "phrase": "Ser wołoski wędzony"}