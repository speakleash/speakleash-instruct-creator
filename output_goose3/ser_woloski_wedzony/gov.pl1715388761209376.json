{"meta_description": "Produkt wpisany na listę produktów tradycyjnych w dniu 2006-05-09\nW kategorii Produkty mleczne\nw województwie śląskim", "title": "Ser wołoski wędzony - - Portal Gov.pl", "content": "Okrągły żółty placek, na zewnątrz od góry wzór „rozety” zależy od foremki. Gładka elastyczna skórka o barwie ciemno żółtej, na przekroju ser barwy kremowej Oryginalny ser owczy produkowany według tradycyjnej metody. Walory swoje zawdzięcza pochodzeniu z górskich terenów, gdzie nie tylko czynniki naturalne, lecz także surowce – mleko i produkcja według regionalnej metody, wpływają na jakość i cechy charakterystyczne produktu. Ser wołoski wędzony to ser z mleka owczego wytwarzany w gospodarstwie domowym. Tradycyjna metoda jego produkcji jest oparta na przekazie pokoleniowym.", "url": "https://www.gov.pl/web/rolnictwo/ser-woloski-wedzony", "category": "śląskie", "sub_category": "Sery i inne produkty mleczne", "phrase": "Ser wołoski wędzony"}