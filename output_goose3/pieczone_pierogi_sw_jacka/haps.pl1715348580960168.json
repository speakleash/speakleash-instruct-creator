{"meta_description": "", "title": "Przepis na staropolskie pierogi św. Jacka. To idealne połączenie ciasta i farszu", "content": "Pierogi to przysmak, którym Polacy zajadają się od wieków. Przyrządzamy je zarówno na święta, jak i bez okazji. Na przestrzeni lat powstało wiele przepisów, które do dziś są stosowane - jednym z nich jest staropolska receptura na pierogi św. Jacka. Danie to cieszy się popularnością ze względu na nietypowy farsz. Jak przygotować słynną potrawę? Podpowiadamy. Przepis na tradycyjne pierogi św. Jacka. Danie z mięsnym farszem wyjdzie idealnie, jeśli dodasz twaróg Dominikanin Jacek Odrowąż to osoba, której zawdzięczamy przepis na tradycyjne pierogi z farszem z białej kiełbasy. Danie to zasłużyło sobie nawet na oficjalne rozpoznanie, w 2010 roku bowiem wpisano je na listę produktów tradycyjnych w kategorii Gotowe dania i potrawy w woj. podkarpackim. Pierogi te cechuje prostota i szybkość wykonania, a także wyjątkowy smak, pogłębiony aromatem przypraw oraz sera twarogowego. Stanowią doskonały pomysł na smaczny i pożywny obiad dla całej rodziny. Zacznij od wykonania ciasta na pierogi. W dużej misce połącz rozdrobniony ser twarogowy, jajko i masło. Rozgnieć całość przy pomocy widelca, a następnie stopniowo dodawaj mąkę. Po zagnieceniu ciasto powinno być zwarte i elastyczne. Przykryj je na chwilę ściereczką lub ręcznikiem do wyrośnięcia. W międzyczasie przygotuj farsz. Białą kiełbasę obierz z osłonki i wymieszaj z przeciśniętym przez praskę czosnkiem, chrzanem oraz majerankiem. Wyrośnięte ciasto rozwałkuj na cienki placek. Wycinaj z niego kółka i wykładaj na nich po łyżce farszu mięsnego. Na koniec sklej dokładnie brzegi ciasta. Ulepione pierogi gotuj w osolonym wrzątku przez 2-3 minuty od momentu wypłynięcia na powierzchnię. Podawaj z kleksem kwaśnej śmietany, skwarkami z boczku lub podsmażaną cebulką. Smacznego!", "url": "https://haps.pl/Haps/7,167251,30620890,przepis-na-staropolskie-pierogi-sw-jacka-delikatne-ciasto.html", "category": "podkarpackie", "sub_category": "Gotowe dania i potrawy", "phrase": "Pieczone pierogi św. Jacka"}