{"meta_description": "Posts about pierogi written by negresca", "title": "pierogi – Strona 2. – Garstka smaku, szczypta literatury", "content": "Niniejszym, młodsza podkuchenna z przedświątecznej kuchni melduje, że zadanie zlecone, to jest wykonanie farszu do wigilijnych uszek, zostało wykonane. Farsz zrobiono, przełożono do miski, zafoliowano i włożono do zamrażarki. I tam będzie sobie czekał do 22 grudnia. Przepis jest rodzinny, ten sam od lat i uwielbiamy go! Pół kg kiszonej kapusty (nie za kwaśnej, z marchewką w środku) Kapustę kiszoną lekko odcisnąć, przełożyć do rondla, zalać niebyt dużą ilością zimnej wody, dodać przyprawy i gotować aż zmięknie, ok. 1 godziny. Grzyby umyć i zalać zimną wodą, lekko osolić i gotować do miękkości na małym ogniu, ok. pół godziny. Kiedy kapusta będzie już prawie miękka, dodać do niej część wywaru grzybowego i gotować jeszcze jakieś 15 minut. Odcedzić, odciskając ją mocno. Grzyby odcedzić (wywar zachować – przyda się do barszczu wigilijnego – można zamrozić – lub zupy grzybowej). Cebulę posiekać w kostkę i podsmażyć do lekkiego zezłocenia. Wszystkie składniki: kapustę, grzyby i cebulę zmielić w maszynce do mięsa i przełożyć do rondla, w którym roztopić masło. Przesmażyć farsz mieszając, doprawiając do smaku. Przygotować rumianą zasmażkę z łyżki masła i łyżki mąki, wymieszać ją z farszem. I w tej postaci można go spokojnie zamrozić.", "url": "https://garstkasmaku.home.blog/tag/pierogi/page/2/", "category": "podkarpackie", "sub_category": "Gotowe dania i potrawy", "phrase": "Pieczone pierogi św. Jacka"}