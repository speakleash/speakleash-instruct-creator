{"meta_description": "Lubicie pierogi z mięsem? Jeśli tak, mamy dla was cudowną klasztorną recepturę na pierogi św. Jacka. Farsz do nich jest przygotowany z białej kiełbasy, dzięki czemu robi się go bardzo szybko. Zaskakujące jest też ciasto, bo ma dodatek białego sera. Jednak całość smakuje wyśmienicie. Przekonajcie się o tym sami. Pierogi z mięsem są pożywne i bardzo smaczne. Farsz do nich robi się z mięsa gotowanego lub surowego, ale wymaga to nieco pracy. Dlatego nieraz mimo ochoty, rezygnujemy z ich przygotowania. Dziś jednak poznacie rewolucyjny przepis na mięsny farsz. Na niego zawsze znajdziecie czas.", "title": "Cudowna klasztorna receptura na pierogi św. Jacka. Mięsny farsz zachwyca smakiem", "content": "Lubicie pierogi z mięsem? Jeśli tak, mamy dla was cudowną klasztorną recepturę na pierogi św. Jacka. Farsz do nich jest przygotowany z białej kiełbasy, dzięki czemu robi się go bardzo szybko. Zaskakujące jest też ciasto, bo ma dodatek białego sera. Jednak całość smakuje wyśmienicie. Przekonajcie się o tym sami. Pierogi z mięsem są pożywne i bardzo smaczne. Farsz do nich robi się z mięsa gotowanego lub surowego, ale wymaga to nieco pracy. Dlatego nieraz mimo ochoty, rezygnujemy z ich przygotowania. Dziś jednak poznacie rewolucyjny przepis na mięsny farsz. Na niego zawsze znajdziecie czas. Twaróg przepuść przez praskę lub zmiel. Dodaj do niego jajko i masło, dokładnie wymieszaj. Dodaj mąkę i szczyptę soli, zagnieć gładkie, elastyczne ciasto. Przykryj je ściereczką, odstaw. Na farsz z kiełbasy usuń osłonkę. Farsz rozdrobnij widelcem, dodaj przeciśnięty przez praskę czosnek, a także chrzan i sporo majeranku. Wymieszaj. Ciasto podziel na 3-4 części. Każdą oddzielnie cienko rozwałkuj. Szklanką wykrój z ciasta krążki. Nadziej je farszem, dokładnie zlep brzegi. W garnku zagotuj sporą ilość wody. Posól ją, włóż pierogi i gotuj je ok. 2 minuty, licząc od momentu ich wypłynięcia na powierzchnię. Na naszej stronie znajdziecie też inne przepisy na pyszne pierogi. Sprawdźcie, jak zrobić pierogi ruskie. Dowiedzcie się też, jak przygotować idealne ciasto na pierogi. • None Co zrobić, żeby wątróbka wyszła miękka i soczysta?", "url": "https://smakosze.pl/cudowna-klasztorna-receptura-na-pierogi-sw-jacka-md-220122", "category": "podkarpackie", "sub_category": "Gotowe dania i potrawy", "phrase": "Pieczone pierogi św. Jacka"}