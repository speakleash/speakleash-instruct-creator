{"meta_description": "", "title": "Dziady cz. V. Dziady, które nie spieprzają - otwarte.eu", "content": "„Dziady część V. Dziady, które nie spieprzają” to  ilustrowany gamebook, który nadaje kultowemu dziełu  Adama Mickiewicza odpowiednią werwę (nareszcie!),  obnaża prawdziwe realia epoki romantyzmu,  przedstawiając fakty i ciekawostki, o których (nie bez  powodu) nie uczy się w szkołach. Akcja dzieje się w roku 1826 w jednej ze wsi w okolicach  Wiłkomierza. Właśnie tam słynny Guślarz został brutalnie  zamordowany. Mimo to trzy tygodnie po jego śmierci  niektórzy ludzie wciąż mówią, że chodzi on nocami po  wsi. To pewnie głupie wiejskie gadanie, ale… może ma  jakiś związek z tym, że ludzie w powiecie wiłkomierskim  zaczęli cierpieć na dziwną chorobę i padają jak muchy? Czym jest gamebook/gra paragrafowa?  To powieść, w której osoba czytająca książkę  wciela się w jednego z głównych bohaterów i na  bieżąco decyduje o rozwoju fabuły. W  „Dziadach, części V” będzie mogła  przeprowadzić paranormalne śledztwo jako  Konrado-Gustaw (romantyk posiadający moc  przemienienia się w upiora), Karolina Zann  (racjonalistka polegająca na swym niezawodnym  szkiełku i oku), Nowosilcow (rosyjski hrabia pozbawiony skrupułów i zasad moralnych) lub  Guślarka (adeptka ludowej wiedzy tajemnej)", "url": "https://www.otwarte.eu/book/dziady-cz-v", "category": "kujawsko-pomorskie", "sub_category": "Gotowe dania i potrawy", "phrase": "Dziady"}