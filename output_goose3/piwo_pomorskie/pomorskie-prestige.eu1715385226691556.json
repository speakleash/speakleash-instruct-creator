{"meta_description": "", "title": "Browar Miejski Sopot. Tak powstaje mistrzowskie piwo", "content": "Browar Miejski Sopot znajduje się w najbardziej reprezentacyjnym i rozpoznawalnym miejscu Sopotu, nieopodal kościoła św. Jerzego, przy ulicy Bohaterów Monte Cassino. Kusi doskonałym, rzemieślniczym piwem oraz wyśmienitą kuchnią pomorską, serwowaną w restauracji z widokiem na kadzie piwne. Swoim klimatem nawiązuje do sopockiego, przedwojennego browarnictwa oraz kultowego lokalu Złoty Ul. Odkryj smak i historię piwa, warzonego w Browarze Miejskim w Spocie! – W centrum kurortu stworzyliśmy własną manufakturę piwa. Staramy się nawiązywać do najlepszej tradycji sopockiego browaru, który działał w mieście przed wojną oraz do historii legendarnego lokalu Złoty Ul, który był miejscem spotkań mieszkańców Trójmiasta i dział w miejscu, w którym dziś znajdujemy się my – mówi Roman Kamiński, współwłaściciel Browaru Miejskiego Sopot. Browar Miejski Sopot to kultowe miejsce na mapie Trójmiasta. Duchem nawiązuje do głęboko zakorzenionego w świadomości mieszkańców lokalu Złoty Ul, łącząc pasję do warzenia wyjątkowego, nowatorskiego w smaku piwa z kultywowaniem lokalnej tradycji. Dzięki rzemieślniczej pracy od pokoleń powstał bursztynowy trunek, nagrodzony w prestiżowym Konkursie Piw Rzemieślniczych. Browar Miejski Sopot to nie tylko uwielbiany przez smakoszy goryczkowy pils. – Produkujemy różne rodzaje piwa, w zależności od pory roku. Latem wytwarzamy pszeniczne piwo Ale, piwo dolnej fermentacji, czyli Pilsa, lekkie i ciemne Brown Ale oraz American Red dedykowane smakoszom, gdyż posiada dużo chmielowej goryczki – opowiada Roman Kamiński. Zima to czas na mocniejsze piwo. W karcie znajdują się Porter, Stout czy długo leżakujące Russian Imperial. Tej zimy w ofercie pojawią się również piwa, które będą leżakować w drewnianych beczkach, w których niegdyś znajdowały się alkohole takie jak whisky czy rum. Wszystko po to, by bursztynowy trunek zyskał posmak tych wykwintnych trunków. Browarnicy Adam Żemetro i Artur Puszkarczuk każdego dnia doglądają produkcji piwa. Instalacje browarnicze zajmują prawie jedną trzecią powierzchni całego lokalu. Za barem w sali głównej znajdują się dwa garnki do gotowania, czyli warzelnia. Z kolei w tle sali błyszczą kadzie. Z warzelni, rurkami zabudowanymi pod podłogą i nad stropem, brzeczka przepływa w kierunku kadzi fermentacyjnych. Jest ich sześć. To tutaj powstają różne rodzaje piwa. Po tygodniu trunki rurkami przelewane są do kadzi leżakowych, gdzie znajdują się od dwóch do pięciu tygodni, a czasem nawet kilka miesięcy. Browar Miejski Sopot to również restauracja. W karcie znajdziemy propozycje kulinarne nawiązujące do lokalnej kuchni pomorskiej, ale nie tylko. Zjemy klasycznego kotleta schabowego czy golonkę w piwie. Piwosze zamawiają przekąski stworzone z myślą o tym, by jak najlepiej wydobyć smak spożywanego bursztynowego trunku. Szef kuchni dba o to, by goście raczeni byli świeżo wypiekanym na miejscu chlebem czy kiełbasą własnej roboty. Wystrój lokalu jest nowoczesny, browarniano – loftowy, ale nawiązuje do tradycji Złotego Ula, który działał w tym miejscu przez lata i był jednym z najpopularniejszych miejsc spotkań w Sopocie. – Kłaniamy się tradycji Złotego Ula i latom jego świetności. Elewacja została zmieniona tak, by kojarzyła się ze Złotym Ulem, który znamy z dawnych czasów. Sam jako student Uniwersytetu Gdańskiego często tutaj bywałem. W latach 80. I 90. była to wizytówka miasta – opowiada Roman Kamiński. Zainteresowani browarnictwem skorzystać mogą z warsztatów piwnych oferowanych w lokalu. To propozycja zarówno dla grup polskich, jak i zagranicznych. Bursztynowego trunku napić się można zarówno wewnątrz lokalu Browar Miejski Sopot, jak i na tarasie wychodzącym na ulicę Bohaterów Monte Cassino. W sumie lokal dysponuje 250 miejscami dla gości. Oprócz sali parterowej i tarasu do dyspozycji jest także sala na pierwszym piętrze pełniąca rolę pubu. Stworzono ją z myślą o zainteresowanych spotkaniami firmowymi i miłośnikach sportu. Na ekranie wyświetlane są bowiem mecze. Na piętrze znajduje się również bar. Bursztynowy trunek serwowany w Browarze Miejskim Sopot cieszy się nie tylko popularnością wśród miłośników piwa, ale również doceniany jest podczas różnorakich branżowych konkursów. Pils zdobył brązowy medal podczas prestiżowego Konkursu Piw Rzemieślniczych 2016. Złotymi medalami na innych konkursach nagrodzone zostały z kolei piwo pszeniczne wiśniowe i piwo ciemne. Odkryj piwa dolnej i górnej fermentacji, ciemne jak późny letni wieczór, złociste jak łany zbóż. Mocne i zaskakująco delikatne w smaku, otulone miekką, beżową pianką z doskonale wyważoną goryczką. Poznaj na nowo Browar Miejski w Sopocie – kultowe miejsce, wpisane w klimat Trójmiasta, od lat związane z tradycją browarniczą. Tam, gdzie kończy się zwykłe piwo, zaczyna się prawdziwy festiwal smaków piwa Browaru Miejskiego w Sopocie!", "url": "https://pomorskie-prestige.eu/kulinaria/browar-miejski-sopot-tak-powstaje-mistrzowskie-piwo/", "category": "pomorskie", "sub_category": "Napoje (alkoholowe i bezalkoholowe)", "phrase": "Piwo pomorskie"}