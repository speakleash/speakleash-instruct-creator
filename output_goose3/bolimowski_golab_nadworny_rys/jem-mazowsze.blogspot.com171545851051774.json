{"meta_description": "Blog o kuchni Warszawy i Mazowsza: antropologii, restauracjach, targach, wydarzeniach.", "title": "JEM-Mazowsze ....Sezonowo i Lokalnie", "content": "Przepis na mostek cielęcy znalazłam w książce pani Hani Szymanderskiej z której często czerpałam inspiracje na mazowieckie obiady. Tym razem wyprawic musimy się do Płocka. Uroczego miasta na skarpie wiślanej, gdzie znajduje się muzeum, które niemal w całości jest poświęcone Secesji. Jedyne takie w Polsce. Sam Płock nie ma secesyjnych konotacji. Po prostu \"zrobiono\" tam muzeum i tak zostało. Z ciekawostek mogę jeszcze dodac, że w czasie drugiego rozbioru Płock dostał się pod panowanie Prus a potem stanowił częśc Kongresówki więc był pod wpływem Rosji.                                Posiekane ząbki czosnku rozcieram z solą, pieprzem, papryką i oliwą. Wymyty i osuszony mostek rozcinamy by zrobic głęboką kieszeń. Mięso nacieram wcześniej przygotowaną pastą, owijam w folię i odstawiam do lodówki na 2 godziny.     W tym czasie przygotowuję farsz. Obieram, myję i ścieram ziemniaki na tarce. Cebulę drobno kroję. Mieszam ziemniaki, cebulę, przyprawy i mąkę.     Nadziewam mostem farszem i zszywam kieszeń. Na głębokim mocno rozgrzanym smalcu obsmażam mostek dokładnie. Wlewam 1/2 szklanki gorącego bulionu, przykrywam i duszę przez około godzinę do półtorej. Co jakiś czas uzupełniam płyn.", "url": "https://jem-mazowsze.blogspot.com/2016/04/?m=0", "category": "mazowieckie", "sub_category": "Mięso świeże oraz produkty mięsne", "phrase": "Bolimowski gołąb nadworny ryś"}