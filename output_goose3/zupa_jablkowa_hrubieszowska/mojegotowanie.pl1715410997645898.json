{"meta_description": "Zupa jabłkowa to fantastyczny pomysł na niecodzienny, a zarazem niesamowicie smaczny obiad, lunch lub kolację na ciepło. Dodatek przypraw, takich jak cynamon cz", "title": "Takiej zupy jeszcze nie jedliście! Przyprawy robią całą robotę!", "content": "Gotowanie jabłek: pozostałe owoce jabłek umieszczamy w garnku, zalewamy wodą oraz 12 ml soku z cytryny i zagotowujemy. Gdy całość zacznie wrzeć, dodajemy cukier wanilinowy, dokładnie mieszamy i gotujemy przez kolejne 5–7 minut. Przygotowanie jabłek: umyte obieramy ze skórki, wykrawamy z nich gniazda nasienne. Potem kroimy je w kostkę. 50 g owoców przekładamy do miseczki, skrapiamy je 20 ml soku z cytryny i odstawiamy na bok. Zupa jabłkowa to świetny pomysł na prosty, szybki i smaczny posiłek. Można ją przygotować zarówno na lekki lunch czy kolację lub jako główne danie obiadowe. W ostatnim przypadku warto zaserwować ją jednak w towarzystwie dodatków takich jak ryż czy kasza manna, by całość stała się bardziej sycąca. Można również podać ją w towarzystwie puszystej chałki lub chrupiących paluchów drożdżowych. To jednak nie jedyne opcje! Polecamy spróbować także pożywną zupę jabłkową z kluskami lanymi. Jej przygotowanie nie różni się znacząco od opisanego powyżej. Wystarczy wymieszać ze sobą 2 jajka, 40 g mąki i szczyptę soli. Następnie gotową masę cienkim strumieniem wylewa się na wrzącą wodę lub mleko. Po około 2 minutach kluseczki można odcedzić i dodać do gotowej zupy owocowej. Gotowe! Równie dobrze smakuje zupa jabłkowa z makaronem. Najlepiej sprawdzi się makaron typu muszelki, rurki lub kokardki, ale oczywiście można także sięgnąć po inne jego rodzaje. Jeśli zaś wolicie posiłki o bardziej wytrawnym charakterze, zupa jabłkowa z ziemniakami z pewnością przypadnie wam do gustu. W takiej wersji, do jej sporządzenia oprócz owoców potrzeba włoszczyznę, cebulę, ziemniaki, masło, bulion warzywny, sok jabłkowy, śmietankę oraz ulubione przyprawy. Pomysły na smaczne dania z jabłkami w roli głównej Jabłka to jedne z najpopularniejszych owoców w naszym kraju. Nic dziwnego – są smaczne, zdrowe i pożywne. Lista ich kulinarnych zastosowań niemalże nie ma końca! Świetnie sprawdzą się jako dodatek do słodkich wypieków, wytrawnych sałatek, zup, surówek czy dań obiadowych. Można wykorzystać je do przygotowania smacznego farszu do pierogów, nadzienia do kartaczy czy popularnych pampuchów na parze. To jednak nie koniec możliwości! Jeśli lubicie posiłki na słodko koniecznie spróbujcie chrupiących jabłek w cieście. Do gustu przypaść wam może także prosty makaron lub ryż z jabłkami i cynamonem. Owoce te świetnie sprawdzą się również jako dodatek do drożdżowych racuchów, francuskich naleśników, wyrośniętych sodziaków czy pieczonych proziaków. Z kolei fanom bardziej wytrawnych posiłków zasmakować może aromatyczna zapiekanka z białą kiełbasą i jabłkiem. Owoce te fanastycznie komponują się także ze smakiem wątróbki drobiowej czy wołowej. Można je także serwować jako dodatek do pieczonego schabu czy karpia. Często wykorzystuje się je również jako farsz do kaczki, indyka, gęsi lub kurczaka.", "url": "https://www.mojegotowanie.pl/przepis/zupa-jablkowa", "category": "lubelskie", "sub_category": "Gotowe dania i potrawy", "phrase": "Zupa jabłkowa hrubieszowska"}