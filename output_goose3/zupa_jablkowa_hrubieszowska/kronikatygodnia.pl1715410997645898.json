{"meta_description": "Są powody do radości, bo mamy się czym pochwalić.", "title": "Tradycyjne palce lizać (TYLKO W GAZECIE)", "content": "Krężałki księżpolskie, kulasza z Księżpola oraz zupa jabłkowa hrubieszowska (jabłczanka) – to trzy nowe produkty z naszego regionu, które trafiły na Listę Produktów Tradycyjnych. Obecnie znajduje się na niej prawie 230 pozycji z Lubelszczyzny. Z pola zbiera się niewyrośnięte główki kapusty wielkości pięści, obgotowuje w osolonej wodzie, ciasno układa w glinianym garnku, mocno przesypując nasionami kopru, dodaje się czosnku, zalewa przegotowaną wodą i odstawia do ukiszenia. Tak powstają krężałki księżpolskie. Kapusta w takiej postaci to częsta przystawka postna i adwentowa, stanowiąca dodatek do ziemniaków okraszonych skwarkami. Mieszkanki gminy Księżpol sposobu przyrządzania krężałek nauczyły się od swoich matek i babek i gotują je według ich zaleceń i przepisów przekazywanych z pokolenia na pokolenie. Więcej na ten temat w papierowym i e-wydaniu Kroniki Tygodnia.", "url": "https://www.kronikatygodnia.pl/artykul/23926,tradycyjne-palce-lizac-tylko-w-gazecie", "category": "lubelskie", "sub_category": "Gotowe dania i potrawy", "phrase": "Zupa jabłkowa hrubieszowska"}