{"meta_description": "", "title": "KULASZA KRĘŻAŁKI I ZUPA JABŁKOWA- , Zamość, Biłgoraj, Tomaszów", "content": "Na Listę Produktów Tradycyjnych, prowadzoną przez Ministerstwo Rolnictwa i Rozwoju Wsi, 20 kwietnia wpisane zostały nowe produkty. To: kulasza z Księżpola, krężałki księżpolskie i zupa jabłkowa hrubieszowska. Wniosek o wpisanie na listę dwóch pierwszych potraw złożył Gminny Ośrodek Kultury w Księżpolu. – Jesienią z ogrodu zbiera się niewyrośnięte główki kapusty wielkości pięści, obgotowuje w osolonej wodzie, ciasno układa w glinianym garnku mocno przesypując nasionami kopru, dodaje czosnku, zalewa przegotowaną wodą i odstawia do ukiszenia – podaje przepis na krężałki Natalia Kyc, dyrektor GOK w Księżpolu.", "url": "https://www.tygodnikzamojski.pl/artykul/114684/kulasza-krezalki-i-zupa-jablkowa.html", "category": "lubelskie", "sub_category": "Gotowe dania i potrawy", "phrase": "Zupa jabłkowa hrubieszowska"}