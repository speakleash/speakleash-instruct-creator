{"meta_description": "Na kulinarnej mapie Polski znaleźć można wiele perełek, które często są w cieniu bardziej znanych potraw regionalnych. …", "title": "W Hrubieszowie z jabłek robią zupę. Tradycyjny przepis zaskoczy cię smakiem", "content": "W Hrubieszowie z jabłek robią zupę. Tradycyjny przepis zaskoczy cię smakiem W Hrubieszowie z jabłek robią zupę. Tradycyjny przepis zaskoczy cię smakiem Na kulinarnej mapie Polski znaleźć można wiele perełek, które często są w cieniu bardziej znanych potraw regionalnych. Jednym z takich dań jest zupa hrubieszowska, którą pokochają miłośnicy słodkości i... jabłecznika. Zupy owocowe budzą czasem skrajne emocji. Jedni za nimi przepadają i chętnie sięgają po dokładkę, innym z kolei kojarzą się z traumą z przedszkola. W Hrubieszowie serwuje się wyjątkową zupę owocową, która nie przypomina kompotu z makaronem. Bazą są bowiem jabłka. Zupa jabłkowa hrubieszowska to nie tylko pyszna i aromatyczna potrawa, ale również ważny element kulinarnego dziedzictwa Lubelszczyzny. Od 2021 widnieje na liście produktów tradycyjnych Ministerstwa Rolnictwa i Rozwoju Wsi, ale w lubelskich kuchniach gości znacznie dłużej. Tradycja uprawy jabłek w regionie sięga XVIII wieku, dzięki czemu owoce stały się naturalnym i chętnie wykorzystywanym produktem w kuchni. Zupa jabłkowa z Hrubieszowa jest na to doskonałym dowodem. Sekretem pysznej zupy jabłkowej jest staranny dobór owoców. Najlepiej sprawdzają się odmiany kwaskowate i aromatyczne, takie jak antonówka czy szara reneta. Dojrzałe owoce nadają zupie głęboki smak i przyjemną kwaskowość, która idealnie komponuje się z nutą słodyczy.", "url": "https://pysznosci.pl/w-hrubieszowie-z-jablek-robia-zupe-tradycyjny-przepis-zaskoczy-cie-smakiem,7020343277538240a", "category": "lubelskie", "sub_category": "Gotowe dania i potrawy", "phrase": "Zupa jabłkowa hrubieszowska"}