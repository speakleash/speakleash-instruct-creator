{"meta_description": "Jesienią i zimą chętnie zajadamy się jabłkami. Te smaczne i zdrowe owoce możemy wykorzystać do przygotowania różnych potraw. Dzisiaj proponujemy zupę jabłkową hrubieszowską według tradycyjnego przepisu z Lubelszczyzny.", "title": "Zupa jabłkowa. Idealny przysmak na jesień [PRZEPIS]", "content": "Zupa jabłkowa hrubieszowska jest jedną z wielu zup owocowych, które cieszą się dużą popularnością w kuchni Europy Wschodniej. Zupa ta została stosunkowo niedawno, bo w 2021 roku, wpisana na listę produktów tradycyjnych Ministerstwa Rolnictwa i Rozwoju Wsi jako danie charakterystyczne dla województwa lubelskiego. Zupa jabłkowa jako danie tradycyjne Lubelszczyzny nie powinna dziwić. Ten rejon kraju już bowiem od XVIII wieku znany jest z uprawy jabłek. Owoce te chętnie więc wykorzystywane były w kuchni zarówno do przygotowania deserów jak i jako dodatek do dań obiadowych. Region hrubieszowski, z którego wywodzi się opisywana zupa, do dzisiaj słynie z uprawy wielu gatunków jabłek i to zarówno w dużych sadach jak i w przydomowych ogródkach. Przepis na zupę jabłkową hrubieszowską znany jest z ludowego przekazu z początku XX wieku. Wywodzi się z miejscowości Stefankowice w powiecie hrubieszowskim. Zupa jabłkowa bywała nazywana także \"jabłczanką\" i - ze względu na dostępność jabłek niemal przez wszystkie miesiące - gotowano ją o każdej porze roku. Była popularna i możliwa do przygotowania nawet w biedniejszych domostwach. Zupa jabłkowa hrubieszowska jest lekkostrawna i jednocześnie bogata w składniki odżywcze. Ma kolor słomkowy lub ciemnosłomkowy. Jej smak w dużej mierze zależy od rodzaju użytych jabłek i może być kwaskowaty, winny lub słodkawy. Pachnie jabłkami i cynamonem. Zupa jabłkowa hrubieszowska doskonale smakuje zarówno na ciepło jak i na zimno. Ma kremową konsystencję i można podawać ją - w zależności od upodobań – z ziemniakami, makaronem lub grzankami przygotowanymi z chleba. • jabłka umyć, obrać, usunąć gniazda nasienne, pokroić w kostkę i przełożyć do garnka, • następnie wlać śmietankę, dobrze wymieszać i gotować jeszcze przez ok. 3 minuty,", "url": "https://gotowanie.dziennik.pl/przepisy/artykuly/9349355,zupa-jablkowa-idealny-przysmak-na-jesien-przepis.html", "category": "lubelskie", "sub_category": "Gotowe dania i potrawy", "phrase": "Zupa jabłkowa hrubieszowska"}