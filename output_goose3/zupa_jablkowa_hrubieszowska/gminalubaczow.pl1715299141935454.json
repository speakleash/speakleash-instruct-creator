{"meta_description": "Oficjalny serwis Gminy Lubaczów  położonej w południowo-wschodniej Polsce, w województwie podkarpackim, u ujścia rzeki Sołotwy do Lubaczówki, dopływu Sanu, w przygranicznym obszarze Polski i Ukrainy.", "title": "Najsmaczniejsza hrubieszowska zupa jabłkowa – Oficjalny serwis Gminy Lubaczów", "content": "Finałowa niedziela Festiwalu Dziedzictwa Kresów obfitowała w smaki doskonałej rodzimej kuchni, którą reprezentowały Koła Gospodyń Wiejskich. Panie uczestniczyły w znanym konkursie- Kresowe Jadło na najlepszą potrawę nawiązującą do kuchni historycznej. Jury, któremu przewodniczył mistrz kuchni- Karol Okrasa oceniło aż 37 potraw przygotowanych przez Koła z województw podkarpackiego i lubelskiego. Drugie miejsce zajęło KGW Antoniki za „Wileński placek ziemniaczany z kiszoną kapustą”, a trzecie KGW Futory za „Pierogi z kapustą i serem”. Przyznano również aż 8 wyróżnień: KGW Krowica Sama za kwasówkę, KGW Oleszyce za pielnieni, KGW Giedlarowa za pierogi z pokrzywą, KGW Hurcze za chłopską smalcówkę, KGW Szczutków za zupę z drapaków z kluseczkami, KGW Zamch za kurdybały, KGW „Wolanki” z Woli Obszańskiej za zupę czenachy i KWG „Aktywni Razem” z Wietlina za gołąbki ziemniaczane z sosem kurkowym. Jury doceniło imponujący poziom konkursu. „Prezentowane potrawy cechowała wysoka jakość i staranność wykonania. (…) Sposób prezentacji był bardzo estetyczny, uwzględniający zarazem ich tradycyjny charakter i współczesne konteksty”- czytamy w podsumowaniu prac komisji. Dziękujemy Kołom Gospodyń Wiejskich za udział w konkursie. Wierzymy, że w przyszłym roku Panie równie ambitnie i chętnie do niego przystąpią, zachowując w ten sposób od zapominania i popularyzując piękne tradycje kulinarne regionu.", "url": "https://www.gminalubaczow.pl/2022/08/09/najsmaczniejsza-hrubieszowska-zupa-jablkowa/", "category": "lubelskie", "sub_category": "Gotowe dania i potrawy", "phrase": "Zupa jabłkowa hrubieszowska"}