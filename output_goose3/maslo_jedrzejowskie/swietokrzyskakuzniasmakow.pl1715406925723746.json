{"meta_description": "Szlak kulinarny \"Świętokrzyska Kuźnia Smaków\" tworzą producenci uznanych produktów tradycyjnych", "title": "Świętokrzyska Kuźnia Smaków - Święto Świętokrzyskiej Kuźni Smaków w Tokarni", "content": "Operacja współfinansowana ze środków Unii Europejskiej w ramach Schematu II Pomocy Technicznej  „Krajowa Sieć Obszarów Wiejskich” Programu Rozwoju Obszarów Wiejskich na lata 2014-2020” Instytucja Zarządzająca Programem Rozwoju Obszarów Wiejskich na lata 2014-2020 - Minister Rolnictwa i Rozwoju Wsi 23 października br. w Tokarni w karczmie Kuźnia Smaków odbyło się wydarzenie promujące ofertę szlaku kulinarnego Świętokrzyska Kuźnia Smaków. Impreza eventowa, nad którą patronat honorowy objął Minister Rolnictwa i Rozwoju Wsi została zrealizowana przez ŚODR Modliszewice w ramach projektu KSOW „Świętokrzyska Kuźnia Smaków - lokalna marka”. Wydarzenie przyciągnęło ponad 200 osób, smakoszy żywności tradycyjnej, w tym przedstawicieli instytucji współpracujących z ŚODR pracujących na rzecz rolnictwa, czy inspekcji sanitarnych i weterynaryjnych sprawujących nadzór nad bezpieczeństwem zdrowotnym żywności. Gościem honorowym wydarzenia był Wojciech Ścibor, wicedyrektor Departamentu Promocji Turystyki Krajowej Polskiej Organizacji Turystycznej. Głównym punktem wydarzenia było uroczyste wręczenie certyfikatów Świętokrzyskiej Kuźni Smaków 17 nowym podmiotom z powiatów: kazimierskiego, jędrzejowskiego, włoszczowskiego, koneckiego i skarżyskiego uczestniczącym w projekcie „Świętokrzyska Kuźnia Smaków - lokalna marka” realizowanym w ramach Planu Działania Krajowej Sieci Obszarów Wiejskich na lata 2014-2020. Plan Operacyjny na lata 2018-2019. Dzięki projektowi oferta ŚKS wzbogaciła się o kolejne produkty tradycyjne i potrawy regionalne charakterystyczne dla woj. świętokrzyskiego, o czym mogli się przekonać uczestnicy imprezy smakując ich na specjalnych stanowiskach przygotowanych przez nowo nominowanych oraz pozostałych członków szlaku kulinarnego, którzy licznie przyjechali do Tokarni prezentować swoją ofertę. Wśród prezentowanych produktów z oferty ŚKS znalazły się między innymi: twaróg półtłusty i masło Chmielnickie z OSM w Chmielniku, kiełbasa łosieńska, polędwiczki świąteczne Prokopa i salceson cwaniak od „Bogusia” z Łosienia, miód spadziowy z drzew iglastych z pasieki „Ryś” z Mąchocic Kapitulnych, Pączek opatowski z Cukierni „U Szarego”, wino gronowe Sandomirius z „Winnicy Sandomierskiej” od Małkiewicza, kasza jaglana Gierczycka od Teresy Kmiecickiej, ser jabłeczny, konfitura z jarzębiny i konfitura z zielonych orzechów z przetwórni Fundacji Domy Wspólnoty Chleb Życia z Zochcina, miody napękowskie, krówka opatowska, miody od Zygmunta, soki jabłko z rokitnikiem od J@BUSKO, oleje z „Olejarni Zagłoba”, bułka dziabana z piekarni Sajeckich z Wąchocka, kiełbasa od Bonarka oraz wiele innych produktów, których nie sposób wymienić. Restauratorzy i gospodarstwa agroturystyczne przygotowały zaś potrawy kuchni regionalnej i lokalnej. Można było posmakować między innymi: zalewajki z „Bałtowskiego Zapiecka”, drągołów z „Magii Sabatu”, grycoków z „Szafranowego Dworu”, kwaśnicy sandomierskiej z pierożkami z jagnięciną z Agrotur „Wojtasówka”, byków daleszyckich z gospodartswa agroturystycznego „U Zosi”, żołądków rakowskich od Łączkiewicza, szczawiowej z Ponidzia oraz śliwki Damacha suszonej od Basi Kapusty z „Zajazdu Mateo”, kaczki z jabłkami i pierogów z fasoli korczyńskiej z Kuźni Smaków z Pacanowa, słynnej bulwy sandomierskiej z restauracji „Pod Ciżemką”, baniocka z karczmy „Izba Dobrego Smaku”, gęsi gospodyni z gospodarstwa agroturystycznego „Różane Wzgórze” oraz fitki kazimierskiej z restauracji „Pałac Lacon” i prazoków ze smażonką z Danielówki. Nie bez znaczenia dla podkreślenia charakteru oferty kulinarnej ŚKS był wybór miejsca - karczmy Kuźnia Smaków z pięknym wnętrzem i oryginalnym wystrojem oraz wspaniała atmosfera jaka towarzyszyła wielkiej degustacji naszych regionalnych smakowitości. • Wytwórnia wafli Rafał Kucharski, Pomyków - za Wafle do lodów z Pomykowa • Masarnia pod Lasem Anna Wiklak, Kapałów - za Kiełbasę radoszycką oraz Pasztetową radoszycką • \"Serowarnia Pakuły” Aneta i Jan Król, Pakuły - za Ser podpuszczkowy z Pakuł • Piekarnia u Szewczyka Michał Szewczyk, Ruda Maleniecka - za Bułeczkę z cukrem z Rudy Malenieckiej • Rodzinna Wytwórnia Wędlin u Płytów, Gatniki - za Kiełbasę swojską z Gatnik od Płyty • Gospodarstwo Agroturystyczne „Danielówka” Ewelina Barczyńska, Ciemiętniki - za Zalewajkę świętokrzyską, Szarlotkę świętokrzyską, Prazoki ze smażonką, Ciasto drożdżowe z gruszkami babci Lodzi • Pałac Lacon Ryszard Czajka, Kazimierza Wielka - za Fitkę kazimierską, Szarlotkę Świętokrzyską, Karkówkę na kiszonej kapuście z ziemniakami z patelni, Pierś z kaczki w sosie śliwkowo- żurawinowym z puree chrzanowym • Świętokrzyskie Gospodarstwo Pasieczne „Kędracki” Maciej Kędracki, Klonów - za Miód nektarowy wielokwiatowy z Gór Świętokrzyskich, Miód spadziowy ze spadzi iglastej • Produkcja wyrobów z mięsa Dariusz Furmańczyk, Klonów - za Kiełbasę klonowską hycowaną, Szynkę z Klonowa, Kaszankę z Klonowa, Salceson z Klonowa • „Zagroda Królów” Gabriela Król, Brzeście - za Tradycyjny dżem z borówki, Piernik z żytniej mąki, Ocet śliwkowy • Staropolska Garmażerka Agnieszka i Zdzisław Nowak, Nowa Wieś - za Kiełbasę wiejską z Nowej Wsi, Szynkę Dyszka, Boczek nadziewany z polędwiczką i farszem", "url": "http://www.swietokrzyskakuzniasmakow.pl/index.php/wydarzenia/147-swieto-swietokrzyskiej-kuzni-smakow-w-tokarni", "category": "świętokrzyskie", "sub_category": "Oleje i tłuszcze (masło, margaryna itp.)", "phrase": "Masło jędrzejowskie"}