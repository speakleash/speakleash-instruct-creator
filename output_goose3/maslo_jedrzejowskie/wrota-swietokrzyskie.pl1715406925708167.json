{"meta_description": ".  ]]> \n\t \n\t \n\t\t  \n  Wpisane na Listę Produkt&oacute;w Tradycyjnych Ministerstwa Rolnictwa i Rozwoju Wsi 8 czerwca  2011 roku w kategorii oleje i tłuszcze.  \n     \n  Opis...", "title": "Masło jędrzejowskie - Tradycyjny smak - Wrota Świętokrzyskie – Portal Województwa Świętokrzyskiego", "content": "Wpisane na Listę Produktów Tradycyjnych Ministerstwa Rolnictwa i Rozwoju Wsi 8 czerwca 2011 roku w kategorii oleje i tłuszcze. Wielkość  Osełka ma wagę od 25 do 45 dekagramów. Konsystencja  Zwarta masa, łatwo rozsmarowująca się na pieczywie. W niższej temperaturze staje się lekko twarda. Barwa  Kremowa, na powierzchni może być nieco ciemniejsza Tradycja, pochodzenie oraz historia produktu  Masło wytwarzane jest d 1927 roku przez Jędrzejowską Spółdzielnię Mleczarską w Wodzisławiu. Dawniej „wytrząsano” je za pomocą urządzeń drewnianych i ludzkich rąk, a do jego schładzania używano wody studziennej. Z czasem, drewniane maszyny i urządzenia zastąpiono metalowymi, nadal jednak, większość prac przy produkcji wykonywana jest ręcznie. Powstaje według tradycyjnej receptury i nie zawiera konserwantów, barwników ani innych tłuszczy roślinnych i zwierzęcych. Mleko na masło pochodzi zatem prawie wyłącznie od miejscowych producentów, którzy nadal hodują krowy w sposób tradycyjny. Jedna osełka o wadze około 35 dekagramów powstaje z około litra śmietany. Gotowy produkt porcjuje się, a następnie pakuje w pergamin.", "url": "https://www.wrota-swietokrzyskie.pl/tradycyjny-smak/-/asset_publisher/Fw6T/content/maslo-jedrzejowskie-1?redirect=https%3A%2F%2Fwww.wrota-swietokrzyskie.pl%2Ftradycyjny-smak%3Fp_p_id%3D101_INSTANCE_Fw6T%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-2%26p_p_col_count%3D1%26_101_INSTANCE_Fw6T_advancedSearch%3Dfalse%26_101_INSTANCE_Fw6T_keywords%3D%26_101_INSTANCE_Fw6T_delta%3D50%26_101_INSTANCE_Fw6T_cur%3D%26_101_INSTANCE_Fw6T_andOperator%3Dtrue", "category": "świętokrzyskie", "sub_category": "Oleje i tłuszcze (masło, margaryna itp.)", "phrase": "Masło jędrzejowskie"}