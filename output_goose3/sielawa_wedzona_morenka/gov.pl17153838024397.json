{"meta_description": "Produkt wpisany na listę produktów tradycyjnych w dniu 2011-08-25\nW kategorii Produkty rybołówstwa\nW województwie woj. pomorskim", "title": "Sielawa wędzona (morënka) - - Portal Gov.pl", "content": "Grzbiet ciemny, lekko niebieskawy, boki i brzuch srebrzyste. Sielawa po uwędzeniu przybiera kolor złocisty, a mięso – jasnokremowy. Ścisła, z niewielką ilością ości, mięso łatwo oddziela się od szkieletu. Kaszubskie jeziora stwarzają dogodne warunki do rozwoju rybactwa, które jest ważnym, a dla niektórych grup ludności dominującym zajęciem. Brodnica Górna jest miejscowością położoną w pobliżu jednego z największych kompleksów jeziornych na Pomorzu Gdańskim, nad zespołem jezior raduńsko-ostrzyckich, zwanych Kółkiem Raduńskim. Duża ilość występujących tam ryb, rozmaitość ich gatunków, łatwość połowu sprawiały, że ryby stały się podstawowym lub ważnym składnikiem codziennego wyżywienia. Wśród różnorodności i charakterystycznych dla tego miejsca gatunków ryb występujących w jeziorach raduńskich, obok szczupaków, węgorzy, leszczy, płotek, okoni, wymieniana jest sielawa.", "url": "https://www.gov.pl/web/rolnictwo/sielawa-wedzona-morenka", "category": "pomorskie", "sub_category": "Produkty rybołówstwa, w tym ryby", "phrase": "Sielawa wędzona (morënka)"}