{"meta_description": "Radzyń Podlaski. Informacje, ogłoszenia, rozkład jazdy autobusów, ceny paliw, praca. Nasze miasto z dobrej strony!", "title": "", "content": "W Zespole Szkół Ponadgimnazjalnych im. Jana Pawła II w Radzyniu Podlaskim w środę (12.12) odbyła się uroczystość podsumowania projektu „Atrakcyjne kształcenie zawodowe przyszłością uczniów ZSP w Radzyniu Podlaskim\". Autorzy projektu dr Grażyna Dzida i mgr inż. Wiesław Paszkowski zaprezentowali zaproszonym gościom kalendarium i osiągnięcia tego przedsięwzięcia. Podkreślili, że dzięki realizacji projektu została znacznie wzbogacona baza dydaktyczna ZSP. Zakupiony sprzęt był niezbędny do realizacji zajęć przewidzianych w projekcie, ale także wykorzystywany jest na obowiązkowych zajęciach dydaktycznych. Do końca tego roku wybierzemy dziewczynę, która wystąpi w najnowszej produkcji Rajmunda. Na zgłoszenia kandydatek czekaliśmy do wczoraj - przysłało je 7 dziewcząt. Od dzisiaj do godziny 18 31.12 br (każdy przecież chce gdzieś pójść w Sylwestra) będziemy czekali na Wasze głosy. To właśnie WY zadecydujecie, która z nich zagra w teledysku Rajmunda. Możesz to zrobić drukując swoje zdjęcie na kubku - będziesz codziennie z bliską Ci osobą przy piciu porannej kawy. Możesz stworzyć jedyną, tylko Twoją koszulkę, podkładkę pod mysz, czapeczkę, a nawet puzzle. Oczywiście możesz wydrukować każdy obrazek, jaki tylko przyjdzie Ci do głowy. Możesz także zareklamować swoją firmę i przekazać podarunek klientom. To, co i na czym wykonasz wydruk, zależy tylko od Twojej wyobraźni. Pomoże Ci w tym drukarnia AWA-DRUK przy ul. Dąbrowskiego 4a. Wykonuje się tutaj wydruki na najlepszych materiałach i we wszystkich kolorach. Projekt gratis i co ważne - zamówienie realizowane jest już od 1 sztuki! Przyjdź, zapytaj, zadzwoń - tel. 83 352 25 91 lub 508 071 228. Jeszcze tylko dwa dni (do 16 grudnia godz. 18.00) wspólnie z Rajmundem czekamy na zgłoszenia kandydatek, chcących wziąć udział w konkursie na \"niegrzeczną\". Przypominamy, jeśli masz 18-20 lat, jesteś odważna, nie boisz się kamer oraz lubisz wyzwania, masz szansę wygrać i wystąpić w najnowszym teledysku wokalisty. Jak to zrobić? Nic prostrzego, wystarczy, że na nasz adres mailowy wyślesz swoje zdjęcie wraz z imieniem, nazwiskiem, wiekiem, numerem telefonu i miejscowością, z której pochodzisz. Woleńskie kartoflaki z soczewicą to setna potrawa wpisana na prestiżową Listę Produktów Tradycyjnych, prowadzoną przez Ministra Rolnictwa i Rozwoju Wsi. Z tej okazji na uroczystej gali, która odbyła się 12 grudnia 2012 r. w Urzędzie Marszałkowskim w Lublinie spotkali się twórcy regionalnych przysmaków. Lista Produktów Tradycyjnych tworzona jest od 2005 roku. Otwiera ją „Świąteczny Olej Roztoczański\" tłoczony z rzepaku. Z Lubelszczyzny w tym roku wpisano na listę 33 produkty, a wśród nich m.in.: Chleb Żytni Wygnanowski ze Stasina, Chleb Wiejski z Otrębami z Mikołajówki czy Piernik Żydowski z Jabłonnej. Z numerem setnym na Listę wpisano Woleńskie Kartoflaki zgłoszone przez Gminny Ośrodek Kultury w Woli Osowińskiej. Podczas degustacji stały się one swoista rewelacją. Stoisko było wprost oblegane. W przeddzień 31 rocznicy wprowadzenia w Polsce stanu wojennego, na zaproszenie senatora Grzegorza Biereckiego, Radzyń Podlaski odwiedził legendarny działacz NSZZ Solidarność Andrzej Gwiazda. Był współtwórcą Wolnych Związków Zawodowych oraz działaczem opozycji w okresie PRL. Kilkukrotnie oskarżany i przetrzymywany w aresztach, odporny na próby przekupstwa, konsekwentny w głoszeniu niepopularnych prognoz politycznych, te cechy pozwoliły mu zachować autorytet i popularność mimo szczelnej cenzury i ciągłej walki z jego polityczną działalnością. W 2006 roku, z rąk Lecha Kaczyńskiego za znamienite zasługi dla Rzeczypospolitej Polskiej, za działalność na rzecz przemian demokratycznych i wolnej Polski, został odznaczony Orderem Orła Białego. We wtorek 11 grudnia br. w szkolnej czytelni Gimnazjum nr 2 w Radzyniu Podlaskim rozpoczęło się spotkanie z poezją Wisławy Szymborskiej. Słowo wstępne wygłosił uczeń klasy III Szymon Świć. - Jesteśmy przekonani, że „niektórzy lubią poezję\". W tym przeświadczeniu jest nam niezmiernie miło powitać wszystkich miłośników wierszy Wisławy Szymborskiej. Spotykamy się dzisiaj w tej wyjątkowej atmosferze, by posłuchać tekstów wybitnej poetki, laureatki nagrody Nobla z 1996 roku. Ta niezwykle utalentowana i tak samo skromna kobieta zmarła 1 lutego 2012 roku w Krakowie. We wtorkowy wieczór (11.12) w Miejskiej Bibliotece Publicznej w Radzyniu członkowie Dyskusyjnego Klubu Książki obchodzili swoje drugie urodziny. - Książkowe Kluby Dyskusyjne swego czasu zaczęły rozpowszechniać się w całej Polsce, w tym czasie postanowiliśmy wspólnie, aby i w naszej bibliotece powołać go do istnienia. Klub powstał 16 listopada 2010 roku. Początki były trudne, jednak już po kilku tygodniach udało się i już blisko 13 osób należało do klubu. Spotkania odbywają się raz w miesiącu. Przy wybranej książce i czymś słodkim rozpoczynają się wspólne dyskusje – tłumaczy Beata Górna, opiekun klubu. W dniach 23-24 listopada br. w Ciechanowie odbył się kolejny, VI już Międzynarodowy Turniej MASTERS MAZOVIA CUP. W tym roku obsada turnieju była bardzo liczna. Udział wzięło 25 reprezentacji klubów, w tym narodowe reprezentacje Białorusi, Ukrainy, Gruzji i Słowacji w sumie 155 zawodników. Radzyńskie Sportowe Centrum reprezentowała Katarzyna Ciężka, która na koniec sezonu startowego do swojego rocznego dorobku medalowego dorzuciła 2 srebrne medale w indywidualnych układach kup oraz w indywidualnych walkach do 62kg w kategorii seniorek. W niedzielę 2 grudnia br. minął dokładnie miesiąc od otwarcia tak długo oczekiwanego przez Związek Komunalny Gmin Powiatu Radzyńskiego Zakładu Zagospodarowania Odpadów „Adamki\" w Białej. Swoje obawy jednak co do jego działalności wyraził radny Jarosław Ejsmont twierdząc, że na chwilę obecną zakład w Adamkach nie ma statusu instalacji regionalnej ani nie ma go wpisanego jako instalacja zastępcza. - Czy zakład będzie mógł w ogóle przyjmować odpady, a jeśli tak to na jakich warunkach? Czy nie grozi nam sytuacja, że powstanie instalacja regionalna w Białej Podlaskiej i będziemy musieli wtedy nasze odpady wywozić do Białej? - dopytywał radny.", "url": "https://iledzisiaj.pl/aktualnosci.html?joscclean=1&comment_id=2779&el_mcal_month=4&el_mcal_year=2010&start=7488", "category": "lubelskie", "sub_category": "Gotowe dania i potrawy", "phrase": "Woleńskie kartoflaki"}