{"meta_description": "Bulaczak lubelski to regionalne ciasto drożdżowe z dodatkiem buraka cukrowego i maku. Przepis pochodzi ze starego notatnika babci Irenki i na przeszło", "title": "Buraczak lubelski babci Irenki. Przepis ma ponad 30 lat", "content": "Buraki cukrowe obierz, pokrój na mniejsze części, zalej wodą i gotuj do miękkości. Po gotowaniu odlej szklankę wody z buraków. Będzie potrzebna do ciasta. Buraki odcedź, ostudź i pokrój na cienkie paseczki. W gorącej wodzie z gotowanych buraków rozpuść margarynę. Dodaj do środka pokruszone, świeże drożdże i 2 łyżki cukru. Składniki wymieszaj. Do osobnej miski przesiej mąkę, dodaj pozostałą część cukru, wbij jajka, dodaj kwaśną śmietanę i mak. Na koniec wlej rozpuszczoną margarynę z wodą i drożdżami. Dodaj buraki cukrowe. Zagnieć gładkie, jednolite ciasto. Blachę wyściel papierem do pieczenia lub posmaruj tłuszczem i oprósz mąką. Ciasto przełóż do formy. W miseczce połącz jajko ze śmietaną. Składniki wymieszaj. Gotową mieszanką posmaruj ciasto. Na koniec buraczaka oprósz makiem i cukrem. Ciasto odstaw w ciepłe miejsce do wyrośnięcia. Piekarnik rozgrzej do 180 stopni (grzałka góra-dół). Buraczaka piecz przez około 75 minut.", "url": "https://smaker.pl/przepisy-desery/przepis-buraczak-lubelski,2000722,smaker.html", "category": "lubelskie", "sub_category": "Wyroby piekarnicze i cukiernicze", "phrase": "Buraczak (przaśniak) lubelski"}