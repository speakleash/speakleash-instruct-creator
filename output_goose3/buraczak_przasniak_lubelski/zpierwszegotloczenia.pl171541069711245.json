{"meta_description": "Przepis na Buraczak . Buraczak to lubelskie ciasto z burakiem cukrowym. Niesamowicie wilgotne, słodkie i naprawdę pyszne! Nie da się poprzestać na…", "title": "Buraczak", "content": "Buraczak to lubelskie ciasto z burakiem cukrowym. Niesamowicie wilgotne, słodkie i naprawdę pyszne! Nie da się poprzestać na jednym kawałku:) Za przepis i nie tylko:-) dziękuję Iwonce. Buraka obieramy i myjemy. Kroimy na mniejsze kawałki i gotujemy do miękkości. Odlewamy 1 szklankę wody w której go gotowaliśmy. W gorącej rozpuszczamy masło pokrojone na małe kawałki. Do lekko ciepłej wody z masłem dodajemy drożdże i dokładnie mieszamy. Następnie dodajemy przesianą mąkę, cukier, buraka startego na dużych oczkach tarki, śmietanę oraz 2 łyżki maku. Wyrabiamy ciasto, a następnie wylewamy je na dużą prostokątną blaszkę wysmarowaną oliwą lub wysmarowaną masłem i wysypaną bułką. Wierzch posypujemy makiem i cukrem. Przykrywamy i odstawiamy w ciepłe miejsce na 15 minut. Pieczemy ok. 70 minut w piekarniku nagrzanym do 180 st.C. Kroimy i podajemy wystudzone. Przepis ten jest moja siódmą propozycja w ramach zabawy gotujemy po polsku, której patronuje serwis zPierwszegoTloczenia.pl.", "url": "https://zpierwszegotloczenia.pl/przepis/buraczak", "category": "lubelskie", "sub_category": "Wyroby piekarnicze i cukiernicze", "phrase": "Buraczak (przaśniak) lubelski"}