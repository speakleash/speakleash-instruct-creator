{"meta_description": "Wspaniały przepis na \"Kluski połom bite\". To stara potrawa... bardzo stara. W różnych wersjach można ją spotkać w różnych wariantach, w różnych częściach kraju (a i poza granicami). Pamietam jak to będąc ucznie klasy czwartej może trzeciej albo piątej wędrowałem 10 kilometrów pieszo wśród...", "title": "Przepis na \"Kluski połom bite\" autorstwa Michał Znamirowski", "content": "To stara potrawa... bardzo stara. W różnych wersjach można ją spotkać w różnych wariantach, w różnych częściach kraju (a i poza granicami).  Pamietam jak to będąc ucznie klasy czwartej może trzeciej albo piątej wędrowałem 10 kilometrów pieszo wśród jurajskich łąk i lasów, wapiennych skałek do Dziadków, by zjeść ten smakołyk.  Dziadek i Babcia po przywitaniu zawsze pytali, co będziemy jedli. Odpowiedź zawsze była taka sama: dzisiaj kluski prażone a jutro \"bimbołki\".  Jakież to były dobre kluski.  Kiedyś na spotkaniu z rodzinką podniósł ktoś sprawę kluskom prażonych... I od słowa do słowa wyciągnąłem stosowne naczynia i mąkę i... wkrótce na półmisku dymiła góra lśniących od topionej słoniny brązowych klusek, a na niej gdzie nie gdzie rozwiły się skwarki jak rodzynki w cieście.  Od tego czasu, kiedy zawieje wiatr wspomnień zapachem lekko zrumienionej mąki i rumianej cebuli, zakasuje rękawy i biorę się do gotowania.", "url": "https://cookpad.com/pl/przepisy/12771238-kluski-polom-bite", "category": "śląskie", "sub_category": "Gotowe dania i potrawy", "phrase": "Kluchy połom bite"}