{"meta_description": "Prażoki to aksamitne i miękkie kluski ziemniaczane, które podbijają podniebienia Polaków od pokoleń. \"Do tego szklanka …", "title": "Przed laty były daniem ubogich. Dziś ten przepis przypominają najlepsi kucharze", "content": "Przed laty były daniem ubogich. Dziś ten przepis przypominają najlepsi kucharze Przed laty były daniem ubogich. Dziś ten przepis przypominają najlepsi kucharze Prażoki to aksamitne i miękkie kluski ziemniaczane, które podbijają podniebienia Polaków od pokoleń. \"Do tego szklanka zsiadłego mleka, czego więcej potrzeba?\" - napisał Jan Kuroń na Instagramie, udostępniając przepis na tradycyjny polski specjał. Dla tych, którzy mieli choć raz okazję skosztować prażoków, jest to potrawa, która ma swoją unikalną duszę. Łączy w sobie prostotę przygotowania, wyjątkowy smak i bogatą tradycję. Prażoki są także żywym dowodem na bogactwo polskiej historii kulinarnej. Przepis na to danie jest pielęgnowany i przekazywany z pokolenia na pokolenie. Jan Kuroń również podzielił się swoją wersją tego dania. Prażoki to tradycyjne polskie danie, które pochodzi ze wschodniej części Polski (zwłaszcza Kielecczyzny). Kluski te przyrządza się z ugotowanych ziemniaków z dodatkiem zaparzonej mąki i podaje ze skwarkami, cebulką, kwaśną śmietaną lub zsiadłym mlekiem. Sekret prażoków tkwi w ich prostocie - to danie, które jest tanie, sycące i łatwe w przygotowaniu. Nazwa \"prażoki\" pochodzi od słowa \"prażyć\", czyli smażyć na suchej patelni. Prażoki były bowiem często podgrzewane na patelni po ugotowaniu, aby nabrały chrupkości i smaku. Ciekawostką jest, że dawniej nazywano je również \"dziadami\" - to wiązało się z obrzędem Dziadów, który odbywał się w okresie jesienno-zimowym. Prażoki były jednym z dań, które podawano na stole dla zmarłych. Wierzono, że ziemniaki mają moc ochronną przed złymi duchami. Dziwnie wyglądają i mają nietypową nazwę. Mimo to biją inne kluski na głowę Prażoki znane są również pod kilkoma innymi nazwami. W zależności od regionu mogą być nazywane \"porką\" (województwo świętokrzyskie), \"psiochą\", a nawet \"kluchami połom bitymi\". Ten ostatni to oficjalnie uznany regionalny wariant potrawy, który jest przygotowywany przez ubijanie przy użyciu specjalnej drewnianej pałki (połki). 7 czerwca 2011 roku Minister Rolnictwa i Rozwoju Wsi wpisał danie o nazwie \"kluchy połom bite\" (przygotowywane przez gospodynie z Podlesic) na \"Listę produktów tradycyjnych\". Gdy usłyszysz nazwę tego ciasta, złapiesz się za głowę. Deser tylko dla dorosłych", "url": "https://pysznosci.pl/przed-laty-byly-daniem-ubogich-dzis-ten-przepis-przypominaja-najlepsi-kucharze,6984666293348896a", "category": "śląskie", "sub_category": "Gotowe dania i potrawy", "phrase": "Kluchy połom bite"}