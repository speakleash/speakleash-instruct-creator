{"meta_description": "Zupa z dyni rozgrzeje was w jesienne popołudnia. Dziś proponujemy wam prosty przepis na podkarpacką baniankę, czyli dyniową z zacierkami. Regionalny przysmak zachwyca smakiem i konsystencją. Z pewnością spodoba się waszej rodzinie. Spróbujecie? Pochodząca z regionu rzeszowskiego banianka to nic innego jak zupa z dyni serwowana z zacierkami. Wyraziste w smaku, sycące i niezwykle kremowe danie jest banalnie proste. Pyszny obiad na chłodne dni zrobicie niemalże ekspresowo. Warto skosztować — przysmak jest cudownie mleczny i słodziutki.", "title": "Podkarpacka banianka, czyli zupa z dyni bije na głowę wymyślne kremy. Prosto i smacznie", "content": "Podkarpacka banianka, czyli zupa z dyni bije na głowę wymyślne kremy. Prosto i smacznie Zupa z dyni rozgrzeje was w jesienne popołudnia. Dziś proponujemy wam prosty przepis na podkarpacką baniankę, czyli dyniową z zacierkami. Regionalny przysmak zachwyca smakiem i konsystencją. Z pewnością spodoba się waszej rodzinie. Spróbujecie? Pochodząca z regionu rzeszowskiego banianka to nic innego jak zupa z dyni serwowana z zacierkami. Wyraziste w smaku, sycące i niezwykle kremowe danie jest banalnie proste. Pyszny obiad na chłodne dni zrobicie niemalże ekspresowo. Warto skosztować — przysmak jest cudownie mleczny i słodziutki. • None sól i pieprz w ilości do smaku Jak zrobić smakowitą zupę z dyni? Podkarpacki przepis nie ma sobie równych. Dynię starannie myjemy. Obieramy ją i usuwamy pestki, po czym kroimy w niewielką kostkę. Do dużego garnka wlewamy mleko i podgrzewamy je. Gdy lekko zawrze, dodajemy warzywo. Gotujemy je do miękkości — czas przyrządzania będzie zależał od wielkości kawałków warzywa. Na koniec całość blendujemy. Zupę z dyni doprawiamy gałką muszkatołową, solą oraz pieprzem. Podajemy z zacierkami przygotowanymi według poniższej instrukcji. Jak przygotować zacierki do zupy z dyni? Do większej miski przesiewamy mąkę. Wsypujemy do niej sól i wbijamy jajo. Wyrabiamy ciasto, na koniec polewając je niewielką ilością zimnej wody. Rozwałkowujemy je i tniemy na niewielkie kluski. Możemy też uformować niewielkie kawałki palcami. Gotujemy w wodzie lub mleku, aż będą miękkie. Na naszej stronie znajdziecie też przepisy na słodkie przysmaki z dyni. Szczególnie polecamy smakowity mus do naleśników i placków, a także niezwykle aromatyczną szarlotkę z dodatkiem pomarańczy.", "url": "https://smakosze.pl/podkarpacka-banianka-czyli-zupa-z-dyni-md-250922", "category": "podkarpackie", "sub_category": "Gotowe dania i potrawy", "phrase": "Pstrągowska banianka"}