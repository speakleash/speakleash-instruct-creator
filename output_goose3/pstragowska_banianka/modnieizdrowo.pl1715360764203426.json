{"meta_description": "Dynia to absolutny superprodukt jesiennego sezonu - smakuje wybornie i ma zbawienny wpływ na nasz organizm, polecana jest m.in. osobom, które chcą", "title": "Dynia pomaga w odchudzaniu. Smaczne sposoby podania", "content": "Dynia to absolutny superprodukt jesiennego sezonu – smakuje wybornie i ma zbawienny wpływ na nasz organizm, polecana jest m.in. osobom, które chcą schudnąć i w walce z pasożytami u dzieci – podkreśla Marcin Purgacz, mistrz kulinarny i ambasador marki Podkarpackie Smaki, który podpowiada, z czym dynię łączyć i zdradza doskonałe przepisy na dyniowe zupy. Dynia to roślina roczna, którą uprawia się dla owoców. Pochodzi z Ameryki. Rodzina dyniowatych obejmuje ponad 750 gatunków, u nas najczęściej spotykamy odmianę dyni olbrzymiej, popularna jest także dynia zwyczajna. Owoce dyni są duże i kuliste z licznymi płaskimi nasionami. Dojrzałe owoce zbiera się pod koniec lata. Właściwości lecznicze posiada miąższ i nasiona dyni, z których po wysuszeniu tłoczy się olej. – Dynia jest skarbnicą witamin i składników mineralnych – podkreśla Marcin Purgacz. – Zawiera witaminę A, witaminy z gr. B (B1 i B2), C i PP oraz składniki mineralne: magnez, potas, żelazo, wapń, fosfor. To doskonałe źródło białka i błonnika. A w dodatku jest małokaloryczna – 100 g zawiera zaledwie 28 kalorii. W sezonie jesiennym jest także tania. Poza tym dynia stwarza doskonałe możliwości do komponowania różnorodnych, smacznych i w dodatku zdrowych dań. Jak przypomina Marcin Purgacz, dynia polecana jest w leczeniu uporczywych zaparć. Pomaga regulować pracę jelit, poprawiając ich perystaltykę i pobudza procesy trawienne. Dodatkowo oczyszcza organizm z trujących i zbędnych produktów przemiany materii. Zalecana jest osobom, które chcą schudnąć lub mają problemy ze strony układu trawiennego, gdyż jest lekkostrawna i bogata w błonnik. Dynia ma także działanie przeciwzapalne i pomaga podnieść odporność organizmu. Nasiona dynia działają moczopędnie, więc poleca się je w diecie osób, mających trudnościach w oddawaniu moczu, problemy z pęcherzem moczowym i nerkami. Dynia skutecznie obniża poziom cholesterolu we krwi, pomocna jest więc w leczeniu nadciśnienia tętniczego i miażdżycy. Na robaki u dzieci i na raka – Świeże nasiona dyni stosuje się przy zakażeniach pasożytami jelitowymi, zwłaszcza tasiemcem i glistą ludzką. Dynia nadal jest najskuteczniejszym i najlepszym środkiem na pasożyty u dzieci, ponieważ nie zawiera chemii i toksyn i nie wiąże się z żadnymi skutkami ubocznymi – mówi Marcin Purgacz. – Fitosterole, które występują w pestkach dyni hamują powstawanie stanów zapalnych gruczołu krokowego, dlatego też leki na ich bazie przepisuje się głównie w schorzeniach pęcherza moczowego i gruczołu krokowego, zwłaszcza w początkowych etapach rozwoju raka prostaty. Dynia również działa łagodząco przy zapaleniach i podrażnieniach miejsc intymnych. Ponadto dynia opóźnia procesy starzenia i ma korzystny wpływ na dobry stan skóry. Zawarty w dyni beta-karoten jest silnym przeciwutleniaczem, chroniącym skórę przed wolnymi rodnikami. Miąższ dyni poleca się kobietom w ciąży, gdyż jest doskonałym środkiem przeciw nudnościom i wymiotom. Natomiast okłady z dyni można stosować przy oparzeniach, łagodząc tym samym ich skutki. – Dynia w nachodzącym czasie będzie przeżywać swój rozkwit popularności ze względu na zbliżający się Halloween, bo to niej wycina się lampiony. Pamiętajmy, że możemy wykorzystać pozostały miąższ i pestki – podpowiada mistrz kulinarny i zapewnia: – Przepisów na dania z dyni jest mnóstwo, może je wszędzie znaleźć. Najpopularniejszym daniem z dyni jest chyba zupa dyniowa, na Podkarpaciu znana jako banianka. Zupę z dyni można przygotować na wiele ciekawych sposobów, między innymi z makaronem, z ziemniaczanymi kluseczkami, ze świeżą pomarańczą, z imbirem, z pieczonej dyni, z zacierkami, z dodatkiem jabłka, świeżej mięty, z dodatkiem prażonych pestek dyni, czy oliwy truflowej. Mleko zagotować. Dynię zetrzeć na grubej tarce i wrzucić do gotującego mleka. Gotować 10 minut. Makaron ugotować osobno w osolonej wodzie, odcedzić i dodać do mleka z dynią. Doprawić solą i cukrem do smaku. Do przygotowania zupy z dyni możemy użyć wielu warzyw, na przykład marchewki, selera czy ziemniaków. Możemy również użyć mleka kokosowego Warzywa pokroić w kostkę. Dynię obrać ze skórki, wyjąć z niej pestki i również pokroić na kawałki. W garnku rozgrzać olej sezamowy tłoczony na zimno. Wsypać pokrojoną cebulę. Gdy się zeszkli, dodać marchewkę i seler. Po około 5 minutach dodać kawałki ziemniaka. Dodać starty na tarce korzeń imbiru i czosnek. Wymieszać warzywa. Następnie po około 5 minutach wsypać pokrojoną dynię. Przyprawić pastą curry i garam masalą. Posolić do smaku. Kolej na mleczko kokosowe. Daje cudowny kokosowy smak i rewelacyjnie sprawdza się w zupach i sosach. Wymieszać wszystko i zalać wodą. Można zamiast niej użyć bulionu. Przykryć i gotować około 20 minut. Warzywa powinny być miękkie. Pozostało już tylko wszystko zmiksować i ewentualnie doprawić do smaku. Zupkę można posypać już na talerzach uprażonymi pestkami dyni i szczypiorkiem. Mleczko kokosowe jest dosyć tłuste, ale dla lubiących można dodać kleks kwaśnej śmietany lub jogurtu greckiego.", "url": "https://modnieizdrowo.pl/dynia-pomaga-odchudzaniu-smaczne-sposoby-podania/", "category": "podkarpackie", "sub_category": "Gotowe dania i potrawy", "phrase": "Pstrągowska banianka"}