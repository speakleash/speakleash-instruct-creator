{"meta_description": "", "title": "sposób na wyrób kawioru", "content": "Muszę szczerze przyznać iż kawior wykonany podanym tu sposobem przyrządziłem już jakiś czas temu, a przepis ten po prostu zawieruszył się w mych notatkach. Dopiero ostatnio porządkując spiżarnię natrafiłem na słoiczek z kawiorem i wtedy przypomniałem sobie o napisaniu przepisu. Jednak nie ma tego złego co by na dobre nie wyszło, bowiem dzięki swej opieszałości mogę ręczyć iż trwałość tego wyrobu sięga kilku miesięcy. Na koniec jeszcze jedno pamiętajmy, kawior to nie tylko ikra z łososia czy jesiotra, do wyrobu nadaje się również ikra z takich ryb jak pstrąg, troć, leszcz, dorsz, sandacz, czy szczupak. 300 g rybiej ikra (u mnie ze szczupaka) Ikrę ze szczupaka usuwamy z błon, po czym płuczemy pod bieżącą wodą, wkładamy do garnka i zalewamy zimną osoloną wodą ( do litr wody należy dodać cztery stołowe łyżki soli) do której dodajemy sok z wyciśniętej cytryny. Po dwóch dniach wyjmujemy ikrę z soli, układamy na czystym płótnie i delikatnie przebieramy rybie ziarenka ( odrzucając uszkodzone). Oczyszczoną ikrę układamy-osuszamy na płótnie ( materiał pod ikrą nie nie może być mokry). Następnie ikrę mieszamy z oliwą ( delikatnie aby nie uszkodzić ziaren) i wkładamy do słoiczków. Tak przygotowany kawior możemy przechowywać w chłodnym ciemnym miejscu nawet pół roku.", "url": "http://miodipieprz.blogspot.com/2016/11/sposob-na-wyrob-kawioru.html", "category": "warmińsko-mazurskie", "sub_category": "Produkty rybołówstwa, w tym ryby", "phrase": "Kawior ze szczupaka"}