{"meta_description": "Na II ogólnopolski konkurs potraw regionalnych i tradycyjnych \"Sercem gotowane\" w Lubczy przybyło 12 Kół Gospodyń Wiejskich z różnych zakątków naszego kraju.", "title": "Gospodynie z całej Polski przyjechały do Lubczy na \"Sercem gotowanie\" [ZDJĘCIA]", "content": "Konkurs kulinarny był jednym z punktów organizowanego już od szesnastu lat wydarzenia pod nazwą: \"Święty Walenty - Tradycje lubeckie\". W tym roku, poza reprezentantkami KGW z poszczególnych miejscowości gminy Ryglice, gościnnie wzięły w nim udział delegacje z gmin: Czorsztyn, Jodłowa, Łyszkowice koło Łowicza, Łubnice w powiecie staszowskim, Prabuty z województwa pomorskiego oraz z Wilamowic w województwie śląskim. Licznie przybyli do Zespołu Szkół w Lubczy mieli okazje nie tylko spróbować specjałów kuchni z różnych regionów kraju, ale również posłuchać i zobaczyć występy zespołów folklorystycznych i grup ludowych, które towarzyszyły gospodyniom. Prezentacjom towarzyszyła wystawa lokalnych twórców oraz przejażdżki bryczką po Lubczy. Przez cały czas serwowana była Lubecka zupa z lubczykiem - zarejestrowana na ministerialnej liście produktów tradycyjnych.", "url": "https://tarnow.naszemiasto.pl/gospodynie-z-calej-polski-przyjechaly-do-lubczy-na-sercem/ar/c1-7557221", "category": "małopolskie", "sub_category": "Gotowe dania i potrawy", "phrase": "Lubecka zupa z lubczykiem"}