{"meta_description": "Oficjalny portal województwa małopolskiego prowadzony przez Urząd Marszałkowski Województwa Małopolskiego", "title": "Zupy z Małopolski kandydatami na ministerialną listę produktów tradycyjnych » Małopolska", "content": "Lubecka zupa z lubczykiem oraz zupa rzodkie ziemnioki – to kolejni kandydaci do włączenia na listę prowadzoną przez Ministerstwo Rolnictwa i Rozwoju Wsi. Przysmaki uzyskały rekomendację małopolskiej Rady ds. Produktów Tradycyjnych i Dziedzictwa Kulinarnego, której przewodniczy wicemarszałek Łukasz Smółka. Małopolska to nie tylko przepiękne krajobrazy, wyjątkowe zabytki, ale także jedyne w swoim rodzaju dziedzictwo kulinarne. Niepowtarzalny smak, najwyższa jakość produktów i specyficzne metody wytwarzania sprawiają, że naszymi kulinarnymi przysmakami zachwycają się nie tylko mieszkańcy regionu, ale także turyści. Dziś możemy się pochwalić ponad 200 produktami tradycyjnymi zgłoszonymi na ministerialną listę. Mamy też najwięcej w kraju produktów regionalnych – 14 z 42 to rarytasy pochodzące właśnie z naszego regionu Małopolska to region o wyjątkowej tradycji kulinarnej. Nie byłoby jednak tego, gdyby nie produkty tradycyjne, które są niekwestionowaną wizytówką naszego województwa. Dziś na liście prowadzonej przez Ministerstwo Rolnictwa i Rozwoju Wsi mamy aż 218 produktów pochodzących z naszego regionu. Przed Małopolską plasuje się jedynie Podkarpacie. Podczas spotkania członkowie Rady pozytywnie oceniali wnioski o wpis na Listę Produktów Tradycyjnych następujących produktów: Jest to potrawa, do której są wykorzystywane wszystkie produkty, dostępne w okresie zimowym w spiżarni. Jest niezwykle sycąca i rozgrzewająca. Przepis na potrawę jest jeden, ale w zależności od upodobań gospodyń może być modyfikowany. Do garnka trafiają m.in. korzenne warzywa, zioła, grzyby, a także mięso i wędzonka. Według starodawnych receptur, lubecki przysmak przygotowują kobiety z Koła Gospodyń Wiejskich w Lubczy (powiat tarnowski). Zupa od kilku lat jest główną potrawą serwowaną na „Święcie Ziemniaka” we wsi Smęgorzów. Podczas święta, przypadającego we wrześniu cieszy się ogromnym powodzeniem. Pomysłodawczynią zupy jest mieszkanka wsi, Teresa Rygielska. Jest prosta, smaczna i popularna wśród lokalnej społeczności, wpisuje się w tutejsze imprezy jako tradycyjny specjał regionu Powiśla Dąbrowskiego. Dzięki powstaniu Koła Gospodyń Wiejskich w Smęgorzowie przepis ten został na nowo prezentowany na licznych imprezach promujących tradycyjną kuchnię regionalną. Podstawą zupy są oczywiście ziemniaki, wędzone żeberka, jarzyny, a także aromatyczne zioła. Pod koniec gotowania należy dodać podsmażoną na maśle cebulkę z czosnkiem oraz słodką śmietanę. Podczas spotkania Rada oceniła 5 wniosków o przyznanie członkostwa w Sieci Dziedzictwo Kulinarne Małopolska następujących podmiotów: 1. Gospodarstwo Rolne i Ekologiczne Jan Czaja 2. Winnica Szawapier Elżbieta Pieróg 3. Winnica Zawadka działająca pod Firmą Handlowo-Przemysłowo-Usługową Szymon Maziarz „STOLMAX” 4. Dworek Młynarz Beata Sopicka 5. Winnica Wieliczka działająca pod firma WPW Vinaspora sp. z o.o. Dodatkowo oceniono 9 wniosków podmiotów ubiegających się o odnowienie członkostwa: 1. Gospodarstwo Ekologiczne Uprawa Ziół Artur Kisiel 2. Gospodarstwo Ekologiczne „Pszczółki ”Agnieszka Król 3. F.P.H.U. OIKOS Marcin Wójcik 4. Gospodarstwo rolne i agroturystyczne Elżbieta i Paweł Woźniczka 5. Dom Gościnny Szpilkowo Anna i Artur Szpil 6. Agroturystyka Malowane Wierchy Sylwia Pach 7. Gospodarstwo Pasieczne „Kószka ”Piotr Kołacz 8. Gospodarstwo Wolica Danuta Rybska 9. Ekomiody Lidia Moroń – Morawska Wszystkie powyższe wnioski zostały zaopiniowane pozytywnie, tym samym lista podmiotów rekomendowanych przez Radę do przyznania członkostwa w Sieci Dziedzictwo Kulinarne Małopolska zostanie przedstawiona Zarządowi Województwa Małopolskiego, który podejmie ostateczną decyzję dotyczącą przyjęcia ww. podmiotów do Sieci. Przypomnijmy, że Sieć Dziedzictwo Kulinarne Małopolska ma na celu przede wszystkim promocję żywności naturalnej (tradycyjnej, lokalnej, regionalnej, ekologicznej). Od lipca 2014 roku Małopolska jest częścią Europejskiej Sieci Regionalnego Dziedzictwa Kulinarnego (ESRDzK), która istnieje od 1995 r. Skupia producentów, przetwórców, restauratorów, sprzedawców z poszczególnych regionów Europy, ma też na celu zachowanie i rozwój tradycji kulinarnych, charakterystycznych dla regionów. Regionalne Dziedzictwo Kulinarne można traktować jako specyficzny „znak jakości” dla żywności lokalnej, ekologicznej, naturalnej.", "url": "https://www.malopolska.pl/aktualnosci/rolnictwo/kolejni-kandydaci-na-ministerialna-liste-produktow-tradycyjnych?version=contrast", "category": "małopolskie", "sub_category": "Gotowe dania i potrawy", "phrase": "Lubecka zupa z lubczykiem"}