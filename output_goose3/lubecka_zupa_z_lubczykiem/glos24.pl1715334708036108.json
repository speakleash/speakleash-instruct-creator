{"meta_description": "Dwanaście kół gospodyń wiejskich rywalizowało 15 lutego w ogólnopolskim\nkonkursie potraw regionalnych i tradycyjnych „Sercem gotowane”, którego II\nedycja odbyła się w tym roku w Lubczy. \n\nTradycyjne uroczystości ku czci św. Walentego, który patronuje od wieków w\nlubeckiej parafii, rozpoczęły się w piątek 14 lutego. Zwieńczeniem odpustu był\nkoncert organowy w wykonaniu Pawła Stanosza, który rozpoczął jednocześnie\nszesnastą edycję wydarzenia pn. \"Święty Walenty - Tradycje lubeckie”.\n\nDzień później", "title": "Lubcza. Walentynkowe \"Sercem gotowane\"", "content": "Dwanaście kół gospodyń wiejskich rywalizowało 15 lutego w ogólnopolskim konkursie potraw regionalnych i tradycyjnych „Sercem gotowane”, którego II edycja odbyła się w tym roku w Lubczy. Tradycyjne uroczystości ku czci św. Walentego, który patronuje od wieków w lubeckiej parafii, rozpoczęły się w piątek 14 lutego. Zwieńczeniem odpustu był koncert organowy w wykonaniu Pawła Stanosza, który rozpoczął jednocześnie szesnastą edycję wydarzenia pn. \"Święty Walenty - Tradycje lubeckie”. Dzień później w Lubczy przedstawiciele dwunastu kół gospodyń wiejskich rywalizowali w II edycji ogólnopolskiego konkursu potraw regionalnych i tradycyjnych „Sercem gotowane”. Wzięły w nim udział: Koło Gospodyń Wiejskich Huba Muzyka góralska - gm. Czorsztyn - pow. nowotarski - woj. małopolskie, Koło Gospodyń Wiejskich Wisowianie i Kapela Jodłowianie - gm. Jodłowa - pow. dębicki - woj. podkarpacki, Koło Gospodyń Wiejskich Łyszkowice i Zespół Pieśni i Tańca Blichowiacy - powiat Łowicki - woj. łódzkie, Koło Gospodyń Wiejskich Gosposia w Słupcu - gm. Łubnice - pow. staszowski - woj. świętokrzyskie, Koło Gospodyń Wiejskich Kołodzieje i Zespół muzyczny Cyganeczki – gm. Prabuty - pow. kwidzyński - woj. pomorskie oraz Koło Gospodyń Wiejskich Dankowice i Zespół folklorystyczny Dankowianie - gm. Wilamowice - pow. bielski - woj. śląskie. Gminę Ryglice - pow. tarnowski - woj. małopolskie reprezentowały: Koło Gospodyń Wiejskich w Joninach, Koło Gospodyń Wiejskich Kowalowianki, Koło Gospodyń Wiejskich w Lubczy, Stowarzyszenie Koło Pań Rygliczanki, Koło Gospodyń Wiejskich w Woli Lubeckiej, Koło Gospodyń Wiejskich w Zalasowej oraz Zespół W Kuźni u Kowala z Kowalowej, Zalasowianie z Zalasowej i Zespół Lubczanie i Kapela Spod Kokocza z Lubczy. Potrawy regionalne w konkursie \"Sercem gotowane\" oceniali: Urszula Gieroń - etnograf - specjalista ds. rejestracji produktów regionalnych Muzeum Etnograficzne w Tarnowie, Lidia Rygiel - inspektor specjalista ds. rejestracji produktów regionalnych Urząd Marszałkowski Oddział w Tarnowie, Zofia Tulik - starszy specjalista, opiekun KGW - Agencja Restrukturyzacji i Modernizacji Rolnictwa oddział w Tarnowie oraz Piotr Pielichowski - uczestnik Masterchefa, kucharz, restaurator. I miejsce zdobyły ex aequo: KGW Kołodzieje, KGW Dankowice, KGW Kowalowianki, KGW Lubcza, Koło Pań Rygliczanki, KGW Zalasowa; II miejsce: KGW Huba, KGW Wisowianie i KGW Joniny, a III: KGW Gosposia, KGW Łyszkowice, KGW Wola Lubecka. Konkursowi potraw towarzyszyły prezentacje zespołów z kilku regionów folklorystycznych Polski, wystawy lokalnych twórców i inne stoiska m.in. Kasy Rolniczego Ubezpieczenia Społecznego, Małopolskiego Ośrodka Doradztwa Rolniczego, Gminnego Ośrodka Pomocy Społecznej w Ryglicach. Swoim występem zachwyciły także najmłodsi artyści: uczniowie Zespołu Szkół w Lubczy oraz Szkoły Podstawowej z Woli Lubeckiej. Całości dopełniła degustacja potraw przygotowanych przez koła gospodyń wiejskich. Przez cały czas serwowana była lubecka zupa z lubczykiem – zarejestrowana na ministerialnej liście produktów tradycyjnych. Nie zabrakło także innych atrakcji. Honorowy patronat nad wydarzeniem objął Starosta Powiatu Tarnowskiego Roman Łucarz. Impreza była sfinansowana dzięki środkom z Urzędu Marszałkowskiego Województwa Małopolskiego, Starostwa Powiatu Tarnowskiego. Sponsorami byli także: Małopolski Ośrodek Doradztwa Rolniczego, Agencja Restrukturyzacji i Modernizacji Rolnictwa, Restauracja Pod Kokoczem, Restauracja Maestro, Władysław Olszówka - Radny Powiatu Tarnowskiego, Andrzej Marcinek – Sołtys Lubczy.", "url": "https://glos24.pl/lubcza-walentynkowe-sercem-gotowane", "category": "małopolskie", "sub_category": "Gotowe dania i potrawy", "phrase": "Lubecka zupa z lubczykiem"}