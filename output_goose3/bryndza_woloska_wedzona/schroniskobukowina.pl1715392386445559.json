{"meta_description": "Kiedy zapytasz obcokrajowca z czym najbardziej mu się kojarzy kuchnia polska to w większości przypadków usłyszysz, że z pierogami. Nic dziwnego, nasze pierogi są p", "title": "Pierogi z bryndzą i ziemniakami", "content": "Kiedy zapytasz obcokrajowca z czym najbardziej mu się kojarzy kuchnia polska to w większości przypadków usłyszysz, że z pierogami. Nic dziwnego, nasze pierogi są przepyszne i można spotkać je w różnych postaciach, z przeróżnymi, doskonałymi dodatkami. W przypadku kuchni Podhala trudno nie wspomnieć o pierogach po góralsku z bryndzą. Z tego względu zapraszam Cię do wypróbowania naszego przepisu. Kiedy zapytasz obcokrajowca z czym najbardziej mu się kojarzy kuchnia polska to w większości przypadków usłyszysz, że z pierogami. Nic dziwnego, nasze pierogi są przepyszne i można spotkać je w różnych postaciach, z przeróżnymi, doskonałymi dodatkami. W przypadku kuchni Podhala trudno nie wspomnieć o pierogach po góralsku z bryndzą. Z tego względu zapraszam Cię do wypróbowania naszego przepisu. W dzisiejszym przepisie znajdziesz instrukcję, jak przyrządzić pierogi z gotowanymi ziemniakami, bryndzą, karmelizowaną cebulką i dużą ilością pieprzu. Bryndza to tradycyjny biały ser prosto z Podhala. Tradycyjna bryndza jest robiona z mleka owczego, krowiego lub mieszanki tych dwóch rodzajów. W zależności od sezonu letniego lub zimowego bryndza wykonywana jest z innego mleka. Spowodowane jest to tym, że w sezonie letnim owce są na halach i wytwarzają mleko. W okresie zimowym, a dokładniej od jesieni do połowy maja mleka owczego brakuje i przyrządza się ją z mleka krowiego lub wspomnianej wcześniej mieszanki. Bryndza to bundz czyli ukiszony, zmielony i posolony twaróg. Ziemniaki użyte do farszu mogą być wykorzystane po poprzednim obiedzie. Dzięki temu unikniemy zmarnowania produktu. Cebulę do pierogów warto przygotować w sposób, jaki zostanie opisany poniżej. Dzięki temu będzie słodka i chrupiąca. Duża ilość pieprzu zapewni wyrazisty smak całości i podkręci atmosferę. Pierogi w takiej postaci najlepiej smakują pierwszego dnia prosto z wody z dodatkiem smażonej na smalcu cebulki i/lub cebulki z boczkiem. Drugiego dnia polecam podsmażyć je na złoto, smakują wyśmienicie! ¾ szklanki letniej wody lub mleka (tak mleka! Dzięki niemu ciasto będzie mięciutkie – polecam sprawdzić wersję z mlekiem). 1. Na początku zadbaj o ugotowane i ostudzone ziemniaki. Jeżeli wykorzystujesz ziemniaki z poprzedniego dnia to nie ma problemu, jeżeli nie ugotuj je w osolonej wodzie. 2. Przygotuj ciasto: w robocie kuchennym, bądź ręcznie połącz wszystkie składniki ciasta. Ważne, aby płyn którego użyjesz (woda lub mleko) były lekko ciepłe, ale nie gorące. Wymieszaj wszystkie składniki razem i zagnieć. Zagniataj kilka minut aż ciasto będzie elastyczne. 3. Zawiń ciasto w folię spożywczą i zostaw w lodówce na 20-30 minut. 4. W tym czasie przygotuj farsz. Ziemniaki i bryndzę przeciśnij przez praskę do ziemniaków, wymieszaj razem. 5. Cebulę pokrój w kostkę, wrzuć na zimną patelnię i zalej olejem do całkowitego przykrycia. Włącz palnik i podgrzewaj cebulę na małym ogniu aż się karmelizuje (potrwa to kilka minut). Gdy będzie brązowa wyłącz palnik i poczekaj aż ostygnie. 6. Gdy cebula będzie już chłodniejsza wrzuć ją do farszu razem z olejem, dodaj pieprz i dopraw solą, całość dokładnie wymieszaj. 7. Na stolnicy rozsyp delikatnie mąkę i obtocz w niej wałek. Ciasto wyjmij z lodówki i rozwałkuj na duży, cienki placek. Za pomocą szklanki wytnij kółka. 8. Z farszu przygotuj kuleczki lub nakładaj farsz łyżką na wycięte koła ciasta. U mnie porcja ciasta ważyła ok. 30g. Nie żałuj farszu. Jeżeli wydaje Ci się, że nie uda Ci się skleić to dobry znak – ilość farszu jest odpowiednia. Ciasto powinno wyjść bardzo elastyczne i mimo dużej ilości farszu da radę się zawinąć. Sklej pierogi i odłóż na stolnicę podsypaną mąką, przykry ściereczką aby nie obsychało. 9. W międzyczasie zagotuj wodę w garnku z dodatkiem soli, a gdy będzie wrząca wrzuć do niej pierwszą porcję pierogów. Gotuj maksymalnie 3 - 4 minuty od wypłynięcia pierogów na powierzchnię wody. 10. Po tym czasie odcedź pierogi z nadmiaru wody i podawaj na talerzach z dodatkiem świeżej natki i oliwy lub w wersji mocniejszej ze skwarkami zrobionymi na smalcu z boczkiem i cebulą Podsumowując przepis na pierogi z bryndzą w naszym wykonaniu należy przyznać, że jest on podobny do przygotowania pierogów ruskich. Tylko zamiast sera twarogowego dodajemy bryndzę. Polecam sprawdzić jak posmakują Ci pierogi w mniej tradycyjnej formie. Zachęcam do sprawdzenia ciasta na pierogi z dodatkiem ciepłego mleka. Smak i konsystencja takiego ciasta jest nie do podrobienia!", "url": "https://schroniskobukowina.pl/blog/pierogi-z-bryndza-i-ziemniakami", "category": "śląskie", "sub_category": "Sery i inne produkty mleczne", "phrase": "Bryndza wołoska wędzona"}