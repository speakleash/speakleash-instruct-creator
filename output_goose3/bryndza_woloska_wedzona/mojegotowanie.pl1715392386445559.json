{"meta_description": "Bryndza to słony twaróg wytwarzany z mleka owczego. W naszym przepisie zrobimy ją z krowiego mleka i jogurtu, które są dostępne w każdym sklepie.", "title": "Zamiast przepłacać, zróbcie ten pyszny ser w domu. Smakuje jak prosto z gór", "content": "Chłodzenie: gdy ser odcieknie, przekładamy go na głęboki talerz, przykrywamy drugim i obciążamy, np. słoikiem z wodą. Wstawiamy do lodówki na 12 godzin. Po tym czasie bryndza jest gotowa do zjedzenia. Odcedzanie: sitko wykładamy złożoną dwukrotnie gazą. Mieszaninę z garnka przelewamy na durszlak. Zawiązujemy gazę w węzełek i wieszamy nad garnkiem, aby odciekła serwatka (ok. 30–40 min). Jajka: ubijamy mikserem z solą. Dodajemy je do garnka z gorącym mlekiem i jogurtem. Mieszamy, aż powstanie skrzep białkowy (wytrącony ser). Wyłączamy kuchenkę i zostawiamy garnek pod przykryciem na ok. 5–10 min. Podgrzewanie: do garnka wlewamy mleko pasteryzowane i jogurt. Podgrzewamy, aby były gorące, jednak uważamy, aby nie zaczęły się gotować. Innym sposobem na zrobienie bryndzy w domu jest dodanie do mleka podpuszczki, czyli enzymu trawiennego, który powoduje ścięcie się białka. W sklepach są dostępne podpuszczki zwierzęce, roślinne i syntetyczne. • Do ciepłego mleka (temperatura ok. 32–34°C) dodajemy podpuszczkę rozmieszaną w 50 ml ciepłej wody. Ilość podpuszczki na litr mleka powinna być podana na opakowaniu. • Po ok. 1 godzinie powstaje ser, który należy przełożyć na sito wyłożone gazą. Zostawiamy go do odcieknięcia na min. 12 godz. • Po tym czasie przekładamy bryndzę do miski, przykrywamy talerzykiem i odstawiamy do lodówki na 3 dni. • Następnie rozrabiamy ser z solą, przekładamy do wyparzonego słoika i zalewamy ciepłą oliwą. • Odstawiamy do lodówki na 2 tygodnie. Po tym czasie jest gotowy do spożycia. Zarówno domowa, jak i oryginalna bryndza z mleka owczego, świetnie smakuje rozsmarowana na świeżym pieczywie – z rzodkiewką, szczypiorkiem lub na słodko z miodem. Można przygotować z nią także następujące potrawy: • moskole z bryndzą – czyli placki z ugotowanych ziemniaków po góralsku. Są specjalnością kuchni podhalańskiej, • grule z bryndzą – grule to po góralsku ziemniaki. W tej wersji pieczone są w piekarniku i podawane z farszem z bryndzy, ziemniaków, masła i śmietany, • pierogi z bryndzą – to z kolei danie kuchni słowackiej, podobne do pierogów ruskich. Klasyczne ciasto na pierogi nadziewane jest farszem z bryndzy i ziemniaków, • haluszki z bryndzą – to małe ziemniaczane kluseczki, podawane z bryndzą i smażonym boczkiem. Również popularne na Słowacji, • sałatka z bryndzą – słony ser jest doskonały także do letnich sałatek w stylu greckim. Według oryginalnej receptury bundz to ser, który powstaje z mleka owczego od razu po ścięciu się białka. Dzięki laktozie jest naturalnie słodki. Można go posolić lub odstawić na kilkanaście dni, aby dojrzał. Wtedy staje się kwaśny i bardziej wytrawny. Z dojrzałego bundzu powstaje bryndza – ser jest rozdrabniany, mielony i mieszany z solą. W Beskidach można dostać również wołoską wędzoną bryndzę, która dojrzewa w wędzarniach w szałasach pasterskich. Smak bryndzy różni się w zależności od regionu. W Rumunii bryndza dojrzewa w korze świerkowej, a na Słowacji jest przerabiana na bardziej delikatną i jednolitą masę serową.", "url": "https://www.mojegotowanie.pl/przepis/goralska-bryndza-kolorowa", "category": "śląskie", "sub_category": "Sery i inne produkty mleczne", "phrase": "Bryndza wołoska wędzona"}