{"meta_description": "", "title": "Jarmark nad Jeziorem Ogórkowym (Młyńskim) – Kalisz Pomorski", "content": "Swoistą wizytówką gminy Kalisz Pomorski jest organizowany od 2005 roku „Jarmark nad Jeziorem Ogórkowym”. Każdego roku w lipcu Kalisz Pomorski zamienia się w światową stolicę ogórka, a nazwa Jeziora Młyńskiego zmienia się na ten czas na Jezioro Ogórkowe. „Jarmark nad Jeziorem Ogórkowym” znany jest w całej Polsce. Jednego dnia imprezy nasze miasto odwiedza nawet kilka tysięcy osób. Celem Jarmarku jest nie tylko odtworzenie oraz pielęgnowanie lokalnych zwyczajów i tradycji, ale przede wszystkim promocja regionu poprzez produkt lokalny, jakim jest Jeziorowy Ogórek Kiszony wpisany na listę produktów tradycyjnych, prowadzoną przez Ministra Rolnictwa i Rozwoju Wsi.", "url": "https://kaliszpom.pl/dla-turystow/jarmark-nad-jeziorem-ogorkowym/", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jeziorowy ogórek kiszony"}