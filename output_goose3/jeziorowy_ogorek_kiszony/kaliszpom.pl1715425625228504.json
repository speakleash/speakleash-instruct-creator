{"meta_description": "", "title": "KALISKI OGÓREK NA TARGACH SMAKÓW POWIATU DRAWSKIEGO – Kalisz Pomorski", "content": "W miniona sobotę jeziorowy ogórek kiszony gościł na Targach Smaków Powiatu Drawskiego, które odbyły się po raz pierwszy w Parku Chopina w Drawsku Pomorskim. Impreza ma się w przyszłości stać świętem miłośników tradycyjnej, regionalnej żywności, przyrządzanej według starych, często rodzinnych receptur. Na tegorocznej edycji można było posmakować przede wszystkim kaliskich ogórków, czaplineckich miodów, złocienieckich ryb oraz drawskiej dziczyzny. Nie zabrakło też różnego rodzaju wypieków, nalewek oraz przetworów. Każdy z odwiedzających znalazł zapewne coś dla siebie. W trakcie imprezy zorganizowany został także konkurs dla wystawców na najlepszy „Smak Targów 2016”. Jury w składzie: Stanisław Kuczyński – Starosta Drawski, Marek Tobiszewski – Z-ca Burmistrza Drawska Pomorskiego, Diana Volokhova – gwiazda programu Master Chef oraz Piotr Wójcik – profesjonalny kucharz, oceniło 9 potraw prezentowanych przez wystawców. Były to: Zwyciężyli przedstawiciele gminy Czaplinek z potrawą pod nazwą „Czaplinek na dziko zalany miodem”, a wyróżnienie trafiło do gminy Drawsko Pomorskie, która zaproponowała komisji konkursowej „Gulasz z dzika z kaszą”. Uczestnicy imprezy mogli skosztować gulaszu drawskiego, który przez cały czas gotował się na oczach zebranych w Parku Chopina. O jego wyjątkowy smak zadbała Diana Volokhova wraz z Piotrem Wójcikiem. Nie zabrakło również atrakcji dla najmłodszych uczestników, którzy ochoczo uczestniczyli w warsztatach kulinarnych, korzystali z możliwości pomalowania buziek, czy też z zainteresowaniem ogladali zaprezentowaną na scenie sztukę teatralną „Pinokio”. Organizatorem I Targów Samków Powiatu Drawskiego było Starostwo Powiatowe w Drawsku Pomorskim wraz Ośrodkiem Kultury w Drawsku Pomorskim i gminą Drawsko Pomorskie.", "url": "https://kaliszpom.pl/aktualnosci/kaliski-ogorek-na-targach-smakow-powiatu-drawskiego/", "category": "zachodniopomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Jeziorowy ogórek kiszony"}