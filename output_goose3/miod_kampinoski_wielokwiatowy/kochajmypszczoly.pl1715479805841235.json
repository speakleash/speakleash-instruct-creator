{"meta_description": "Delikatny łagodny smak, jasny kolor. Miód uwielbiany nie tylko przez dzieci. Polecany w chorobach układu pokarmowego. Długo pozostaje w postaci płynnej.", "title": "Miód akacjowy - Sklep", "content": "Miód ten pochodzi z naszych rodzinnych pasiek, jedna z nich mieści się na Ziemi Lubuskiej natomiast druga znajduje się na terenie Puszczy Kampinoskiej, z dala od przemysłu, na terenie obfitującym w kwitnące drzewa i krzewy, w tym miododajne robinie akacjowe. Miód akacjowy ma delikatny, kwiatowy smak i aromat. Jest miodem idealnym dla dzieci oraz do wszelkich dań, napojów i deserów. Miód akacjowy jest miodem o jasnej słomkowej barwie, im jaśniejszy kolor miodu tym większa zawartość nektaru akacjowego. Długo pozostaje w konsystencji płynnej (tzw. patoki) – nawet do kilkunastu miesięcy. W składzie miodu przeważa fruktoza, co sprawia, że długo pozostaje w stanie płynnym. Miód akacjowy jest miodem o najniższym indeksie glikemicznym – IG 32–42%. Łagodzi dolegliwości żołądkowe oraz układu pokarmowego. Doskonale osłania żołądek przed działaniem nadmiernej ilości soków trawiennych, pomaga przy refluksie. Skutecznie wykorzystywany w leczeniu wrzodów żołądka i dwunastnicy. Zalecany jest również w stanach zapalnych jelit. Miód akacjowy wpływa również pozytywnie na schorzeniach dróg oddechowych, układ krążenia i naczynia wieńcowe. Ponadto stabilizuje ciśnienie krwi, hamuje procesy miażdżycowe oraz wykazuje działanie moczopędne oraz oczyszczające układ moczowy. Każdy prawdziwy miód ulega krystalizacji. Sposób oraz czas krystalizacji zależy przede wszystkim od odmiany miodu. Do najważniejszych czynników mających wpływ na szybkość i rodzaj krystalizacji należy stosunek glukozy do fruktozy. Miody znajdujące się w procesie tzw. „scukrzania” stają się matowe, w niektórych odmianach daje się zauważyć większe lub mniejsze grudki. Ostatecznie przyjmują one konsystencję stałą lub kremową. Miód można również rozpoznać po głębi jego smaku i aromatu. Zachęcamy do obejrzenia filmu na pokazujemy jeden ze sposobów rozpoznawania miodu prawdziwego. Według naszej filozofii pszczoły powinny żyć w naturalnym środowisku i czerpać z niego to co najcenniejsze. Przygoda z pszczołami zapoczątkowana została w naszej rodzinie przez mojego dziadka Piotra w latach 50. Pasja i miłości do pszczół przekazywane były z pokolenia na pokolenie a dzisiaj hodowlą pszczół zajmuje się wujek Józek, wujek Janek mój tata Ignac, ja oraz moje dzieci. Nasze pasieczyska to nieduże przydomowe pasieki, które mieszczą się daleko od ośrodków przemysłowych oraz monokulturowych upraw. Znajdują się one na terenie bogatym w dzikie łąki oraz lasy obfitujące w starodrzewia. Miody należy przechowywać w chłodnym i zacienionym miejscu. Okres przydatności to 3 lata. Pamiętaj! Aby miód zachował właściwości zdrowotne i wspomagał nasz organizm, nie można rozpuszczać go w gorącym napoju lub wodzie. Zalecana temperatura płynu to maksymalnie 40°C.", "url": "https://www.kochajmypszczoly.pl/produkt/miod-akacjowy/", "category": "mazowieckie", "sub_category": "Miody", "phrase": "Miód kampinoski wielokwiatowy"}