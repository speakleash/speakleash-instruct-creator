{"meta_description": "W dniu 29 sierpnia 2023 r. na Listę Produktów Tradycyjnych został wpisany w kategorii: miody: „Miód kampinoski wielokwiatowy”.", "title": "Miód kampinoski wielokwiatowy - - Portal Gov.pl", "content": "Przyjmuje kształt naczynia, w którym się znajduje W zależności od naczynia, w którym się znajduje, zazwyczaj są to słoje 500 ml – 700 gramów miodu lub 900 ml – 1200 gramów miodu Warunkiem koniecznym otrzymania miodu kampinoskiego wielokwiatowego jest pozyskanie go dzięki pszczole linii M. kampinoskiej (apis mellifera mellifera), której obszar zachowawczy i ochronny obejmuje gminy leżące na terenie Kampinoskiego Parku Narodowego oraz gminy znajdujące się w otulinie i bezpośrednim sąsiedztwie Kampinoskiego Parku Narodowego. Na terenach obecnego Kampinoskiego Parku Narodowego oraz w jego sąsiedztwie i otulinie miody były produkowane tradycyjnie – wytwarzane w pasiekach dzięki pszczole linii M. Kampinoska już 300 lat temu. Pierwsze wzmianki o tradycjach bartniczych na tym obszarze sięgają XIII-XIV wieku. O tym, że miód miał duże znaczenie gospodarcze, a barcie w tym czasie stanowiły obiekty szczególnej uwagi, świadczą wzmianki o nich zarówno w nadaniach, w przywilejach, jak i w aktach kupna-sprzedaży. Bartnicy puszczańscy z terenów obecnego Kampinoskiego Parku Narodowego i jego otuliny cieszyli się licznymi przywilejami, m.in. do posiadania łąk, zbierania owoców, a nawet polowania oraz stawiania w puszczy „bud”, czyli chat. Nadmienić należy, że fałszowanie miodu karane były śmiercią. Miód kampinoski wielokwiatowy ma postać mniej lub bardziej gęstej cieczy, w kolorze od złocistego do bursztynowego, z czasem ulegający naturalnemu procesowi krystalizacji. Słodki, łagodny w smaku, bardzo aromatyczny, z lekko wyrazistym, zielnym posmakiem dziko rosnących pożytków. Smak i zapach zależny od pory zbiorów. Miód o bogatym, słodkim smaku dopełnionym bukietem ziół i kwiatów typowych dla bezpośredniego sąsiedztwa Kampinoskiego Parku Narodowego.", "url": "https://www.gov.pl/web/rolnictwo/miod-kampinoski-wielokwiatowy", "category": "mazowieckie", "sub_category": "Miody", "phrase": "Miód kampinoski wielokwiatowy"}