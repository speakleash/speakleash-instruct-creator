{"meta_description": "Kupując miód wielokwiatowy z naszej pasieki,masz gwarancję jakości, polskiego pochodzenia,najlepszego smaku i zapachu oraz radości z udanych zakupów.", "title": "Miód wielokwiatowy-100% naturalny, polski | Apisland Kamiński", "content": "Jest jednym z popularniejszych i powszechnie stosowanych produktów pszczelich. Różnią się smakiem, barwą i walorami zdrowotnymi. Właściwości te są uzależnione od gatunków kwiatów, krzewów i drzew wybieranych przez pszczoły, miejsc występowania pasiek oraz terminów zbioru. Można wymienić miody wielokwiatowe wiosenne charakteryzujące się jasnymi barwami i delikatnym smakiem, miody letnie (zawierające nektar lipy) i późniejsze (z gryką lub słonecznikiem). Miód wielokwiatowy nazywany jest miodem „tysiąca kwiatów”, ponieważ powstaje z różnych roślin, zarówno uprawnych, jak i dziko rosnących. Najliczniejszą grupą związków znajdujących się w miodzie wielokwiatowym są węglowodany (zwłaszcza glukoza i fruktoza). Pod względem składu chemicznego są bardzo różnorodne. W dużej ilości występują także kwasy organiczne, takie jak glukonowy, jabłkowy i cytrynowy. Szczególnie dużą zawartością cukrów prostych odznacza się miód z kwiatów wiosennych. Natomiast miody z pełni lata oraz jesienne są bogatsze w enzymy, biopierwiastki i związki o działaniu przeciwdrobnoustrojowym. Częstą domieszkę miodów wielokwiatowych stanowią niewielkie ilości wosku, pyłku kwiatowego, a nawet spadź z drzew iglastych, która nadaje im wówczas specyficzny smak i zapach. Ponadto można w nim odnaleźć też witaminy oraz pewne ilości makroelementów (potas, fosfor, magnez, wapń, żelazo, chlor i inne). Okazało się, że miód ten odznacza się wysoką zawartością krzemu, czyli pierwiastka, który jest niezbędny do prawidłowego działania układu krwionośnego, odnowy skóry, włosów i kości. Miód wielokwiatowy wykazuje jednak niską aktywność antybiotyczną. W zależności od okresu zbioru miód wielokwiatowy może mieć różną barwę, od jasnokremowej do herbacianej. Po procesie krystalizacji zmienia nieco kolor na jasno szary lub jasno brązowy. W stanie płynnym miód nektarowy z kwiatów wiosennych jest jasny i słodki, dodatkowo ma przyjemny i delikatny zapach kwiatowy, a także łagodny smak. Natomiast miód z okresu letniego jest znacznie ciemniejszy, a jego smak i zapach są bardziej zdecydowane. Zapach miodu wielokwiatowego jest zazwyczaj intensywny, przypominający zapach wosku. Czasami jednak dominować może zapach określonego nektaru, na przykład lipy, gryki czy akacji. Jeśli chodzi o smak, jest on zazwyczaj łagodny i słodki, bez względu na porę zbioru. Z tego powodu jest on polecany szczególnie dzieciom. Ze względu na to, że miód wielokwiatowy jest pozyskiwany z wielu rodzajów roślin, ma on różnorodne właściwości dobroczynne. Wiosenny miód składa się w dużej mierze z cukrów prostych, dlatego korzystnie wpływa na układ krążenia. Stanowią one cenne źródło energii w stanach przemęczenia oraz wyczerpania fizycznego i psychicznego. Zawarta w miodzie łatwo przyswajalna glukoza doskonale odżywia mięsień sercowy, dzięki czemu może zapobiegać chorobie wieńcowej oraz miażdżycy. Miód ten dobrze wpływa także na wątrobę, jej detoksykację i funkcjonowanie woreczka żółciowego. Letni miód wielokwiatowy może natomiast łagodzić katar sienny i alergiczny rodzaj astmy oskrzelowej. W przypadku alergii pyłkowych, żucie plastra z miodem wielokwiatowym pozwala na uodpornienie się na poszczególne alergeny w postaci pyłków. Jest więc polecany dla niektórych alergików, gdyż zawiera pyłki i inne naturalne alergeny. Należy jednak pamiętać, że taka terapia powinna odbywać się pod okiem lekarza. Letnia odmiana miodu jest niezwykle cenna, gdyż występują w niej duże ilości biopierwiastków i naturalnych enzymów, które są pomocne w okresie jesienno-zimowym. Regularnie stosowany wzmacnia odporność na choroby i wzmaga przemianę materii. Miód ten reguluje ciśnienie tętnicze krwi. Dodatkowo wykazuje wyraźnie pozytywny wpływ na skórę, zwiększa jej gładkość i ogranicza pękanie. Może być wykorzystywany do domowych maseczek, peelingów i odprężających kąpieli. Ponadto jest niskokaloryczny, dlatego może być doskonałym uzupełnieniem diety lub zamiennikiem cukru podczas słodzenia kawy czy herbaty. Ze względu na duże walory odżywcze i smakowe zaleca się go do codziennego spożywania, zarówno przez dzieci, jak i dorosłych. W naszej ofercie, oprócz miodu wielokwiatowego, posiadamy również wiele innych, bardzo wartościowych miodów i produktów pszczelich. Całą dostępną listę znajdziesz klikając w ten link.  Więcej o tym gatunku miodu możesz dowiedzieć się, np. tutaj.", "url": "https://apisland-kaminski.pl/product/miod-wielokwiatowy/", "category": "mazowieckie", "sub_category": "Miody", "phrase": "Miód kampinoski wielokwiatowy"}