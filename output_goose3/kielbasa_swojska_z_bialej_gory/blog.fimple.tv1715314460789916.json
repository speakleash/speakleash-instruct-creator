{"meta_description": "", "title": "Jak uzyskać kleistość w kiełbasie? – Fimple.tv – blog", "content": "Bardzo często spotykam się z tym, że jeśli ktoś ma rzeczywiście problem z tą kleistością, ktoś mu doradza – “dodaj więcej podgardla i będzie dobrze”. Nie mam pojęcia, skąd się to bierze, ale zdecydowanie tutaj nie chodzi o to. Podgardle nie jest mięsem kleistym, jest to zwykły tłuszcz. Fakt, podgardle jest tłuszczem twardym i to właśnie jego powinno się używać do wytwarzania kiełbasy, jako dodatkowego tłuszczu. Nie dodamy w tym przypadku np. słoniny, gdyż jest ona tłuszczem miękkim i zwyczajnie w świecie ten tłuszcz szybko nam się wytopi. Oczywiście zawsze znajdzie się wyjątek od reguły, większość słoniny jest tłuszczem miękkim, ale możemy też znaleźć słoninę karkową, która jest trudno dostępna w sklepach, ze względu na to, że nikt nie będzie umiał nam jej rozróżnić. Dlatego podgardle daje się do kiełbasy po prostu jako dodatkowy tłuszcz.", "url": "https://blog.fimple.tv/jak-uzyskac-kleistosc-w-kielbasie/", "category": "łódzkie", "sub_category": "Mięso świeże oraz produkty mięsne", "phrase": "Kiełbasa swojska z Białej Góry"}