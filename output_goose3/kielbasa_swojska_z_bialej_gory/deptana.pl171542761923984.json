{"meta_description": "Wyrób kiełbasy w domu krok po kroku. Przedstawiamy nasz przepis na wyrób świetnej, zdrowej, domowej kiełbasy", "title": "Wyrób kiełbasy metoda domową", "content": "W dzisiejszych czasach niezwykle cenny jest smak zdrowego, przepysznego, domowego jedzenia. Coraz większa liczba osób decyduje się na samodzielną produkcję produktów. Wyrabianie kiełbasy według własnych przepisów lub sprawdzonej rodzinnej receptury jest bardzo proste, a jej smak i aromat podbije serca całej rodziny oraz gości. Poniżej zobaczysz, jak łatwo jest samemu przygotować prawdziwą kiełbasę! Po pierwsze wybierz odpowiedni rodzaj mięsa. Nie kupuj zmielonego już wcześniej mięsa! Najczęściej do wyrobu kiełbasy używana jest łopatka z wieprzowiny lub wołowiny, możesz także wykorzystać kilka rodzajów mięs, wybór należy do Ciebie. Pamiętajmy, że mięso nie może być ani za tłuste, ani za chude. Najlepsze proporcje w kiełbasie to 80% mięsa oraz 20% tłuszczu. Jeżeli znajdziesz piękne, chude mięso to też możesz go użyć, dodaj tylko do kiełbasy odpowiednią ilość słoniny. Mięso należy pokroić na małe ok. 2-3 cm kawałki. Jeżeli masz już pokrojone na kawałki mięso to pora je zmielić. Do tego użyj maszynki do mięsa. Skutecznym trikiem jest włożenie maszynki na jakiś czas do chłodnego miejsca np. lodówka, dzięki czemu podczas mielenia tłuszcz nie odejdzie od mięsa. Wybierz również odpowiedni rodzaj oczek w maszynce, w zależności od rodzaju kiełbasy, jaką chcesz zrobić. Do zmielonego mięsa dodaj przyprawy według własnego uznania. Możesz zrobić kiełbasę czosnkową, łagodne kiełbaski dla dzieci, kiełbasę pikantną używając ostrej papryki, lub nawet pieprzową. Pamiętaj o posoleniu kiełbasy. Do tego celu możesz użyć peklosól + sól lub samą peklosól, oczywiście we właściwych proporcjach. Możesz je znaleźć w przepisach lub w tabelach peklujących. Najczęstsze proporcje to ok 20g peklosoli na 1kg mięsa. Po dodaniu przypraw należy zagnieść mięso, aby wszystkie składniki się połączyły. Mięso powinno mieć właściwą konsystencję, najlepiej, lepką, by łatwo się formowało. Na tym etapie spróbuj odrobiny mięsa. Zobacz czy nie użyłeś za dużo lub za mało przypraw szczególnie soli. Pamiętaj jednak, aby nie jeść surowego mięsa z dziczyzny! Możesz także podsmażyć farsz w postaci kotleta i ocenić jego smak. W tym momencie odstaw mięso na minimum 1-2h pod przykryciem, aby składniki wzajemnie się przeniknęły, a mięso nabrało odpowiedniego aromatu. Teraz możesz zająć się jelitami do kiełbasy. W zależności od preferowanego smaku i rodzaju kiełbasy możesz użyć jelit wołowych, wieprzowych, a nawet baranich. Jelita do kiełbasy dokładnie opłucz pod zimną, bieżącą wodą na zewnątrz oraz w środku. Gdy mięso odpoczęło, możesz zacząć nadziewać jelita farszem. Do tego celu może posłużyć nadziewarka do mięsa lub lejek. Po pierwsze zrób supełek na jednym z końców jelita do kiełbasy. Następnie nałóż jelita na lejek od maszynki do mięsa. W przypadku problemu z naciągnięciem jelita możesz posmarować lejek odrobiną oleju. Jeśli posiadasz bardzo długie jelita, to dla ułatwienia podziel je na mniejsze części i z każdą postępuj w ten sam sposób. Gdy masz nałożone jelito na nadziewarkę do mięsa, możesz wolno napełniać jelito mięsem, przytrzymując je ręką. Po napełnieniu jelita farszem należy uformować z nich kiełbaski o odpowiedniej dla nas długości. W tym celu zakręć kawałek kiełbasy w jedną stronę, drugiego kawałka nie ruszaj i zakręć dopiero trzeci. Po napełnieniu jelit mięsem na obydwóch końcach zrób supełki. Po zakręceniu jelit wypełnionych mięsem nakłuj kiełbasę, aby wydobyć powietrze, które dostało się w czasie napełniania. Teraz nadszedł czas sparzenia kiełbasy. Włóż kiełbasę do wrzątku na wyłączonej kuchence i trzymaj pod przykryciem ok. 5min. Wywar możesz doprawić np. liściem laurowym lub zielem angielskim. Gdy kiełbaski wystygną, możesz je uwędzić w domowej wędzarni do osiągnięcia ładnego brązowego koloru. Podczas wędzenia używaj drzew liściastych. Iglaste możesz użyć jedynie w końcowym etapie wędzenia dla intensywniejszego aromatu. Czas wędzenia zależy od ciepła i dymu. W mało gęstym i zimnym dymie wędzenie będzie trwało ok. 3,5h, w ciepłym 1,5h, a w gorącym 1h. W przypadku gorącego dymu uzyskamy kiełbasę pieczoną, której nie należy wcześniej zaparzać! Generator dymu do wędzarni pomoże w uzyskaniu najlepszego aromatu.", "url": "https://www.deptana.pl/wyrob-kiebasy-metoda-domowa", "category": "łódzkie", "sub_category": "Mięso świeże oraz produkty mięsne", "phrase": "Kiełbasa swojska z Białej Góry"}