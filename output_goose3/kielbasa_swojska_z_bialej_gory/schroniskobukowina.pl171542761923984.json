{"meta_description": "Sprawdź w sklepie internetowym Schronisko Bukowina ➤ Kiełbasa biała premium ✓ Idealna biała kiełbasa do wielkanocnego żurku, na grilla i do pieczenia.", "title": "Biała kiełbasa premium - sklep Schronisko Bukowina", "content": "Biała kiełbasa klasy premium doprawiona czosnkiem, czosnkiem niedźwiedzim, majerankiem i odrobiną pietruszki. Produkt klasy premium. Tradycyjnie biała kiełbasa jest zrobiona z dwóch rodzajów mięsa wieprzowego: schabu i szynki z niewielkim dodatkiem boczku wieprzowego. Do jej produkcji użyto składników od lokalnych dostawców. Jest to produkt parzony, bez soli peklującej, bez dodanej wody. W naszym sklepie internetowym Schronisko Bukowina kupujesz 100 procent mięsa w mięsie. Produkt w atrakcyjnej cenie, robiony ręcznie, tolerancja wagi 8 procent. Biała kiełbasa premium jest jednym z tych produktów, które nieodłącznie kojarzą się z polską tradycją kulinarną. Stanowi doskonałą podstawę do gotowania kwaśnego żuru — smakuje z nim wyśmienicie i często w takiej kompozycji jest podawana na Wielkanoc. Możesz użyć jej do faszerowania zapiekanego mięsa, zwłaszcza chudego. Świetnie smakuje, gdy zostanie upieczona w aromatycznym cydrze albo z dodatkiem śliwek. Jej aromat zostanie skutecznie podbity po zapiekaniu w sosie śmietanowym. Kiełbasa przygotowywana jest według tradycyjnej receptury, dzięki czemu nie zawiera konserwantów i zbędnych dodatków smakowych. To stuprocentowo mięsny produkt, aromatycznie przyprawiony i przygotowany z polskiej wieprzowiny. Kiełbasa biała premium została zapakowana próżniowo w trosce o to, abyś mógł otrzymać ją w doskonałej formie i nienagannej świeżości. Ten sposób pakowania gwarantuje też zachowanie pełnego bukietu zapachów i smaków z dostawą do Twojego domu! W polskiej kuchni dominuje tradycja i staropolskie przepisy. Pochodzenie niektórych dań i przysmaków bywa naprawdę intrygujące. Jak było w przypadku białej kiełbasy? Ten mięsny rarytas został prawdopodobnie przywieziony do Polski z Niemiec w XIX wieku przez niejakiego karczmarza. Z powodu braku jelit baranich użył on jelit wieprzowych do przygotowania kiełbasy. Obawiał się jednak, że podczas pieczenia jelita pękną, dlatego zdecydował się zaparzyć kiełbasę wrzątkiem. Ten kulinarny wynalazek tak posmakował gościom, że karczmarz postanowił wprowadzić go na stałe do swojego menu. Przepis z powodzeniem przyjął się także w Polsce i przysmak ten znany jest nam wszystkim do dziś. W polskiej kuchni do przygotowania tego rarytasu najczęściej używa się mięsa wieprzowego, a dokładnie łopatki, boczku lub podgardla, jelita i przypraw, a czasami nawet dodaje się wołowinę. W składzie tradycyjnej białej kiełbasy znajdziesz mięso z łopatki i mięso określone mianem “tłustej dwójki”. Brzmi enigmatycznie? No to już tłumaczymy, o co chodzi - “tłusta dwójka” oznacza, że w 100 kg mięsa, połowa to mięso tłuste, z kolei druga połowa to mięso chude. Za idealną konsystencję i wyśmienity smak wyrobu odpowiada tłuszcz oraz aromatyczne przyprawy takie jak czosnek, majeranek, pieprz, sól, ziele angielskie i liść laurowy. Poznaj smak wyjątkowej białej kiełbasy dostępnej w dobrej cenie w naszym sklepie online! W sklepach dostępne są kiełbasy białe w dwóch podstawowych formach: biała kiełbasa parzona oraz biała kiełbasa surowa. Czym różnią się od siebie te dwa produkty? Kiełbasa biała parzona poddana została obróbce termicznej poprzez gotowanie w wodzie lub na parze. To właśnie podczas tego procesu kiełbasa zwiększa swoją objętość i zyskuje białą barwę, miękką konsystencję oraz delikatny smak. Parzona biała kiełbasa od razu nadaje się do spożycia i nie wymaga dalszej obróbki termicznej. Świetnie smakuje serwowana na zimno lub podgrzana w wodzie. Co można powiedzieć o białej surowej kiełbasie? Jak sama nazwa wskazuje, produkt ten jest surowy, dlatego, aby nadawał się do zjedzenia koniecznie musi zostać poddany obróbce termicznej. Jak wygląda surowa biała kiełbasa? Ma ciemniejszą barwę i o wiele bardziej zwartą konsystencję. Przed spożyciem powinna być parzona przez około 15 - 20 minut. Surowa kiełbasa ma kolor biało- różowy, ze względu na kolor surowców, z którego pochodzi — mięso jest różowe, a tłuszcz biały. Z kolei po sparzeniu zyskuje ona barwę szarawą i staje się krucha i soczysta. Podczas wędzenia, wędliny nabierają czerwonej lub brązowej barwy. Inaczej jest jednak w przypadku kiełbasy parzonej, dlatego właśnie posiada ona biały kolor. Jak rozpoznać, że biała kiełbasa jest świeża? Kiedy na wędlinach pojawia się szary nalot, oznacza to, że produkt nie nadaje się już do spożycia. Inaczej jest w przypadku kiełbasy białej. Po zaparzeniu biała kiełbasa staje się w środku szara i delikatnie sączy się z niej tłuszcz i to świadczy o jej świeżości. Jak rozpoznać, że do kiełbasy dodane zostały konserwanty? Wystarczy, że przekroisz ją na pół i zobaczysz, czy w środku jest różowa. Kiełbasa to przysmak uwielbiany przez rzesze Polaków i nie tylko, bo również za granicą uchodzi za niecodzienny rarytas. Idealnie sprawdzi się w żurku, czy barszczu białym. Smażona lub pieczona stworzy zgraną, swojską kompozycję razem z pieczonymi ziemniakami lub świeżym pieczywem. Można zjeść ją zarówno na śniadanie, jak i na kolację. Nie ma nic lepszego niż pyszna, soczysta kiełbasa z grilla. W sezonie letnim po tego typu smakołyki sięgamy często, dlatego też warto zaopatrzyć się w najlepszej jakości kiełbaskę. Co możemy zrobić z kiełbasą surową? • gotować — właściwie parzyć, a nie gotować. Wodę w garnku należy zagotować i dodać przyprawy, a następnie włożyć nakłutą widelcem kiełbasę i kolejny raz doprowadzić do wrzenia. Naczynie nakrywamy pokrywką i zdejmujemy z palnika. Kiełbasa jest gotowa po około 20- 30 minutach. • piec — biała kiełbasa pieczona to coś, czego nie może zabraknąć na stole podczas świąt wielkanocnych. Aby smakowała wyjątkowo, wystarczy ją zamarynować w oliwie z dodatkiem ulubionych ziół i piec w piekarniku do momentu, aż skórka się zarumieni. • smażyć — dla pewności kiełbasę można wstępnie sparzyć we wrzątku, a dopiero po odsączeniu jej z wody i przestudzeniu podsmażyć ją na patelni. Smakowite zestawienie białej kiełbasy smażonej z cebulką to prawdziwy majstersztyk. Wyśmienitą i zdrową wędlinę można przygotować samodzielnie. Oto szybki przepis na białą kiełbasę. Pół kilograma łopatki, 0,3 kg boczku bez skóry i 0,2 kg podgardla należy zmielić w maszynce do mielenia mięsa, a następnie dodać trzy ząbki czosnku, pół łyżki soli, półtorej łyżki majeranku, ziele angielskie, pieprz i liście laurowe. Tak przygotowaną masą należy nadziać wieprzowe jelita, formując w ten sposób kiełbaski.", "url": "https://schroniskobukowina.pl/kielbasa-biala-premium", "category": "łódzkie", "sub_category": "Mięso świeże oraz produkty mięsne", "phrase": "Kiełbasa swojska z Białej Góry"}