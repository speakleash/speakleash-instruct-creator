{"meta_description": "Kołocz weselny – Śląsk najlepszy sprawdzony i prosty przepis który zawsze się udaje! Kliknij i zobacz cały przepis!", "title": "Kołocz weselny – Śląsk", "content": "Jak zwykle rozpoczynamy od rozczynu. Rozcieramy drożdże z cukrem, mieszamy z letnim mlekiem i dodajemy kilka łyżek mąki. Odstawiamy rozczyn w ciepłe miejsce. Ubijamy 2 jaja i 4 żółtka z cukrem na puszystą masę, topimy i schładzamy masło. Do nagrzanej mąki wlewamy rozczyn drożdżowy, jaja z cukrem, resztę mleka, sól, cukier waniliowy. Wszystkie składniki wyrabiamy, a na koniec dodajemy stopione masło. Gdy ciasto będzie już dobrze wyrobione odstawiamy je w ciepłe miejsce do wyrośnięcia. Teraz możemy przygotować ciasto na kruszonkę, wiemy, że dobra kruszonka sama w sobie jest smakołykiem, o czym świadczy częste wydłubywanie jej przez dzieci, zanim jeszcze ciasto pojawi się na stole. Mąkę mieszamy z cukrem, cukrem waniliowym i masłem, akurat w tym przypadku dobrze, gdy masło jest zimne. Zagniatamy szybko, jak kruche ciasto i wkładamy ciasto do lodówki. Blachę smarujemy masłem i układamy na niej placek z wyrośniętego ciasta drożdżowego, pozwalamy mu jeszcze raz urosnąć. Na koniec smarujemy posłodzonym mlekiem i ucieramy na grubej tarce kruszonkę. Wstawiamy do nagrzanego do 200ºC piekarnika i pieczemy ok. 50 minut.", "url": "https://kuron.com.pl/artykuly/przepisy/ciasta-i-ciastka/kolocz-weselny-slask/", "category": "śląskie", "sub_category": "Wyroby piekarnicze i cukiernicze", "phrase": "Kołocz weselny śląski"}