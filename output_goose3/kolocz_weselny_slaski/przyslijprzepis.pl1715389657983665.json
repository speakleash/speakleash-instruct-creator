{"meta_description": "", "title": "Śląski kołocz z jabłkami", "content": " • Posypka: Mąkę, żółtka, masło i cukier puder umieścić w misce. Wyrobić palcami na kruszonkę, po czym podzielić na dwie równe części. Jedną zagnieść w kulę, owinąć w folię spożywczą i schłodzić w lodówce minimum godzinę (posypkę można również przygotować wieczorem i pozostawić w lodówce na całą noc). Do drugiej części dodać kakao i również zagnieść ciasto w kulę, owinąć folią spożywczą i umieścić w lodówce. • Rozczyn: Drożdże rozpuścić w ciepłym mleku z mąką oraz cukrem. Dobrze wymieszać i odstawić w ciepłe miejsce bez przeciągów na 30 minut do \"ruszenia drożdży\". • Ciasto: Po tym czasie do rozczynu dodać pozostałe składniki ciasta i dobrze wyrobić rękami (ok. 5-7 minut) lub mikserem z końcówkami do ciasta drożdżowego. W trakcie wyrabiania można delikatnie podsypywać ciasto mąką.        Ciasto przełożyć do miski, przykryć folią spożywczą i odstawić w temperaturze pokojowej na 1,5 godziny do wyrastania (ciasto powinno podwoić, a nawet potroić swoją objętość).     Gdy ciasto wyrośnie, krótko wyrobić je rękami i podzielić na dwie równe części. Jedną część rozwałkować na prostokąt o wymiarach blaszki (25x35 cm). Blaszkę wyłożyć papierem do pieczenia i umieścić w niej rozwałkowane ciasto. Ponakłuwać widelcem, posypać bułką tartą i odstawić w ciepłe miejsce. • W międzyczasie przygotować masę jabłkową: Jabłka obrać ze skórki i zetrzeć na tarce o drobnych oczkach. Przełożyć do garnuszka, zalać sokiem z cytryny, zasypać cukrem i dodać cynamon. Dusić pod przykryciem na małym ogniu, aż jabłka zmiękną (ok.10-15 minut), co jakiś czas mieszając, by nie przypalić garnka i jabłek (zdarzyło się... :D). Ostudzić.    Masę jabłkową wyłożyć na ciasto w blaszce. Drugą część ciasta, tak jak pierwszą, rozwałkować na prostokąt wielkości blaszki, a następnie delikatnie położyć na masie jabłkowej lekko dociskając. Ciasto również ponakłuwać widelcem i wysmarować białkiem. • Zarówno jasne, jak i ciemne ciasto na posypkę wyjąć z lodówki. Odrywając kawałeczki i spłaszczając je w dłoniach układać naprzemiennie na cieście w postaci okrągłych posypek: raz jasny kawałek, raz ciemny.    Kołocz piec w 190 st.C przez ok. 40-45 minut, aż z piekarnika wydobywać się będzie piękny zapach, a ciasto urośnie i ładnie się zarumieni. Upieczony wyjąć i pozostawić do przestudzenia. Przed podaniem oprószyć cukrem pudrem. Przechowywać w chłodnym miejscu, niekoniecznie w lodówce. Kołocz najsmaczniejszy jest w dniu upieczenia. Smacznego!", "url": "https://www.przyslijprzepis.pl/przepis/slaski-kolocz-z-jablkami-3", "category": "śląskie", "sub_category": "Wyroby piekarnicze i cukiernicze", "phrase": "Kołocz weselny śląski"}