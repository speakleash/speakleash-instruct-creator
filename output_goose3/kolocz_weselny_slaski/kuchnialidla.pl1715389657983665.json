{"meta_description": "Kołocz śląski - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Kołocz śląski - przepis", "content": "Drożdże kruszymy do miski i zalewamy mlekiem. Dodajemy 1 łyżkę cukru i 2 łyżki mąki. Mieszamy i odstawiamy. Mąkę przesypujemy przez sitko do miski. Dodajemy masło, cukier puder, żółtko i szczyptę soli. Całość ucieramy i wyrabiamy dłońmi, aż ciasto zacznie łączyć się w grudki przypominające kruszonkę. Mąkę wsypujemy do misy robota kuchennego. Dodajemy wszystkie pozostałe składniki ciasta oraz przygotowany wcześniej rozczyn. Całość miksujemy na gładką, jednolitą masę. Ciasto przekładamy do miski, przykrywamy ściereczką i odstawiamy do wyrośnięcia na ok. 1 godzinę. W osobnej misce ucieramy jajka z cukrem za pomocą trzepaczki, a następnie dodajemy je do twarogu. Dodajemy masło roztopione w rondelku, skórkę otartą z 1 cytryny i rodzynki. Całość miksujemy. Wyrośnięte ciasto dzielimy na 2 części. Każdą z nich rozwałkowujemy na blacie oprószonym mąką. Staramy się uzyskać placki o grubości ok. 3 mm. Z placków wykrawamy prostokąty o wymiarach dna blachy do pieczenia. Pierwszy blat ciasta układamy w blasze wyłożonej papierem do pieczenia. Ciasto delikatnie nakłuwamy widelcem na całej powierzchni. Na wierzch przelewamy masę serową. Na masę wykładamy drugi blat ciasta i znów delikatnie robimy dziurki w cieście za pomocą widelca. Na wierzchnią warstwę ciasta nakładamy kruszonkę: niewielkie kawałki przygotowanej wcześniej masy odrywamy od całości i układamy jedne obok drugich na całej powierzchni.", "url": "https://kuchnialidla.pl/kolocz-slaski", "category": "śląskie", "sub_category": "Wyroby piekarnicze i cukiernicze", "phrase": "Kołocz weselny śląski"}