{"meta_description": "Produkt wpisany na listę produktów tradycyjnych w dniu 2006-03-15\nW kategorii Wyroby piekarnicze i cukiernicze\nW województwie woj. pomorskim", "title": "Chleb słowiński - - Portal Gov.pl", "content": "Bochenki z dużymi pęknięciami w skórce, miąższ dość zbity, z niedużą ilością dziur, powstałych z pęcherzyków powietrza, tworzących się w procesie pieczenia Chleb słowiński pieczony był przez autochtoniczną ludność pochodzenia kaszubskiego, zwaną Słowińcami, zamieszkującą od XIX wieku tereny wiejskie, położone wokół jeziora Gardno i Łebsko. Najstarsze wzmianki na temat wypiekanego tu chleba pochodzą od pastora Hakena z końca XVIII wieku. Wspomina o tym chlebie również niemiecki etnograf, Franz Tetzner, w opracowaniu monograficznym z końca XIX wieku Slowinzen und Lebakaszuben. Na zapis Tetznera powołuje się Bożena Stelmachowska w monografii z 1963 r. Słowińcy i ich kultura. Niestety, żaden z tych i innych badaczy nie zapisał dokładniej receptury wypieku chleba słowińskiego. Z wymienionych źródeł wiadomo, z jakiej mąki robiono chleb i że dodawano do niego ziemniaki, nie podają one jednak dokładnej metody produkcji.", "url": "https://www.gov.pl/web/rolnictwo/chleb-slowinski", "category": "pomorskie", "sub_category": "Wyroby piekarnicze i cukiernicze", "phrase": "Chleb słowiński"}