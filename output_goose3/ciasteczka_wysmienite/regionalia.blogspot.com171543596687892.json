{"meta_description": "", "title": "Ciasteczka wyśmienite", "content": "Czyżby polskie makaroniki?Ostatnio przyszły do mnie z Francji makaroniki Laduree - piękne, słodkie, uroczo zapakowane. Sami zobaczcie:Zaczęłam się zastanawiać, czy nie ma czegoś takiego w Polsce. Nie identycznego, odwzorowanego, ale podobnego w duchu. Jak się okazuje - jest, i to od dawna, a powstało... w szkole gastronomicznej! A dokładniej, w Zespole Szkół Gastronomicznych nr 2 im. Prof. Odona Bujwida w Krakowie. Przepis powstał kilkadziesiąt lat temu, na listę produktów regionalnych ciasteczka wyśmienite (bo tak się nazywają) trafiły w roku 2008, a produkowane i oferowane są cały czas - można je kupić w przynależnej do szkoły restauracji, a także zamówić jako element cateringu (szczegóły tutaj ).Co najlepsze, receptura ciasteczek nie jest znana publicznie - chociaż wielu absolwentów na pewno ją poznało i zapamiętało z zajęć. Wiadomo, że wykonane są z kruchego, maślanego ciasta i przełożone lekko kwaskowatą marmoladą.", "url": "http://regionalia.blogspot.com/2012/04/ciasteczka-wysmienite.html", "category": "małopolskie", "sub_category": "Wyroby piekarnicze i cukiernicze", "phrase": "Ciasteczka wyśmienite"}