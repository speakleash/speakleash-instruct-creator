{"meta_description": "", "title": "Ciasteczka wyśmienite", "content": "Mąkę przesiać na stolnicę, dodać zimne masło i wysiekać. Wybić żółtko, posolić i wyrobić ciasto. Włożyć do woreczka i wstawić do lodówki na 30 minut. Maliny rozmrozić. Przełożyć na patelnię i udusić. Przetrzeć przez sito. Dodać 100 g cukru i sok z cytryny. Wymieszać i odparować. Do reszty cukru wsypać pektynę, dodać do musu i smażyć jeszcze przez kilka minut. Odstawić do wystudzenia. Białko utrzeć z cukrem pudrem na gęsty lukier. Zimne ciasto rozwałkować. Literatką wyciąć krążki. Każdy posmarować lukrem z jednej strony i ułożyć na blasze wyścielonej papierem do pieczenia. Piec przez ok. 15 minut w temp. 150 st. C (termoobieg). Wystudzić. Połowę krążków posmarować marmoladą i złożyć z drugą połową ciasteczek – lukrem na zewnątrz.", "url": "https://ewawachowicz.pl/przepisy,,1260.html", "category": "małopolskie", "sub_category": "Wyroby piekarnicze i cukiernicze", "phrase": "Ciasteczka wyśmienite"}