{"meta_description": "Przepisy Jana niezbędnego Kulinarna inspiracja Darii Ładochy z książki „Kuchnia dla zajętych kobiet i mężczyzn”", "title": "Przepis na wyśmienite i zdrowe - Ciasteczka gryczane | Jan Niezbędny", "content": "Kulinarna inspiracja Darii Ładochy z książki „Kuchnia dla zajętych kobiet i mężczyzn” , w której gościnnie występują produkty Jana Niezbędnego! Znajdziecie w niej pomysły szybkich i zdrowych dań dla całej rodziny. Te ciastka robi się naprawdę szybko, a mąkę gryczaną kupicie też w sklepie z ekologiczną żywnością. Można zrobić je całkowicie na sposób wegański, bez produktów pochodzenia zwierzęcego. Ale jeśli chcecie użyć mleka krowiego lub innego roślinnego, ciasteczka również będą wyśmienite. Przygotowanie: Piekarnik nastaw na 180 stopni. Blachę, na której będą się piekły ciasteczka wyłóż papierem do pieczenia. Zmiksuj olej z cukrem, mlekiem kokosowym i ekstraktem z wanilii oraz mąką ziemniaczaną. Następnie dodaj mąkę gryczaną, sodę oraz sól i dalej mieszaj do połączenia się wszystkich składników. Na sam koniec dodaj potłuczone w moździerzu pestki dyni. Nabieraj masę na łyżkę i układaj ciastka na blaszce w odległości 3 cm od siebie. Jeśli ciasto będzie bardzo klejące, posyp dłonie mąką. Piecz w piekarniku około 10 minut. Jan Niezbędny poleca: żaroodporny szklany pojemnik o pojemności 500 ml. Możesz do niego przełożyć gotowe ciasteczka, a dzięki szczelnemu zamknięciu na długo zachowają świeżość. Przy tym przepisie sprawdzi się też papier do wypieków (8 m). Posiada silikonową powłokę, dzięki której nie musisz dodatkowo natłuszczać blachy, ponadto bardzo skutecznie zapobiega przywieraniu nawet najbardziej wymagającego ciasta i przypalaniu spodu.", "url": "https://janniezbedny.pl/przepisy/przepis-na-wysmienite-i-zdrowe-ciasteczka-gryczane", "category": "małopolskie", "sub_category": "Wyroby piekarnicze i cukiernicze", "phrase": "Ciasteczka wyśmienite"}