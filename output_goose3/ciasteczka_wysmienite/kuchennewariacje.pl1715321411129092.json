{"meta_description": "W końcu udało się stworzyć te polskie makaroniki w takim kształcie i smaku o jaki nam chodziło i dzisiaj dzielimy się z Wami przepisem na ciasteczka wyśmienite w wersji bezglutenowej z marmoladą malinową :)", "title": "Polskie makaroniki czyli ciasteczka Wyśmienite", "content": "Kiedy pierwszy raz przygotowaliśmy te małe ciasteczka na jednym z wielu kursów gastronomicznych, w których uczestniczyliśmy, nie sądziliśmy że zmierzymy się z nimi w wersji bezglutenowej :) Z każdą próbą zbliżaliśmy się do pierwotnego smaku. W końcu udało się stworzyć te polskie makaroniki w takim kształcie i smaku o jaki nam chodziło i dzisiaj dzielimy się z Wami przepisem na ciasteczka wyśmienite w wersji bezglutenowej z marmoladą malinową :) Zanim przejdziemy do przepisu nadmienimy iż receptura oryginalna ów ciasteczek została opracowana w okresie powojennym przez nauczycieli Zespołu Szkół Gastronomicznych nr 2 w Krakowie, a w 2008 r. te małe maślane i kruche krążki zostały wpisane na listę produktów tradycyjnych :) * alternatywną opcją jest 200g marmolady wieloowocowej choć nie da się ukryć, że połączenie słodko kwaskowych malin bardziej nam pasuje :) Zaczynamy od ciasta kruchego. Najpierw przesiewamy mąki. Następnie dodajemy masło i siekamy. Na końcu Dodajemy jajko oraz sól i wszystko razem zagniatamy do połączenia składników. Ciasto wkładamy do lodówki aby się schłodziło na ok. 30 minut. Kiedy ciasto się chłodzi przygotowujemy marmoladę malinową (ten punkt opuszczamy jeżeli skorzystamy z gotowej marmolady). Maliny wrzucamy na patelnię i dusimy do miękkości. Teraz przecieramy je przez sitko aby pozbyć się pestek. Przetarte maliny z powrotem przekładamy na patelnie i dodajemy 100g cukru. Kilka minut dusimy aby lekko odparować nadmiar płynu. Następnie zmieszaną pektynę z pozostałym cukrem oraz sok z cytryny dodajemy do malin i jeszcze smażymy ok. 3 minut. Ściągamy z gazu i tak przygotowaną marmoladę zostawiamy do wystudzenia. Zanim zaczniemy wykrawać ciasteczka przygotowujemy lukier. Cukier wsypujemy do białka i mieszamy aż powstanie gęsty i gładki lukier. Wyciągamy ciasto z lodówki i rozwałkowujemy je na grubość ok. 3 mm. Następnie wycinamy ringiem kółeczka o średnicy 4 cm. Przekładamy je na papier do pieczenia i smarujemy cieką warstwą lukru. Blaszkę z przygotowanymi krążkami wkładamy do nagrzanego piekarnika do 150 stopni (termoobieg) i pieczemy ok. 18 minut. W czasie pieczenia warstwa lukru może się delikatnie podnosić więc można uchylić piekarnik i delikatnie docisnąć do kruchej części. Po upieczeniu wyciągamy z piekarnika i studzimy na kratce. Kiedy krążki wystygną przekładamy je przygotowaną marmoladą i składamy lukrem na wierzch. A poniżej kilka zdjęć z planu kiedy to robiłem właśnie ciasteczka Wyśmienite :)", "url": "https://kuchennewariacje.pl/polskie-makaroniki-czyli-ciasteczka-wysmienite/", "category": "małopolskie", "sub_category": "Wyroby piekarnicze i cukiernicze", "phrase": "Ciasteczka wyśmienite"}