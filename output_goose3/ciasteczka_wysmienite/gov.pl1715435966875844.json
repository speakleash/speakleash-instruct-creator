{"meta_description": "Produkt wpisany na listę produktów tradycyjnych w dniu 2008-10-29\nW kategorii Wyroby piekarnicze i cukiernicze\nW województwie woj. małopolskim", "title": "Ciasteczka wyśmienite - - Portal Gov.pl", "content": "Okrągły, na przekroju prostokątny, z widoczną linią przekładki z marmolady owocowej. Wierzchnia i spodnia warstwa – śmietankowo-kremowa warstwa lukru, na przekroju delikatnie żółte z widoczną liniową warstwą marmolady, w zależności od użytego rodzaju kolor marmolady od różowego do brązowego. Smak delikatny, słodki, maślany – typowy dla tego typu wyrobów, z kwaskowym posmakiem marmolady. Recepturę ciasteczek wyśmienitych opracowali nauczyciele pracujący w Zespole Szkół Gastronomicznych nr 2 im. Prof. Odona Bujwida w Krakowie w latach wojennych i powojennych. Przepis ten przekazywany był i nadal jest kolejnym pokoleniom uczniów najstarszej szkoły gastronomicznej w Polsce. Ten pracochłonny wypiek odbywa(ł) się wyłącznie z najlepszych surowców i przy użyciu tradycyjnych metod wypieku ciasta.", "url": "https://www.gov.pl/web/rolnictwo/ciasteczka-wysmienite", "category": "małopolskie", "sub_category": "Wyroby piekarnicze i cukiernicze", "phrase": "Ciasteczka wyśmienite"}