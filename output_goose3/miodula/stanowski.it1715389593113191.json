{"meta_description": "Miodula Prezydencka to polska wódka miodwa. A jak jest tworzona, jak dojrzewa i skąd wzięła swoją nazwę? Tego można się dowiedzieć z mojej noty smakowej !", "title": "Okazja #5 - Miodula Prezydencka", "content": "Miodula to znany od wieków regionalny trunek pochodzący z okolic Podbeskidzia i Cieszyna. Innymi nazwami, z jakimi można spotkać to miodunka i miodonka. Trunek ten składa się z trzech składników: wody, spirytusu i miodu. Trunek zwyczajowo jest przygotowywany w butelkach w proporcji 1/3 : 1/3 : 1/3 i zostawiany na kilka dni odstawiany do chłodnego miejsca. Oczywiście im dłużej dojrzewa, tym jest lepszy. Dopiero na początku XIX wieku miodula za sprawą eksperymentów mistrza bednarskiego Józefa Podgórskiego z Tarnowa trafiła do beczki. Efekt jego pracy był tak dobry, że sprzedawał swoją miodulę na ternie Polski, Węgier i Austrii. Miodula Prezydencka jest produkowana przez firmę Toorank z Jasienicy. Opiera się ona na XVIII-wiecznej recepturze, która składa się z miodu spadziowego, spirytusu i podbeskidzkiej wody. Nazwę „Prezydencka” zawdzięcza sobie z faktu, że w dniu zaprzysiężeniu nowego prezydenta Polski, firma obdarowuje nowego prezydenta butelką mioduli z numerem 1. Proces przygotowania mioduli trwa około trzech tygodniu, a następnie wlewana jest do beczek na około rok, a międzyczasie co 3 miesiące beczka jest przekręcana. Beczki są produkowane przez zakład bednarski Pawłowianka z Rejowca Fabrycznego. Do produkcji używa się tylko polskich dębów o średnicy większej niż 50 cm i starszych niż 100 lat. Beczki są odpowiednio wypalane. Na każdej etykiecie znajduje się informacja z rokiem beczkowania i rozlewu, numerem butelki i beczki. Na etykiecie znajduje się jeszcze informacja, że wódka miodowa może mieć charakterystyczny naturalny osad w butelce, co moim zdaniem sugeruje naturalny kolor i brak filtracji na zimno. Miodula Prezydencka jest butelkowana z mocą 40% i pakowana w ozdobne drewniane pudełko. Wódkę tą miałem okazje spróbować podczas Whisky Live Warsaw 2016, gdzie było stanowisko marki Toorank. Na stoisku było wystawionych kilka rodzajów miodul, w tym jedna dojrzewająca w beczkach po sherry, jednak do spróbowania była tylko Prezydencka. Produkt ten wielokrotnie widywałem w marketach lub sklepach z dobrymi alkoholami, ale wcześniej nie miałem okazji go próbować. Podchodziłem do niego z rezerwą, jednak już po pierwszym łyku było miłe zaskoczenie. Przyjemna miodowa wódka z akcentem wanilii i beczki. Przyjemnie się ją pije, nie jest za słodka. Muszę przyznać, że szybko przekonałem się do mioduli, tym bardziej że jest to leżakowana wódka w dębowych beczkach. Leżakowanie nadaje ciekawego charakteru temu trunkowi. Ciekawym faktem jest, też to, że jest to edycja rocznikowa i co roku może smakować inaczej. To, co mi się spodobało to butelki i sposób ich pakowania w ozdobne pudełka. Moim zdaniem produkty te są idealne na elegancki prezent. Gorąco polecam spróbować tej pysznej miodowej wódeczki!", "url": "https://stanowski.it/okazje/miodula/okazja-5-miodula-prezydencka/", "category": "śląskie", "sub_category": "Napoje (alkoholowe i bezalkoholowe)", "phrase": "Miodula / miodunka / miodonka"}