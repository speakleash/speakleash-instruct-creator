{"meta_description": "Miodunka, miodula lub miodonka -informacje,historia,przepis.", "title": "Miodunka, miodula lub miodonka | Alkohole Regionalne.pl", "content": "Miodowe nalewki ze Śląska posiadają wiele odmian, które w tym wpisie staramy się przedstawić, skąd się wzięły różne nazwy i podstawowe przepisy na samodzielny wyrób. Gdzie miodunka lub miodonka a gdzie miodula? Miodula, miodunka lub miodunka to mocny trunek oparty o miód i wysokiej zawartości alkoholu (30-40%), który jest tradycyjnie wytwarzany na Śląsku Cieszyńskim i Żywiecczyźnie. W 2006.r został wpisany na Listę Produktów Tradycyjnych, prowadzoną przez Ministerstwo Rolnictwa i Rozwoju Wsi. Skąd się wzięły różne nazwy i jakie jest ich pochodzenie? Na Śląsku istnieje tradycja sporządzania wódek ze spirytusu. Na Żywiecczyźnie tego typu napitek na bazie miodu zwano miodunką lub miodunką. Na Śląsku Cieszyńskim trunek ten nazwano miodulą. Popularność wzięła się stąd, że przygotowanie miodunki/ mioduli jest bardzo proste, chociaż istnieje co najmniej kilka różnych odmian przepisów. Najogólniej mówiąc przepis na miodulę/ miodunkę to połączenie spirytusu, miodu i wody w odpowiednich proporcjach. Tak przygotowaną wódkę odstawia się na jakiś czas. Proporcję są przyjmowane różnie- albo wszystkich składników po równo albo spirytusu 1,5-2 razy więcej niż wody. Są też przepisy, gdzie najpierw miesza się pół na pół spirytus z miodem, a po leżakowaniu dodaje się wody stosownie do zamierzonej mocy trunku.  Poza różnicami w proporcjach, różnice w przepisach polegają na dodatkach. Może to być cukier waniliowy, cynamon, masło, goździki i inne przyprawy korzenne. Łatwo znaleźć w Internecie stosowny przepis i dopasować do swoich indywidualnych upodobań. Nalewkę miodową łatwo pomylić z podobnymi przepisami jak krupnik, warzonka czy niedzwiedziówka. Dwie pierwsze nalewki można spożywać także na ciepło i posiadają więcej dodatków smakowych. Miodula/ miodunka tudzież miodunka, to prosta nalewka, którą można dość szybko przyrządzić. Jeden z przepisów jest na naszej stronie – miodula, miodonka, miodunka. Dla zabieganych – szybka wersja tej nalewki regionalnej.", "url": "http://alkoholeregionalne.pl/miodunka-miodula-lub-miodonka", "category": "śląskie", "sub_category": "Napoje (alkoholowe i bezalkoholowe)", "phrase": "Miodula / miodunka / miodonka"}