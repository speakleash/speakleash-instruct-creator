{"meta_description": "Miodonka, miodula, miodonka - przepis", "title": "Miodonka, miodula, miodonka - przepis | Alkohole Regionalne.pl", "content": "Miodonka, miodula lub miodunka to nazwa słynnej miodowej nalewki regionalnej ze Śląska. To łatwa i smaczna nalewka, która uprzyjemni niejedno spotkanie towarzyskie. Ten alkohol regionalny znajduje się na Liście Produktów Tradycyjnych. Składniki miodonki / mioduli / miodunki (skąd się wzięła taka nazwa – patrz tutaj) są trzy: woda, miód i alkohol. W standardowej wersji tym alkoholem jest spirytus, w lżejszej wersji może być wódka. Woda powinna być przegotowana, a miód może być dowolny – każdy rodzaj da inny, interesujący smak. Proporcje poszczególnych składników również, zależnie od gustu, mogą się różnić. „Klasyczny” wzorzec to równe proporcje, ale można rozcieńczyć miodonkę większa ilością wody lub miodu. Miód powinien być płynny albo należy go do takiego stanu doprowadzić przez podgrzanie w garnku. Przestudzoną wodę należy połączyć z płynnym miodem. Do takiej mieszanki dodaje się spirytus albo w wersji słabszej wódkę. W poszukiwaniu ciekawego przepisu najlepiej odwołać się do sprawdzonego doskonale śląskiego źródła, jakim jest w temacie przepisów książka E. Łabońskiej „Śląska kucharka doskonała” (Katowice 1990). Zgodnie z podaną literaturą przestudzoną wodę należy wymieszać z miodem. Najłatwiej jest zmieszać miód płynny z wodą. Jeśli mamy miód w stanie bardziej stałym, to można przed zmieszaniem z wodą odpowiednio go podgrzać. Do mieszanki wody i miodu należy dodać spirytus. Następnie całość należy trzymać w szczelnie zamkniętym słoiku. Przechowywanie czyni miodulę lepszą. Podaje się na gorąco lub zimno.", "url": "http://alkoholeregionalne.pl/miodonka-miodula-miodunka-przepis", "category": "śląskie", "sub_category": "Napoje (alkoholowe i bezalkoholowe)", "phrase": "Miodula / miodunka / miodonka"}