{"meta_description": "tradycyjna polska wódka robiona poprzez nalew spirytusu zbożowego (lub winiaku) na owoce jarzębiny, czasami dodaje się trochę spirytusu pochodzącego bezpośrednio z destylacji przefermentowanych owoców jarzębiny. Jedną z odmian jarzębiaku jest jarzębiak izdebnicki, mający tradycje sięgające XVI w., produkowany w Izdebniku (gmina Lanckorona). Tę wytrawną wódkę z dodatkiem jarzębiny, ziół i…", "title": "Jarzębiak", "content": "tradycyjna polska wódka robiona poprzez nalew spirytusu zbożowego (lub winiaku) na owoce jarzębiny, czasami dodaje się trochę spirytusu pochodzącego bezpośrednio z destylacji przefermentowanych owoców jarzębiny. Jedną z odmian jarzębiaku jest jarzębiak izdebnicki, mający tradycje sięgające XVI w., produkowany w Izdebniku (gmina Lanckorona). Tę wytrawną wódkę z dodatkiem jarzębiny, ziół i młodych pędów sosny w XIX w. produkowała istniejąca przy izdebnickim dworze gorzelnia – Fabryka Wódek Zdrowotnych i Likierów arcyksięcia Rainera Habsburga, obecnie wytwarzany jest jako produkt regionalny. Krakowski Kredens oferuje Jarzębiak o mocy 36% robiony według galicyjskiej receptury, smakuje jakby był doprawiony gorzkimi ziołami. Zupełnie niezły, gorzko-wytrawny był Jarzębiak Lubelski, obecnie nie produkowany. Podobny w smaku jest barwiony karmelem Jarzębiak sprzedawany pod marką Nalewki i Inne (również z Polmosu Lublin) o mocy 36%. Jarzębiak produkuje obecnie w dwóch wersjach firma AWW z Kalisza (czysty i wytrawny – Rowan, ten pierwszy zdobył złoty medal w kategorii wódek czystych za 2012 rok, ten drugi bardziej przypomina smakiem dawne trunki). Jarzębiak Czysty Luxus to wódka czysta zbożowa, bez żadnego dodatku jarzębiny, mimomo to ma nutę cierpką, może to sugestia, ale wydaje się, że czuć jarzębinę. W ustach nieco cierpki, ale i słodki, owocowy. Jarzębiak Rowan ma moc 40%, robiony na maceratach wymrażanej jarzębina, z dodatkiem rodzynek. Aromat słodko-cierpki: zielone jabłka, śliwki, renkloda. W ustach też słodko i cierpko, posmak gorzkiej czekolady i łupiny orzechów włoskich. A w finiszu już głównie słodka jarzębina. Z jarzębiaku słynęło także województwo Lubuskie. Polmos Zielona Góra przez lata oferował ceniony Jarzębiak na winiaku, w latach PRL Jarzębiak produkowany był także przez inne Polmosy. Szkoda, że zaniechano tej produkcji. Jarzębiakiem nazywa się także nalewkę na owocach jarzębiny. Z kolei pod nazwą Jarzębinka przez lata sprzedawane były słodkie wersje nalewek jarzębinowych. W Łańcucie przed II wojną światową produkowano także rosolis (słodki likier) jarzębinowy.  Jarzębiakiem nazywa się także nalewkę na owocach jarzębiny. Z kolei pod nazwą Jarzębinka przez lata sprzedawane były słodkie wersje nalewek jarzębinowych. W Łańcucie przed II wojną światową produkowano także rosolis (słodki likier) jarzębinowy.  Poza Polską jarzębiak jest dość popularny w Niemczech – Vogelbeerschnaps oraz Ebereschenlikör, a także na: Ukrainie, Białorusi, Litwie. Jarzębinowe brandy (destylat z owoców jarzębiny) produkowane są m.in. w: Niemczech, Austrii, Czechach, Węgrzech, Francji czy Szwajcarii. Poza Polską jarzębiak jest dość popularny w Niemczech – Vogelbeerschnaps oraz Ebereschenlikör, a także na: Ukrainie, Białorusi, Litwie. Jarzębinowe brandy (destylat z owoców jarzębiny) produkowane są m.in. w: Niemczech, Austrii, Czechach, Węgrzech, Francji czy Szwajcarii.", "url": "https://spirits.com.pl/jarzebiak/", "category": "lubuskie", "sub_category": "Napoje (alkoholowe i bezalkoholowe)", "phrase": "Jarzębiak na winiaku"}