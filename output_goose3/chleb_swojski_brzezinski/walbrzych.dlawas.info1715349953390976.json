{"meta_description": "Dietetyk radzi: Najzdrowszy chleb upieczesz samodzielnie [PRZEPIS]  ✅ Najnowsze informacje z okolic i powiatu ✅", "title": "Dietetyk radzi: Najzdrowszy chleb upieczesz samodzielnie [PRZEPIS] - - portal informacyjno - rozrywkowy", "content": "Chleb gości w niemal każdym domu, jego brak kojarzony jest z głodem i niedostatkiem. Kupić go można w wielu formach, kolorach, wariantach. Wypiekany z wielu rodzajów mąk, na zakwasie lub drożdżach. Bardzo istotny jest skład pieczywa, to, że ma brązowy kolor, wcale nie oznacza, że jest z pełnoziarnistej mąki. Należy czytać etykiety lub pytać w piekarni, czy do jego wypieku nie użyto np. karmelu aby nadać pożądaną barwę. Często pieczywo ma smak czosnkowy lub ziołowy, w tej sytuacji również należy sprawdzić, czy to nie za sprawą sztucznych aromatów i barwników. Pachnący ciepły chlebek z chrupiącą skórką skusi chyba wszystkich, lecz nie każdy może sobie pozwolić na świeże pieczywo. Jeśli chorujesz np. na nadkwasotę czy refluks, unikaj pieczywa prosto z piekarni. Wybierz pieczywo z dnia poprzedniego lub zrób z niego grzanki. Przy niektórych schorzeniach jelit należy unikać pieczywa pełnoziarnistego oblepionego pysznymi ziarnami.   Osoby będące na diecie redukcyjnej powinny unikać pieczywa pszennego, bez obaw mogą sobie jednak pozwolić na pieczywo pełnoziarniste ze zdrowymi dodatkami w postaci np. twarogu i warzyw. Diabeł tkwi w szczegółach i czasami to nie pieczywo stanowi problem, lecz to z czym je jemy. Bochenek chleba może być źródłem dobrych węglowodanów, ale i niepożądanym zapychaczem. W dobrej jakości pieczywie znajdziemy witaminy z grupy B, witaminę E, błonnik pokarmowy, białko, cynk i magnez. Pieczywo kiepskiej jakości cechuje się występowaniem wielu „E” w składzie co niesie za sobą zdrowotne konsekwencje. Raz na jakiś czas warto pokusić się o wypieki domowej roboty, eksperymentować ze składem aby dopasować pieczywo pod względem swoich preferencji smakowych i korzyści dla zdrowia. Prosty i szybki przepis na chleb na drożdżach: W szklance mleka (temp. pokojowa) rozmieszać drożdże z cukrem i odstawić w ciepłe miejsce na 15 minut. Na patelni podprażyć ziarna, a otręby rozdrobnić w blenderze lub młynku do kawy. Wszystkie składniki połączyć i wyrobić ciasto, przełożyć do foremki lub uformować bochenek, odstawić w ciepłe miejsce do wyrośnięcia. Piec w temp. 170 st. około 35-50 minut (czas pieczenia uzależniony jest od rodzaju użytych składników i preferowanego stopnia wypieczenia).", "url": "https://walbrzych.dlawas.info/kulinaria/dietetyk-radzi-najzdrowszy-chleb-upieczesz-samodzielnie-przepis/cid,20040,a", "category": "podkarpackie", "sub_category": "Wyroby piekarnicze i cukiernicze", "phrase": "Chleb swojski brzeziński"}