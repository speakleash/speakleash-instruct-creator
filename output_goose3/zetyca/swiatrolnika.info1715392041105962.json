{"meta_description": "Żętyca jest to biało, lekko kremowy, gęsty napój z serwatki z mleka owczego. Jest ona nieodłącznie związana z historią wypasu owiec.&nbsp;Gęsta żętyca stanowiła niegdyś główny pokarm owczarzy, a jej nadmiar jadła rodzina bacy.", "title": "Żętyca – napój z mleka owczego o wielu wartościach odżywczych", "content": "Żętyca jest to biało, lekko kremowy, gęsty napój z serwatki z mleka owczego. Jest ona nieodłącznie związana z historią wypasu owiec. Gęsta żętyca stanowiła niegdyś główny pokarm owczarzy, a jej nadmiar jadła rodzina bacy. Na liście produktów tradycyjnych ministerstwa rolnictwa figuruje zarówno żętyca z Żywiecczyzny, jak i żentyca z Podhala. Żętyca to napój z serwatki z mleka owczego pozostały po produkcji serów podpuszczkowych. Może być spożywana, jako świeża – słodka (na ciepło lub na zimno) albo sfermentowana kwaśna. Gęsta żętyca stanowiła niegdyś główny pokarm owczarzy, a jej nadmiar jadła rodzina bacy. Żętyca zawiera 60-70% wody, 0,5% soli i 3-4 procent tłuszczu jeżeli pochodzi z mleka owczego. Ministerstwo Rolnictwa i Rozwoju Wsi wpisało ją na Listę Produktów Tradycyjnych. Kiszenie żętycy uznawane jest za swoistą sztukę. Serwatka najpierw powinna zostać podgrzana w miedzianym kociołku i starannie mieszana, żeby nie przywarła do dna. Kiedy tylko zacznie się warzyć powinno się przerwać proces mieszania i wnikliwie obserwować produkt, który na powierzchni powinien zacząć charakterystycznie pękać. Naczynie należy całkowicie ściągnąć z ognia. Warstwę sera zbiera się wraz z niewielką ilością serwatki i po uprzednim roztrzepaniu wlewa do okrągłego naczynia, w którym żętyca ulegnie naturalnym procesom kiszenia dzięki obecności bakterii kwasy mlekowego. Jeszcze na początku XX w. żętyca była uznawana za produkt leczniczy i wykorzystywano ją podczas kuracji w licznych uzdrowiskach. Napój miał regulować pracę systemu pokarmowego i działać uspokajająco. Zalecano go osobom zmagającym się z problemami układu moczowego oraz oddechowego (zwłaszcza gruźlikom). Górale od wieków cenili żętycę za walory odżywcze (stanowiła ważny element diety baców i juhasów), ale również uznawali ją za skuteczny afrodyzjak.", "url": "https://swiatrolnika.info/informacje/zetyca-wartosci-odzywcze.html", "category": "śląskie", "sub_category": "Sery i inne produkty mleczne", "phrase": "Żętyca"}