{"meta_description": "„Jagnięcina podhalańska” produkowana jest w województwie śląskim: w powiecie cieszyńskim gmina Istebna; w powiecie żywieckim gminy: Milówka, Węgierska Górka, Rajcza, Ujsoły, Jeleśnia i Koszarawa oraz w województwie małopolskim: cały powiat nowotarski i cały powiat tatrzański; w powiecie suskim gminy: Zawoja, Bystra i Sidzina; w powiecie limanowskim gminy: Niedźwiedź i cześć gminy Kamienica, która położona jest na terytorium Gorczańskiego Parku Narodowego lub znajduje się na południe od rzeki Kamienica oraz sołectwa z gminy Mszana Dolna: Olszówka, Raba Niżna, Łostówka, Łętowe i Lubomierz; w powiecie nowosądeckim gminy: Piwniczna, Muszyna i Krynica.\n\n„Jagnięcina podhalańska” cechuje się niskim otłuszczeniem tuszy, wyjątkową soczystością, która jest uzależniona od zawartości tłuszczu śródmięśniowego, czyli marmurkowatości. Ponadto, mięso wyróżnia się jasnoróżową barwą i miękką lecz sprężystą strukturą. Najbardziej charakterystyczną i wyróżniającą cechą „jagnięciny podhalańskiej” jest jej specyficzny smak i zapach zbliżony do dziczyzny, a szczególnie do zapachu sarniny.\n\n\n„Jagnięcina podhalańska” cieszy się doskonałą opinią w śród odbiorców zarówno krajowych jak i zagranicznych. Na przestrzeni wielu wieków chowu owiec we wskazanym regionie, ukształtowała się w oczach konsumentów silna renoma „jagnięciny podhalańskiej”. Dzięki setkom lat kultywowania tradycji wypasu owiec górskich, a tym samym budowaniu silnej „marki” krajowi konsumenci utożsamiają „jagnięcinę podhalańską” z regionem, z którego pochodzi. Świadomość konsumentów o silnie zakorzenionej tradycji pasterstwa oraz popularność etosu góralskiego dodatkowo przekłada się na renomę „jagnięciny podhalańskiej”.\n\norganizacja producentów:\nTatrzańsko-Beskidzka Spółdzielnia Producentów \"Gazdowie\" w Leśnicy\nul. Polna 33, 34-403 Leśnica\n\ntel.: 18 265 64 98, 608 120 268\nfax: 18 266 46 21\ne-mail: gazdowie@poczta.onet.pl", "title": "Jagnięcina podhalańska paczkaodrolnika.pl", "content": "„Jagnięcina podhalańska” produkowana jest w województwie śląskim: w powiecie cieszyńskim gmina Istebna; w powiecie żywieckim gminy: Milówka, Węgierska Górka, Rajcza, Ujsoły, Jeleśnia i Koszarawa oraz w województwie małopolskim: cały powiat nowotarski i cały powiat tatrzański; w powiecie suskim gminy: Zawoja, Bystra i Sidzina; w powiecie limanowskim gminy: Niedźwiedź i cześć gminy Kamienica, która położona jest na terytorium Gorczańskiego Parku Narodowego lub znajduje się na południe od rzeki Kamienica oraz sołectwa z gminy Mszana Dolna: Olszówka, Raba Niżna, Łostówka, Łętowe i Lubomierz; w powiecie nowosądeckim gminy: Piwniczna, Muszyna i Krynica. „Jagnięcina podhalańska” cechuje się niskim otłuszczeniem tuszy, wyjątkową soczystością, która jest uzależniona od zawartości tłuszczu śródmięśniowego, czyli marmurkowatości. Ponadto, mięso wyróżnia się jasnoróżową barwą i miękką lecz sprężystą strukturą. Najbardziej charakterystyczną i wyróżniającą cechą „jagnięciny podhalańskiej” jest jej specyficzny smak i zapach zbliżony do dziczyzny, a szczególnie do zapachu sarniny.", "url": "https://www.paczkaodrolnika.pl/news/270/Jagniecina-podhalanska", "category": "śląskie", "sub_category": "Mięso świeże oraz produkty mięsne", "phrase": "Jagnięcina beskidzka"}