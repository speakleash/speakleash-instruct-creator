{"meta_description": "Jagnięcinę gotować z przyprawami, następnie zmielić i dodać pokrojone pomidory. Doprawić dla smaku. Bryndzę wymieszać z wcześniej przesmażoną na oleju cebulą oraz sz", "title": "Pierogowy mix w okrasie: pierogi z jagnięciną, pierogi z ...", "content": "Jagnięcinę gotować z przyprawami, następnie zmielić i dodać pokrojone pomidory. Doprawić dla smaku. Bryndzę wymieszać z wcześniej przesmażoną na oleju cebulą oraz szczawiem przyprawić do smaku. Końcem XV wieku do Beskidów zaczęła napływać ludność Wołoska, która wprowadziła nieznany wcześniej sposób gospodarowania- sezonowy wypas owiec położonych na wysokich halach. Jednak warunki Beskidów nie sprzyjały koczowniczemu trybu życia, związku z czym zaczęli oni osiadać w dolinach i prowadzić życie rolno – pasterskie, co w dużym stopniu zróżnicowało kulturę tych terenów. Owce wypasane w trudnych terenach, były źródłem dużego dochodu dla rodziny. Mleko przerabiane na sery (bundz, oscypek, warkocz), wełna (skupowana przez bielskich przedsiębiorców), mięso jagnięce z których przyrządzano wiele różnych potraw, tak aby nic się nie zmarnowało a każda partia mięsa znalazła zastosowanie. Potrawa została sporządzona przez Beskidzką Rodzinę z Bielska-Białej podczas XI Festiwalu Śląskie Smaki, który odbył się w 2016 r. w Katowicach. Drużyna zajęła I miejsce w kategorii amatorów.", "url": "https://beskidy.slaskie.travel/dish/514166/pierogowy-mix-w-okrasie-pierogi-z-jagniecina-pierogi-z-bryndza-i-szczawiem", "category": "śląskie", "sub_category": "Mięso świeże oraz produkty mięsne", "phrase": "Jagnięcina beskidzka"}