{"meta_description": "Mam wrażenie, że raki to trochę zapomniany u nas składnik. Kiedyś dość popularny, teraz kojarzy się raczej wykwintnie, więc pewnie i tak mi nie uwierzycie, że dzisiejszy przepis powstał przy sprzątaniu zamrażarki. Zrobimy dzisiaj bisque z raków.", "title": "Bisque z raków - przepis", "content": "Mam wrażenie, że raki to trochę zapomniany u nas składnik. Kiedyś dość popularny, teraz kojarzy się raczej wykwintnie, więc pewnie i tak mi nie uwierzycie, że dzisiejszy przepis powstał przy sprzątaniu zamrażarki. Zrobimy dzisiaj bisque z raków. Bisque to francuska zupa z owoców morza, przygotowywana w dość prosty sposób. Jej bazą jest mirepoix - zasmażka z drobno posiekanych warzyw. Jeśli pamiętacie, co to jest sofritto, to jesteście w domu. Do tego wywar ze skorupiaków, czyli raków właśnie, nieco blendera - i gotowe. Brzmi prosto, ale zajmie nam trochę czasu. Proporcje składników wystarczą wam na dwie porcje zupy, więc biorąc pod uwagę czas konieczny na jej wykonanie - zostawcie sobie ten przepis na specjalne okazje. Oczywiście najlepszy rezultat uzyskacie wykorzystując raki świeże, ale z mrożonych też się uda.", "url": "https://www.cookbook.kamilwysocki.com/przepis/bisque-z-rakow", "category": "opolskie", "sub_category": "Gotowe dania i potrawy", "phrase": "Zupa rakowa"}