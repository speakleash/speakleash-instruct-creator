{"meta_description": "Zupa rakowa - DoradcaSmaku - ten przepis cieszy się popularnością, sprawdź.", "title": "Zupa rakowa - DoradcaSmaku.pl", "content": "Koperek i natkę drobno posiekać. Zagotować wodę. Wrzucić raki razem z koperkiem i natką do wrzącej wody i gotować przez ok. 10 minut, odcedzić i wylać wodę. Kiedy raki ostygną, kleszcze i szyjki obrać ze skorupek (pod wędkarskim określeniem \"szyjka rakowa\" rozumie się faktycznie odwłok), pozbawić struny grzbietowej (poprzez obrócenie płetewki na końcu odwłoka pod kątem 90 stopni i lekkie szarpnięcie do siebie). Otrzymane mięso skropić wywarem, bulionem i przykryć żeby nie wyschło. Czerwonych skorupek nie wyrzucać, lecz podsuszyć je w letnim piekarniku. Wysuszone skorupki zemleć w maszynce. Na patelni rozgrzać masło, dodać zmielone skorupki, przesmażyć, dolać chochlę bulionu i gotować ok. 5 minut aż na powierzchni wywaru pojawi się czerwony tłuszcz. Jest to tzw. \"masło rakowe\". Resztę bulionu zagotować, nad garnek dać sitko i wlać przez nie „bulion rakowy”, włożyć kawałki mięsa z szyjek i kleszczy, zagotować. Dodać śmietanę, posiekany koperek, zagotować. Doprawić do smaku solą i ewentualnie białym pieprzem. Podawać z grzankami, bagietkami zrumienionymi na maśle po smażeniu skorupek z raków.", "url": "https://www.doradcasmaku.pl/przepis-zupa-rakowa-216673", "category": "opolskie", "sub_category": "Gotowe dania i potrawy", "phrase": "Zupa rakowa"}