{"meta_description": "", "title": "Program dla dorosłych", "content": "Propozycja zajęć warsztatowych, których celem jest promowanie tradycyjnej żywności regionalnej poprzez naukę wytwarzania produktów regionalnych. Warsztaty organizowane są wspólnie z producentami zrzeszonymi w Wielkopolskiej Izbie Produktu Regionalnego i Lokalnego. W ramach warsztatów uczestnicy będą mieli możliwość zapoznania się z obiektami muzealnymi, przy pomocy których dawniej wytwarzano produkty tradycyjne, oraz będą mogli własnoręcznie wykonać te produkty przy użyciu współczesnego sprzętu AGD, poznając przy tym cały proces technologiczny „od surowca do gotowego wyrobu”. Warsztaty przewidziane są dla zorganizowanych grup uczniów szkół podstawowych od kl. IV, ponadpodstawowych oraz zorganizowanych grup dorosłych. Wiedza i umiejętności nabyte w trakcie warsztatów pozwolą uczestnikom na wykonanie chleba, kiełbasy, sera i przetworów owocowo-warzywnych w warunkach domowych.", "url": "https://muzeum-szreniawa.pl/program_dla_doroslych/", "category": "wielkopolskie", "sub_category": "Gotowe dania i potrawy", "phrase": "Bambrzok (bambrzak)"}