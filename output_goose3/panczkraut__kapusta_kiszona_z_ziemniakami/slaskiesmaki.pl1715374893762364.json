{"meta_description": "Golonkę doprawiamy czosnkiem, faszerujemy kapustą kiszoną, rolujemy związujemy dratwą i zostawiamy w chłodni na 24 godz. Następnie gotujemy confit 12 godz. w temp. 9", "title": "Golonka confit podana na „pańczkraucie” z sosem piwnym - ...", "content": "Golonkę doprawiamy czosnkiem, faszerujemy kapustą kiszoną, rolujemy związujemy dratwą i zostawiamy w chłodni na 24 godz. Następnie gotujemy confit 12 godz. w temp. 92oC, wychładzamy. Robimy pańczkraut z kiszonej kapusty i purée ziemniaczanego, przyrządzamy sos piwny z warzywami. Sposób podania: na dużym talerzu podajemy wypieczone ziemniaki z plastrem golonki i sosem; dekorujemy chrupiącymi warzywami. Świniobicie to prawie jak święto rodzinne. Zapewnia omastę i mięso na długie zimowe miesiące. W ten czas gospodarze i masorz mają pełne ręce roboty, a roboty przy świniobiciu jest sporo, nawet dla dzieci znajdzie się robota. Golonki przednie i tylne można zjeść ugotowane w rosole i przyprawione musztardą albo chrzanem, można je uwędzić i zostawić do kapuśnioka. Potrawa została sporządzona przez Zespół Szkół Gastronomicznych im. Gustawa Morcinka z Katowic podczas VII Festiwalu Śląskie Smaki, który odbył się w 2012 r. w Chorzowie. Drużyna zajęła I miejsce w kategorii szkół gastronomicznych.", "url": "https://slaskiesmaki.pl/dish/511259/golonka-confit-podana-na-panczkraucie-z", "category": "opolskie", "sub_category": "Gotowe dania i potrawy", "phrase": "Pańczkraut – kapusta kiszona z ziemniakami"}