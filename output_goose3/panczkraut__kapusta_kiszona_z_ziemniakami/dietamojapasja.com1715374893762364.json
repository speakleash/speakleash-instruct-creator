{"meta_description": "Ciapkapusta z młodej kapusty to przepis na szybki obiad. Ciaperkapusta to proste danie kuchni śląskiej przygotowywane z kapusty i ziemniaków. Prosta w", "title": "Ciapkapusta z młodej kapusty", "content": "Ciapkapusta z młodej kapusty to przepis na szybki obiad. Ciaperkapusta to proste danie kuchni śląskiej przygotowywane z kapusty i ziemniaków. Prosta w przygotowaniu potrawa na szybki obiad. Panczkraut może to być fit potrawa, a także pożywne, tłuste danie obiadowe. Potrawa zazwyczaj jest przygotowywana z kapusty kiszonej, jednak w okresie wiosennym czy letnim można wykorzystać młodą kapustę i przygotować lżejszą , szybszą wersję. Ciapkapusta z młodej kapusty z koperkiem to smaczne, proste danie jednogarnkowe. Co zrobić z kapusty? Co zrobić z młodej kapusty na obiad? Szybki obiad bez mięsa, ciapkapusta z ziemniakami to idealny zestaw. Jak zrobić i jak doprawić ciapkapustę z białej kapusty? Panczkraut – ciapkapusta z czym podawać? Żeberka, kotlety mielone, schabowy, pieczona kiełbasa do tych dań masuje idealnie. Od kilku lat na Śląsku odbywa się festiwal ciapkapusty i wariacji na jej temat. Tak oto prosta potrawa stała się hitem. Kapustę poszatkuj, zalej wodą ( może być gorąca), dodaj odrobinę soli i ugotuj do miękkości. Kto chce może dodać liść laurowy lub kilka kulek ziela angielskiego. Gotuj do miękkości. Ziemniaki tu się sprawdzą ziemniaki mączne, ponieważ przejmą część wilgoci z kapusty. Choć każde inne także mogą być, potrawa będzie tylko bardziej ”mokra”. Ziemniaki obierz i ugotuj z odrobiną soli. Jeżeli chcesz wersję bezmięsną całkiem postną, użyj masła lub oleju ( 1 łyżka) i podsmaż na nim pokrojoną w kostkę cebulę. W przeciwnym razie, pokrój słoninę ( około 100 g ) i wytop, odlej część tłuszczu. Do skwarków dodaj cebulę i razem podsmaż aż się zeszkli. Kapustę odcedź, ziemniaki utłucz dodaj do kapusty. Dodaj także posiekany koperek, cebulę i skwarki, dopraw do smaku solą i pieprzem, dokładnie wymieszaj. Dla tych którzy wolą bardziej wyraźne smaki jest jeszcze łyżka octu, ale to już indywidualna sprawa. Ciapkapusta z młodej kapusty gotowa. Ciapkapusta, ciaperkapusta, ciaprówa, pańczkraut to tylko kilka z nazw tej śląskiej potrawy. Ciapkapusta z kiszoną kapustą, ciapkapusta z boczkiem lub skwarkami. Wersja postna to była kapusta z ziemniakami i smażoną cebulą. Jednak najpopularniejsza wersja tej prostej potrawy z kapustą, to ciaperkapusta z żeberkami. Jak widać potrawa w zależności od regionu ma bardzo wiele nazw. Jak zawsze po publikacji pewnie rozgorzeje dyskusja ( jak to zazwyczaj bywa z potrawami regionalnymi) która nazwa poprawniejsza i jak przepisy na ciapkapustę powinien wyglądać. I dobrze bo to znaczy, że przepis na ciapkapustę wciąż żywy. 😉", "url": "https://www.dietamojapasja.com/2021/05/ciapkapusta-z-mlodej-kapusty.html", "category": "opolskie", "sub_category": "Gotowe dania i potrawy", "phrase": "Pańczkraut – kapusta kiszona z ziemniakami"}