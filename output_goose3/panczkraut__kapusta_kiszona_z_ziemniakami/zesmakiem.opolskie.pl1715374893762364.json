{"meta_description": "", "title": "Pańczkraut – kapusta kiszona z ziemniakami", "content": "Pańczkrautem nazywana jest gotowana kapusta kiszona wymieszana z tłuczonymi ziemniakami. W niektórych regionach Śląska zwana też pańćkrautem (np. w miejscowości Daniec w województwie opolskim), kartofelkrautem, ciapkrautem lub ciaper kapustą. Z języka niemieckiego Kartoffel…, czyli z ziemniakami, ziemniaczany, kartoflany; das Kraut – kapusta, pan(t)schen – rozcieńczać, mieszać składniki, tj. „kapusta zmieszana z kartoflami”, do czego nawiązuje też polski gwarowy odpowiednik ciapkapusta. Ziemniaki umyć, obrać i ugotować we wrzącej osolonej wodzie do miękkości. Kapustę kiszoną opłukać i ugotować do miękkości. Gdy kapusta jest bardzo kwaśna można zlać z niej wodę zaraz po zagotowaniu i ponownie rozpocząć gotowanie od świeżej wody. Po ugotowaniu kapusty odcedzić ją i połączyć z odcedzonymi, ugotowanymi ziemniakami. Całość razem ugnieść, dodać stopiona słoninę i boczek, dodać sól i pieprz do smaku i dobrze wymieszać. Wpis na LPT: 3 listopada 2011 r. w kategorii Gotowe dania i potrawy.  Wnioskodawca: Jadwiga Froelich, Grudynia Mała, gm. Pawłowiczki.", "url": "https://zesmakiem.opolskie.pl/panczkraut-kapusta-kiszona-z-ziemniakami/", "category": "opolskie", "sub_category": "Gotowe dania i potrawy", "phrase": "Pańczkraut – kapusta kiszona z ziemniakami"}