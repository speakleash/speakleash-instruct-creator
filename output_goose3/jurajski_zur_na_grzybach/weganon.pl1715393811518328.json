{"meta_description": "", "title": "JURAJSKI ŻUR GRZYBOWY", "content": "Żur kojarzy nam się zazwyczaj z kuchnią śląską i w dodatku z Wielkanocą. Ten pochodzi z okolic Częstochowy. Ma ponad 120 lat i był popularny kiedyś w Stradomiu, obecnej dzielnicy Częstochowy. Okoliczne lasy są pełne runa leśnego, w tym najlepszych grzybów. Z szlachetnych odmian przygotowywano przeróżne zupy i polewki. Jedną z nich jest jurajski żur grzybowy. Aromatyczna zupa podawana kiedyś na tzw. beztydzień. Serwowano ją na śniadanie, obiad i kolację. Podawano z okraszonymi ziemniakami lub chlebem. Do żuru wykorzystywano suszone borowiki, które gotowano z dodatkiem cebuli i przypraw. Następnie dodawano zakwas żytni. Zupa ma aromat zarówno grzybów, jak i kwaśność i gęstość typowego żuru. Dziś najczęściej podawany jest na Boże Narodzenie. – borowiki zalać 1,5 l wody. Moczyć około 8 godzin. Dodać przepołowiona cebule, ziele, pieprz, sporą szczyptę soli i liście laurowe. Gotować 45 minut na małym ogniu  – dodać zakwas i gotować jeszcze kilka minut, mieszając od czasu do czasu. Doprawić do smaku solą  – podawać z kleksem śmietanki, okraszonymi cebulką ziemniakami lub chlebem", "url": "https://weganon.pl/jurajski-zur-grzybowy/", "category": "śląskie", "sub_category": "Gotowe dania i potrawy", "phrase": "Jurajski żur na grzybach"}