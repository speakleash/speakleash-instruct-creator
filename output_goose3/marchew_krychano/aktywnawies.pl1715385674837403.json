{"meta_description": "", "title": "Aktywna Wieś", "content": "Marchew krychano na Kujawach przygotowywana była w dwóch wersjach: postnej i mięsnej. Postną podawano w piątek na obiad, mięsną przyrządzano najczęściej po świniobiciu. Do „krychania” – czyli w gwarze Kujaw Zachodnich - „rozgniatania” ugotowanej marchwi używano specjalnego narzędzia - „krychola” albo tłuczka. Do rozgniecionej na miazgę marchewki i ziemniaków dodawano pokrojony w plasterki boczek lub żeberka wieprzowe. Dla smaku warzywną masę z kawałkami mięsa przyprawiono solą, pieprzem, dodawano też usmażoną cebulę i zasmażkę. Podawano jako samodzielne danie albo dodatek do pyz, klusek lub ziemniaków.", "url": "http://www.aktywnawies.pl/marchew-krychano,p63,l1.html", "category": "kujawsko-pomorskie", "sub_category": "Gotowe dania i potrawy", "phrase": "Marchew krychano"}