{"meta_description": "", "title": "Bigos wielkopolski", "content": "Grzyby zalać wodą i pozostawić na noc do namoczenia. Następnego dnia gotować około 30 minut i pozostawić w garnku z wywarem. Mięsa usmażyć i pokroić w niewielką kostkę. Mortadelę i kiełbasę zwyczajną również pokroić w kostkę. Warzywa obrać i zetrzeć na tarce o grubych oczkach. Zieloną część pora umyć pod bieżącą wodą i pokroić w drobne paski. Natkę pietruszki umyć i posiekać. Małą (około 1 kg) główkę białej kapusty zetrzeć na tarce do warzyw lub posiekać nożem. Do garnka wlać około 2 szklanki zimnej wody i posiekaną kapustę, dodając 2 łyżeczki soli. Gotować około 15 minut. Kapustę kiszoną wypłukać, pokroić na mniejsze części i włożyć do dużego garnka (najlepiej 5 litrowego). Do garnka dodać również podgotowaną białą kapustę, starte warzywa, pokrojonego pora i natkę pietruszki, koncentrat pomidorowy oraz przyprawy. W razie potrzeby dodać 1-2 szklanki wody, aby kapusta się nie przypaliła. Gotować około 20 minut, a następnie dodać majeranek, pokrojone w kostkę mięsa i kiełbasy oraz odsączone na sicie i pokrojone na mniejsze części grzyby. Uzupełnić płyn wywarem z grzybów. Gotować na bardzo małym ogniu około 3,5 godziny, pamiętając o częstym i dokładnym mieszaniu bigosu od spodu. Pod koniec gotowania, w miarę potrzeby dosolić do smaku. Z tej proporcji wychodzi około 3/4 garnka 5 litrowego. Po ugotowaniu pozostawiamy bigos w garnku do dnia następnego, a następnie przekładamy w 1 litrowe wyparzone wcześniej słoiki i pasteryzujemy 5-10 minut. Tak przygotowany bigos może stać w chłodnym miejscu nawet do 3 miesięcy i jest idealną propozycja na śniadanie lub kolację dla domowników lub niespodziewanych gości.", "url": "http://m.wielkiezarcie.com/przepisy/bigos-wielkopolski-30057509", "category": "wielkopolskie", "sub_category": "Gotowe dania i potrawy", "phrase": "Bigos wielkopolski"}