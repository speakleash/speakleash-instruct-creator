{"meta_description": "Przepis na Bigos wielkopolski. Chociaż Wielkopolska jest mi całkowicie odległa zar&oacute;wno geograficznie jak i&nbsp; mentalnie w tym roku na święta gościł u…", "title": "Bigos wielkopolski", "content": "Chociaż Wielkopolska jest mi całkowicie odległa zarówno geograficznie jak i mentalnie w tym roku na święta gościł u mnie bigos według temtejszego przepisu. Nie jest to danie, kóre robi się zbyt często ale jeśli już to zwykle wychodzą wielkie ilości. W tym przepisie wszysko bazuje na 1 kg kapusty więc jak dla mnie nietypowo ale idealnie. Różnica od tego bigosu, który robiłam do tej pory polega na obróbce boczku i dodatku nieco innych ziół. No i oczywiście jest dużo suszonego aromatu a to dzięki śliwkom jak i grzybom. Bigos jest pyszny, aromatyczny i na pewno znajdzie swoich amatorów. Grzyby namoczyć dzień wcześniej, odsączyć, pokroić. Kiełbasę pokroić w kostkę, śliwki również. Ugotować boczek w wodzie z dodatkiem liścia laurowego i ziela angielskiego, odcedzić ale wody nie wylewać. Boczek pokroić w kostkę a wywarem zalać posiekaną kapustę. Mięso pokroić w kostkę. Na smalcu zeszklić pokrojoną w kostkę cebulę, dodać mięso, przesmażyć. Podlać wodą, dodać grzyby, wywar grzybowy (najlepiej stopniowo) oraz śliwki i koncentrat pomidorowy. Dusić do miękkości mięsa, dodać do kapusty razem z boczkiem, kiełbasą i śliwkami. Wymieszać, przyprawić roztartym czosnkiem, majerankiem, solą i pieprzem. Dusić na małym ogniu 2 godziny, od czasu do czasu mieszając.", "url": "https://zpierwszegotloczenia.pl/przepis/bigos-wielkopolski", "category": "wielkopolskie", "sub_category": "Gotowe dania i potrawy", "phrase": "Bigos wielkopolski"}