{"meta_description": "Produkt wpisany na listę produktów tradycyjnych w dniu 2014-03-28\nW kategorii Warzywa i owoce\nW województwie woj. pomorskim", "title": "Żurawina z Kaszub ucierana na surowo - - Portal Gov.pl", "content": "W zależności od naczynia, w którym jest przechowywana. W zależności od naczynia, najczęściej słoik szklany o pojemności ok. 150 ml. Żurawina to krzewinka spotykana głównie na torfowiskach wysokich. W Polsce roślina ta występuje głównie na północy kraju, najczęściej na kaszubskich terenach podmokłych i bagnach. Owoce dojrzewają w lecie, jednak utrzymują się na pędach nawet do wiosny. Można je również przechowywać w beczkach, zalane wodą. Owoce spożywane są na surowo z dodatkiem cukru lub w formie galaretek, konfitur i sosów. Do przygotowania żurawiny z Kaszub ucieranej na surowo używa się najwyższej jakości surowca, bez oznak przejrzewania, dokładnie umytego i oczyszczonego z części niejadalnych oraz cukru. „Sorbety przygotowuje się (…) z całych owoców rozcieranych z cukrem. Czynnikiem utrwalającym sorbety jest cukier i dlatego ilość cukru dodawanego na 1 kg owoców wynosi od 1,5 do 1,75 kg. Do ucierania sorbetów trzeba przygotować miskę tzw. makutrę, którą przed użyciem należy bardzo dokładnie umyć szczotką w gorącej wodzie z mydłem, kilkakrotnie wypłukać i wyprażyć w piekarniku. Do zimnego piekarnika wstawia się miskę i powoli ogrzewa, a następnie pozostawia, w piecu aż do wystudzenia. Do ucierania potrzebna jest również pałka z twardego drewna, którą przed użyciem należy wyszorować i wygotować (...). Przed ucieraniem sorbetów należy przygotować opakowania. Najlepsze są słoiki o małej pojemności przydatne do jednorazowego wykorzystania przetworu. Mogą to być słoiki z zamknięciem Twist-off lub zakrętkami metalowymi czy bakelitowymi, a nawet zwykłe szklanki po musztardzie.” (K. Pyszkowska, „Przetwory w gospodarstwie domowym”).", "url": "https://www.gov.pl/web/rolnictwo/zurawina-z-kaszub-ucierana-na-surowo", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Żurawina z Kaszub ucierana na surowo"}