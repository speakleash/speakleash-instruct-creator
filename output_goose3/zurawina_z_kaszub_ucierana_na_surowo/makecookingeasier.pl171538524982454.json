{"meta_description": "", "title": "Szlakiem Kaszubskiej Żurawiny, czyli moja kulinarna fotorelacja", "content": "Nie przychodzi mi do głowy żaden inny owoc, który lepiej niż żurawina zwiastowałby jesień, przynajmniej w naszym regionie Kaszub. Może zacznę od tego, że żurawina od wieków uważana jest za skarb Kaszub. Wyobraźcie sobie, że w tym małym drobnym owocu, mieszczą się właściwości lecznicze, które doceniane są tu z pokolenia na pokolenie. Choć urodziłam się w Trójmieście i od początku moje życie związane jest z Wybrzeżem, to tak naprawdę pewne fakty dopiero teraz poznaję. Coroczne zbieranie żurawiny błotnej jest tradycją w wielu kaszubskich domach. Mimo, iż rośnie ona na terenach podmokłych i torfowiskach, przez co jej ręczne zbieranie jest jeszcze bardziej utrudnione, zyskuje ona z każdym sezonem wielu nowych zwolenników. Z uwagi na jej cierpki smak, trudno ją jeść w postaci nieprzetworzonej – dlatego najczęściej ucierana jest na surowo z cukrem. Popularność jej sprawiła, że została wpisana na Listę Produktów Tradycyjnych. Szlak Kaszubskiej Żurawiny poprowadził mnnie do dwóch restauracji w Gdańsku, gdzie szefowie kuchni wraz ze swoimi zespołami przygotowali dla nas popisowe dania. Jeżeli zatem jesteście ciekawi smaków, które zostały stworzone z myślą o kultywowaniu korzeni Regionu Kaszubskiego, to zapraszam na moją kulinarną fotorelację.", "url": "https://www.makecookingeasier.pl/restauracje-i-kawiarnie/szklakiem-kaszubskiej-zurawiny-czyli-moja-kulinarna-fotorelacja/", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Żurawina z Kaszub ucierana na surowo"}