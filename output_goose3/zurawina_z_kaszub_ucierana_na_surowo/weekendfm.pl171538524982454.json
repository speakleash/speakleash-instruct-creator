{"meta_description": "Był tort z żurawiną, kaczka w sosie żurawinowymi przede wszystkim zupa żurawinowa.", "title": "\"Żurawina to najlepsza witamina\" - pod takim hasłem odbył się tegoroczny Festiwal Żurawiny w Dobrogoszczy (FOTO)", "content": "Był tort z żurawiną, kaczka w sosie żurawinowymi przede wszystkim zupa żurawinowa. \"Żurawina to najlepsza witamina\" - pod takim hasłem odbył się tegoroczny Festiwal Żurawiny w Dobrogoszczy, w gminie Kościerzyna. Jak co roku, na uczestników wczorajszego (11.09.) spotkania czekało wiele atrakcji. Były też potrawy: tort z żurawiną i kaczka w sosie żurawinowym oraz tradycyjna już zupa żurawinowa. - Żurawina króluje w regionie pod różnymi postaciami - mówi Weekend FM Halina Rogińska prezes Kaszubskiego Stowarzyszenia Agroturystycznego \"Kościerska Chata\", które było organizatorem wydarzenia: - Jest ucierana na surowo, jest konfitura żurawina z gruszką, truskawka z żurawiną, ale też konkurs na potrawę z żurawiną i wiem, że 10 tych potraw jest, pięknie udekorowane, na każdym jest żurawinka. Jak dodaje, warto sięgać po żurawinę również podczas codziennego gotowania. - To owoc, który może być wspaniałym dodatkiem do ryb, mięsa, ciast i deserów. Oprócz walorów smakowych, ma wiele cennych witamin - dodaje Halina Rogińska: Dodajmy, że Festiwal Żurawiny w Dobrogoszczy odbył się już po raz 9. Oprócz konkursu kulinarnego i wspólnego gotowania, odbyły się również występy artystyczne. Gwiazdą wieczoru był zespół \"Pierwiastek Z Trzech\". A wspólne biesiadowanie poprzedziły dwa rajdy rowerowe szlakiem kaszubskiej żurawiny.", "url": "https://weekendfm.pl/index.php?n=102842&koscierzyna_-zurawina_to_najlepsza_witamina_-_pod_takim_haslem_odbyl_sie_tegoroczny_festiwal_zurawiny_w_dobrogoszczy_foto", "category": "pomorskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Żurawina z Kaszub ucierana na surowo"}