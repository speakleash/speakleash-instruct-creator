{"meta_description": "Sporządzić ciasto z maki, jaj, żółtek, stopionego masła, cukru, proszku do pieczenia, soli, śmietany, skórki cytrynowe i alkoholu – ciasto powinno mieć", "title": "Chrusty (chrustek) - kuchnia śląska", "content": "Sporządzić ciasto z maki, jaj, żółtek, stopionego masła, cukru, proszku do pieczenia, soli, śmietany, skórki cytrynowe i alkoholu – ciasto powinno mieć konsystencję ciasta na makaron, zagnieść w kule, kulę rozwałkować na cienkie płaty, radełkiem lub nożem wykrawać wąskie prostokąty (około 3 x 9 cm), środek prostokąta naciąć, wąskie brzegi przełożyć do wewnątrz i delikatnie rozciągnąć, rozgrzać smalec połączony z olejem, smażyć z obu stron na złoty kolor, wyłożyć na papier, po odsączeniu posypać cukrem pudrem. Z ciasta na chrust robiono także „zapustne róże”: z rozwałkowanego ciasta, wyciąć 3 rodzaje kółek (szklanką, literatką i kieliszkiem), brzegi każdego koła naciąć w kilku miejscach w kierunku środka koła, ale tak żeby go nie przeciąć, na spodzie położyć największe koło, środek posmarować białkiem, nałożyć średnie koło i dokładnie palcem docisnąć środek, posmarować środek białkiem, położyć najmniejsze koło, docisnąć i palcem zrobić w środku małe wgłębienie, po usmażeniu i odsączeniu, posypać cukrem pudrem, na środek każdej „róży” nałożyć trochę czerwonej konfitury, gęstego dżemu lub marmolady. „Róże” można też zrobić z 2 warstw ciasta.", "url": "https://www.kuchnia-slaska.pl/przepisy/chrusty/", "category": "śląskie", "sub_category": "Wyroby piekarnicze i cukiernicze", "phrase": "Śląski chrustek/chrust/faworki"}