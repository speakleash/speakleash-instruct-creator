{"meta_description": "Tradycyjne faworki czyli chrust to coś czego w karnawale zabraknąć nie może. Oprócz Polski faworki popularne są też w Niemczech, na Litwie i Ukrainie, w Skandynawii, Chorwacji i wielu innych zakątkach Europy, ale też w Izraelu i w Chile, Tradycyjne faworki czyli chrust, przepis na tradycyjne faworki, przepis na faworki z ciasta zbijanego, Kruche i delikatne faworki przepis, Jak zrobić kruche tradycyjne faworki, jak smażyć faworki, przepis na chrusty, Łatwe faworki, Najlepszy przepis na chrusty, faworki, Kruche faworki ze śmietaną, Kruche faworki z ciasta śmietanowego, Faworki prosty przepis, Kruche faworki z cukrem pudrem, FAWORKI DOMOWE, faworki na tłusty czwartek, Przepis na pyszne faworki na Tłusty Czwartek, Jak zrobić kruche faworki?, przepis na chruściki, chruściki na kwaśnej śmietanie, Faworki chruściki chrust przepisy, przepis na chruściki domowe, \nprzepis na chruściki na proszku do pieczenia,", "title": "Tradycyjne faworki czyli chrust", "content": "Tradycyjne faworki czyli chrust - przepis z 1963 roku • pół łyżeczki drobnego cukru (tego składnika nie ma w oryginalnym przepisie) • około 500 g tłuszczu do smażenia (można użyć 250 g smalcu roztopionego w 500 ml oleju) Tradycyjne faworki czyli chrust to coś czego w karnawale zabraknąć nie może. Trudno jednoznacznie określić kiedy i gdzie narodziła się tradycja smażenia faworków. Nazwa pochodząca od francuskiego słowa „faveur” (wstążeczka) wskazuje na Francję, z kolei określenia chrust, chrusty, chrustek lub chruścik kojarzone są ze Śląskiem i z Kresami Wschodnimi dawnej Rzeczypospolitej. Jednak historycy skłaniają się ku tezie, że faworki powstały w Niemczech lub na Litwie. Oprócz Polski i wyżej wspomnianych krajów, faworki popularne są też na Ukrainie, w Skandynawii, Chorwacji i wielu innych zakątkach Europy, ale także w Izraelu i w Chile.Początkowo faworki przygotowywano z ciasta na pączki, dopiero wraz z upływem czasu przybrały obecną formę, kruchych i delikatnych faworków z ciasta zbijanego tłuczkiem.Przepis na tradycyjne faworki czyli chrust pochodzi z mojej ulubionej książki kucharskiej - Kuchnia Polska wydanej w 1963 rok. Jednak przygotowując ciasto na faworki zachowuję podane poniżej proporcje składników, ale zagniecione ciasto tłukę wałkiem, składam i ponownie tłukę do chwili, aż pojawią się pęcherzyki powietrza - co zajmuje mi około 15 minut. Przygotowane w ten sposób ciasto zawijam bardzo szczelnie w folię spożywczą lub pergamin, wkładam na około godzinę do lodówki i dopiero dobrze schłodzone cieniutko rozwałkowuję i kroję w prostokąty. Dalej postępuję zgodnie z poniższym przepisem.Jeśli jednak nie macie siły, czasu czy ochoty, aby przygotować faworki z ciasta zbijanego, poniższa receptura będzie dla Was idealnym pomysłem na pyszne, tradycyjne faworki czyli chruściki.Ps. Chrust można przyrządzić bez proszku do pieczenia, zwłaszcza jeśli zrobicie faworki z ciasta zbijanegoMąkę zmieszać ze śmietaną, zrobić zagłębienie, dodać żółtka, szczyptę soli, cukier i ewentualnie proszek do pieczenia. Wszystkie składniki wymieszać razem, następnie wyrobić ciasto (ręcznie lub mikserem) na jednolitą masę. Ciasto powinno mieć gęstość ciasta na makaron.Ciasto wałkować partiami dosyć cienko, starając się jak najmniej podsypywać mąką. Kroić radełkiem lub nożem na paski o szerokości około 3 cm i długości 12-15 cm. Każdy pasek przekroić wzdłuż na środku na przestrzeni 5-6 cm. Jeden z krótszych brzegów prostokąta przeciągnąć przez nacięcie, tworząc charakterystyczny kształt faworków.Zrobić próbę temperatury tłuszczu wrzucając kawałek ciasta, jeśli zaraz podpłynie ku górze i szybko się zrumieni, można smażyć.Ciasto omieść pędzelkiem z nadmiaru mąki, wkładać na tłuszcz i smażyć z dwóch stron na jasnozłoty kolor przewracając szpikulcem. Wyjąć, osączyć z nadmiaru tłuszczu na papierowym ręczniku, przełożyć na talerz i obsypać cukrem pudrem.Wszystkie składniki umieścić w naczyniu głównym, ustawić czas 3 do 4 minut, opcja wyrabianie ciasta.Ciasto wyjąć, zagnieść i dalej postępować jak w przepisieTradycyjne faworki czyli chrust", "url": "https://www.czteryfajery.pl/2019/02/tradycyjne-faworki-czyli-chrust.html", "category": "śląskie", "sub_category": "Wyroby piekarnicze i cukiernicze", "phrase": "Śląski chrustek/chrust/faworki"}