{"meta_description": "Blog o kuchni Warszawy i Mazowsza: antropologii, restauracjach, targach, wydarzeniach.", "title": "JEM-Mazowsze ....Sezonowo i Lokalnie", "content": "W którejś z książek o Warszawie natrafiłam na nastepujący cytat: \"Czy ktoś z państwa pamięta, kto przełożył Iliadę?\" - rozlega się w ogródku głos Franca Fiszera. Po chwili z odległego stolika niesie się odpowiedź - \"Porębowicz, proszę pana, Porębowicz.\" Można się zastanawiać czy tego typu sytuacja mogłaby mieć miejsce współcześnie. Odpowiedź jest jednak wg. mnie oczywista. W 99% kawiarni nie. A więc jak tu mówić o \"prawdziwie kawiarnianych klimacie\" Stolicy? Owszem mamy w stolicy kawiarnie wszelakiej \"maści\". Te z funkcją dodatkową czyli piekarnią (patrz: Vincent). Takie z rozbudowanym miejscem dla rodziców z dziećmi (lubiana przeze mnie i zamknięta niestety wolska Tamika). Kawiarnie-księgarnie i kawiarnie-czytelnie. Mamy nadęte i snobistyczne (nie lubiane przeze mnie okrutnie choć obie w dwóch różnych stylach: Karmę przy Pl.Zbawiciela i Cavę na Nowym Świecie). Nieudane z pomysłem na indywidualizm (nie wymienię bo nie lubię się pastwić). Nie od dziś wiadomo by być indywidualistą trzeba być jednak choć trochę wyjątkowym. Tak jak To Lubię na Freta. Prostota, która staje się bardzo modna w stylu kawiarnianym, sprawdza się jednak niestety w większości kawiarni brakuje \"gwiazdy\". Myślę tu o doskonałych gatunkowo kawach i podania z pomysłem. Wszędzie dostaniemy americano, espresso, cafe au lait, latte, macchiatto, cappucino, mocca do tego syropy smakowe w kilku lub kilkunastu wersjach. Nudy, nudy, nudy... A gdzie indywidualizm? cafe brule* albo brulot**? Cafe creme***? Cafe fredo****? Ach no wiem są kawiarnie z nowymi trendami w parzeniu...(znów nie wymienię bo nie) Tęsknię za cafe con leche w malutkiej kawiarence w Rondzie. A pite we Florencji espresso roasts (z dodatkiem mlecznej pianki i kardamonem) ma w moim sercu miejsce na zawsze. Dlaczego nie możemy mieć własnego Cafe Valdostano? Tą czarną kawę mieszaną z czekoladą, winem, mocnym likierem i korzeniami podaje się narciarzom w Val d´Asta. Kawa nie powinna być nijaka, bo wiadomo \"kawa musi być gorąca jak piekło, czarna jak diabeł, czysta jak anioł, słodka jak miłość\". Niestety to co nam podają odbiega od ideału. A do tego reszta tworzy obraz jednoznacznej płytkości. Klimat dla wszystkich. Wystrój dla każdego. Rewolucja w kawiarnianym temacie była ale jak to po rewolucji... rząd nad gustami przejęły nie wybitne jednostki kawiarnianego światka ale sieci gigantów rynku. Na tym sieciowym rynku jeszcze się trzyma pod względem jakości Green Caffe Nero z wypalanymi na miejscu ziarnami kawy z wulkanicznych wzgórz Ameryki Środkowej.", "url": "https://jem-mazowsze.blogspot.com/2017/12/", "category": "mazowieckie", "sub_category": "Miody", "phrase": "Perła Urzecza - miód nawłociowy"}