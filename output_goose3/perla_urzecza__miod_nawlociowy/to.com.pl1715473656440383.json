{"meta_description": "Poznaliśmy nagrodzonych Laurem Marszałka 2016. To była jubileuszowa, bo dziesiąta, edycja tego konkursu.", "title": "Nasi mieszkańcy nagrodzeni Laurem Marszałka 2016 [ZDJĘCIA+WIDEO]", "content": "W tym roku wytwórcy znów byli podzieleni na dwie kategorie – producentów indywidualnych i firmy. W każdej z nich wybierano produkty z podziałem na grupy: wyroby piekarnicze, wyroby cukiernicze, przetwory mięsne i produkty pochodzenia zwierzęcego, przetwory rybne, przetwory owocowe i warzywne oraz produkty pochodzenia roślinnego, produkty mleczarskie, miody i napoje. O Laur Marszałka Województwa Mazowieckiego rywalizowało blisko 150 produktów, z których ostatecznie jury wybrało 15 najlepszych. Komisja nie miała łatwego zadania – zgłoszone produkty nie tylko świetnie smakowały, ale i pięknie się prezentowały, dlatego jury przyznało dodatkowe wyróżnienie 7 smakołykom. Zwycięzcy otrzymali z rąk wicemarszałek Janiny Orzełowskiej grawerton oraz nagrody rzeczowe m.in. sokowirówkę, robota kuchennego, ekspres do kawy, odkurzacz czy komplet garnków. Podczas gali wręczono dyplomy członkostwa w Sieci Dziedzictwa Kulinarnego Mazowsze czterem nowym przedstawicielom. Dołączyli do niej Bartłomiej Czyż i Katarzyna Remiszewska – Prosto z Pola, Monika Żurawska – Siedlisko Leluja, Małgorzata Elis-Elpak Jacek Elis, Kamil Świderski – Sery Cieciszewskie.", "url": "https://to.com.pl/nasi-mieszkancy-nagrodzeni-laurem-marszalka-2016-zdjeciawideo/ar/12151719", "category": "mazowieckie", "sub_category": "Miody", "phrase": "Perła Urzecza - miód nawłociowy"}