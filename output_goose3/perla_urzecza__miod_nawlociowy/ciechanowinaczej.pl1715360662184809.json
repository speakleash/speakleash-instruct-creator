{"meta_description": "Nalewka z mirabelki z Nalewkarni Longinus Rafała Dzilińskiego z Ciechanowa znalazła się wśród specjałów nagrodzonych podczas jubileuszowej, dziesiątej", "title": "Ciechanowianin z Laurem Marszałka za nalewkę", "content": "Nalewka z mirabelki z Nalewkarni Longinus Rafała Dzilińskiego z Ciechanowa znalazła się wśród specjałów nagrodzonych podczas jubileuszowej, dziesiątej edycji konkursu o Laur Marszałka Województwa Mazowieckiego 2016. Do konkursu zgłoszonych zostało blisko 150 produktów z całego województwa. Komisja konkursowa wyłoniła ostatecznie 15 laureatów, przyznając jednocześnie 7 wyróżnień. Wytwórcy zostali podzieleni na dwie kategorie – producentów indywidualnych oraz firmy. Laureaci otrzymali grawerton oraz nagrody rzeczowe. Nagrodzona w kategorii producentów rynkowych, w grupie \"napoje\" nalewka z mirabelki sporządzona jest ze świeżych owoców dziko rosnącej śliwki mirabelki. Ma żółto-pomarańczową barwę, smak lekko kwaśny, charakterystyczny dla owoców mirabelki. Jest to nalewka półsłodka, aromatyczna. - owoce, warzywa, przetwory owocowe i warzywne, produkty pochodzenia roślinnego – CHRZAN NA OCCIE JABŁKOWYM, Jerzy Stefański z Brzozówki (powiat nowodworski); - owoce, warzywa, przetwory owocowe i warzywne, produkty pochodzenia roślinnego (wyróżnienie) – POWIDŁA ŚLIWKOWE Z JAŁOWCEM, Grażyna Więch z Ossowa (powiat wołomiński); - owoce, warzywa, przetwory owocowe i warzywne, produkty pochodzenia roślinnego – SYROP Z PIGWOWCA, KROKUS Przetwórnia Owoców i Warzyw Czesław Caryk Sp. J. w Pająkowie (powiat zwoleński);", "url": "https://ciechanowinaczej.pl/artykul/ciechanowianin-z-laurem/259658", "category": "mazowieckie", "sub_category": "Miody", "phrase": "Perła Urzecza - miód nawłociowy"}