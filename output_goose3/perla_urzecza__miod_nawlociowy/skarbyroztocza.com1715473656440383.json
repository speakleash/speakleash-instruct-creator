{"meta_description": "Miód Nawłociowy z rodzinnej pasieki Skarby Roztocza. Nieco kwaskowaty miód jeden z najpóźniejszych pożytków w pasiece. Doceń jego drogocenne właściwości zdrowotne", "title": "Miód Nawłociowy prosto z pasieki", "content": "Domyślne Nazwa produktu od A do Z Nazwa produktu od Z do A Od najniższej ceny Od najwyższej ceny Miód Nawłociowy jest zdecydowanie trudniej dostępny niż inne rodzaje miodów, między innymi dlatego, że każdy pszczelarz musi pozostawić pewną jego część jako pokarm dla pszczół na zimę. Miód nawłociowy to jeden z najpóźniejszych miodów jesiennych. Nawłoć jest jednocześnie cenną rośliną leczniczą, znaną od pokoleń. Zauważyć należy, że miód nawłociowy należy do miodów o najsilniejszych właściwościach antybiotycznych. Ta wyróżniająca właściwość przysparza mu wielu wiernych zwolenników. Miód nawłociowy zawiera flawonoidy - głównie rutynę i kwercetynę, które poprawiają ukrwienie żył kończyn dolnych i nerek. W skład miodu wchodzą też olejki eteryczne, garbniki, kwasy organiczne i substancje śluzowe. Zawiera także substancje bakteriobójcze, witaminy i sporą ilość mikroelementów. Miód powstaje z nektaru nawłoci pospolitej - rośliny potocznie nazywanej mimozą, złotą rózgą lub złotą dziewicą. Nawłoć to żółta roślina rosnąca na łąkach oraz w lasach południowej oraz wschodniej części Polski. Znana z delikatnego poruszania się na jesiennym wietrze. Roślina ta powszechnie uważana jest przez rolników za chwast. Pamiętać należy jednak, iż jest jedną z najbardziej wydajnych roślin miododajnych. Jest bardzo cenną rośliną zarówno dla pszczelarzy, jak i dla pszczół. Kwitnie na przełomie sierpnia i września, aż do późnej jesieni (czasem nawet do pierwszych przymrozków). Nawłoć kwitnie najintensywniej we wrześniu czyli w czasie, gdy pszczoły zaczynają zimowe przygotowania. Należy zatem pamiętać, że każdy pszczelarz musi zadbać o późne zakarmienie pszczół na zimę, chcąc uzyskać miód z nawłoci. • None Podobnie jak miód wrzosowy, jest również wykorzystywany w leczeniu przerostu prostaty. • None Miód nawłociowy na co dzień wspiera w zapobieganiu chorobom serca. Smak: Dość słodki smak. Można w nim wyczuć delikatną kwaskową nutę. O walorach smakowych tego rodzaju miodu decyduje także łagodna nuta goryczy.", "url": "https://www.skarbyroztocza.com/miod-nawlociowy", "category": "mazowieckie", "sub_category": "Miody", "phrase": "Perła Urzecza - miód nawłociowy"}