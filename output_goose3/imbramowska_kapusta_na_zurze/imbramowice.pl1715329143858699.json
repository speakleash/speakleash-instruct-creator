{"meta_description": "Imbramowice: strona opisuje miejscowość, jej historię oraz zabytki", "title": "Imbramowska kapusta na żurze z certyfikatem", "content": "Z końcem września 2015 odebraliśmy potwierdzenie wpisu \"Imbramowskiej kapusty na żurze\" na Listę Produktów Tradycyjnych prowadzoną przez Ministerstwo Rolnictwa i Rozwoju Wsi. Procedura wpisu wymagała starannego przygotowania dokumentacji potwierdzającej oryginalność potrawy oraz tradycję jej wytwarzania od co najmniej 25 lat. Dzięki wywiadom etnograficznym z mieszkańcami Imbramowic i Małyszyc udokumentowaliśmy tradycję zakiszania kapusty żurem w naszej okolicy sięgającą XIX wieku. Zanim wniosek trafił do Warszawy jej walory smakowe zostały sprawdzone i rekomendowane jednogłośnie przez Radę ds. Produktów Tradycyjnych Województwa Małopolskiego.", "url": "https://www.imbramowice.pl/index.php/wydarzenia/archiwalne/129-imbramowska-kapusta-na-zurze-z-certyfikatem", "category": "małopolskie", "sub_category": "Gotowe dania i potrawy", "phrase": "Imbramowska kapusta na żurze"}