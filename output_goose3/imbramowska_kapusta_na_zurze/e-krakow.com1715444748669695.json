{"meta_description": "", "title": "Pustynia Błędowska Krak��w | | e-krakow.com", "content": "Czas na odkrycie terenów na północ od Krakowa - to tylko godzinka drogi od stolicy małopolski! Spotkamy się tu z różnego rodzaju atrakcjami - od chyba najsłynniejszej Pustyni Błędowskiej, poprzez średniowieczne warownie, doliny, skały, jaskinie z cennymi stanowiskami archeologicznymi. Pustynia Błędowska, to ewenement przyrodniczy nie tylko na terenie Polski, ale i całej Europy. Teren ten, to największy obszar piasków lotnych, jaki występuje na naszym kontynencie. Od przewodnika można było dowiedzieć się nawet tego, że żołnierze Afrika Korps Rommla ćwiczyli właśnie na tych piaskach. Zamek w Udorzu (na granicy gminy Wolbrom) zachował się w całkiem niezłym stanie. Wznoszony w ciągu XIV wieku, prawdopodobnie nigdy nie został ukończony, ale i tak warto go zobaczyć z bliska, choć oczywiście to nie jedyny tego typu obiekt godny polecenia na terenie Wyżyny Krakowsko-Częstochowskiej. Atrakcją doliny są za to specyficzne Zegarowe Skały. Są dogodnym miejscem do wspinaczki, ale można je też zdobyć bez czekana i liny. Widok ze skały... murowany. Za to w skałach znajdują się trzy jaskinie: Na Biśniku, Jasna i Zegarowa. Jaskinia Biśnik jest najstarszym stanowiskiem jaskiniowym neandertalczyka w Polsce. No i trzeba wspomnieć o nadprzemszańskich smakach: jagnięcina jurajska z owcy olkuskiej, tuszka gęsi zatorskiej, imbramowska kapusta za żurze, baksalory... Tak wykwintne potrawy popijamy \"Czarem Pustyni\" - napojem alkoholowym przygotowywanym z żyta i grochu uprawianych przy Pustyni Błędowskiej. A że \"Czar Pustyni\" wytwarzany jest na naturalnych składnikach - można spokojnie wypić większą ilość, bez przykrych dolegliwości, nawet na drugi dzień. Więcej informacji na stronie www.regio4trip.eu", "url": "http://www.e-krakow.com/zabawa/1142-Pustynia_B%C5%82%C4%99dowska", "category": "małopolskie", "sub_category": "Gotowe dania i potrawy", "phrase": "Imbramowska kapusta na żurze"}