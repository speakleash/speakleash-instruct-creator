{"meta_description": "", "title": "IMBRAMOWICKA KAPUSTA NA ŻURZE", "content": "Kuchnia regionalna nie przestaje mnie zaskakiwać. Kiedy wydaje się, że połączenia składników nie są już tajemnicą, poznaje kolejne. Odkrywanie nowego, czasem zapomnianego, odtwarzanego po latach, jest czymś wyjątkowym. To właśnie mnie zachwyca w kuchni regionalnej. Często piszecie, że pochodzicie z danego regionu i nie znacie prezentowanej potrawy. Nie dziwie się, bo zazwyczaj znane są wąskiemu gronu. Przygotowywane tylko w jednej miejscowości. Tak jest z tą potrawą. Skład i smak zaskakuje Kapusta kiszona jest charakterystyczna dla kuchni Słowian. W Polsce znana od wieków. Przerabiana na różne sposoby. Swoje dni ma na Boże Narodzenie. Serwowana w pierogach, krokietach, surówce, bigosie, kapuśniakach itd. Ta z beczek jest najlepsza. Kiszona z solą, a nie octem. W tej potrawie, kiszenie odbywa się przy pomocy żuru. Mieszkańcy Imbramowic w powiecie olkuskim w Małopolsce, mają wyjątkowe danie. Od XIX wieku, siekają biała kapustę, a następnie zalewają ją rozcieńczonym żurem. Pozostawiają na 12-24 godziny w ciepłym miejscu. Kapusta ulega lekkiemu zakwaszeniu. Z tak przygotowanej kapusty, przygotowywane są różne smakołyki. Wersja zasmażana i w postaci rzadkiej polewki z dodatkiem ziemniaków. Okraszona zieleniną, czasem grochem lub grzybami i słoniną. W wersji bezmięsnej z duszoną cebulką. Po ukiszeniu, żur się zlewa, a kapustę zalewa świeżą wodą i gotuje. Niektóre gospodynie pozostawiają żur i w nim gotują kapustę. Ja tak zrobiłem. Kapustę gotuje się, aż będzie miękka. Z duszoną cebulką, sporą ilością kopru, majeranku, soli i pieprzu. Do swojej wersji dodałem również lubczyku. Idealna do młodych ziemniaków z koperkiem i mielonych z kiszonej kapusty i gryki, bo kapusty nigdy dość – średnia główka białej kapusty (użyłem młodej)  – 1 spory pęczek koperku  – ½ litra żuru + ½ litra ciepłej wody  – sól i pieprz do smaku  – 1 łyżka majeranku  – świeży lub suszony lubczyk do smaku  – 2 spore cebule – kapustę drobno poszatkować. Przełożyć najlepiej do kamiennego garnka  – żur rozcieńczyć ciepłą wodą i wlać do kapusty. Dokładnie wymieszać. Płyn powinien przykrywać kapustę. Odstawiamy w ciepłe miejsce na 12-24 godziny (odstawiłem na 18 i była idealna)  – kapustę wraz z płynem, przenieść do garnka. Dodać połowę pęczka, drobno posiekanego koperku, sporą szczyptę soli i majeranek. Gotować aż kapusta będzie miękka. Zawartość garnka często mieszać, bo kapusta lubi się przypalić   – dodać zrumienioną, drobno pokrojoną cebulę, resztę koperku, sól, pieprz i lubczyk do smaku  – podawać do chleba lub gotowanych ziemniaków", "url": "https://weganon.pl/imbramowicka-kapusta-na-zurze/", "category": "małopolskie", "sub_category": "Gotowe dania i potrawy", "phrase": "Imbramowska kapusta na żurze"}