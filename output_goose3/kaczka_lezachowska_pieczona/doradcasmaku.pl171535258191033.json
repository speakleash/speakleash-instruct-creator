{"meta_description": "Kaczka pieczona w kawałkach - DoradcaSmaku - ten przepis cieszy się popularnością, sprawdź.", "title": "Kaczka pieczona w kawałkach - DoradcaSmaku.pl", "content": "Propozycja na pieczone - smaczne, delikatne i soczyste kawałki kaczki (piersi, skrzydełka i nóżki) w aromatycznej oprawie. PRZYGOTOWANIE: 1. Kaczkę dokładnie myjemy, osuszamy i dzielimy na kawałki. Odcinamy nogi, skrzydełka oraz piersi (nie pozbawiając ich skóry). * Pozostały korpus i szyjkę możemy wykorzystać do ugotowania niezwykle smacznego rosołu. We wszystkich kawałkach nacinamy skórę, oprószamy je solą, pieprzem oraz dobrze nacieramy ziołami (majerankiem, tymiankiem i cząbrem). Kawałki wkładamy do naczynia, przykrywamy folią i odstawiamy do lodówki do skruszenia mięsa i odpowiedniego przejścia wszystkich smaków oraz aromatów**. ** Kawałki możemy zostawić w lodówce na całą noc. 2. Następnie kawałki kaczki wkładamy do naczynia żaroodpornego i podlewamy je odrobiną wody. Kawałki układamy skórą do góry, tak aby wytapiający się z niej tłuszcz spływał po mięsie i nadawał mu delikatności oraz soczystości. Naczynie wstawiamy do piekarnika nagrzanego do 180 stopni C i pieczemy przez około 60 minut. W trakcie pieczenia podlewamy mięso od góry powstającym sosem. 3. Gotowe kawałki kaczki świetnie komponują się z delikatnym ryżem jaśminowym i świeżą sałatą. Życzę smacznego! :)", "url": "https://www.doradcasmaku.pl/przepis-kaczka-pieczona-w-kawalkach-352298", "category": "podkarpackie", "sub_category": "Gotowe dania i potrawy", "phrase": "Kaczka leżachowska pieczona"}