{"meta_description": "", "title": "Piołunówka Tucholska na liście Produktu Tradycyjnego - Aktualności - Powiat Tucholski", "content": "'Piołunówka Tucholska' Pani Marzeny Przytarskiej z Przyrowy została wpisana na Listę Produktu Tradycyjnego prowadzoną przez Ministra Rolnictwa i Rozwoju Wsi. Przypominamy, że w 2016 roku pani Marzena zdobyła za piołunówkę tucholską I miejsce w konkursie „Nasze Kulinarne Dziedzictwo – Smaki Regionów” podczas targów Lato na Wsi w Kujawsko Pomorskim Ośrodku Doradztwa Rolniczego w Minikowie. Organizatorem tego konkursu jest Polska Izba Produktu Regionalnego i Lokalnego. Rok później uzyskała nominację do nagrody „Perła” - jest to najwyższa nagroda, przyznawana przez Krajową Kapitułę Konkursu. Statuetka „PERŁA ” wręczana jest na Wielkim Finale Konkursu w Poznaniu, w czasie Targów „Smaki Regionów”. We wrześniu 2018 roku pani Marzena złożyła wniosek o wpis na listę produktów tradycyjnych prowadzoną przez Ministra Rolnictwa i Rozwoju Wsi. Taki wpis dotyczący piołunówki Tucholskiej dokonany został w maju 2019 roku.", "url": "https://www.tucholski.pl/asp/piolunowka-tucholska-na-liscie-produktu-tradycyjnego,7,artykul,1,581", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Piołunówka tucholska"}