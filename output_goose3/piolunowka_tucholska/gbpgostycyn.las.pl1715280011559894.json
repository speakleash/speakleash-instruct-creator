{"meta_description": "", "title": "Promocja książki kulinarnej – relacja | Gminna Biblioteka Publiczna w Gostycynie", "content": "W miniony piątek (15.10.) w bibliotece miała miejsce promocja książki kulinarnej „Kuchnia pogranicza nie ogranicza. Przepisy z Gostycyna i okolicy”. Promocji towarzyszyła wystawa starych przepiśników, zebranych od mieszkańców Gminy Gostycyn oraz wystawa sprzętów używanych dawniej w naszych kuchniach. Można było zobaczyć, do czego służyła kopunka czy makutra, jak wyglądały stare młynki do kawy, maszynki do mielenia mięsa i foremki do wyciskania masła np. na święta Wielkiej Nocy. Przed promocją, od godz. 16:00 jury w składzie: Maria Ollick (regionalistka, prezeska Borowiackiego Towarzystwa Kultury), Mariola Kotwica (szefowa kuchni w Szkole Podstawowej w Gostycynie), Aleksandra Karnowska (przewodnicząca Koła Gospodyń Wiejskich w Gostycynie) oceniało potrawy przygotowane na konkurs „Sielskie smaki”. Wyniki przedstawiają się następująco: I: Joanna Piesik: Nalewka z polskiej cytrynki, czyli z pigwowca I Sylwia Krajewska: Zapiekane bitki ze schabu jelenia z pieczarkami i papryką Promocję książki, zachowującej nasze lokalne dziedzictwo kulinarne, rozpoczęliśmy od wykładu Marii Ollick o kuchni Borowiaków. Prócz ciekawostek o tym, co spożywali nasi przodkowie był czas na naukę borowiackiej przyśpiewki. Złożyliśmy podziękowania na ręce pań, które podzieliły się swoimi przepiśnikami i starymi przepisami, uczestniczek warsztatów kulinarnych oraz uczestników konkursu „Kolewrotne smaki” na przepis do książki. Oto wyniki zespołu oceniającego w składzie: Mariola Kotwica, Aleksandra Karnowska, Marek Sass: Zapraszamy do biblioteki po książkę „Kuchnia pogranicza nie ogranicza. Przepisy z Gostycyna i okolicy” dofinansowaną ze środków Ministra Kultury, Dziedzictwa Narodowego i Sportu w ramach programu Narodowego Centrum Kultury „EtnoPolska 2021”. Partnerzy zadania: Szkoła Podstawowa w Gostycynie, Koło Gospodyń Wiejskich w Gostycynie, Gminny Ośrodek Kultury w Gostycynie", "url": "http://gbpgostycyn.las.pl/2021/10/19/promocja-ksiazki-kulinarnej-relacja/", "category": "kujawsko-pomorskie", "sub_category": "Napoje (alkoholowe i bezalkoholowe)", "phrase": "Piołunówka tucholska"}