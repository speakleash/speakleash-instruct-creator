{"meta_description": "Pikantny farsz z chorizo, fasoli, ryżu, papryki i chili, zapieczony we francuskim cieście, zmienia się w chrupiące pierożki, którym nie można się oprzeć.", "title": "Pierożki empanadas z chorizo i czerwoną fasolą", "content": "Kiełbasę, paprykę, chili i cebulę kroimy w kostkę, podsmażamy na patelni przez około 5-7 minut. Zawartość patelni przekładamy do miski, dodajemy fasolę i ugotowany ryż. Mieszamy. Na tę samą patelnię wykładamy koncentrat, wlewamy bulion, sos sojowy i przyprawy (sól, pieprz, paprykę w proszku, kumin). Gotujemy około 7 minut, aż sos zgęstnieje. Sos dodajemy do miski z farszem. Mieszamy i jeśli to konieczne solimy. Z ciasta francuskiego wykrawamy kółka, na które nakładamy farsz i sklejamy jak pierogi. Układamy na blaszce wyłożonej papierem do pieczenia i smarujemy roztrzepanym jajkiem. Posypujemy sezamem i pieczemy przez około 25 minut w temperaturze 200°C. Podajemy z listkami kolendry.", "url": "https://warzywneinspiracje.pl/przepisy/pierozki-empanadas-z-chorizo-i-czerwona-fasola/", "category": "lubelskie", "sub_category": "Gotowe dania i potrawy", "phrase": "Pierogi z czerwoną fasolą"}