{"meta_description": "Jak zjeść smacznie i zdrowo bez mięsa? Sprawdź łatwy przepis na wegetariańskie pierogi z soczewicą i fasolą. Dowiedz się jak robić pierogi. Prosty w przygotowaniu farsz z nasionek, pomidorów i ziół niesie skojarzenia z włoską kuchnią.... czy słusznie, nie wiem, podziel się z nami swoją opinią, jesteśmy ciekawi czy przysmak Moniki Ci smakował i czy udało Ci się za jego pomocą pokonać gastrofazę. Porównaj sposób gotowania Moniki z kuchennymi metodami Twojej mamy. Czy ona robiła to w ten sam sposób?", "title": "Czerwone pierogi z fasolą i soczewicą- przepis wegetariański", "content": "Monika zwykle zajmuje się korektą zjedztoziomowych tekstów, tym razem przedstawiła jednak swój przepis. Ogniste pierogi Moniki to danie jarskie. W środku mają czerwony farsz z rozgniecionych nasionek. W smaku przypominają coś, co w pobliskiej garmażerce sprzedają pod nazwą “pierogi włoskie”. Czy Ogniste pierogi Moniki jada się w słonecznej Italii? Tego nie wiem. Jednak polecam spróbować je u nas, nad Wisłą. Zacznij od farszu. Soczewicę i fasolę namocz (przez kilka godzin) w letniej wodzie tak, by spuchły. Ugotuj je, żeby zmiękły i rozgnieć na miazgę. Dodaj pozostałe składniki i wymieszaj. Teraz zrób ciasto. Wymieszaj wszystkie składniki i ugniataj, aż zrobi się jednolita masa, która będzie dawała się rozwałkować. Weź wałek i zrób z ciasta cieniutki placek. Wycinaj z ciasta koła przy pomocy szklanki lub kubka. W każde z ciastowych kółek wsadzaj farsz, a brzegi zagniataj widelcem. Uważaj by farsz nie dotykał tych części ciasta, które ze sobą łączysz. Tam, gdzie dostanie się farsz, ciasto nie będzie chciało się skleić. Resztę ciasta, pozostałą po wycinaniu, zagnieć i rozwałkuj od nowa. Gdy już ulepisz wszystkie pierogi, ugotuj je w osolonej wodzie. Przed podaniem podsmaż pierogi, by uzyskać chrupkość i złocisty kolor.", "url": "https://www.zjedztoziom.com/ogniste-pierogi-moniki", "category": "lubelskie", "sub_category": "Gotowe dania i potrawy", "phrase": "Pierogi z czerwoną fasolą"}