{"meta_description": "PIEROGI Z FASOLĄ I GRZYBAMI - Zostając w świątecznym klimacie dzisiaj pierogi z fasolą i grzybami suszonymi lub pieczarkami. Pierogi z fasolą i grzybami może aż", "title": "PIEROGI Z FASOLĄ I GRZYBAMI", "content": "Zostając w świątecznym klimacie dzisiaj pierogi z fasolą i grzybami suszonymi lub pieczarkami, jeśli wolicie. Pierogi z fasolą i grzybami przygotowuję dość często na zmianę z innymi nadzieniami. Generalnie pierogi wege i wszelkie sosy, gulasze czy zupy wege są u mnie bardzo lubiane i zawsze mile widziane. Tak sobie pomyślałam, że pokażę wam trochę propozycji świątecznych, takich nowszych i mniej oczywistych. I pierogi z fasolą i grzybami oraz kilka innych czekających na pokazanie świetnie mi się wpisały w takie postanowienie. Mamy już grudzień, więc święta za pasem! Gdy się ktoś mnie pyta, na jakie danie świąteczne czekam, to odkąd babcia nie żyje, to już na żadne. Kiedyś były to pierożki kruche z grzybami, podawane do barszczu czerwonego na zakwasie. U nas dania, takie jak na Wigilię jemy pół listopada i cały grudzień. Gotuję sporo na bloga, w końcu skądś się te zdjęcia i przepisy biorą. Także w okolicach 22 grudnia wszelkie śledzie, kapusty, pierogi, kluski, ciasta, grzyby, ryby, zupy i galarety nam już przysłowiowo bokiem wychodzą. Podobnie z Wielkanocą, około 6 tygodni wcześniej u nas już pełne menu było i będzie w akcji od początku roku mniej więcej. Dziwne to nasze jedzenie rodzinne takie codzienne, przez blogowanie zmienia się i nie jest takie samo jak w innych polskich domach. A u ciebie z czym są pierogi najchętniej jadane? Zastanawiam się jakie masz jeszcze zagnieć :D Dzisiaj znowu propozycja świąteczna, czyli pierogi z fasolą i grzybami suszonymi lub pieczarkami, można też połączyć leśne grzyby z hodowlanymi i tez jest super! • Jak zrobić ciasto na pierogi – tradycyjne pszenne (to PRZEPIS BABCI) • 10 sporych kapeluszy suszonych podgrzybków lub prawdziwków, mogą być też inne • 2 puszki lub słoiki fasoli białej (ja miałam ugotowaną, kupioną w słoikach, taki 350 g każdy mniej więcej) • Grzyby zalewa wrzącą wodą i zostawiam na noc do napęcznienia. Rano wyławiam je, kroję na mniejsze kawałki. Płyn, który został z moczenia staje się elementem zupy grzybowej. • Cebulę obieram, kroję w kostkę i smażę na oleju lub maśle. Dodaję grzyby i razem smażę na małym gazie tak około 8 minut. • W maszynce do mielenia mięsa mielę: fasolę, grzyby i cebulę. • Stolnicę posypuję mąką i wałkuję na niej cienkie ciasto. Wycinam kółka wycinarkami lub szklanką. Na środek każdego kółka układam łyżeczkę czubatą farszu. Rogi ciasta smaruję wodą i zlepiam dociskając widelcem lub palcami. Gdy jest potrzeba lekko je dodatkowo moczę wodą. • Pierogi układam na ściereczce wysypanej mąką i przykrywam, aby nie wysychały. Gotuję partiami kilka minut, aż wypłyną i zrobią się miękkie. Układam na talerzu wysmarowanym olejem, tak aby się nie stykały, muszą całkowicie wystygnąć przed mrożeniem na zapas. • Jeśli chcesz zjeść je od razu, wystarczy podać je prosto z wody z okrasą z masła, ja najczęściej tak ja widzicie, pierogi z fasolą i grzybami leśnymi lub pieczarkami opcjonalnie przygotowuję dzień wcześniej i podaję odsmażane, tu widzicie takie prosto z wody, polane masłem.", "url": "https://www.olgasmile.com/pierogi-z-fasola-i-grzybami.html", "category": "lubelskie", "sub_category": "Gotowe dania i potrawy", "phrase": "Pierogi z czerwoną fasolą"}