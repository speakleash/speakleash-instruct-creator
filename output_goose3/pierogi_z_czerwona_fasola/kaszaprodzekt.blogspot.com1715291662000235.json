{"meta_description": "", "title": "Pierogi z fasolą", "content": "Wiadomo - do zrobienia pierogów wystarczy mąka i woda, ale można też zaszaleć i wymieszać mąkę z kurkumą, kozieradką, papryką i solą. Dodać wrzątek i wyrabiać do uzyskania elastycznego ciasta. Wsypać sezam i wyrabiać aż rozłoży się równomiernie. Ciasto przykryć ściereczką i zająć się przyrządzeniem farszu.Cebulę i chili podsmażyć na oleju, pod koniec dodać czosnek i smażyć jeszcze chwilę. Natkę pietruszki drobno posiekać. Wszystkie składniki farszu wymieszać i zmiksować żyrafą (ja lubię wyczuwać kawałki fasoli więc nie miksuję na jednolitą masę), doprawić do smaku.Ciasto podzielić na dwie części, jedną część rozwałkować podsypując mąką, drugą część trzymać pod ściereczką. Wykrawać kółka, nakładać na środek każdego małą łyżeczkę farszu, zalepiać i gotować w osolonej wodzie.Polać dobrą oliwą, posypać ostrą papryką albo pieprzem.Sezam przyjemnie chrupie w zębach. Obawiałam się, że będzie robił dziury w cieście, ale tak się nie stało.Smacznego:)wygląda tak:Na opakowaniu jest napisane, że jest to japońska pikantna (ale tylko troszeczkę;)) mieszanka przypraw. Można ją stosować do zup, makaronu, ryżu, tostów, sałatek oraz każdego rodzaju mięsa.Skład: pieprz czerwony, skórka mandarynkowa, czarny sezam, glony, biały sezam, pieprz syczuański, imbir.Od siebie dodam, że do ryżu iprzyprawa ta jest naprawdę niezastąpiona. Gdybym musiała stołować się poza domem, zawsze miałabym ją w torebce :) Swój egzemplarz kupiłam w Kuchniach Świata.", "url": "http://kaszaprodzekt.blogspot.com/2010/01/pierogi-z-fasola.html", "category": "lubelskie", "sub_category": "Gotowe dania i potrawy", "phrase": "Pierogi z czerwoną fasolą"}