{"meta_description": "", "title": "Pierogi z fasolą czerwoną, ciecierzycą ,pomidorami suszonymi i kaparami", "content": "Przygotowanie farszu to nic innego jak zmiksowanie wszystkich składników na masę. Nie musi być idealnie gładka, kawałki fasoli fajnie wyglądają i smakują w pierogach.    Ciasto możemy zrobić przy pomocy robota kuchennego lub ręcznie wyrabiając. Do miski przesiewamy mąkę, dodajemy sól i gałkę muszkatołową. Odmierzamy 125 ml gotującej się wody i w niej rozpuszczamy masło. Zaraz gdy tylko się rozpuści wlewamy całość do naczynia z mąką. Mieszamy do momentu połączenia się składników. Po kilku minutach wyrabiania dodajemy rozbełtane widelcem jajko i wyrabiamy dalej do pożądanego efektu. Ciasto musi mieć gładką strukturę i być dobrze wyrobione. Gotowe ciasto zostawiamy na ok. 15 minut pod przykryciem (może być ściereczka lniana czy folia spożywcza spożywcza).\"Wypoczęte \" ciasto powinno być mięciutkie i elastyczne. Ciasto przekładamy na stolnicę, podsypujemy lekko mąką i rozwałkowujemy dość cienko. Ja swoje ciasto pokroiłam nożem na kwadraty i zlepiałam jak widać na zdjęciu. Technika lepienia i wykrawania dowolna.   Pierogi gotujemy w osolonej wodzie z dodatkiem łyżeczki masła.", "url": "https://www.przyslijprzepis.pl/przepis/pierogi-z-fasola-czerwona-ciecierzyca-pomidorami-suszonymi-i-kaparami", "category": "lubelskie", "sub_category": "Gotowe dania i potrawy", "phrase": "Pierogi z czerwoną fasolą"}