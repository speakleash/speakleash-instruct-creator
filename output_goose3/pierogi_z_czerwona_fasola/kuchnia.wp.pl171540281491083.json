{"meta_description": "Wyraziste w smaku, aromatyczne i pożywne. Takie właśnie są pierogi meksykańskie. Farsz przygotowujemy najczęściej ze zmielonej wołowiny i warzyw. Pierogi te doskonale komponują się z różnego rodzaju surówkami.", "title": "Pierogi meksykańskie - przepisy", "content": "Wyraziste w smaku, aromatyczne i pożywne. Takie właśnie są pierogi meksykańskie. Farsz przygotowujemy najczęściej ze zmielonej wołowiny i warzyw. Pierogi te doskonale komponują się z różnego rodzaju surówkami. Można je jeść na ciepło lub na zimno, w każdej wersji smakują wyśmienicie. Jak zrobić pierogi meksykańskie? Sprawdź nasze przepisy!   Pierogi meksykańskie to ciekawa odmiana dla tych pierogów, którymi zajadamy się w Polsce. Ich podstawą jest mięso, zwykle wołowe, ale często przyrządzane są też z mięsem wieprzowym lub z kurczakiem. Do farszu dodajemy warzywa. Zazwyczaj są to między innymi: cebula, kukurydza, czosnek, papryka, pomidory i czerwona fasola. Do pierogów meksykańskich używamy bazylii, soli, pieprzu i oregano. Możemy podawać je z sosem salsa lub pomidorowym. Oto kilka naszych przepisów na pierogi meksykańskie. 1. Zaczynamy od zrobienia rozczynu z drożdży, w proporcjach: 1 łyżka mąki i śmietany, 1 łyżka cukru i 1 łyżka mleka. Łączymy z sobą i odstawiamy w ciepłe miejsce do wyrośnięcia. 2. Dodajemy wszystkie pozostałe składniki na ciasto do drożdży i ponownie odstawiamy do wyrośnięcia. 3. Możemy przejść do przygotowania farszu. Filet z kurczaka myjemy dokładnie, suszymy i kroimy w kosteczkę. Mieszamy z przyprawą do gyrosa i smażymy na oleju na złocisty kolor. 4. Do wystudzonego mięsa dodajemy ketchup, starty ser żółty, przysmażone z cebulą pieczarki, drobno posiekaną paprykę i kukurydzę i mieszamy dokładnie ze sobą wszystkie składniki. 5. Wyrośnięte ciasto rozwałkowujemy na stolnicy, następnie wykrawamy szklanką kółka, nakładamy farsz i zlepiamy pierogi. Tak zrobione pierogi smarujemy roztrzepanym jajkiem. 6. Gdy pierogi jeszcze nieco podrosną, wstawiamy je do piekarnika rozgrzanego do 200 stopni C, na 25 minut. Po upieczeniu smarujemy je masłem i przykrywamy ściereczką. Gotowe! 1. Wykładamy mąkę na stolnicę, dodajemy jajko i masło, zagniatamy ciasto, stopniowo dolewając letnią wodę, aż ciasto będzie elastyczne i gładkie. 2. Ciasto dzielimy na 2 równe części, każdą z nich rozwałkowujemy na około 0,5 cm grubości, w razie potrzeby podsypujemy mąkę. Zawijamy w folię spożywczą i odkładamy na chwilę. 4. Pomidory i paprykę myjemy, z papryki usuwamy gniazda nasienne, kroimy warzywa w kostkę, dodajemy je do cebuli. 5. Do warzyw przekładamy mielone mięso, smażymy przez 20 minut. Doprawiamy pierzem i solą, dodajemy koncentrat pomidorowy, bazylię, oregano i fasolę. Dokładnie mieszamy i odstawiamy do wystygnięcia. 6. Z ciasta wycinamy szklanką okręgi. Nakładamy farsz na każdy okręg i zawijamy. 7. Zagotowujemy 2 litry wody osolonej. Wrzucamy pierogi na wrzącą wodę i gotujemy przez 3 - 4 minuty, aż wypłynął na wierzch. 8. Pierogi cedzimy za pomocą durszlaka lub wyjmujemy łyżką cedzakową na talerz. Podajemy od razu po przygotowaniu. Gotowe. Chcesz się pochwalić swoimi kulinarnymi osiągnięciami? Masz ciekawy przepis? Prześlij nam przez dziejesie.wp.pl", "url": "https://kuchnia.wp.pl/pierogi-meksykanskie-przepisy-6557197049710209a", "category": "lubelskie", "sub_category": "Gotowe dania i potrawy", "phrase": "Pierogi z czerwoną fasolą"}