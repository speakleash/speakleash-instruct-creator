{"meta_description": "", "title": "Pierogi z czerwoną fasolą", "content": "Pierogi z czerwoną fasolą. Na Liście Produktów Tradycyjnych figurują od 2 lipca 2014 r. Wyrób został zarejestrowany w kategorii gotowe dania i potrawy. To duże gotowane pierogi, które podaje się na gorąco prosto z wody lub dodatkowo przypieka na tłuszczu i okrasza. Mają tradycyjny kształt, z brzegiem ściśniętym na płasko; w przekroju przypominają łezki. Ciasto ma barwę jasnobeżową, a nadzienie – brązowo-fioletową. Każdy pieróg nadziewany jest farszem o ścisłej, spójnej konsystencji. Jest miękki, a przy jedzeniu nie rozpada się. W potrawie dominuje smak i zapach czerwonej fasoli z dodatkiem przesmażonej cebulki i wędzonego podgardla oraz ziół (majeranku, oregano, ziół prowansalskich i kminku).", "url": "https://www.polskasmakuje.pl/produkt/pierogi-z-czerwona-fasola/", "category": "lubelskie", "sub_category": "Gotowe dania i potrawy", "phrase": "Pierogi z czerwoną fasolą"}