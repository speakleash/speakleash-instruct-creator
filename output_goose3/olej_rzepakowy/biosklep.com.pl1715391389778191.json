{"meta_description": "Ekologiczny Olej Rzepakowy • Sklep ze zdrową żywnością • Internetowy sklep ekologiczny BioSklep.com.pl", "title": "Olej Rzepakowy BIO • Duży wybór • BioSklep", "content": "Dietetycy rekomendują jego codzienne stosowanie wszystkim, którzy chcą przez długie lata cieszyć się dobrym zdrowiem. Do czego stosować olej rzepakowy i jakie są jego dobroczynne właściwości? Odpowiedzi na te pytania oraz dawka wiedzy o najzdrowszym oleju świata czekają pod produktami. Olej rzepakowy uchodzi obecnie za najbardziej wartościowy ze wszystkich olejów roślinnych. Zyskał przydomek \"oliwy Północy\", gdyż w naszej części Europy jest tak samo powszechny i ceniony, jak oliwa z oliwek w krajach południowych, dostarczając nawet większego bogactwa cennych składników, niż słynna extra virgin. Domyślne Nazwa produktu od A do Z Nazwa produktu od Z do A Od najniższej ceny Od najwyższej ceny Któż nie podziwiał choć raz cudnie żółtych pól na przełomie kwietnia i maja? Widok tak charakterystyczny dla polskiego wiosennego krajobrazu to nic innego jak rzepak, roślina o czarnych oleistych nasionach dających „oliwę Północy” - olej rzepakowy. Rzepak to jedna z najważniejszych uprawnych roślin oleisto-białkowych. Szczególnie popularny w Europie, każdej wiosny pokrywa pola dywanem drobnych kwiatów, o intensywnie żółtej barwie, licznie wabiących poszukujące pyłku pszczoły. Olej rzepakowy tłoczy się z kulistych ciemnych nasion na zimno lub na gorąco – w zależności od późniejszego przeznaczenia. Olej z rzepaku nie dość, że jest ogólnodostępnym i niedrogim produktem, wyróżnia się bardzo wysoką zawartością pożądanych substancji. Tak cenne ze zdrowotnego punktu widzenia nienasycone kwasy tłuszczowe (omega-3, omega-6 i omega-9) stanowią aż 90% składu każdej jego kropli. Dodatkowo odznacza się najniższą spośród wszystkich olejów roślinnych ilością nasyconych kwasów tłuszczowych (mniejszą, niż 7%). Ponadto olej ten cechuje optymalna, korzystna ze zdrowotnego punktu widzenia, proporcja obecnych kwasów omega-6 (kw. linolowy) do omega-3 (kw. α-linolenowy). Olej rzepakowy oprócz solidnej dawki dobroczynnych nienasyconych kwasów tłuszczowych (NNKT) dostarcza też sporej ilości wartościowych związków towarzyszących, takich jak sterole roślinne, fosfolipidy, związki fenolowe oraz witaminy A, E i K. Wiedząc to wszystko miano \"oliwy Północy\" wydaje się lekkim niedopowiedzeniem.  Przy okazji omawiania właściwości produktu, należy wspomnieć też o jednej ważnej zależności. Chociaż zasadniczo skład nasion rzepaku jest stały, warto zauważyć, że na proporcje jego poszczególnych elementów znacząco wpływa sposób uprawy – olej rzepakowy BIO z produkcji ekologicznej osiąga w tym wypadku najkorzystniejsze wyniki. Co pewien czas pojawiają się informacje o szkodliwości oleju rzepakowego, jako źródła toksycznego kwasu erukowego i glukozynolanów. To niestety wciąż powracający mit, fałszywie dyskredytujący znaczenie zdrowotnych właściwości oleju z rzepaku. Prawdą jest, że niektóre odmiany rzepaku zawierają kwas erukowy, jednak inne (m.in. odnalezione w Kanadzie) są go zupełnie pozbawione. Wykorzystując właściwości tej drugiej grupy, kilkadziesiąt lat temu prowadzono intensywne prace nad poprawą jakości nasion, uzyskując tzw. rzepak typu \"Canola\" (skrót od Candian Oilseed Low-Acid, czyli kanadyjskich niskokwasowych nasion oleistych). W ten sposób ulepszony rzepak jest bezpieczny, wolny od wyżej wspomnianych szkodliwych substancji, a dodatkowo posiada rekordową zawartość związków bioaktywnych. Co ciekawe, olej rzepakowy zaliczany jest do grupy żywności funkcjonalnej, czyli takiej, która wpływa wyjątkowo korzystnie na prawidłową pracę ludzkiego organizmu. Olej rzepakowy zawiera wysoce pożądane substancje biologicznie czynne, a jego regularne spożywanie pomaga ustrzec się przed zapadnięciem na różne choroby cywilizacyjne. Wśród najistotniejszych pozytywnych działań \"polskiego złota\" koniecznie należy wyróżnić: • warunkowanie prawidłowego rozwoju układu nerwowego, mózgu oraz siatkówki oka odbywającego się w życiu płodowym – z tego powodu olej rzepakowy jest niezwykle ważnym produktem diety przyszłych mam, zwłaszcza w III trymestrze ciąży, To zależy. Odmienne techniki tłoczenia oleju rzepakowego odpowiadają za uzyskanie produktów o różnych właściwościach i zastosowaniach. Co ciekawe, w przypadku ekologicznego oleju z rzepaku, niezależnie od procesu, w jakim powstał, dostarcza on zawsze wielu cennych składników. Ten rodzaj oleju uznawany jest za najcenniejszy. Tłoczenie nasion w niskich temperaturach pozwala zachować pełnię prozdrowotnych wartości w każdej jego pojedynczej kropli. Tak pozyskany olej rzepakowy wyróżnia się głęboką żółtą barwą, bogatym aromatem oraz wyrazistym smakiem. Delikatne zmętnienie lub osad na dnie butelki to naturalne cechy produktu, potwierdzające walory nierafinowanego tłuszczu. Olej rzepakowy tłoczony na zimno świetnie sprawdza się jako składnik sosów do sałatek, surówek i gotowanych warzyw. Można dodawać go do smakowitych past, kremów czy dipów – warto przygotować na jego bazie domowy majonez, pesto lub hummus. Kilka kropel dodanych do świeżo wyciskanych soków owocowo-warzywnych i zielonych koktajli zwiększy przyswajalność zawartych z nich (a rozpuszczalnych jedynie w tłuszczach) witamin A, D, E i K. Chcąc cieszyć się naturalnymi właściwościami takiego oleju, należy go odpowiednio przechowywać. Zimnotłoczony olej rzepakowy najlepiej trzymać w zacienionym, chłodnym miejscu o stałej temperaturze pomiędzy 4 a 10°C. Idealna do tego celu będzie lodówka oraz szczelnie zakręcane szklane butelki z ciemnego szkła. Tłoczony na gorąco olej rzepakowy poddawany jest dodatkowemu procesowi oczyszczania. Tak powstały wyrób charakteryzuje się łagodnym smakiem, delikatną barwą i brakiem zapachu, oferując możliwość wszechstronnego zastosowania. Rafinowany olej z rzepaku wyróżnia wysoka zawartość jednonienasyconych kwasów omega-9 (kw. oleinowego) – ponad 60% składu. Co za tym idzie – odznacza się dużą stabilnością w kontakcie z wysoką temperaturą, a jego punkt dymienia to 205°C – dopiero wtedy zaczyna się palić i rozpadać na szkodliwe związki chemiczne. Dzięki temu jest bezpiecznym wyborem o szerokim zastosowaniu kulinarnym. To niezastąpiony tłuszcz w każdej kuchni – doskonale nadaje się do smażenia, pieczenia, gotowania i duszenia. Świetnie sprawdza się w domowych przetworach – do zalewania ziół, grillowanych warzyw, zimowych sałatek czy grzybów. Tak zakonserwowane produkty zachowają piękną barwę i pełnię aromatu przez długie miesiące, przywołując ulubione smaki lata w ciągu szarych jesiennych dni! Warto wspomnieć, że rafinowany olej rzepakowy stanowi dobry, znacznie zdrowszy zamiennik masła i margaryny w słodkich wypiekach. To wybór korzystniejszy ekonomiczne (niska cena), ekologicznie (produkcja roślinna jest bardziej przyjazna środowisku od zwierzęcej) oraz doskonała alternatywa dla wegetarian i wegan, pozwalająca cieszyć się klasycznym smakiem tradycyjnych deserów. Ponadto ciasta pieczone z dodatkiem oleju roślinnego dłużej zachowują świeżość, puszystość i smakowity wygląd. Codzienna suplementacja tłoczonym na zimno olejem rzepakowym to prozdrowotny nawyk, który warto wdrożyć. Już jedna łyżka \"polskiego złota\" przyjmowana regularnie na czczo poprawia odporność, usprawnia pracę układu trawiennego oraz pomaga zapobiegać stanom depresyjnym. Jeśli picie czystego oleju stanowi zbyt duże wyzwanie dla naszych kubków smakowych, można przyrządzić na jego bazie równie dobroczynną miksturę – wystarczy szklanka letniej wody, łyżeczka miodu, plaster cytryny oraz oczywiście łyżka oleju rzepakowego! Taki napój o poranku pozwoli zdrowo i przyjemnie rozpocząć każdy dzień. Dietetycy zalecają przyjmowanie 2 łyżek stołowych, czyli ok. 30 g oleju rzepakowego każdego dnia. Przykładowo, taka właśnie porcja pokrywa całkowite dzienne zapotrzebowanie na witaminę E oraz ponad połowę rekomendowanej dozy witaminy K1 (filochinonu). Ta druga substancja bierze udział w procesie krzepnięcia krwi, a także ma istotne znaczenie w profilaktyce i leczeniu osteoporozy. Filochinon występuje licznie w warzywach liściowych oraz natkach, dlatego spożywając zieloną sałatkę skropioną zimnotłoczonym olejem rzepakowym, można łatwo uzupełnić jego pełną dawkę w diecie. Ilość kalorii zawartych w poszczególnych produktach spożywczych ma istotne znaczenie zwłaszcza dla osób na diecie i dbających na co dzień o szczupłą sylwetkę. Większość tłuszczów roślinnych posiada zbliżone wartości pod tym względem – około 850 kcal w 100 g produktu. Co bardziej istotne, olej rzepakowy charakteryzuje wysoka gęstość odżywcza, czyli w każdej kropli dostarcza ogromnej dawki prozdrowotnych substancji niezbędnych do prawidłowego funkcjonowania organizmu. To nie puste kalorie, a prawdziwy zastrzyk zdrowia! Chcąc dodatkowo kontrolować ilość przyjmowanych kcal, warto rozważyć zakup oleju rzepakowego w sprayu lub nakładanie na butelkę specjalnego atomizera. Dzięki dość lekkiej konsystencji można rozpylić olej w postaci delikatnej mgiełki – równomiernie pokrywając niewielką jego ilością patelnię do smażenia lub doprawiając sałatkę ze świeżych warzyw. Codzienne spożywanie odpowiedniej dawki oleju rzepakowego korzystnie wpływa na urodę. Wysoka zawartość tokoferoli o właściwościach przeciwutleniających oraz obecność witamin A i E to skuteczny oręż w walce z upływającym czasem. Polecany zarówno do stosowania wewnętrznego, jak i zewnętrznego olej roślinny, wykazuje działanie odżywcze, nawilżające i wzmacniające. Pozwala opóźnić procesy starzenia, a także przywrócić jędrność i elastyczność skórze w każdym wieku. Dzięki zastosowaniu zabiegu olejowania włosy stają się błyszczące, sprężyste i w widocznie lepszej kondycji. Entuzjaści samodzielnego wytwarzania naturalnych kosmetyków chętnie sięgają po rafinowany lub dezodoryzowany olej rzepakowy. Jego ledwo wyczuwalny aromat umożliwia tworzenie środków pielęgnacyjnych o dowolnej kompozycji zapachowej – wystarczy dodać kilka kropel ulubionego olejku eterycznego. Przystępna cena, ekologiczne pochodzenie oraz pewny skład bez szkodliwych substancji to dodatkowe atuty tego oleju. Chcąc w zaciszu domowej łazienki poczuć się jak w ekskluzywnym SPA, wystarczy tylko chwila przygotowań i produkty obecne zazwyczaj w każdym domu. Olej rzepakowy wzbogacony o fusy z porannej kawy i łyżkę miodu sprawdzi się jako świetny peeling antycellulitowy do ciała. Duża skala produkcji, stosunkowo proste metody ekstrakcji oraz dobre właściwości przechowalnicze skutkują atrakcyjną ceną oleju rzepakowego. W porównaniu z kosztem nabycia butelki oliwy z oliwek extra virgin to często nawet kilkukrotna oszczędność, przy jednoczesnym dostarczaniu tej samej, jeśli nie większej ilości dobroczynnych substancji. Tańsze są zazwyczaj oleje rafinowane, droższe – nieoczyszczone oleje zimnotłoczone BIO.  Tak jak w przypadku wszystkich produktów spożywczych – ważne jest, aby pochodziły one z zaufanych źródeł i były przechowywane w sposób gwarantujący ochronę ich cennych właściwości. Z tego powodu olej rzepakowy najlepiej kupować w sklepach ze zdrową żywnością. Krótko podsumowując, olej z rzepaku warto włączyć do swojego codziennego jadłospisu i spożywać regularnie, by dłużej cieszyć się pełnią zdrowia i dobrym samopoczuciem. To skuteczne remedium na wiele współczesnych chorób cywilizacyjnych, nieocenione w profilaktyce cukrzycy, miażdżycy, nadciśnienia, otyłości, a nawet depresji, dlatego sięgaj po dawkę ekologicznego oleju rzepakowego każdego dnia.", "url": "https://biosklep.com.pl/olej-rzepakowy", "category": "lubelskie", "sub_category": "Oleje i tłuszcze (masło, margaryna itp.)", "phrase": "Olej rzepakowy"}