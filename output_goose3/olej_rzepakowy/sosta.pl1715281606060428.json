{"meta_description": "Olej rzepakowy i oliwa z oliwek to produkty, które cieszą się ogromną popularnością. Który z nich jest zdrowszy?", "title": "Olej rzepakowy a oliwa z oliwek- co wybrać?", "content": "Olej rzepakowy i oliwa z oliwek to produkty, które cieszą się ogromną popularnością. Wiele osób zastanawia się jednak, który z nich jest korzystniejszy dla naszego zdrowia i który lepiej będzie wybrać do kulinarnych eksperymentów. Postaramy się rozwiać te wątpliwości! Olej rzepakowy jest najczęściej i najchętniej używanym tłuszczem. I słusznie, gdyż jego właściwości są naprawdę imponujące. Przede wszystkim, olej rzepakowy jest cennym źródłem jednonienasyconych i wielonienasyconych kwasów tłuszczowych. Poza tym, w składzie dobrego oleju rzepakowego znajduje się całe mnóstwo kwasu oleinowego, linolowego, a także kwasu alfa-linolenowego. Olej bogaty jest w witaminę E i K, a także spore ilości steroli roślinnych. To wszystko sprawia, że jego działanie na organizm jest wyjątkowo dobroczynne. Nienasycone kwasy tłuszczowe doskonale wspomagają działanie naszego układu krwionośnego, a do tego regulują pracę serca. Istnieją badania świadczące o tym, że olej rzepakowy może realnie obniżać ryzyko wystąpienia udaru, a także chorób nowotworowych. Tajemnica tkwi nie tyle w samej obecności kwasów tłuszczowych w składzie, ale w idealnej ich proporcji- w przypadku oleju rzepakowego, proporcja kwasów omega-6 i omega-3 wynosi 2:1 i jest najkorzystniejsza dla naszego zdrowia. Oliwa z oliwek kojarzy nam się przede wszystkim z kuchnią śródziemnomorską. Dieta środziemnomorska uznawana jest za najzdrowszą na świecie. Jest w tym sporo racji, jednak całe bogactwo kwasów omega-3, w jakie obfituje tamtejsza dieta nie bierze się bynajmniej ze stosowania oliwy z oliwek, a raczej ze spożywania owoców morza i ryb w dużych ilościach. Warto wiedzieć, że choć w wielu przepisach kulinarnych pojawia się właśnie oliwa, warto zastąpić ją nierafinowanym olejem rzepakowym. Dlaczego? Przede wszystkim ze względu na zawartość nienasyconych i nasyconych kwasów tłuszczowych. Oliwa z oliwek zawiera o wiele mniej kwasów omega-6 od oleju rzepakowego. Różnica pojawia się także w zawartości witaminy E – w oleju rzepakowym jest jej o wiele więcej niż w oliwie z oliwek. Pojedynek olej rzepakowy vs. oliwa z oliwek uważamy za rozstrzygnięty. Bez wątpienia lepiej wypada olej rzepakowy, który ma o wiele bogatszy skład i lepsze działanie na organizm. Warto jednak podkreślić istotną kwestię- bardzo ważne jest nie tylko to, by wybrać olej rzepakowy, ale także to, by wybrać olej z pewnego źródła, o doskonałej jakości. Zdecydowanie najlepszym wyborem jest nierafinowany, nieoczyszczony olej rzepakowy dostępny w naszej ofercie. Warto jednak pamiętać, że olej ten wymaga odpowiedniego przechowywania z dala od nadmiernych promieni słonecznych, najlepiej w szklanej butelce. Bardzo ważny jest również fakt, że olej rzepakowy nierafinowany nie nadaje się do smażenia ani żadnej innej obróbki cieplnej. W wyniku działania wysokiej temperatury łatwo traci swoje właściwości. Olej rzepakowy możesz zastosować do sałatki, sosów czy marynaty do mięsa. Z pewnością sprawdzi się doskonale! Jest jeszcze jeden powód, dla którego warto wybrać olej rzepakowy- rzepak to roślina, która wyjątkowo kojarzy nam się z Polską i pięknie zażółconymi polami, które nieodmiennie zachwycają każdego. Warto wspierać to, co lokalne, czerpiąc z natury to, co najlepsze. Po zimnotłoczony, nierafinowany olej rzepakowy serdecznie zapraszamy do naszego sklepu!", "url": "https://www.sosta.pl/olej-rzepakowy-a-oliwa-z-oliwek-cowybrac/", "category": "lubelskie", "sub_category": "Oleje i tłuszcze (masło, margaryna itp.)", "phrase": "Olej rzepakowy"}