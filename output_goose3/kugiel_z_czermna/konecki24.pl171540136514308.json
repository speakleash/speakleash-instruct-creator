{"meta_description": "Mieszkańcy powiatu koneckiego doskonale znają smak kugla. Nasza regionalna potrawa  z zapiekanych ziemniaków z mięsem nie jest jednak powszechnie znana i w", "title": "Prostota przepisu na kugiel i jego smak zachwycają od lat", "content": "Mieszkańcy powiatu koneckiego doskonale znają smak kugla. Nasza regionalna potrawa z zapiekanych ziemniaków z mięsem nie jest jednak powszechnie znana i wciąż budzi zainteresowanie wśród tych, którzy zachwycają się nie tylko jej smakiem, ale i sposobem przygotowania. - Pracowałem w gminie Fałków przed laty. Podczas jednego ze spotkań poczęstowano mnie kuglem. Dziś chciałem, żeby ten smak poznał znakomity mistrz kuchni- opowiada, mieszkaniec Radomska, pomysłodawca I Dnia Kugla z Czermna. Jak opowiada to właśnie postawienie na zdrowe i tradycyjne żywienie pozwoliło mu wyzdrowieć.Podczas spotkania zorganizowanego w sali konferencyjnej Urzędu Gminy w Fałkowie można było spróbować tradycyjnego kugla z Czermna, wpisanego na na listę produktów tradycyjnych Ministerstwa Rolnictwa i Rozwoju Wsi, który wypiekaz Czermna Kolonii. - Przepis na kugiel mam od mojej praprababci. To danie żydowskie, koszerne, które ściśle związane jest z naszą gminą. Nie jest trudne w wykonaniu, ale trzeba robić je zgodnie z przepisem. Ważny jest np. wybór ziemniaków oraz czas pieczenia - mówi pani Bożena. Kugiel chwalił też wójt. - Od zawsze pieczemy go z moją żoną w domu prawie w każdą sobotę. Bardzo lubi go nasza cała rodzina - mówił.Mistrz kuchni Aurelio Wilk opowiadał o znaczeniu tradycyjnej kuchni w zdrowym odżywianiu i wystrzeganiu się w nim produktów zawierających azotany. - Podawanie sobie do organizmu azotanów powoduje to, że nasz organizm ma więcej lat niż jest rzeczywiście - mówił Wilk. - Po raz pierwszy spotkałem się z kuglem. Proces jego powstawania jest mozolny i długotrwały, a dziś w restauracjach potrawa ma być podawana i przygotowywana szybko - opowiadał.Przepis na kugiel z Czermnaskładniki:3 kg ziemniaków (najlepiej dwóch rodzajów: żółte i białe)1 kg żeberek2,3 cebuleszklanka mlekasól, pieprzsmalec do wysmarowania rondlaPrzygotowanie:Ziemniaki obrać i zetrzeć na tarce. Cebulę pokroić w drobną kostkę. Żeberka pokroić na małe kawałki. Wszystkie składniki zmieszać ze sobą, doprawić solą i pieprzem do smaku. Formę wysmarować smalcem. Piec w piekarniku ok. czterech godzin, choć tradycyjnie polecane jest pieczenie całą noc w piecu chlebowym.", "url": "https://konecki24.pl/artykul/ps-106452-prostota-przepisu-na-kugiel-i-jego-smak-zachwycaja-od-lat/994251", "category": "świętokrzyskie", "sub_category": "Gotowe dania i potrawy", "phrase": "Kugiel z Czermna"}