{"meta_description": "Pod koniec czerwca br. odbył się wyjazd studyjny do Kazimierza Dolnego w ramach operacji „Innowacyjne formy przedsiębiorczości w małym przetwórstwie, krótkie łańcuchy dostaw”, w ramach PROW 2014-2020. Organizatorem wyjazdu był MODR.", "title": "Wyjazd studyjny pn. „Innowacyjne formy przedsiębiorczości w małym przetwórstwie, krótkie łańcuchy dostaw” | Małopolski Ośrodek Doradztwa Rolniczego", "content": "W dniach 26-27.06.2019 r. odbył się wyjazd studyjny do Kazimierza Dolnego w ramach operacji „Innowacyjne formy przedsiębiorczości w małym przetwórstwie, krótkie łańcuchy dostaw”, w ramach Programu Rozwoju Obszarów Wiejskich na lata 2014-2020 – Schemat II. Instytucja Zarządzająca – Minister Rolnictwa i Rozwoju Wsi. Organizatorem wyjazdu był Małopolski Ośrodek Doradztwa Rolniczego z siedzibą w Karniowicach. Celem projektu było przekazanie innowacyjnych rozwiązań w małym przetwórstwie, o zróżnicowanych kierunkach produkcji, w zakresie rozwoju przedsiębiorczości na obszarach wiejskich oraz organizacji łańcucha dostaw produktów żywnościowych poprzez prezentację dobrych praktyk. Grupą docelową wyjazdu studyjnego było 20 osób z terenu województwa małopolskiego w tym: Pan Karol Sepielak z-ca dyrektora MODR, doradcy działających na rzecz rozwoju obszarów wiejskich oraz rolnicy prowadzący różne formy działalności przetwórczej w ramach krótkich łańcuchów dostaw. W trakcie wyjazdu uczestnicy zapoznali się z systemem funkcjonowania małego przetwórstwa z dystrybucją produktów oraz instrumentem działań partnerskich w ramach współpracy z LGD na rzecz tworzenia systemów sprzedaży produktów żywnościowych w ramach lokalnej przedsiębiorczości. Zaprezentowane zostały gospodarstwa o rożnych kierunkach produkcji: przetworów z płatków i owoców róży, przetworów z owoców miękkich przetwórstwo mięsne, produkcja oliwy oraz ekologicznej stacji herbat i ziół. Wizyta studyjna rozpoczęła się spotkaniem w Bochotnicy z przedstawicielami Zarządu LGD oraz prelekcja nt. lokalnej przedsiębiorczości. W strukturach swej działalności LGS zrzesza lokalnych producentów. Swoje działanie skupia na promocję, innowację, wchodzenie małych przedsiębiorstw na rynki lokalne. Kolejnym punktem szkolenia były wizyty w pięciu podmiotach lokalnej przedsiębiorczości. Uczestnicy szkolenia odwiedzili: Mikroprzedsiębiorstwie przetwórstwa lokalnego pn. „Manufaktura Różana” w Końskowoli specjalizujące się w produkcji sadzonek róż. Łącząc pasję oraz zamiłowanie, które swe odzwierciedlenie znalazło w domowej kuchni. Przez lata zalety domowych specjałów doceniane były wyłącznie przez domowników. Rosnący popyt na tradycyjne specjały przyczynił się do uruchomienia lokalnej przetwórni różanych specjałów według starych tradycyjnych przepisów. Produkowane ręcznie od zbioru z własnej plantacji leżącej w otulinie Kazimierskiego Parku Krajobrazowego aż po efekt finalny. Powstała Manufaktura Różana z Izbą Produktu Lokalnego wychodzi naprzeciw turystom odwiedzającym cały subregion trójkąta turystycznego Kazimierz Dolny – Nałęczów – Puławy, gdzie można skosztować i nabyć produkt przez cały rok. „Moje Owoce” w Klementowicach. Firma została założona w 2012 r. przez właścicielkę, która od trzydziestu lat wraz z mężem prowadzi gospodarstwo rolne specjalizujące się w uprawie malin. Tradycją gospodarstwa było robienie przetworów z malin według tradycyjnych receptur przekazywanych z pokolenia na pokolenie. Przez wiele lat doceniane jedynie przez znajomych i domowników. Rosnące zapotrzebowanie przyczyniło się do podjęcia decyzji o uruchomienia małej przetwórni. Bezpośrednie sąsiedztwo plantacji z wytwórnią przyczynia się do wykorzystania w produkcji surowców najwyższej jakości. Powstałe soki i musy wytwarzane są wg tradycyjnych metod produkcji. Pierwszymi produktami były wyroby z malin, czyli syrop, mus i sok malinowy. Gospodarstwo swoją działalność rozpoczynało od dwóch flagowych produktów. Obecnie w swojej ofercie posiada 13 różnych smakowitych przetworów i stale się rozwija. Stacja Badawcza Ekologii w DOLINIE SZKŁA w Kęble. Rodzinne gospodarstwo ekologiczne specjalizujące się w uprawie i przetwórstwie ziół i herbat. Pozyskane zioła są przetwarzane i sprzedawane bezpośrednio w gospodarstwie jak również na lokalnych targach. Gospodarstwo prowadzi również warsztaty edukacyjne dla różnych grup wiekowych. Z uwagi na rosnące zainteresowanie produktami ekologicznymi w gospodarstwie prowadzona jest obecnie modernizacja w celu rozszerzenia zakresu produkcji. „Swojskie Wędliny” w Bronicach. Firma rodzinna zajmująca się produkcją wędlin od pokoleń. Przywiązanie do tradycji skłoniło właścicieli do otwarcia masarni produkującej lokalne wędliny, oparte na tradycyjnych przepisach. „Swojskie Wędliny” oparte na tradycyjnych lokalnych recepturach trafiają w gusta najwytrawniejszych smakoszy. Masarnia prowadzi kontrolowany proces produkcyjny od pola do stołu, na który trafiają pyszne wędzonki – kiełbasy, szynki, schaby, pasztety i inne wyroby. W ofercie masarni znajduje się „kiełbasa bronicka” wpisana na Ministerialną Listę Produktów Tradycyjnych jako produkt tradycyjny. „Skarby Natury” w Zabłociu. Gospodarstwo ekologiczne z dwudziestoletnia tradycją. Podstawowymi uprawami są rośliny zbożowe, oleiste, strączkowe oraz zioła. Pozyskane nasiona są przetwarzane, konfekcjonowane i sprzedawane bezpośrednio konsumentom. Wykorzystanie własnych surowców pozwala na zachowanie cyklu produkcyjnego „od pola do stołu” i zapewnienie najlepszej jakości produktów. „Skarby Natury” to również „Zagroda Edukacyjna”, jeden z obiektów „Ekomuzeum Lubelszczyzny - Żywa Tradycja” i częścią sieci ścieżek edukacyjnych „Z lasu, pola i ogrodu”. Dodatkowym punktem podczas wizyty studyjnej było zwiedzanie malowniczego Kazimierza Dolnego, wizyta na Górze trzech krzyży, zamku i baszcie, co przyczyniło się do pogłębienia wiedzy z zakresu dziedzictwa kulturowego jako nieodzowny element tożsamości lokalnej. Różnorodność prezentowanych przedsięwzięć pokazała możliwość wykorzystania własnego potencjału lokalnych produktów poprzez różne formy sprzedaży bezpośredniej oraz przyczynią się do rozwoju ciekawych inicjatyw w zakresie rozwoju działalności wytwórczej i organizacji krótkich łańcuchów dostaw produktów żywnościowych w ramach lokalnej przedsiębiorczości na obszarach wiejskich. W celu ułatwienia wymiany informacji zachęcamy wszystkich zainteresowanych do zarejestrowania się na stronie Sieci na rzecz innowacji w rolnictwie i na obszarach wiejskich jako partnerzy SIR. Działania Sieci SIR na poziomie krajowym koordynuje Centrum Doradztwa Rolniczego w Brwinowie. Na stronie www.sir.cdr.gov.pl znajdują się aktualne informacje na temat podejmowanych działań a także bazy danych innowacyjnych rozwiązań i prac naukowo badawczych. Operacja współfinansowana była ze środków Unii Europejskiej w ramach pomocy technicznej  Programu Rozwoju Obszarów Wiejskich na lata 2014-2020 – Schemat II.", "url": "https://modr.pl/wydarzenie/wyjazd-studyjny-pn-innowacyjne-formy-przedsiebiorczosci-w-malym-przetworstwie-krotkie", "category": "lubelskie", "sub_category": "Mięso świeże oraz produkty mięsne", "phrase": "Kiełbasa bronicka"}