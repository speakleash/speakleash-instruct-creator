{"meta_description": "", "title": "Konferencja „Żywność wysokiej jakości- produkty tradycyjne regionalne” – Urząd Marszałkowski Województwa Lubelskiego w Lublinie", "content": "W czwartek 8 lutego 2024r. w Dworku Helena w Porosiukach odbyła się konferencja „Żywność wysokiej jakości- produkty tradycyjne regionalne”, w której wzięła udział Pani Ewa Szałachwiej, Dyrektor Departamentu Rolnictwa i Rozwoju Obszarów Wiejskich. Podczas wydarzenia zostały poruszone zagadnienia takie jak wykorzystanie produktów tradycyjnych w restauracyjnym menu, krajowe i europejskie systemy jakości żywności, możliwości sprzedaży własnych produktów czy znakowanie artykułów rolno-spożywczych. Uczestnicy spotkania zapoznali się także z produktami wpisanymi na Listę Produktów Tradycyjnych przez członkinie Koła Gospodyń Wiejskich z Łobaczewa Małego, jak również spróbowali ich podczas degustacji.", "url": "https://www.lubelskie.pl/aktualnosci-rolnictwo/konferencja-zywnosc-wysokiej-jakosci-produkty-tradycyjne-regionalne/", "category": "lubelskie", "sub_category": "Gotowe dania i potrawy", "phrase": "Cybulniki"}