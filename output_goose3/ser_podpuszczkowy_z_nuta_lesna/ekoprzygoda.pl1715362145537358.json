{"meta_description": "Gospodarstwo Agro Eko Turystyczno-Edukacyjne Bożena Wisła Gospodarstwo położone jest w malowniczej bieszczadzkiej miejscowości Bukowiec u podnóża Korbani w doli", "title": "Domki Góralskie - Bukowiec", "content": "Domki Góralskie położone są w malowniczej bieszczadzkiej miejscowości Bukowiec u podnóża Korbani w dolinie rzeki Solinka oraz nieopodal Jeziora Solińskiego. Nasza wieś położona przy małej obwodnicy bieszczadzkiej, w miejscu gdzie rzeka Solinka wpada do Zalewu Solińskiego. Otoczona jest lesistymi wzgórzami i pięknymi dolinami, pośród których można podziwiać niesamowite przełomy Solinki. W tej uroczej miejscowości znajduje się edukacyjne gospodarstwo ekoagroturystyczne, ukierunkowane na produkcję roślinną oraz hodowlę bydło rasy Simental, które to bydło produkuje doskonałe mleko o wyjątkowych właściwościach serowarskich. To stąd pochodzą najsmaczniejsze na Podkarpaciu sery produkowane z mleka od tych krów. Sery produkowane są tradycyjną domową metodą uzyskały szereg nagród i wyróżnień lokalnych, wojewódzkich i krajowych. Ser podpuszczkowy z nutą leśną, ser z czarnuszką, ser z kozieradką, ser z pieprzem czerwonym czy zielonym a także ze śliwką, również z papryką, z orzechami czy czysty obsypany czubrycą zieloną. Ser z samą bazylią, a także z suszonymi pomidorami czosnkiem i bazylią, wreszcie sery wędzone i dojrzewające to smaki niezapomniane, na długo tkwiące w pamięci Gości i naszych konsumentów. Na terenie gospodarstwa odbywają się również zajęcia edukacyjne z produkcji serów oraz uprawy ziemniaków. W trakcie zajęć edukacyjnych Gospodyni zapoznaje uczestników z zagadnieniami przetwórstwa mleka w zakresie produkcji serów oraz uczy ich praktycznego wykonania. Po zakończonych zajęciach praktycznych ich uczestnicy udają się na poczęstunek lub ognisko, gdzie przygotowane są różne gry i zabawy oraz degustacja samodzielnie wytworzonych produktów – serów. W 2016 roku Gospodyni uczestniczyła w ogólnopolskim konkursie „Nasze Kulinarne Dziedzictwo, gdzie zajęła I miejsce za ser podpuszczkowy z czosnkiem niedźwiedzim oraz w konkursie III Podkarpackie Smaki Myśliwskie - Agrobieszczady 2016, gdzie zdobyła II nagrodę za pieczeń z sarny. W naszym gospodarstwie dla Gości przygotowaliśmy 3 całoroczne Domki:- Domek Wilk, - Domek Żubr, - Domek Niedźwiedź z wyposażeniem i częścią wypoczynkową dla każdego domku.W domu Gospodyni jest przygotowana jadalnia dla Gości, jedzenie na życzenie – kuchnia tradycyjna i regionalna. Posiłki przygotowywane są na bazie produktów z własnego gospodarstwa. Serdecznie zapraszamy do naszych Domków Góralskich w Bukowcu!!", "url": "https://www.ekoprzygoda.pl/eko-ogloszenia/agroturystyka/ad/domki-goralskie-bukowiec,534", "category": "podkarpackie", "sub_category": "Sery i inne produkty mleczne", "phrase": "Ser podpuszczkowy z nutą leśną"}