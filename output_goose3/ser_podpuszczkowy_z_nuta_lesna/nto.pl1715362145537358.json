{"meta_description": "Nagrody otrzymały: schab wiśniowy z Młynów, udziec weselny z Karłowic, słodka nalewka owocowa z Gostomi i karp po niemodlińsku.", "title": "Cztery opolskie smakołyki z Perłami poznańskich targów", "content": "To cztery potrawy nagrodzone podczas XVII edycji konkursu „Nasze Kulinarne Dziedzictwo Smaki Regionów”, który został rozstrzygnięty podczas trwających właśnie poznańskich Targów Smaki Regionu. Zdobywcami Pereł są: Jerzy Wilk z Młynów w gminie Rudniki (schab wiśniowy), Zakład Przetwórstwa Mięsnego „Bocian” z Karłowic (udziec weselny), Witold Hreczaniuk z Gostomi w gminie Biała (ratafia „Żniwo sadu”, czyli słodka nalewka owocowa ) i restauracja „Na Wyspie” z Niemodlina (karp po niemodlińsku). - Laureaci dołączyli do prestiżowego grona ambasadorów dbających o tradycje kulinarne regionu. Jesteśmy z nich dumni i zachęcamy innych do udziału w przyszłorocznej edycji konkursu - komentują przedstawiciele urzędu marszałkowskiego w Opolu. Na poznańskich targach dorobek kulinarny regionu prezentują członkowie sieci Dziedzictwo Kulinarne Opolskie: kołocz śląski, naturalne oleje głubczyckie tłoczone na zimno oraz tradycyjne wyroby wędliniarskie i z dziczyzny.", "url": "https://nto.pl/cztery-opolskie-smakolyki-z-perlami-poznanskich-targow/ar/12514854", "category": "podkarpackie", "sub_category": "Sery i inne produkty mleczne", "phrase": "Ser podpuszczkowy z nutą leśną"}