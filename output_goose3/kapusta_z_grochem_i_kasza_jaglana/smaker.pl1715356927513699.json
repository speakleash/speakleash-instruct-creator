{"meta_description": "Jak Polska długa i szeroka na Wigilię wszyscy jedzą kapustę. Różnorodność jej gotowania jest ogromna. Jedni dodają do niej grzybów, inni wędzonych", "title": "Wigilijna kapusta z grochem", "content": "Dzień wcześniej, na noc, zalewamy groch zimną wodą. Na drugi dzień wodę odlewamy, zalewamy świeżą, tak aby przykryła groch co najmniej 2 cm powyżej. Gotujemy na wolnym ogniu do miękkości. Kapustę zalewamy wodą tak, aby całkiem jej nie przykryć. Jeżeli jest bardzo kwaśna, gotujemy ok. 20 minut i odlewamy wywar, ale zachowujemy go. Może się przydać na koniec gotowania, jeżeli uznamy, że jednak trzeba dokwasić kapustę. Po odcedzeniu zalewamy kapustę ponownie, do jej poziomu, gorącą wodą, dodajemy liście laurowe, ziele angielskie, kminek. Gotujemy do miękkości. Kaszę wsypujemy na wierzch kapusty, nie mieszamy, czekamy aż napęcznieje. Kiedy mamy już miękką kapustę, dodajemy ugotowany i odcedzony groch. Łączymy wszystko i mieszając, od czasu do czasu, gotujemy jeszcze ok. 10 minut. Jeżeli z kapusty, w trakcie gotowania, odparowało dużo wody, uzupełniamy przegotowaną, gorącą wodą, kasza bowiem wchłania wodę lub dolewamy odlany wcześniej wywar. Wszystko zależy od tego, jaki poziom kwaśności chcemy uzyskać. Na maśle podsmażamy pokrojoną drobno cebulę i dodajemy do kapusty. Solimy i pieprzymy do smaku. Taka kapusta jest najlepsza drugiego dnia. Podajemy z gotowanymi ziemniakami lub po prostu z pieczywem.", "url": "https://smaker.pl/przepisy-dania-glowne/przepis-wigilijna-kapusta-z-grochem,167996,kulinarnagosia.html", "category": "podkarpackie", "sub_category": "Gotowe dania i potrawy", "phrase": "Kapusta z grochem i kaszą jaglaną"}