{"meta_description": "Chleb pszenny to bardzo prosty przepis na pyszne śniadanie. Do wyrabiania ciasta może nam posłużyć robot kuchenny albo specjalne szpatułki z twardego plastiku zwane skrobkami. Jednak najlepszym narzędziem zawsze będą własne ręce.", "title": "Chleb pszenny z otrębami", "content": "Chleb pszenny to bardzo prosty przepis na pyszne śniadanie. Do wyrabiania ciasta może nam posłużyć robot kuchenny albo specjalne szpatułki z twardego plastiku zwane skrobkami. Jednak najlepszym narzędziem zawsze będą własne ręce. Do dużej miski wsypujemy otręby pszenne, proszek do pieczenia, sól, cukier, paprykę oraz drożdże. Wlewamy piwo, olej, dodajemy jajko. Mieszamy dokładnie trzepaczką i odstawiamy na ok. 20 minut w ciepłe miejsce. Wodę mieszamy z mlekiem. Do miski wsypujemy przesianą mąkę, mieszając dolewamy partiami wodę i wyrabiamy jednolite, elastyczne ciasto (tak, aby ciasto ciasto odklejało się od dłoni) odstawiamy w ciepłe miejsce, aby zwiększyło objętość dwukrotnie (ok. 30 minut). Ciasto wyjmujemy z miski. Na stolnicy wyrabiamy ciasto jeszcze ok. 5 minut. Dzielimy je na równe części (ok. 500 g), wkładamy do aluminiowych foremek (lekko posmarowane oliwą i posypane mąką pszenną). Odstawiamy w ciepłe miejsce do wyrośnięcia (ok. 30 minut). W międzyczasie rozgrzewamy piekarnik do 180 stopni. Chlebek pieczemy przez ok.30-40 minut. Pod koniec pieczenia smarujemy chlebek roztrzepanym jajkiem i posypujemy łuskanym słonecznikiem.", "url": "https://kuchnia.wp.pl/chleb-pszenny-z-otrebami-6063455298609793c", "category": "lubelskie", "sub_category": "Wyroby piekarnicze i cukiernicze", "phrase": "Chleb wiejski z otrębami"}