{"meta_description": "Chleb z otrębami z serii mój ulubiony.  Fajny, prosty przepis na domowy chleb! Przepis na domowy chleb z otrębami dostałam od znajomej. Piekąc go po raz", "title": "Chleb z otrębami z serii mój ulubiony", "content": "Chleb z otrębami z serii mój ulubiony. Fajny, prosty przepis na domowy chleb! Przepis na domowy chleb z otrębami dostałam od znajomej. Piekąc go po raz pierwszy, wiedziałam czego się spodziewać, że jest smaczny, wilgotny i bardzo sycący dzięki otrębom i nasionom. I choć po upieczeniu wydawał mi się taki mały, że zaraz, za chwilę go braknie. To tak naprawdę był dłużej niż niejeden wyrośnięty puchatek. Jak upiec domowy chleb? Jak zrobić chleb z otrębami owsianymi ? W ciepłej wodzie rozprowadzamy drożdże z cukrem i 2 łyżkami mąki, odstawiamy aby zaczęły pracować. Resztę suchych składników mieszamy razem, dokładamy sobie tylko łyżkę otrębów do posypania wierzchu chleba. Dodajemy pracujące drożdże do mąki i wyrabiamy łyżką, aż zniknie sucha mąka. Na koniec polewamy olejem i jeszcze chwilę mieszamy. Przykrywamy i odstawiamy do wyrośnięcia. Wykładamy na blat lekko oprószony mąką i kilka razy przegniatamy. Formujemy chleb i wkładamy do formy ( u mnie tortownice 22 cm). I ponownie na 20 min do wyrośnięcia. Nacinamy nożem, spryskujemy wodą i posypujemy otrębami. Wstawiamy do nagrzanego piekarnika ( 210 stopni) zmniejszamy do 180 i pieczemy 20 minut. Po tym czasie spryskujemy ponownie wodą, dopiekamy kolejne 15 – 20 minut aż się ładnie zrumieni. Po wyjęciu z piekarnika przykrywamy ściereczką na 10 – 15 minut, aby skórka nie była zbyt twarda. Chleb jest z gatunku ciężkich, mokrych. Ma ogromną zaletę, nie da się go dużo zjeść, jest bardzo sycący.", "url": "https://www.dietamojapasja.com/2020/06/chleb-z-otrebami.html", "category": "lubelskie", "sub_category": "Wyroby piekarnicze i cukiernicze", "phrase": "Chleb wiejski z otrębami"}