{"meta_description": "Ten pyszny chleb z otrębami i lnem przypadnie do gustu niejednemu łasuchów. Miękki w środku, z chrupiącą skórką na zewnątrz, długo zachowuje świeżość - po", "title": "Chleb z otrębami i lnem", "content": "Ten pyszny chleb z otrębami i lnem przypadnie do gustu niejednemu łasuchów. Miękki w środku, z chrupiącą skórką na zewnątrz, długo zachowuje świeżość – po prostu ideał 😉 Mam nadzieję że dasz się skusić na kromkę! Jeśli dopiero zaczynasz przygodę z pieczeniem chleba polecam Ci artykuł z mojego bloga „Akcesoria do wypieku chleba” – znajdziesz tam opis wszystkich rzeczy, które potrzebujesz na początku aby upiec domowy chleb. Len zalej wrzątkiem 1 cm powyżej poziomu nasion i pozostaw do napęcznienia na kilka minut. W wodzie rozprowadź drożdże. W misie umieść wszystkie składniki i wyrabiaj ciasto przez około 10 minut. Przykryj i odstaw na godzinę do wyrośnięcia. Po tym czasie zacznij nagrzewać piekarnik z umieszczonym w nim naczyniem żaroodpornym z przykrywką do temperatury 240 stopni. Na obsypany mąką blat przełóż ciasto. Zwilżonymi dłońmi rozłóż ciasto na kształt prostokąta i złóż formując chleb. Przełóż do koszyczka rozrostowego lub durszlaka wyłożonego ściereczką i obsypanego mąką złożeniem do góry. Przykryj i odstaw do ponownego wyrastania na 20 minut. Przełóż chleb do nagrzanego naczynia, natnij i piecz pod przykryciem przez 30 minut w temperaturze 240 stopni. Po tym czasie zdejmij pokrywkę zmniejsz temperaturę do 220 stopni i piecz jeszcze 20 minut. Studź na kratce. Jeśli chcesz mnie bliżej poznać zapraszam Cię na mój profil na Instagramie, gdzie codziennie dzielę się kulinarnymi inspiracjami i nie tylko 😉 Do zobaczenia!", "url": "https://pszczolkarobotnica.pl/chleb-z-otrebami-i-lnem/", "category": "lubelskie", "sub_category": "Wyroby piekarnicze i cukiernicze", "phrase": "Chleb wiejski z otrębami"}