{"meta_description": "Chleb wiejski z otrębami na zaczynie poolish z mąką pszenną pełnoziarnistą pieczony w garnku żeliwnym. Jest to chleb, który zachwyca smakiem", "title": "Chleb wiejski z otrębami - przepis na", "content": "Chleb wiejski z otrębami na zaczynie poolish. Pewnie nie wszyscy wiecie, co oznacza ten termin, więc już wyjaśniam. Nazwa poolish pochodzi od polskich piekarzy, którzy opracowani tę metodę przygotowania zaczynu, a następnie przenieśli ja do Francji. Teraz metoda ta kojarzona jest głównie z piekarnictwem francuskim. Metoda polega na przygotowaniu zaczynu z równych części mąki i wody z niewielkim dodatkiem drożdży. Zaczyn taki pracuje przez kilkanaście godzin, aby nabrać odpowiedniej mocy. Poolish dodany do ciasta właściwego nadaje pieczywu maślano-orzechowy smak, przedłuża również jego świeżość, a to wszystko za sprawą kwaśnego, mocnego zaczynu, który fermentuje ponad 12 godzin. Chleb wiejski z dodatkiem otrąb i mąki pszennej pełnoziarnistej jest niesamowicie smaczny z miękkim środkiem chleba i mnóstwem pięknych dziureczek no i ta wspaniała chrupiąca skórka! Poza dobrym przepisem potrzebny jest jeszcze właśnie garnek żeliwny z pokrywką, który gwarantuje pierwszorzędny wypiek. Wcześniej rozgrzany garnek gwarantuje wypiek jak z najlepszej profesjonalnej piekarni. Zachęcam do zakupu garnka żeliwnego, bo choć garnek jest nie tani, to wypieki z niego są warte każdej ceny! Niedawno kupiłam taki garnek przez internet, na znamy portalu internetowym za bardzo rozsądną cenę 120 zł za 4 litrowy garnek. Oczywiście, jeśli nie macie garnka żeliwnego, możecie użyć garnka ceramicznego lub szklanego przeznaczonego do wysokich temperatur. Gorąco polecam, chlebek jest pierwsza klasa! Dodaj do kolekcji Idź do kolekcji Przelicznik foremek • None Wieczorem przygotowujemy poolish: w dużej misce umieszczamy mąkę i drożdże, dolewamy wodę i mieszamy ciasto, aż będzie jednolite, trwa to około 2 minut. • None Miskę przykrywamy folią spożywczą i odstawiamy na 12-14 godzin, najodpowiedniejsza temperatura otoczenia dla poolish-u to około 18-21 st C. • None Dojrzały poolish powinien powiększyć swoja objętość prawie trzykrotnie, a jego powierzchnia będzie pełna bąbelków, to najlepszy czas na mieszanie ciasta właściwego. • None Do miski wsypać mąkę, dodać wodę i wymieszać do połączenia się składników, następnie dodać drożdże oraz pozostałe składniki na ciasto, wymieszać na koniec dodać cały poolish, ciasto mieszać przy pomocy łyżki, a następnie wyrobić zwilżoną dłonią (ciasto mniej się przykleja do ręki) wyrobione ciasto należy odstawić do wyrastania na około 2 godziny, miskę z ciastem przykryć folią spożywczą. • None Po około 30 minutach od odstawienia ciasta przystępujemy do składania ciasta ma to na celu rozwinięcie siatki glutenowej. • None Składanie zaczynamy od zwilżenia dłoni wodą, aby ciasto mniej się kleiło do niej, dłonią sięgamy na spód miski chwytamy za ciasto na spodzie i wyciągamy w górę do chwili, kiedy poczujemy opór, wyciągniętą część ciasta nakładamy na wierzch pozostałego, czynność powtarzamy cztery, pięć razy za każdym razem wyciągając ciasto z innej strony na koniec utworzyć kulę, ponownie miskę przykryć folią i odstawić, a za pól godziny powtórzyć procedurę. • None Po 2 godzinach można przystąpić do formowania bochenka. • None Ciasto wyjmujemy na podsypany mąką blat formujemy okrągły lub owalny bochenek tworząc gładką kopułę z wierzchu pod spodem kuli powinno znaleźć się miejsce łączenia ciasta. • None Przygotować koszyk do wyrastania chleba może to być zwykły wiklinowy koszyczek lub miska wyłożona ściereczką obficie obsypana mąką, uformowany bochenek umieszczamy w koszyku, wierzch posypujemy mąką, przykrywamy ściereczką, a następnie odstawić do wyrośnięcia na godzinę w ciepłe miejsce. • None W czasie gdy chleb rośnie rozgrzewamy piekarnik wraz z garnkiem żeliwny, temperatura piekarnika to 240-245 st C. • None Rozgrzany garnek ostrożnie wyjmujemy z piekarnika używając rękawic ochronnych - garnek jest bardzo gorący zachowajcie więc szczególną ostrożność!!!! • None Wyrośnięty chleb przekładamy do garnka tak, aby jego złączenie, które było w koszyczku pod spodem znalazło się na wierzchu w garnku, przykrywamy pokrywką i natychmiast wstawiamy do piekarnika, pieczemy przez 30 minut, po tym czasie odkrywamy pokrywkę i dopiekamy przez kolejne 20 minut wierzch chleba powinien być pięknie zarumieniony. • None Po upieczeniu wyjmujemy chleb z garnka na kratkę i studzimy przynajmniej 20 minut zanim zaczniemy go kroić. Pamiętajcie o zachowaniu szczególnej ostrożności przy wyjmowaniu nagrzanego garnka! Jest jest bardzo gorący, używajcie więc grubych rękawic ochronnych!", "url": "https://sprawdzonakuchnia.pl/chleb-wiejski-z-otrebami/", "category": "lubelskie", "sub_category": "Wyroby piekarnicze i cukiernicze", "phrase": "Chleb wiejski z otrębami"}