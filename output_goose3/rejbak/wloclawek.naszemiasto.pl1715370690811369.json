{"meta_description": "Jedliście kiedyś pierekaczewnik lub hałuszki? Jeśli nie, to możecie wybrać się na Podlasie, aby skosztować wymienionych specjałów. Dania zjecie nie tylko w Białymstoku, ale także w Sejnach czy w Białowieży. Zachęcamy do wypróbowania dań z lokalnych składników wpisanych na listę produktów tradycyjnych tworzoną przez Ministerstwo Rolnictwa i Rozwoju Wsi.", "title": "Pierekaczewnik, hałuszki i rejbak ze skwarkami. Oto 7 tradycyjnych dań do wypróbowania na Podlasiu. Fani ziemniaków będą wniebowzięci", "content": "Kartacze sejneńskie, znane też pod nazwą cepeliny, to kluski ziemniaczane nadziewane mięsem i podawane na Podlasiu. Zobacz w naszej galerii 7 tradycyjnych dań, które warto wypróbować na wycieczce w okolicach Białegostoku. Jedliście kiedyś pierekaczewnik lub hałuszki? Jeśli nie, to możecie wybrać się na Podlasie, aby skosztować wymienionych specjałów. Dania zjecie nie tylko w Białymstoku, ale także w Sejnach czy w Białowieży. Zachęcamy do wypróbowania dań z lokalnych składników wpisanych na listę produktów tradycyjnych tworzoną przez Ministerstwo Rolnictwa i Rozwoju Wsi. Kuchnia podlaska smakoszom kojarzy się z prostą, domową kuchnią gotowaną z łatwo dostępnych składników. Potrawy z Podlasia przyrządzane były dawniej z produktów dostępnych na wsi. Głównie z ziemniaków, warzyw korzeniowych, kasz, wiejskiego twarogu, jajek, a także leśnych grzybów. Właśnie w tym regionie można zapoznać się z pożywnym rejbakiem albo intrygująco brzmiącym kuciukai. Przyjrzeliśmy się najciekawszym daniom, które zostały wpisane na listę produktów tradycyjnych i można je wypróbować w trakcie wycieczki na Podlasie. Na Podlasiu warto skosztować przekąski o intrygującej nazwie kuciukai. Jest to rodzaj drożdżowych bułeczek podawanych z roztartym makiem, które określa się mlekiem makowym. Po upieczeniu są twarde, ale miękną po namoczeniu w mleczku. To tradycyjny przysmak podawany na Wigilię Bożego Narodzenia wśród rodzin o litewskich korzeniach. Nazwa kuciukai pochodzi od litewskiego słowa określającego wieczerzę wigilijną. Szczególnie popularne wśród kół gospodyń wiejskich gminy Puńsk. Przysmak wpisany na listę produktów tradycyjnych od 21 marca 2023 roku. Danie o wiejskim rodowodzie z ugotowanych ziemniaków podawanych ze skwarkami i podsmażoną cebulą. Masa ziemniaczana w niektórych domach była łączona z ugotowanym grochem. Tołkanicę można było podawać od razu z ugotowanych warzyw lub dodatkowo zapiekać w piecu. Na drugi dzień tołkanica może być podsmażona na patelni do zarumieniania się boków. Danie wpisane na listę produktów tradycyjnych od 8 marca 2023 roku. Ziemniaczane hałuszki odrobinę przypominają dobrze znane kopytka. Istotną różnicą jest fakt, że hałuszki powstają także z połączenia surowych lub gotowanych ziemniaków, albo z samych surowych. Hałuszki podaje się ze skwarkami i zarumienioną cebulką. Uformowane kluski nie są gotowane, a zapiekane w piekarniku. Hałuszki można też podawać w ramach deseru z sezonowymi owocami lub posypane makiem. Regionalne danie zostało wpisane na listę produktów tradycyjnych 8 marca 2023 roku. Domowy kisiel owsiany to prawdziwy rarytas. . Danie przyrządzane na bazie zakwasu z owsa lub łatwiej dostępnych płatków owsianych. Gęste danie przypominające galaretkę. Kisiel można podawać na słodko z sezonowymi owocami albo z kawałkami podsmażonej kiełbasy lub cebulki. Danie wpisane na listę produktów tradycyjnych 28 kwietnia 2022 roku. Wyjątkowym rodzajem babki ziemniaczanej jest podlaski rejbak. Regionalne danie przygotowuje się na bazie tartych ziemniaków z dodatkiem słoniny, skwarek, kiełbasy i cebuli. Nazwa dania wzięła się od słowa z gwary kurpiowskiej „rejbować”, czyli trzeć na tarce. Masę ziemniaczaną czasem zagęszczano mąką lub kasza manną. Jednak najczęściej korzystano z odpowiedniego gatunku ziemniaków. Rejbak można podawać z sosem grzybowym lub kwaśną śmietaną i szczypiorkiem. Danie wpisano na listę produktów regionalnych 30 marca 2021 roku. Danie znane wśród mieszkańców Podlasia o korzeniach tatarskich. Ciasto nadziewane słodkim lub wytrawnym nadzieniem z baraniny lub wołowiny. Ciasto uformowane w okrąg i w przekroju widać wiele warstw powstałych w trakcie zwijania nadzienia z farszem. Pierekaczewnik tradycyjnie podawany jest na ciepło, aby zyskał dodatkową chrupkość. Przysmak jest wyjątkowo pracochłonny w przygotowaniu, więc zarezerwowany jest na szczególne uroczystości rodzinne, jako przysmak na festynach i w gospodarstwach agroturystycznych np.: w Kruszynianach. Pierekaczewnik został wpisany na listę produktów tradycyjnych 20 lipca 2005 roku. Podlaskie zaguby to ciekawy przykład przygotowania ciasta pierogowe w nowej odsłonie. Jest to rodzaj zawijanej rolady z ciasta na pierogi faszerowanej masą ziemniaczaną doprawionej cebulą, majerankiem i skwarkami. Często przed podaniem zaguby przesmaża się na słoninie lub maśle na złoto-brązowy kolor. Zaguby wpisano na listę produktów tradycyjnych 20 kwietnia 2021 roku.", "url": "https://wloclawek.naszemiasto.pl/pierekaczewnik-haluszki-i-rejbak-ze-skwarkami-oto-7/ar/c17-9363917", "category": "podlaskie", "sub_category": "Gotowe dania i potrawy", "phrase": "Rejbak "}