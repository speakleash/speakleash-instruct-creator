{"meta_description": "Znany również jako \"kugiel\". W moim rodzinnym domu mówiono zazwyczaj na tą potrawę \"kartoflak\" :). Ja przedstawię przepis z moich rodzinnych stron", "title": "Rejbak kurpiowski", "content": "Boczek pokroić w kostkę wrzucamy na patelnię i smażymy. Potem dodajemy cebulę również pokrojoną w kostkę. Smażymy całość do momentu, aż cebula się zeszkli, a boczek zarumieni. Ziemniaki umyć, oborać i trzeć na tarce o drobnych oczkach albo zmiksować w blenderze. Odcisnąć dokładnie na durszlaku lub sitku. Do startych ziemniaków wbić jajka, dodać usmażone mięso wraz z cebulką, dodać mąkę, doprawić solą i dużą ilością pieprzu, a następnie dokładnie wymieszać. Na koniec wlać gorące mleko, jeszcze raz wymieszać. Masę wylać na wysmarowaną tłuszczem i bułką tartą blaszkę. Piec w piekarniku nagrzanym do 180 stopni przez 1 godzinę. W trakcie pieczenia można obniżyć temperaturę. Rejbak powinien być brązowy z wierzchu. Pod koniec pieczenia, kiedy będzie już brązowy z wierzchu, można sprawdzić środek za pomocą drewnianego patyczka. Dobrze smakuje również podsmażony po ostygnięciu, smacznego!", "url": "https://smaker.pl/przepisy-dania-glowne/przepis-rejbak-kurpiowski,120604,kudlata-ak.html", "category": "podlaskie", "sub_category": "Gotowe dania i potrawy", "phrase": "Rejbak "}