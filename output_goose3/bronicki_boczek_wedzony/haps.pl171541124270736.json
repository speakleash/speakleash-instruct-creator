{"meta_description": "", "title": "Pascal Brodnicki wie, jak szybko wymoczyć fasolę. Zdradza przepis na jej wędzony smak", "content": "Pascal Brodnicki to francuski kucharz polskiego pochodzenia, autor wielu książek kucharskich, a także osobowość telewizyjna. Jego zainteresowanie polskimi smakami sprawiło, że na swoim kanale YouTube odtwarza tradycyjne receptury. Fasolka po bretońsku to wszystkim znana potrawa, która wymaga wcześniejszego przygotowania. Użyta do przepisu fasola sucha musi być wymoczona przez kilka godzin. Jednak kucharz zdradza sekret, co zrobić, gdy całkowicie się o tym zapomni. Do odcinka poświęconemu fasolce po bretońsku zaprosił swojego przyjaciela Pawła Dobrzańskiego, z którym wspólnie przygotował potrawę. Przepis wydaje się prosty, niewymagający, a fasola dzięki świeżej kiełbasie i boczkowi nabiera wędzonego aromatu. • 24 godziny przed przystąpieniem do gotowania należy namoczyć fasolę w wodzie. Jeśli jednak zapomniałeś o tym kroku, to nic straconego. Aby szybciej ugotować fasolę bez jej wcześniejszego namoczenia, wystarczy zalać ją zimną wodą i postawić na ogniu. Gdy woda zacznie wrzeć, wylej ją i po raz kolejny zalej fasolę zimnym płynem. Zrób tak trzykrotnie. W taki sposób fasolka będzie gotowa po 40 minutach. • Kiełbasę i boczek pokrój w większą kostkę. Cebulę obierz i również drobno posiekaj. Czosnek obierz i pokrój w cieniutkie plasterki. • Wcześniej namoczoną fasolę przełóż do garnka, zalej wodą, dodaj ziele angielskie oraz liście laurowe. Gotuj do miękkości. • Na patelni rozgrzej boczek i podsmaż go do rumianego koloru, następnie dorzuć do niego kiełbasę, cebulę i czosnek. Całość trzymaj na ogniu przez około 4 minuty, co jakiś czas mieszając. • Na patelnię wylej przecier pomidorowy i pomidory z puszki. Dopraw papryką i kminkiem. Wszystko wymieszaj i ściągnij z ognia. • Do garnka, w którym gotowała się fasola umieść wcześniej przygotowaną mieszankę pomidorów i mięsa. Całość wymieszaj i posyp majerankiem.", "url": "https://haps.pl/Haps/7,167251,28916904,pascal-brodnicki-wie-jak-szybko-wymoczyc-fasole-zdradza-rowniez.html", "category": "lubelskie", "sub_category": "Mięso świeże oraz produkty mięsne", "phrase": "Bronicki boczek wędzony"}