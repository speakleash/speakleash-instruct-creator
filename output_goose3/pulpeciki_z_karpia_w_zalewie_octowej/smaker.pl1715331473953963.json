{"meta_description": "Danie doskonałe jako zimna przekąska na przyjęcie rodzinne lub w gronie przyjaciół :)", "title": "Klopsy, klopsiki, kotlety mielone w zalewie octowej", "content": "Do mięsa mielonego dodać 2 drobno posiekane cebule, jajko i bułkę wcześniej namoczoną w odrobinie mleka lub wody, majeranek, sól i pieprz do smaku. Z powstałej masy lepimy małe kotleciki i panierujemy w bułce tartej wymieszanej z mąką żytnią Następnie smażymy je i odstawiamy do ostygnięcia (najlepiej na durszlak, aby odciekł nadmiar tłuszczu od smażenia). Pozostałe cebule kroimy w półksiężyce, paprykę kroimy w dużą kostkę i podsmażamy trochę na niewielkiej ilości oleju. Kiedy już warzywa się ładnie zeszklą, dodajemy wodę, ocet, cukier, liście laurowe, ziele angielskie, przecier pomidorowy i sól oraz pieprz do smaku. Gotujemy przez kilka minut i odstawiamy do ostygnięcia. Przestudzone kotleciki przekładamy do większej miski i zalewamy przestudzoną zalewą. Tak przygotowane danie wstawiamy do lodówki aby się \"przegryzło\". Uwagi, sugestie, propozycje do przepisu :-) Danie najlepiej przygotować kilka godzin wcześniej. Tym razem do zalewy dodałem paprykę i przecier pomidorowy, ale nie każdy je lubi, więc można te składniki pominąć i też będzie pysznie :) Do panierki można użyć samej bułki tartej lub mąki kukurydzianej. Życzę smacznego i zapraszam do obserwowania mojego profilu, na którym staram się dodawać przepisy na bieżąco, kiedy tylko mam czas gotować :-)", "url": "https://smaker.pl/przepisy-przekaski/przepis-klopsy-klopsiki-kotlety-mielone-w-zalewie-octowej,120961,newsweek.html", "category": "małopolskie", "sub_category": "Mięso świeże oraz produkty mięsne", "phrase": "Pulpeciki z karpia w zalewie octowej"}