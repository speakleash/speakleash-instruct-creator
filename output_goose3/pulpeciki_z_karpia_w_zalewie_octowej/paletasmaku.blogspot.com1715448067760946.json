{"meta_description": "", "title": "Klopsiki rybne w occie", "content": "Klopsiki rybne nie są wyrafinowanym daniem, ale u nas w domu uwielbiają je wszyscy. Malutkie, dobrze doprawione, z wyczuwalnym smakiem ryby - nie mogą się równać z żadnymi kupnymi. Im więcej ich robię, tym lepiej - są podjadane przez kilka dni. No i idealnie nadadzą się na przekąskę na \"męski\" wieczór :)Można je po prostu zanurzyć w zalewie i wstawić do lodówki, można również zapasteryzować - włożyć dobrze zakręcone słoiki do wyłożonego ściereczką garnka, wlać wodę (do połowy wysokości słoika) i gotować od momentu wrzenia ok. 10 min. Takie słoiki można trzymać w chłodnym miejscu nawet przez kilka tygodni.Klopsiki przygotowałam z okoni morskich, oskrobanych i wyfiletowanych. Przed oskrobaniem i filetowaniem ważyły 1 kg, po ok. 0,65 kg.1. Świeże lub rozmrożone ryby osuszyć z nadmiaru wody. Zmielić na grubych oczkach w maszynce do mielenia, na koniec zmielić również namoczoną w mleku lub bulionie i następnie odciśniętą kajzerkę.2. Do masy dodać jedną drobno posiekaną cebulkę, doprawić solą, pieprzem i ziołami. Na koniec wymieszać z dwiema łyżkami bułki tartej.3. Formować małe kuleczki wielkości orzecha włoskiego. Panierować w bułce tartej. Smażyć na rozgrzanym oleju do uzyskania złocistorumianego koloru, potrząsając patelnią, by dopiekły się ze wszystkich stron.4. Przygotować dwa wyparzone słoiki 0,8 l.5. Drugą cebulę i marchew pokroić i przesmażyć chwilę na małej patelni na odrobinie oleju.6. W garnku połączyć wszystkie składniki zalewy i zagotować ją.7. W słoikach umieścić warzywa a następnie kulki rybne (mogą być ciepłe lub zimne). Zalać gorącą zalewą i dobrze zakręcić słoiki.Będą dobre już następnego dnia - w lodówce można je przechowywać nawet dwa tygodnie.", "url": "http://paletasmaku.blogspot.com/2012/12/klopsiki-rybne-w-occie.html", "category": "małopolskie", "sub_category": "Mięso świeże oraz produkty mięsne", "phrase": "Pulpeciki z karpia w zalewie octowej"}