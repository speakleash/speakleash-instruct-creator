{"meta_description": "Super przepis na delikatne pulpety z łososia. To rewelacyjny pomysł na obiad dla dzieci i nie tylko. Pulpeciki z łososia w lekkim sosie pomidorowym posmakują nawet osobom, które rzadko decydują się na ryby.", "title": "Pulpety rybne", "content": "Delikatne pulpety rybne to świetny pomysł na obiad dla całej rodziny. Pulpeciki robi się bardzo prosto i szybko. W lekkim sosie pomidorowym smakują idealnie. Polecam podawać je z makaronem lub ryżem. Czas przygotowania: 25 minut  Czas smażenia: 15 minut  Liczba porcji: 14 pulpetów w sosie     Kaloryczność kcal: 85 w 1 pulpecie w sosie  Szklanka ma u mnie pojemność 250 ml.   Kalorie policzone zostały na podstawie użytych przeze mnie składników. Jest to więc orientacyjna ilość kalorii liczona na podstawie produktów, których użyłam w danym przepisie. Z podanej ilości składników otrzymasz około 14 pulpetów rybnych w sosie pomidorowym. Pulpeciki z łososia lub też np. dorsza, czy mintaja smakują świetnie podane z dowolnym makaronem lub ryżem. Do dekoracji oprócz natki pietruszki możesz też użyć bazylii oraz oregano, szałwii, koperku lub kolendry. Pulpety rybne są delikatne w smaku. Wychodzą bardzo mięciutkie i nie trzeba ich nawet kroić przy pomocy noża.  Filety z łososia, dorsza, czy morszczuka umyj sprawnie pod zimną, bieżącą wodą o osusz od razu ręcznikiem papierowym. Usuń skórę z filetów (jeśli jest). Jest na to kilka sposobów. Tym razem skórę z łuskami wycięłam na płasko, na drewnianej desce przy użyciu klasycznego noża szefa kuchni. Aby usunąć skórę filet połóż skórą do deski. Złap za koniec i lekko natnij rybę przy samej skórze. Jedną ręką złap za wystającą skórę. Wsuń nóż i przeciągnij nim płasko przy samej skórze, kierując ostrze lekko w kierunku do deski. Po zdjęciu skóry otrzymasz minimum 500 gramów ryby bez ości. Łososia, czy inną rybę bez skóry i bez ości pokrój na mniejsze kawałki a następnie zmiel w maszynce do mielenia mięsa korzystając z nakładki z dużymi oczkami lub posiekaj drobno nożem. Polecam skorzystać z tej drugiej metody. Siekanie jest czasochłonne, jednak ryba siekana smakuje lepiej niż mielona.Do ryby wbij jajko. Dodaj posiekany drobno szczypiorek lub cebulki szalotki. Wsyp po pół łyżeczki soli i pieprzu. Wyciśnij sok z połowy limonki i wsyp 2 łyżki kaszy manny.Masę wymieszaj dokładnie. Jeśli jest dość rzadka i nie da się z niej formować kulek dodaj jeszcze dwie łyżki skrobi kukurydzianej lub ziemniaczanej (u mnie kukurydziana).Do małej miski wsyp dwie łyżki mąki pszennej lub skrobi kukurydzianej. Łyżką nakładaj porcję na kotlety wielkości orzecha włoskiego. Pulpę rybną umieść w miseczce a następnie obtocz lekko w mące. W dłoniach uformuj kulkę i odłóż na deskę. Przygotuj tak wszystkie pulpety. Mi wyszło równo 14 pulpetów. Pulpeciki są dość miękkie i po uformowaniu w kulkę mogą się lekko spłaszczyć.Aby zmieścić wszystkie pulpety na jednej patelni użyłam patelni o średnicy 28 cm. Przed wyłożeniem pulpetów najpierw nagrzej patelnię. Wlej olej lub dodaj masło. Pulpety ułóż jeden obok drugiego. Podsmażaj je na średniej mocy palnika przez około 4 minuty.Gdy od spodu zrobią się rumiane delikatnie przewróć je na drugą stronę i smaż kolejne cztery minuty.Do pulpetów rybnych wlej pół szklanki wody lub bulionu warzywnego. Dodaj też 400 gramów siekanych pomidorów bez skórki. Poza sezonem polecam użyć pomidorów z puszki. Zmniejsz moc palnika i gotuj tak pulpety przez minimum pięć minut. Pod koniec możesz oprószyć całość świeżo mielonym pieprzem. Dodaj też posiekaną natkę pietruszki. Zobacz również mój przepis na tradycyjne pulpety w sosie koperkowym.", "url": "https://aniagotuje.pl/przepis/pulpety-z-lososia", "category": "małopolskie", "sub_category": "Mięso świeże oraz produkty mięsne", "phrase": "Pulpeciki z karpia w zalewie octowej"}