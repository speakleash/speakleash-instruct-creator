{"meta_description": "", "title": "Rozwój turystyczny Doliny Karpia – Gminne Centrum Kultury, Czytelnictwa i Sportu w Osieku", "content": "W ramach projektów współpracy i projektów własnych Stowarzyszenie Dolina Karpia przeprowadziło szereg działań informacyjnych, promocyjnych i aktywizujących lokalną społeczność w kierunku wykorzystania potencjału kulturowego i przyrodniczego regionu pod względem turystycznym. • wdrożyliśmy i wypromowaliśmy Program Marki Lokalnej Dolina Karpia poprzez znakowanie produktów i usług wykorzystujących zasoby Doliny Karpia. Do tej pory znak marki lokalnej posiada 18 podmiotów z obszaru Doliny Karpia: 19 produktów i 14 usług tj. karp wędzony  i karpie w zalewach octowych ze Skarby Doliny Karpia, miód rzepakowy nektarowy z Pasieki na Zastawiu, miód wielokwiatowy z Pasieki u Wojtka, olej lniany i rzepakowy z gospodarstwa rolnego „Oleje prosto z Pola”, krówka zatorska, wafelki zatorskie, landrynki zatorskie oraz lody zatorskie od Lolly Polly, mąka orkiszowa i ziarno orkiszu od Diogra, lody Revel – smaki Doliny Karpia oraz chleb Revel z Doliny Karpia z Restauracji Revel, warsztaty pszczelarskie w Pasiece na Zastawiu, warsztaty z produkcji krówki zatorskiej w Lolly Polly, spływy kajakowe z kajaki-na-wisle.pl oraz kajaki-na-skawie.pl, menu Doliny Karpia w Restauracji Revel, menu regionalne w Restauracji RESTO i TARNIÓWKA, stoisko produktów lokalnych w Supermarkecie Hana, wypożyczalnia rowerów w BonBon, wycieczki ornitologiczne z Towarzystwem na rzecz Ziemi, a także oferty noclegowe w Molo Resort, Gospodarstwie Agroturystycznym „Ranczo w Dolinie Karpia”, Villi Natura oraz Radocza Park Actove&Spa. Znak marki, przyznawany przez Kapitułę marki lokalnej Dolina Karpia w skład której wchodzi m.in. pani Ewa Wachowicz, jest gwarancją smaku, jakości i związku z Doliną Karpia! • rozwinęliśmy i wypromowaliśmy Ekomuzeum Doliny Karpia, które zaprasza w ciekawe zakątki, gdzie można podziwiać malownicze krajobrazy, poznać unikatową przyrodę, dowiedzieć się, na czym polega gospodarka stawowa oraz posmakować lokalnej kuchni, szczególnie potraw z wyjątkowych, hodowanych na miejscu ryb. Ekomuzeum to także okazja do spotkania z pasjonatami, którzy nie tylko opowiadają o swojej działalności, prezentują niezwykłe wyroby ale też uczą jak można je zrobić samemu. Ekomuzeum zrzesza miejsca  i ludzi z pasją, dla których edukacja regionalna i zrównoważony rozwój Doliny Karpia, to nie tylko pomysł na biznes. Na chwilę obecną w ramach Ekomuzeum jest zrzeszonych 39 podmiotów z obszaru LGD. • przygotowaliśmy System Identyfikacji Wizualnej Doliny Karpia, stanowiący kompendium wiedzy w zakresie realizacji wspólnej promocji Doliny Karpia przez Stowarzyszenie, gminy  i instytucje kultury. Księga ta pokazuje jak powinny wyglądać materiały promocyjne, gadżety i infrastruktura turystyczna w gminach Doliny Karpia poprzez odpowiednie stosowanie znaku Doliny Karpia i piktogramów gmin wraz z wizualizacją kolorystyczną. To właśnie zgodnie  z Systemem Identyfikacji Wizualnej Doliny Karpia powstały przestrzenne karpie w każdej  z gmin Doliny Karpia oraz zostało obrandowanych 35 przystanków znajdujących się  w miejscach atrakcyjnych turystycznie w poszczególnych gminach Doliny Karpia – na przystankach może odnaleźć nie tylko obowiązkowe elementy z SIW Doliny Karpia, ale także treści informacyjne oraz rebusy na temat Doliny Karpia. • zorganizowaliśmy już po raz X Targi Turystyczne Doliny Karpia czyli dzień otwarty atrakcji turystycznych Doliny Karpia, które tego dnia można zwiedzić bezpłatnie albo po promocyjnych cenach. W tym dniu obowiązuje Paszport Doliny Karpia, stanowiący rodzaj wstępu do poszczególnych atrakcji znajdujących się w we wszystkich 7 gminach Doliny Karpia. To również impreza plenerowa na Rynku w Zatorze, podczas której odbywają się liczne degustacje kulinarne, występy artystyczne czy zabawy dla dzieci. Targi Turystyczne Doliny Karpia promują unikalny obszar Doliny Karpia, jego walory przyrodnicze, kulturowe  i historyczne, a także produkty lokalne Doliny Karpia. Ze względu na wyjątkowy charakter wpisał się już na trwale w kalendarz imprez lokalnych, a także stał się ważnym wydarzeniem kulturalnym na mapie Małopolski. Poprzez organizację imprezy rozwijana jest oferta turystyczna obszaru, budowana jest świadomość mieszkańców w zakresie potencjału Doliny Karpia oraz rozwijana jest współpraca podmiotów z sektora publicznego i prywatnego  w zakresie rozwijania marki lokalnej Doliny Karpia. • braliśmy udział w rejestracji kolejnych produktów na Liście Produktów Tradycyjnych. Obecnie w Dolinie Karpia mamy 12 tradycyjnych produktów: karp zatorski, karp osiecki, karp zatorski wędzony, prażonki polańskie, kaszana – kiszka z kapustą zasmażaną, sernik królewski, fileciki z karpia w pomidorach, kładzionki ziemniaczane witanowickie, obwarzanki pobiedrskie, pulpeciki z karpia w zalewie octowej, karp w zalewie octowej, radoczański jabłecznik. • promowaliśmy produkty lokalne na wydarzeniach promocyjnych organizowanych na obszarze Doliny Karpia (Festiwal Doliny Karpia), poza nią (Małopolski Festiwal Smaku, Wigilijny Małopolski Smak, Targi Agroturystyki i Turystyki Wiejskiej w Kielcach) oraz zagranicznych (Targi GruneWoche w Berlinie, Targi Spożywcze w Turynie). • wdrożyliśmy Program Marki Lokalnej Dolina Karpia i oznakowaliśmy 19 produktów znakiem marki lokalnej Dolina Karpia, dzięki któremu wzmacniamy świadomość lokalnej społeczności w zakresie jakościowych produktów z Doliny Karpia oraz przyciągamy klientów do zakupu produktów lokalnych Doliny Karpia. • rozwinęliśmy systemy sprzedaży bezpośrednich ryb, co pozwoliło na podniesienie jakości sprzedawanych ryb i produktów rybnych z Doliny Karpia.", "url": "https://kultura.osiek.pl/rozwoj-turystyczny-doliny-karpia/", "category": "małopolskie", "sub_category": "Gotowe dania i potrawy", "phrase": "Kładzionki ziemniaczane witanowickie"}