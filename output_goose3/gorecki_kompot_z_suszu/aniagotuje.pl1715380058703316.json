{"meta_description": "Super pyszny i sprawdzony przepis na kompot z suszu. Mój kompot wigilijny jest tak aromatyczny, że gdy go szykuję cały dom pachnie owocami. Zapraszam po tradycję połączoną z nowoczesnością! Krok po korku..", "title": "Kompot z suszu", "content": "Przygotuj sobie wszystkie suszone owoce. Najważniejsze w kompocie z suszu są plasterki suszonych jabłek. Jeśli więc nie posiadasz plasterków jabłek wędzonych, to możesz śmiało dać trzy garście wyłącznie suszonego jabłka (bez wędzonego). Ja kupuję morele naturalnie suszone. Można je odróżnić od tych siarkowanych już po kolorze. Naturalnie suszone morele są ciemne, zaś te siarkowane mają intensywnie pomarańczowy kolor.   Do kompotu dodaję zawsze śliwki suszone bez pestek oraz suszoną żurawinę słodzoną, chociaż da radę znaleźć w sklepach żurawinę suszoną bez dodatku cukru. Jeśli nie masz żurawiny lub za nią nie przepadasz, to możesz ją pominąć i dać o 50 gramów więcej suszonych śliwek.  Od niedawna w moim kompocie zaczęła się też pojawiać wędzona gruszka. Jeśli uda Ci się znaleźć dobre i sprawdzone źródło, to warto do kompotu z suszu dodać chociaż jedną wędzoną gruszkę. Możesz ją zastąpić zwykłymi suszonymi gruszkami lub też garścią suszonych, wędzonych jabłek albo tylko suszonych jabłek.", "url": "https://aniagotuje.pl/przepis/kompot-z-suszu", "category": "podkarpackie", "sub_category": "Napoje (alkoholowe i bezalkoholowe)", "phrase": "Górecki kompot z suszu"}