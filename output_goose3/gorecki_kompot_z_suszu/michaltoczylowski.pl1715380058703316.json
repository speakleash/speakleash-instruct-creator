{"meta_description": "Delikatnie słodki, przyjemnie cytrusowy I NIE CZUĆ DYMU!", "title": "Kompot z suszu - Michał Toczyłowski", "content": "Chyba każdy kojarzy taki tradycyjny kompot z suszu, intensywny, może trochę słodki, ale przede wszystkim dymny jak popielniczka…  Tak, w większości przypadków kompot z suszu jest tak dymny, że mało kto go pije. A po co to robić, skoro nikt tego nie ruszy.  Nigdzie nie znalazłem informacji czemu dajemy wędzone owoce do kompotu z suszu, po prostu ktoś tak kiedyś powiedział, więc tak robimy. Ale czy jak ktoś powie żebyśmy wskoczyli do ogniska to też to zrobimy?  Dlatego z pomocą przychodzę ja i mój przepis, który przetestowałem już kilka razy. Wykluczam tutaj wędzone owoce, poza jedną wędzoną śliwką, która nada delikatnego aromatu, ale nie zepsuje całości. Wszystko podkreślam cytrusami, które dodatkowo odświeżają cały kompot!  Co najważniejsze przygotowanie tego przepisu zajmie Wam 45 minut – zatem bez problemu zdążycie zrobić go nawet w wigilię! Wszystkie suszone owoce zalej odmierzoną ilością wody i odstaw na 20 minut. Niech naciągną trochę wody – dzięki temu łatwiej będą się gotować. Po tym czasie wstaw je do gotowania. Do środka dodaj wszystkie przyprawy korzenne. Dorzuć jabłka pokrojone na ćwiartki oraz imbir i gotuj. Zestaw z ognia, gdy jabłka zmiękną – czyli po ok. 20 minutach (pamiętajcie, żeby sprawdzać – sami wiecie, jak wiele jest odmian jabłek). W tym momencie dodaj do środka skórkę z pomarańczy i cytryny i odstaw do zaparzenia. Co ważne! Dodajcie tylko tą kolorową część skórki – flavedo, tak by do środka nie trafiła jej biała część – albedo! Albedo to gorzka część skórki z cytrusów, a flavedo to ta która ma zapach i przyjemnie cytrusowy smak, to tę część skórek z cytrusów się kandyzuje. Skórki oddadzą swój cytrusowy i świąteczny aromat, a kompot jeszcze bardziej naciągnie smakiem ze wszystkich składników. Jeśli chcesz podawać kompot na ciepło to jest moment, w którym możesz go przecedzić. Do uzyskanego płynu wciśnij sok z pozbawionych skórek cytryny i pomarańczy. Wymieszaj dokładnie i serwuj. Jeśli natomiast będziesz podawać swój kompot na zimno, to na spokojnie możesz zostawić suszone owoce w kompocie do wystygnięcia. Odcedź przed samym podaniem i dopiero wtedy dodaj sok z cytrusów. Pamiętaj!  Pochwal się swoim dziełem, wstawiając zdjęcie na Instagram lub Facebook z hasztagiem #toczylowski i oznacz mnie koniecznie!  Tylko w ten sposób Cię znajdę!  Będzie mi bardzo miło, jeśli udostępnisz przepis dalej, a jeśli szukasz kolejnych przepisów to zajrzyj TUTAJ!", "url": "https://michaltoczylowski.pl/2020/12/23/kompot-z-suszu/", "category": "podkarpackie", "sub_category": "Napoje (alkoholowe i bezalkoholowe)", "phrase": "Górecki kompot z suszu"}