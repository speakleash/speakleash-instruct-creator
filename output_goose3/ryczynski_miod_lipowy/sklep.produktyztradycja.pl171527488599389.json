{"meta_description": "Spiżarnia Miodowa oferuje tradycyjnie pozyskiwany miód. Lipowy Ryczyński, Wrzosowy z Borów Dolnośląskich, spadziowy, rzepakowy, faceliowy oraz akacjowy", "title": "Spiżarnia miodowa - miód prosto z pasieki | Produkty z tradycją", "content": "Historia Spiżarni miodowej zaczyna się w rodzinnym gospodarstwie – “Pasieka Migoccy”. Założona została w 1953 roku, przez Mikołaja Migockiego. Tradycję rodzinną wraz z pasieką przejęło kolejne już pokolenie rodziny Migockich dbając o rzemiosło produkcji miodu. Miód pozyskiwany jest dzięki tradycyjnemu sposobowi gospodarowania pasieką. Dzięki kultywowanej tradycji produkty ze Spiżarni Miodowej są wysokiej jakości. Miód w Spiżarni Miodowej pozyskiwany jest z wędrownej pasieki. Oznacza to, że pasieka podróżuje do miejsc kwitnienia roślin. Pszczoły, w zależności od okresu kwitnienia zbierają nektar z kwiatów rzepaku, facelii, gryki, akacji, wrzosu oraz spadzi z drzew. Miód od lat pozyskiwany jest w ten sam sposób, z najczystszych regionów Polski. Nie zawiera dodatków, sztucznych aromatów czy dodatku białego cukru, wolny jest również od pestycydów. Natomiast samo gospodarstwo dba o dobrobyt pszczelej rodziny. Jakie są rodzaje miodu ze Spiżarni Miodowej? Klasycznie w spiżarni Miodowej wytwarzany jest miód spadziowy, rzepakowy, lipowy, gryczany, wrzosowy i wielokwiatowy. Co ciekawe miody te różni nie tylko smak, ale również kolor, skład, konsystencja i sposób krystalizacji. Lata doświadczenia i tradycyjna metoda pozyskiwania miodu sprawia, że produkty Spiżarni Miodowej są wyjątkowe. Dodatkowo w ofercie znajdują się również \"miodki\" czyli miody z dodatkiem owoców. Wyjątkowym dla Spiżarni miodowej są dwa rodzaje miodu o niesamowitych walorach smakowych i wartościach odżywczych. Miód Lipowy Ryczyński powstaje tylko i wyłącznie na terenie rezerwatu przyrody Grody Ryczyńskie w Bystrzycy Oławskiej, a swoją wyjątkowość zawdzięcza roślinności jaka w tym rezerwacie występuje. Został on również wpisany na listę Produktów Tradycyjnych i Regionalnych. Kolejnym wyjątkowym miodem z Pasieki Migockich jest miód wrzosowy z Borów Dolnośląskich. Miód pozyskiwany jest z wrzosowisk Borów Dolnośląskich. Posiada świadectwo Chronionego Oznaczenia Geograficznego. Cechują go właściwości prozdrowotne, mało słodki smak i bursztynowo czerwony kolor. Jest to z całą pewnością miód z najwyższej półki.", "url": "https://sklep.produktyztradycja.pl/spizarnia-miodowa", "category": "dolnośląskie", "sub_category": "Miody", "phrase": "Ryczyński miód lipowy"}