{"meta_description": "", "title": "Spiżarnia Miodowa – Pszczelarz roku 2016!", "content": "Firma „Spiżarnia Miodowa” wywodzi się z rodzinnego gospodarstwa pasiecznego, które założył Mikołaj Migocki – dziadek obecnej właścicielki. Był to rok 1953. Miododajną pasiekę dostarczającą złocistego przysmaku przejęli w latach 70-tych Ewa i Stanisław Migoccy. – Nasza wiedza poparta jest wieloletnim doświadczeniem oraz rodzinną kontynuacją rzemiosła, co zostało zwieńczone tytułem „Pszczelarz roku 2016” dla Stanisława Migockiego – podkreśla pani Ewa. Tradycyjny sposób gospodarowania w pasiece i pozyskania miodu zapewnia otrzymanie produktów wysokiej jakości, smacznych, aromatycznych i biologicznie aktywnych. Celem gospodarstwa jest dostarczenie rodzimego, zdrowego, pożytecznego produktu, jakim jest naturalny miód pszczeli o niezmiennej jakości i w dobrej cenie. Pasieka usytuowana jest w rezerwacie przyrody „ Grody Ryczyńskie” koło Oławy w województwie dolnośląskim. Miody „Spiżarni” były wielokrotnie wyróżniane na konkursach. Miód lipowy „ryczyński” zdobył wiele nagród, w tym tytuł Najlepszego Smaku Dolnego Śląska 2015, Perły na Konkursie Smaki Regionów Poznań 2015 oraz wpis na ministerialna Listę Produktów Tradycyjnych 2016. Miód nawłociowy w roku 2016 zdobył tytuł „Najlepszy Smak Dolnego Śląska”. Natomiast miód wrzosowy z Borów Dolnośląskich otrzymuje certyfikat „Chronione Oznaczenie Geograficzne” – jest to świadectwo potwierdzające najwyższą jakość produktu regionalnego. “Spiżarnia miodowa” posiada w swojej ofercie m.in.: bakalie w miodzie akacjowym oraz różne rodzaje miodów: akacjowy, faceliowy, gryczany, lipowo-gryczany, lipowy, nawłociowy, nektarowo-spadziowy, rzepakowy, spadziowy, wielokwiatowy i wrzosowy. Produkty “Spiżarni” można nabyć poprzez sklep internetowy lub na stałych stoiskach we Wrocławiu, Jelczu-Laskowicach, Karpaczu oraz w Oławie. Szczegóły znajdziecie: tutaj", "url": "https://produkty-lokalne.pl/spizarnia-miodowa-pszczelarz-roku-2016,77", "category": "dolnośląskie", "sub_category": "Miody", "phrase": "Ryczyński miód lipowy"}