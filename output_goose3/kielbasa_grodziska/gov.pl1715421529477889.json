{"meta_description": "Produkt wpisany na listę produktów tradycyjnych w dniu 2009-04-16 w kategorii Produkty mięsne w woj. wielkopolskim.", "title": "Kiełbasa grodziska - - Portal Gov.pl", "content": "Kiełbasa w kiełbaśnicach o długości 24-26 mm lub 26-28 mm. Tuczniki używane do wyrobu kiełbasy grodziskiej charakteryzują się wysoką jakością, czyli małym otłuszczeniem oraz dużą kruchością i smakowitością. W latach 70-tych ubiegłego wieku opracowano w Grodzisku Wielkopolskim recepturę tego produktu, która funkcjonuje do dziś. Kiełbasa grodziska jest delikatna w smaku o wyraźnym aromacie, który nadaje jej tradycyjne wędzenie dymem olchowym. Ze względów ekonomicznych niegdyś używaną do peklowania saletrę zastąpiono peklosolą. Dodatkowo kiełbasę grodziską wyróżnia dodatek specjalnej kompozycji przypraw naturalnych, a w szczególności gałki muszkatołowej, która ma znaczący wpływ na jej ostateczny znakomity smak. W procesie produkcyjnym kiełbasy grodziskiej nie dokonano żadnych znaczących zmian od 1977 roku i do chwili obecnej wytwarzana jest tą samą tradycyjną metodą produkcji.", "url": "https://www.gov.pl/web/rolnictwo/kielbasa-grodziska", "category": "wielkopolskie", "sub_category": "Mięso świeże oraz produkty mięsne", "phrase": "Kiełbasa grodziska"}