{"meta_description": "", "title": "WALDI Zakłady Mięsne spółka z ograniczoną odpowiedzialnością sp.k.", "content": "WALDI Zakłady Mięsne sp. z o.o. sp. k. powstał w 1992r. w Grodzisku Wlkp., jako przedsięwzięcie rodzinne. Niepowtarzalny smak wyrobów mięsnych to sekret własnych, pilnie strzeżonych receptur, przy użyciu surowca mięsnego dostarczanego przez wielkopolskich hodowców, naturalnych przypraw, oraz zachowaniu wszelkich wymogów technologicznych. Wysoka jakość i niepowtarzalny smak produktów zaowocowały rosnącą liczbą klientów. Gama produktów jest niezwykle szeroka, obejmuje ponad 100 asortymentów. O jakości oraz wybornym smaku wyrobów firmy Waldi świadczą przyznane jej wyróżnienia. Firma dwukrotnie otrzymała statuetkę HIT, przyznaną za całokształt produkcji, jest też laureatem konkursu „Wielkopolska Jakość” za unikalne walory smakowe i oryginalne receptury. W latach 2005 – 2015 ZPM Waldi został uhonorowany certyfikatem za produkty tradycyjne: szynkę rolkę wielkopolską, kiełbasę białą parzoną, kiełbasę polską wędzoną oraz wędzonkę krotoszyńską. Jesienią 2015 roku nasza szynka długodojrzewająca, schab suszony i kiełbasa firmowa Waldi wygrały konkurs na produkt najwyższej jakości organizowany przez Instytutu Biotechnologii Przemysłu Rolno-Spożywczego im. profesora Wacława Dąbrowskiego pod patronatem Ministra Rolnictwa i Rozwoju Wsi, a szynka krucha zdobyła drugie miejsce w prestiżowym plebiscycie organizowanym przez Głos Wielkopolski. W swej bogatej ofercie firma posiada wyroby wpisane na „Listę Produktów Tradycyjnych”, a także jest członkiem Sieci Dziedzictwa Kulinarnego Wielkopolski. Obecnie Waldi jest firmą nieustannie rozwijającą sie pod każdym względem, oraz zatrudniającą w dwóch zakładach ponad sto osób. Wyjście naprzeciw potrzebom klienta, oraz utrzymanie wysokiej jakosci produkowanych przez nas wędlin według tradycyjnych receptur to nasze najważniejsze priorytety. Gwarantujemy najwyższą jakość wyrobów, terminowość dostaw, atrakcyjne warunki finansowe, oraz profesjonalną obsługę.", "url": "https://www.polskasmakuje.pl/author/biuro34/", "category": "wielkopolskie", "sub_category": "Mięso świeże oraz produkty mięsne", "phrase": "Kiełbasa grodziska"}