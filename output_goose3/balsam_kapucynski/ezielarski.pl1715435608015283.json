{"meta_description": "Balsam Kapucyński - Nalewka Kapucyńska 200 ml. z kroplomierzem", "title": "Balsam Kapucyński - Nalewka Kapucyńska 200 ml. z kroplomierzem", "content": "Nalewka kapucyńska jest napojem alkoholowym (vol. 55%) sporządzonym według tradycyjnej zakonnej receptury. Krakowscy Kapucyni trudniąc się od prawie wieku wytwarzaniem Balsamu Kapucyńskiego dzielą się w ten sposób swoim bogatym doświadczeniem. Oferowany produkt nawiązuje do tradycji jego wytwarzania, a Bracia Kapucyni czuwają nad jakością i autentycznością nalewki. O dobroczynnym działaniu ziół wiedziano już w starożytności. Jednakże dopiero zakony średniowieczne przyczyniły się do szerszego ich stosowania. W starodawnych zielnikach – (herbariach) można znaleźć opisy ziół leczniczych, ale także minerałów oraz innych darów natury, służących człowiekowi – za co wdzięczność wyraził najpiękniej św. Franciszek w Pochwale stworzeń śpiewając o „siostrze naszej matce ziemi, która nas żywi i chowa, rodzi różne owoce z barwnymi kwiaty i zioły….”. Rzec można, iż krakowscy Kapucyni, duchowi synowie św. Franciszka z Asyżu, trudniąc się od niemal dwóch wieków wytwarzaniem Balsamu Kapucyńskiego, czynią praktyczny użytek z przekazanej przez Świętego miłości do ziół i innych darów ziemi. Balsam kapucyński to naturalny preparat, sporządzany z ziół i żywic, jego specyfika opiera się o starannie przygotowaną recepturę, którą od ponad 100 lat przechowują bracia z zakonu kapucynów. Są jedynymi wytwórcami balsamu, strzegąc wiernie jego oryginalności i autentyczności. Zwykle stosowana ilość balsamu to 40-50 kropli (sam lub na cukier). Nie należy mieszać go z innymi płynami (wodą, herbatą, mlekiem itp.). Przyjmować w zależności od potrzeb zazwyczaj trzy razy dziennie przez trzy tygodnie i powtórnie zastosować po co najmniej tygodniowej przerwie. Zażywanie balsamu na czczo, ok. pół godziny przed jedzeniem, znacznie podnosi skuteczność jego działania. Nie należy przekraczać zalecanej porcji do spożycia w ciągu dnia. • nie stosować u kobiet w ciąży, karmiących, w okresie miesiączki • nie stosować w zaawansowanej chorobie wrzodowej żołądka oraz w owrzodzeniu jelita grubego • nie stosować u osób uczulonych na propolis, miód lub inny składnik Balsamu – w razie wystąpienia objawów uczulenia należy go odstawić.", "url": "https://ezielarski.pl/balsam-kapucynski-nalewka-kapucynska-200-ml-z-kroplomierzem", "category": "małopolskie", "sub_category": "Napoje (alkoholowe i bezalkoholowe)", "phrase": "Balsam kapucyński"}