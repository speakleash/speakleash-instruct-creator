{"meta_description": "Na początek trochę historii. Choć receptura słynnego balsamu kapucyńskiego wywodzi się z Czech, to od ponad 100 lat strzegą jej bracia kapucyni, wytwarzający specyfik w swojej słynnej manufakturze w Krakowie. Balsam można nabyć w sklepie stacjonarnym i internetowym zakonników, a także w dobrze zaopatrzonych sklepach zielarskich. Dawniej miał opinię panaceum na wszelkie dolegliwości i ciała, i duszy, stosowano go wewnętrznie i zewnętrznie. Warto przyjrzeć się bliżej prawdziwemu działaniu balsamu i realnym możliwościom jego zastosowania w leczeniu różnych dolegliwości.", "title": "Balsam kapucyński - skład, działanie, zastosowanie, przeciwwskazania. Dawny złoty środek na wszystko", "content": "Balsam kapucyński jest rodzajem alkoholowej nalewki (nawet do 60 procent alkoholu), opartej na składnikach ziołowych i naturalnych. Choć mnisi pilnie strzegą receptury balsamu, jego najważniejsze składniki muszą być podane w składzie specyfiku. Należą do nich: • alona - stężony sok z aloesu . Ma działanie przeczyszczające, znajduje więc zastosowanie w przypadku zaparć . Ponadto produkty pochodne aloesu zwiększają odporność, wspomagając walkę z wszelkimi infekcjami, działają przeciwgrzybiczo, przeciwbakteryjnie i przeciwwirusowo. Alona wzmaga również przekrwienie narządów jamy brzusznej i pobudza trawienie; • (kit pszczeli) - ma przede wszystkim bardzo silne działanie antybiotyczne, przeciwgrzybicze, przeciwwirusowe. Wspomaga leczenie wszelkiego rodzaju infekcji, odkaża; propolis (kit pszczeli) - ma przede wszystkim bardzo silne działanie antybiotyczne, przeciwgrzybicze, przeciwwirusowe. Wspomaga leczenie wszelkiego rodzaju infekcji, odkaża; • korzeń arcydzięgla - to zioło zawierające aromatyczny olejek eteryczny o licznych właściwościach leczniczych. Pobudza trawienie, działa rozkurczowo i wiatropędnie, ma również działanie przeciwbakteryjne, przeciwwirusowe i przeciwgrzybicze; • żywice balsamiczne - wpływają na pracę jelit i mają działanie antyseptyczne. Balsam kapucyński jest specyfikiem do stosowania u osób dorosłych. Jego składniki wskazują na dwa główne nurty działania: pozytywne działanie na układ pokarmowy (wspomaganie trawienia, wypróżniania, rozkurczowe) oraz działanie odkażające, co będzie znajdowało zastosowanie w leczeniu wszelkich infekcji i odkażaniu. W związku z tym balsam stosuje się z powodzeniem wewnętrznie w przypadku zaparć, wzdęć, problemów trawiennych, skurczy żołądka i jelit, braku apetytu, chorobach wątroby, pomocniczo przy chorobach pasożytniczych, jako środek wzmacniający odporność, pomocniczo przy bólu gardła i wszelkich infekcjach układu oddechowego. Zalecane dawkowanie to 40-50 kropli trzy razy dziennie na pół godziny przed jedzeniem w stanie nierozcieńczonym, sam lub na cukier. Kuracja trwa trzy tygodnie. Balsam można stosować również zewnętrznie na zmiany skórne (grzybice, liszaje, brodawki, pryszcze), do dezynfekcji drobnych ran i do nacierania skroni przy bólach głowy. Ze względu na zawartość alkoholu, nie należy go stosować u dzieci i kobiet w ciąży i karmiących. Przeciwwskazaniem jest także uczulenie na miód lub propolis, lub którykolwiek inny składnik preparatu. Nie należy stosować przy wrzodach żołądka i ostrych stanach zapalnych w obrębie układu pokarmowego. • Włosy wypadają garściami? Oto skuteczny patent, który ci pomoże • Roślina, która działa jak dopalacz dla mózgu Przez długi czas nie mogłeś znaleźć przyczyny swoich dolegliwości lub wciąż jej szukasz? Chcesz nam opowiedzieć swoją historię lub zwrócić uwagę na powszechny problem zdrowotny? Napisz na adres listy@medonet.pl. #RazemMożemyWięcej Dziękujemy, że przeczytałaś/eś nasz artykuł do końca. Bądź na bieżąco! Obserwuj nas w Wiadomościach Google.", "url": "https://www.medonet.pl/zdrowie,balsam-kapucynski---sklad--dzialanie--zastosowanie--przeciwwskazania,artykul,1727436.html", "category": "małopolskie", "sub_category": "Napoje (alkoholowe i bezalkoholowe)", "phrase": "Balsam kapucyński"}