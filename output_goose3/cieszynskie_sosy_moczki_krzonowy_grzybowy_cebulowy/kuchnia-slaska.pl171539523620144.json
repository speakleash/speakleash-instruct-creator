{"meta_description": "babraczka cieszyńska (ugotowana na rzadko kiszona kapustę z utłuczonymi ziemniakami i kawałkami wędzonki, okraszana wędzoną słoniną)", "title": "Lista produktów tradycyjnych - kuchnia śląska", "content": "* babraczka cieszyńska (ugotowana na rzadko kiszona kapustę z utłuczonymi ziemniakami i kawałkami wędzonki, okraszana wędzoną słoniną); bachor (pieczony świński żołądek nadziewany farszem kartoflano – mięsnym); bigos śląski (mieszanina ugotowanej kapusty kiszonej, kawałków mięsa i niewielkich owalnych kluseczek, zatopionych w sosie); cieszyńska fasola / fazola / becok na sypko (danie, którego składnikami są fasola, cebula, skwarki lub stopione masło z bułką tartą oraz sól i pieprz); cieszyńska kiszona kapusta z zaprażką (zasmażana kapusta kiszona z dodatkiem skwarków słoniny lub boczku); cieszyńskie sosy (moczki): krzónowy, grzybowy, cebulowy (sos z maki i tłuszczu z dodatkiem chrzanu albo grzybów albo cebuli); ciulim lelowski (potrawa ze startych ziemniaków doprawionych pieprzem, solą, cebulą i tłuszczem oraz mięsa (zazwyczaj żeberek) – surowe ciasto ziemniaczane przekłada się warstwowo mięsem w garnkach i wkłada się do pieca chlebowego na całą noc a następnie wykłada łyżką na talerz); czernina / czarnina / szwarc (zawiesista zupa ze świeżej krwi wieprzowej, gęsiej lub kaczej, lekko kwaskowata, z podrobami, kawałeczkami mięsa oraz kluskami); flaki po cieszyńsku/pajszle (gęsta zupa na bazie flaków wolowych lub wieprzowych z pokrojonymi w paseczki warzywami: marchewką, pietruszką, cebulą, selerem, z zasmażką przygotowaną z masła i mąki, dodatkiem soli, pieprzu, liścia laurowego, ziela angielskiego, majeranku, papryki słodkiej, gałki muszkatołowej, imbiru); garus / garusek / kwaśne (zupa z suszonych jabłek, śliwek i gruszek, białej, dużej fasoli i pokruszonego piernika, podawana na ciepło lub jako chłodnik); hekele / hekerle górnośląskie (mieszanka drobno pokrojonego śledzia, cebulki, jajka na twardo, kiszonego ogórka z dodatkiem musztardy); jaskółcze gniazda (zrolowane mięso wieprzowe nadziewana jajkiem lub połówką jajka ugotowanego na twardo, owiniętego wędzonym boczkiem); jurajski żur na grzybach (żur z mąki żytniej ugotowany na wywrze z grzybów suszonych, podawany z grzybami); kapusta z grochem po częstochowsku (kiszona kapusta gotowana z grochem okraszona skwarkami); karminadle / karbinadle / kardinadle (kulki z mielonego mięsa smażone na głębokim tłuszczu); kluski białe śląskie ( okrągłe, lekko spłaszczone kluski o średnicy 4 cm formowane z ciasta z ugotowanych ziemniaków z dodatkiem mąki ziemniaczanej); kubuś / kubusz (pieczony w piekarniku placek z ciasta ziemniaczanego, który po upieczeniu jest ponownie zapiekany po wcześniejszym oblewaniu gęstą śmietaną, podaje się polany roztopionym masłem i posypany cukrem.); kwaśnica (klarowana zupa na wywarze z kiszonej kapusty i mięsa wieprzowego podawana z gotowanymi kawałkami mięsa wieprzowego, ziemniaków, kapusty kiszonej, marchewki); makówki / makiełki (potrawa przyrządzana z maku, ciasta drożdżowego lub białego pieczywa, bakalii i mleka); moczka / bryja (potrawa przygotowywana z namoczonych wcześniej: piernika, orzechów, suszonych śliwek suszonych jabłek i agrestu); modro kapusta (sałatka z czerwonej kapusty poszatkowanej w grubsze „piórka”, cebuli i jabłka pokrojonych w kosteczkę, okraszona skwarkami z boczku wędzonego); placki z blachy ze szpyrkami lub z wyrzoskami (pieczone bez tłuszczu placki ziemniaczane podawane z drobno pokrojonymi kawałki duszonego, tłustego mięsa); poleśniki/poliźniki (placki ze startych i gotowanych ziemniaków, zapiekane w piekarniku na liściach kapusty); polewka na maślance z ziemniakami (zupa z maślanki na wywarze z mięsa podawana z ziemniakami); porębskie prażonki (potrwa przygotowywana z ułożonych warstwowo w specjalnym garnku (kociołku) ziemniaków pokrojonych w kostkę, cebuli pokrojonej w krążki, kiełbasy pokrojonej w talarki, boczku pokrojonego w kostkę przykrytych na wierzchu liśćmi kapusty); prażuchy (potrawa przygotowywana z mąki żytnia prażonej w suchym garnku na kolor kremowy, po przetarciu przez sitko uprażona mąka zalewana wrzącą woda z solą do konsystencji gęstej bryi, którą nabierana się łyżką maczaną w smalcu); rolada wołowa śląska ( mięso wołowe zwinięte w rulon nadziewane boczkiem wędzonym lub słoniną wędzoną, cebulą, ogórkiem); rosół z gołębi (gołąbki w rosole) po śląsku (rosół ugotowany na gołębiach podawany z całym gołębiem lub połówką gołębia) rosół z nudlami (rosoł z makaronem domowym); schab sztygarski (schab zawijany nadziewany kiełbasą, mocno przyprawiony kminkiem i czosnkiem); siemieniatka/siemieniotka/konopiatka (zupa z siemienia konopnego z kaszą jęczmienną); śląska parzybroda / parzy – broda (gęsta zupa ze słodkiej kapusty i ziemniaków przyprawiana kminkiem); szałot śląski (sałatka z ugotowanego ziemniaka, kiszonego ogórka, cebuli i śledzia, ze skrawkami z boczku); wajecznica / smażylnica, czyli jajecznica po cieszyńsku (gęsta, mocno zasmażana jajecznica z kawałkami słoniny i krojonego szczypiorku); wątróbki gęsie po siewiersku (wątróbki gęsie moczone poprzednio w mleku, a następnie smażone na smalcu gęsim z dodatkiem drobnych cebulek i krążków jabłka); wodzionka / wodzianka (zupa z pokrojonego w kostkę chleba, drobno pokrojonego lub przeciśniętego przez praskę czosnku, z dodatkiem smalcu lub masła zalanych wrzątkiem); zacierka zagłębiowska (zupa mleczna z zacierkami, zacieki robi się z zagniecionego ciasta z mąki, jajka, wody i ściera się na tarce, do wrzącego mleka); żebroczka ( zapiekany w garnku placek z tartych ziemniaków i ryżu z dodatkiem pokrojonych w kostkę: boczku, cebuli i kiełbasy); żur śląski (zakwas z mąki żytniej na bazie, którego można przygotować żur jako potrawę pod różnymi postaciami np. żur żeniaty, żur postny, żur z tłuczonymi kartoflami); żur z tłuczonymi kartoflami (żur na zakwasie z mąki żytniej z pokrojonymi w drobną kostkę kiełbasą i boczkiem, przed podanie żuru brzeg talerza obkładany jest ziemniakami okraszonymi smażoną cebulą); żurek siewierski (podstawą żurku siewierskiego jest rosół z podrobów gęsich i zakwas z mąki żytniej) * brutfaniok / krupiczniok (chleb zrobiony na bazie mąki pszennej (krupicy), najczęściej wypiekany w prostokątnych brytfannach); buchciki/buchciczki (połączone bokami drożdżowe bułeczki o wielkości około 4 – 5 cm z nadzieniem z marmolady lub powideł), chleb cebulowy z tarnowskich gór (chleb wypiekany z dodatkiem mielonej cebuli i mielonego kminku); chleb „herbski (pieczywo pszenno – żytnie); chleb tatarczuch (ciemny, słodki chleb, wypiekany z mąki gryczanej, z użyciem mleka, wody oraz drożdży); chleb zwykły sławkowski (chleb wypiekany z dodatkiem kminku, czarnuszki lub maku); cieszyński szodon z wina (ciepły lub zimny sos do deserów z utartych z cukrem żółtek, roztrzepanych na ciepło z mlekiem lub winem); ciastka ze szpyrek (okrągłe lub podłużne ciastka wypiekane ze świeżej słoniny, cukru, jajek i mąka); dołki – racuchy (placki z drożdżowego ciasta smażone na patelni); drobne ciasteczka cieszyńskie (charakterystyczną cechą drobnych (2 – 3 cm) ciasteczek cieszyńskich jest ich różnorodność – wykonywane są z różnych ciast biszkoptowego, piernikowego, kruchego, bezowego, orzechowego, ze smalcu, w rożnych kształtach, smakach i kolorach poprzez przyozdabianie ich różnymi lukrami, polewami, orzechami, migdałami, kokosem); kołocz weselny cieszyński (ciasto drożdżowe z kruchą rumianą, wypieczoną kruszonką i nadzianiem serowym i makowym); kołocz weselny śląski (ciasto drożdżowe z kruchą rumianą, wypieczoną kruszonką i nadzianiem serowymi i makowym); koszyki / koszyczki (ciastka wyrabiane z ciasta naleśnikowego i smażone na tłuszczu przy użyciu specjalnej foremki); krepliki / kreple (pączki z marmoladą lub powidłami); murzin wielkanocny (ciasto przypominające wyglądem dobrze wypieczony chleb z zatopionymi w miąższu kawałkami wędzonej szynki, boczku lub kiełbasy); śląski piernik tradycyjny (piernik o mocnym aromacie korzennym i smak korzenno – miodowy); szpajza cytrynowa (krem z soku cytrynowego, cukru i jajek, zestalany żelatyną); zozworki / imbirki (suche ciasteczka o wyraźnym korzennym aromacie); żareckie obwarzanki odpustowe (obwarzanki odpustowe niezwykle lekki i kruche dzięki stosowanej do ich wyrobu pianie jajecznej) * cieszyńska kita wędzona (wędzone mięso z zadniej nogi świńskiej z kością); jagnięcina beskidzka (świeża tuszka jagnięcia o niewielkim stopniu otłuszczenia o wadze od 3 do 18 kg); kaszanka pieczona szczekocińska (krupnioki pieczone na brytfannach w piecu chlebowym lub w piekarni w piecu węglowym); krupniok śląski (świńskie jelita wypełnione kaszą gryczaną przemieszaną z krwią oraz podrobami, doprawione do smaku); nec / necówka – polędwica w otrzewnej (potrawa z mielonego mięsa wieprzowego z przyprawami i polędwicy – na otrzewną nakłada się przyprawione zmielone mięso, talarki jajek i polędwicę, następnie zwija się otrzewną i formułuje wałek, zawinięty woalek piecze się w brytfance w piekarniku); siewierska gęś pieczona (gęś pieczona w całości); siewierska kaczka pieczona (pieczona w całości kaczka); szynka wieprzowa parzona porębska (szynka wieprzowa ściśle owinięta sznurkiem, marynowana w przyprawach, wędzona a następnie gotowana); żołądki z gęsi po siewiersku (duszne gęsie żołądki przyprawione solą, czosnkiem i pieprzem); żymlok śląski / zemlok / zemlouk / bułczanka (świńskie jelita wypełnione kaszą pszenną przemieszaną z krwią oraz pokrojoną bułką i podrobami, doprawione do smaku) * bryndza wołoska wędzona (ser wytwarzany z buncu owczego, dojrzewający w zimnym dymie, można go kroić w plastry); bryndza żywiecka (miękki ser podpuszczkowy wyrabiany na bazie słodkiego sera owczego – bundzu); bundz / grudka (sery podpuszczkowy produkowany z owczego mleka). oscypek/ oszczypek (lekko słony, wędzony ser w kształcie dwustronnego stożka z walcowatą i zdobioną wypukłymi i wklęsłymi wzorami częścią środkową, wyrabiany z mleka owczego); redykołka (wędzony ser w kształcie sercowatym, zwierząt, ptaków wykonany z resztek sera nie wykorzystanego do produkcji oscypka); ser domowy – zależok (ser wytwarzany z pozostawianego do zgliwienia a następnie przesmażanego białego sera z dodatkiem kminku); ser gazdowski – gołka (lekko słony, wytwarzany z mleka krowiego ser wędzony w kształcie walca); ser klagany (ser śmietankowy produkowany z mleka owczego lub krowiego); ser wołoski wędzony (wędzony ser w kształcie małego, plackowatego tortu z wzorem rozety zależnej od użytej formy, produkowanyz owczego mleka); śląska kiszka (zsiadłe mleko); żętyca ( serwatka z drobinkami sera, o zapachu podobnym do zapachu kwaśnego mleka powstająca podczas produkcji sera owczego, o smaku w zależności od etapu produkcji – słodkim lub kwaśnym) * złotopotocki karp smażony (smażone dzwonka karpia); złotopotocki pstrąg z rusztu (grilowany pstrąg o pstrąg o wadze 20 – 25 dag i długość do 30 cm) * miód lipowo – spadziowy ziemi cieszyńskiej (miód lipowo – spadziowy); miód rzepakowy ziemi cieszyńskiej (miód rzepakowy); miód z nektaru kwiatów jurajskich (miód z letnich kwiatów jurajskich w postaci płynnej) Napoje alkoholowe i bezalkoholowe * cieszyńska herbata przeciw kaszlowi (herbata z kwiatu bzu czarnego, jęczmienia lub owsa i pokrajanych fig); cieszyńska herbata z zielin (herbata z suszonego dziurawca, lipy, melisy, macierzanki, wody, .cukru i soku z malin); miodula / miodunka / miodonka (wódka 30 – 40% sporządzona na miodzie – miód, spirytus i woda w proporcji 1/3:1/3:1/3); tatarczówka (wódka 30 – 40% o gorzkawo – słodkim smaku, sporządzana na bazie spirytusu i korzenia tataraku z dodatkiem szafranu); warzonka (podawana na gorąco wódka 35 – 40% sporządzana ze spirytusu, rzadziej z wódki czystej, cukru przypalanego na brązowy karmel, wody, odrobiny miodu, kawałka skórki z cytryny lub cynamonu i kilku goździków) Orzechy, nasiona, warzywa i owoce * borówka / brusznica siewierska ( gęsta, bordowa masa z borówek z widocznymi owocami, charakteryzująca się specyficznym smakiem i zapachem); bób / bober (bób zielony łupany) dynia w winie po cieszyńsku (przetwór przygotowywany z 2 – 3 cm kostek dyni, cukru, octu winnego, białego wina, cytryny i przypraw: cynamonu, goździków, imbiru); śląskie pieczki (suszone kawałki owoców – ćwiartki jabłek i gruszek, całe śliwki z pestkami) Oleje i tłuszcze * smalec gęsi z Siewierza (smalec produkowany z wytopionego sadła gęsiego)", "url": "https://www.kuchnia-slaska.pl/obyczajowosc/lista-produktow-tradycyjnych/", "category": "śląskie", "sub_category": "Gotowe dania i potrawy", "phrase": "Cieszyńskie sosy (moczki): krzónowy, grzybowy, cebulowy"}