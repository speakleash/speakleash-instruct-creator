{"meta_description": "To najlepszy blog kulinarny. U nas znajdziecie najlepsze przepisy kulinarne, przepisy na ciasta czy też słodkie przepisy. Zapoznaj się z naszymi przepisami", "title": "Ciastka przez maszynkę – Domowe wypieki Justyny i Doroty", "content": "1,5 kg słoniny zmiel w maszynce do mięsa, na grubym sitku. Wrzuć je na głęboką patelnię lub do garnka, wlej kilka łyżek wody, podgrzej na małym ogniu, od czasu do czasu mieszaj – ostrożnie ! potrafi mocno pryskać – łatwo się oparzyć. Smaż tak długo, aż wytopi się smalec i skwarki staną się malutkie. Uważaj, aby skwarki się nie przypaliły. Odstaw, aby całość lekko przestygła, a następnie odcedź wytopione skwarki od smalcu, który możemy wykorzystać np. do smażenia kotletów. Gotowe skwarki ponownie zmiel w maszynce na cienkim sitku – dwa razy, muszą być bardzo drobne. Mąkę z proszkiem do pieczenia przesiej do miski, dodaj pokrojone w kostkę miękkie masło, jajka, cukier i skwarki. Wyrabiaj ciasto. Gotowe włóż na 30 minut do lodówki. Po tym czasie ciasto wyłóż i przeciśnij je przez maszynkę do ciastek. Jeśli takiej nie posiadacie możecie rozwałkować ciasto i wyciąć foremkami ciastka. Piecz w 180 stopniach 15-20 minut, aż będą lekko rumiane. Upieczone ciastka przechowuj w szczelnym pojemniku kilka tygodni. Z jednej porcji wychodzi bardzo duża ilość ciastek.", "url": "https://domowe-wypieki.com/przepisy/ciastka-przez-maszynke/", "category": "lubelskie", "sub_category": "Wyroby piekarnicze i cukiernicze", "phrase": "Ciastka przez maszynkę"}