{"meta_description": "Kruche ciasteczka z maszynki siostry Anastazji przygotujesz w kilka chwil, ale musisz mieć pod ręką specjalną nakładkę do maszynki, która umożliwia tworzenie struktury ciastek. Pamiętaj też, że maszynka musi być dokładnie wyczyszczona przed pracą. Do przygotowania wystarczy ci tylko kilka składników.", "title": "Przepis na pyszne kruche ciasteczka z maszynki siostry Anastazji - zrobisz je w kilka chwil. Idealnie pasują do kawy i herbaty", "content": "Kruche ciasteczka z maszynki według przepisu siostry Anastazji możesz dowolnie udekorować domowym lukrem albo posmarować powidłami. Świetnie jednak smakują także samodzielnie i są genialnym dodatkiem do kawy lub gorącej herbaty ze świeżymi owocami. Oto przepis, który nie może nie wyjść! Do wykonania kruchych ciastek z tego przepisu potrzebujesz przede wszystkim maszynki do mięs oraz specjalnej nakładki do ciastek. Bardzo ważne jest, aby maszynka była dokładnie wyczyszczona, podobnie jak nakładka. Nie są to urządzenia, których używa się bardzo często, więc dobrze jest usunąć wszelkie zabrudzenia, kurz i ewentualne pozostałości po poprzednich przepisach. • Margarynę przełóż do miski i zasyp mąką. Całość posiekaj dokładnie nożem, a następnie dodaj żółtka. • Od razu dodaj też cukier, proszek do pieczenia oraz śmietanę, a następnie wyrób miękkie, elastyczne ciasto. Jeśli będzie zbyt rzadkie, stopniowo dodawaj po łyżce mąki. • Całość zawiń w folię i wstaw do zamrażarki na ok. godzinę. W tym czasie przygotuj maszynkę z nakładką i nastaw piekarnik na 160 stopni. • Blachę wyłóż papierem do pieczenia, a zamrożone ciasto przeciśnij przez maszynkę z wybraną nakładką. • Układaj \"robaczki\" ciasta na blasze i wstaw do piekarnika na ok. 15-20 minut. Powinny się zezłocić i lekko zarumienić. Specjalne cukiernicze nakładki do maszynek możesz z łatwością znaleźć w sieci albo sklepach z drobnym AGD. Czasami możesz na nie trafić także w hipermarketach. Najlepiej wybrać takie blaszki, które mają kilka różnych otworów w różnych kształtach. Dzięki temu na jednej nakładce możesz jednocześnie stworzyć różnorodne ciasteczka. Baw się ich kształtami, rozmiarem i ilością masy - wszystkie chwyty dozwolone!", "url": "https://polki.pl/przepisy/desery,kruche-ciasteczka-z-maszynki-siostry-anastazji-przepis-ktory-zawsze-sie-udaje,10454698,artykul.html", "category": "lubelskie", "sub_category": "Wyroby piekarnicze i cukiernicze", "phrase": "Ciastka przez maszynkę"}