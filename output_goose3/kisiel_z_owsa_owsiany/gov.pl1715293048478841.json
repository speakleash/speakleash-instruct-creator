{"meta_description": "Produkt wpisany na listę produktów tradycyjnych w dniu 2015-06-23\nW kategorii Gotowe dania i potrawy\nW województwie woj. lubelskim", "title": "Kisiel z owsa (owsiany) - - Portal Gov.pl", "content": "W zależności od użytego naczynia (drewniana lub gliniana miska). Gmina Kodeń położona jest we wschodniej części powiatu bialskiego na terenie województwa lubelskiego. Dużą część obszaru stanowią użytki rolne. Ze względu na słabą jakość gleb mieszkańcy uprawiali głównie zboża, w tym owies oraz ziemniaki i warzywa. Z surowców, jakie uprawiali przygotowywali przeróżne potrawy, które zaskakiwały smakiem i łatwością ich przyrządzenia. Popularną potrawą przygotowywaną na tym terenie był kisiel z owsa. Dawniej spożywany był głównie w czasie wielkiego postu oraz podczas Wigilii, jako jedna z wielu potraw. Przygotowywany jest z mąki owsianej lub płatków owsianych z dodatkiem wody, soli, cukru i drożdży. Owies musi być bardzo czysty bez zanieczyszczeń. Na początku przygotowywany jest rozczyn z drożdży, mąka owsiana zalewana jest wrzątkiem i przykrywana lnianą ścierką. Następnie odstawiane jest na całą noc do ciepłego pomieszczenia. Po tym czasie wszystko jest gotowane i doprawiane solą oraz cukrem. Na koniec kisiel należy przelać do odpowiedniego naczynia i czekać aż zgęstnieje. Aby wzbogacić jego smak zazwyczaj polewano go olejem lnianym lub skwarkami, rzadziej słodkimi syropami. „W gastronomii kisiel owsiany stanowi połączenie wiedzy, sztuki oraz rzemiosła, tego obszaru, które pozwalają się odżywiać zdrowo i przyjemnie” (Wywiad przeprowadzony z mieszkańcami gminy Kodeń).", "url": "https://www.gov.pl/web/rolnictwo/kisiel-z-owsa-owsiany", "category": "lubelskie", "sub_category": "Gotowe dania i potrawy", "phrase": "Kisiel z owsa (owsiany)"}