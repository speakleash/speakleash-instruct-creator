{"meta_description": "Kisiel owsiany to jedna z najdawniejszych słowiańskich potraw. Jeszcze przed wojną danie to było dobrze znane na Wileńszczyźnie i serwowane na stół wigilijny. Dzisiaj to już relikt przeszłości.", "title": "Zapomniane dania wigilijne – kisiel owsiany", "content": "Kisiel owsiany to jedna z najdawniejszych słowiańskich potraw. Jeszcze przed wojną danie to było dobrze znane na Wileńszczyźnie i serwowane na stół wigilijny. Dzisiaj to już raczej relikt przeszłości. Kisiel z owsa przygotowywany był na różne sposoby. Każda gospodyni miała swoj sposób. Podawany był na gorąco albo zimno jako dodatek do gotowanych ziemniaków. Spożywany był również na słodko po dodaniu miodu czy mleka makowego (np. na stół wigilijny). Płatki owsiane należy rozgnieść lub zemleć grubo. Następnie wsypać do sporego słoika (wyparzonego), zalać wodą, wymieszać, dodać 4-5 pokrojonych skórek czarnego chleba i zostawić pod przykryciem przez 12-24 godziny (aż rozpocznie się fermentacja). Masę należy od czasu do czasu lekko mieszać. Gdy pojawią się pęcherzyki, to oznacza, że fermentacja już się zaczęła. Masę wymieszać i przez gazę zlać płyn. Z płatków też odcisnąć płyn. Otrzymany płyn gotować – ciągle mieszając – na małym ogniu ok. 10-15 minut aż zgęstnieje. Dodać sól do smaku, ewentualnie – miód lub cukier. Kisiel ostudzić po przelaniu go do szklanek lub szklanych pucharków. Kisiel owsiany ma specyficzny smak i nie każdemu może smakować. Należy jednak pamiętać, że jest on bardzo odżywczy i posiada właściwości lecznicze. Zawiera przyswajalne białko, witaminy, minerały, enzymy i bakterie probiotyczne. Usprawnia działanie układu odpornościowego, przewodu pokarmowego. • Jezus powiedział do swoich uczniów: „Uroczyście zapewniam was: O cokolwiek poprosicie Ojca w imię moje, da wam. Dotychczas nie prosiliście o nic w imię moje. Proście więc, a otrzymacie, aby wasza radość była pełna. Dotąd mówiłem wam o tym, posługując się przypowieściami. Nadchodzi jednak godzina, kiedy już nie będę używał przypowieści, lecz otwarcie będę was nauczał o Ojcu. W owym dniu sami będziecie prosić Ojca w moje imię. A nie mówię, że to Ja będę prosił Ojca za wami, sam Ojciec bowiem was kocha, gdyż wy darzycie Mnie miłością i wierzycie, że przyszedłem od Boga. Ja wyszedłem od Ojca i przybyłem na świat. Teraz znów opuszczam świat i wracam do Ojca”. Czytaj dalej...", "url": "https://l24.lt/pl/ciekawostki/item/368537-zapomniane-dania-wigilijne-kisiel-owsiany", "category": "lubelskie", "sub_category": "Gotowe dania i potrawy", "phrase": "Kisiel z owsa (owsiany)"}