{"meta_description": "Porady medyczne oraz aktualności ze świata zdrowia ✔ Czytaj na blogu ☛ O pożytku kisielu owsianego | MedicalBroker.pl ✔", "title": "O pożytku kisielu owsianego", "content": "Ziarna owsa zawierają więcej, niż inne rośliny zbożowe, białka, tłuszczów, witamin i mikroelementów (żelazo, magnez, potas, fosfor, fluor, mangan, cynk, jod). Regularne spożywanie kisielu owsianego poprawia ukrwienie, zwiększa odporność. Kisiel owsiany jest wskazany jako środek wzmacniający dla wycieńczonych chorych przy anemii, gruźlicy, zespole chronicznego zmęczenia, przy braku odporności, chorobach układu żołądkowo-jelitowego (nieżytach, chorobie wrzodowej dwunastnicy, zapaleniu trzustki), chorobach wątroby i woreczka żółciowego, chorobach jelit, w tym także przy dysbakteriozie. Poprawia stan przy chorobach serca, nerek, wątroby, żołądka, jelit. Do dzieży wsypać 0,5 kg mielonej kaszy owsianej, dolać trochę ciepłej, przegotowanej wody źródlanej (nie do pełna). Dla zakwaszenia dodać kawałeczek chleba żytniego. Przykryć dzieżę ręcznikiem i wstawić do pieca. Po 48 godzinach sfermentowaną mieszaninę cedzić przez sito i przelać do 2-3-litrowych słoików. Masę niewielkimi porcjami przemywać na sicie, nad dużym garnkiem, aż wyciekająca woda nie stanie się przezroczysta. Następnie zebraną w garnku wodę rozlać do słoików, zamknąć je pokrywkami i odstawić na 6-12 godzin. Warstwę górną ze słojów - ciecz - zlać do oddzielnych naczyń i tą kwaskową w smaku wodę wykorzystywać zimą do przygotowania kisielu, a latem- do przygotowywania kwasu. Osad ze wszystkich słojów łączyć ze sobą. To właśnie jest koncentrat kisielu owsianego. Dla przygotowania porcji dla całej rodziny należy wziąć 5-6 łyżek koncentratu, mieszać go w litrze wody. dodając 0,5l podkwaszonej wody i wstawić na niewielki ogień. Doprowadzić do wrzenia, mieszając drewnianą łyżką. Gotować zazwyczaj przez 5-7 minut. Następnie kisiel stygnie przez 1-2 godziny. Przefiltrowaną wodę gotuje się a następnie studzi się do temperatury mleka prosto od krowy.Wykorzystanie kefiru może być efektywniejsze niż inne opcje. Są w nim grzyby drożdżowe z acydofilną bakterią, która zabija chorobotwórczą pałeczkę okrężnicy, wypierając ją z jelit. Następnie koncentrat otrzymany z kefiru można wykorzystać do zakwaszenia. Można oczywiście wziąć kawałeczek żytniego chleba, zsiadłe mleko albo serwatkę z twarogu. W zależności od dokonanego wyboru, smak kisielu będzie się różnił. Nie tak dawno pojawiły się nowe fermentowane mieszaniny mleczne - probiotyki. W odróżnieniu od kefiru w swoim składzie mają one nie tylko szczepy kefirowych grzybów, ale też szczepy bifidobakterii. Dany rodzaj drobnoustroju - to swoiste lekarstwo do leczenia dysbakteriozy i innych chorób jelit. Dlatego do zakwaszania warto wykorzystywać mleczne probiotyki. Tak więc, 3-litrowy słój, wypełniony w 1/3 objętości płatkami owsianymi, zalewa się wodą (2/3 objętości), dodaje 1 łyżkę probiotyku. Słój szczelnie zamyka się pokrywką i zimą stawia koło kaloryfera, przykrywa kołdrą i zostawia na 2 doby, a latem stawia się na parapet, na słoneczną stronę. W ten sposób odbywa się fermentacja - złożony proces biochemiczny z wykształceniem enzymów, kwasów, pożytecznym dla organizmu. Dla przyśpieszenia fermentacji słoik kilka razy można odwrócić, żeby mieszanina nagrzewała się równomiernie. Objaw dobrej fermentacji: pojawienie się pęcherzyków i rozwarstwienia cieczy. Po 48 godzinach sfermentowaną mieszaninę mieszać drewnianą łyżką, cedzić przez durszlak do dużego 5-litrowego garnka. Następnie nie płucząc, rozlać do dwulitrowych słoików przez sitko (można oczywiście obejść się i bez tego, a skorzystać z gazy, wykładając nią dno durszlaka). Po rozlaniu przecedzonej mieszaniny do litrowych słojów nr 1 i nr 2, pozostały osad przemyć 2 l zimnej wody źródlanej (albo przefiltrowanej) nad garnkiem. Więcej wody nie trzeba, w przeciwnym wypadku wszystkie wartościowe składniki się wypłuczą. W miarę gromadzenia się cieczy, przelewać ją do dwóch litrowych słoików nr 3 i nr 4. Zamknąć je pokrywkami i odstawić na 12-16 godzin. W ciągu tego czasu utworzą się w nich 2 warstwy: górna, płynna, półprzezroczysta i dolna-gęsta,biała-koncentrat. Płyn ze słojów nr 1 i nr 2 ostrożnie, nie mieszając, zlać do dwulitrowego. To słój \"A\". Jest w nim kwaśny płyn o podwyższonej koncentracji. Powinny go wykorzystywać do przygotowania kisielu osoby, które chorują na nieżyt żołądka z obniżoną kwasowością. Natomiast kwaśny płyn ze słojów nr 3 -i nr 4 o obniżonej koncentracji, zlewamy do innego słoja -\"B\". Powinny go stosować osoby, które cierpią na nieżyt żołądka z normalną sekrecją i ci, których niepokoi żołądek. Ten kwasowaty płyn z obu słojów przechowuje się w lodówce przez 20 dób. Natomiast latem wykorzystuje się go w formie napoju albo kwasu do przygotowania chłodnika. Do picia warto go przegotować. Osad ze wszystkich 4 słojów łączymy w 1-litrowym. To właśnie będzie koncentrat kisielu owsianego, który jest przechowywany w lodówce w zamkniętym słoiku maksymalnie przez 3 tygodnie. Koncentrat, przygotowany na bio-kefirze, później można wykorzystać do zakwaszania, do otrzymania kolejnej porcji koncentratu. 1 łyżkę rozprowadzić w 0,5 szklanki otrzymanej kwasowatej cieczy. Dla cierpiących na nieżyt żołądka z obniżoną lub zerową funkcją sekrecyjną, dysbakteriozą, hipotonią. Należy wziąć 2 łyżki koncentratu i szklankę kwaśnego płynu ze słoja \"A\". Całość dokładnie wymieszać i wstawić na niewielki ogień. Stale mieszając drewnianą łyżką, doprowadzić do wrzenia i gotować nie dłużej niż przez 5 minut - do zgęstnienia. Pod koniec gotowania dodać 1 łyżkę dowolnego nierafinowanego oleju roślinnego (najlepszy będzie olej lniany i rokitnikowy, ewentualnie słonecznikowy, rzepakowy) i szczyptę świeżych lub suszonych roślin: koper włoski, pietruszka, pokrzywa. Nie należy stosować soli, zamiast niej można wykorzystać kapustę morską i jej produkty zastępcze. Dla ludzi o prawidłowej sekrecji żołądka. Koncentrat mieszaniny z płynem ze słoja \"B\". Dla chorych z podwyższoną kwasowością i chorych z chorobą wrzodową koncentrat mieszamy w przegotowanej wodzie. W celach leczniczych kisiel owsiany należy pić w ciepłej postaci, codziennie rano, oddzielnie od innych posiłków, z kawałeczkiem żytniego chleba. Najlepiej działa, jeżeli po jego zażyciu nie będzie się niczego jeść ani pić przez 3 godziny. Zwykła norma - 200-250 g kisielu, 1 łyżka oleju, 100-150 g żytniego chleba albo sucharków. Chorzy z nieżytami i chorobą wrzodową zamiast żytniego chleba mogą zjeść kawałeczek niesłodkiej, czerstwej bułki. Zbigniew N. 48 l. cierpiący na chroniczne zapalenie jelit i dysbakteriozę, przygotowywał kisiel, rozcieńczając go kwaśnym płynem ze słoja A. Jadł go bez oleju z sucharkami, dodając suszone, sproszkowane rośliny dziurawca ( łac. Hypericum), krwawnika ( łac. Achillea millefolium), liście czarnej jagody (łac. Vaccinium), koniczyny (łac. Trifolium pratense). Poprawa nastąpiła po miesiącu. Po 3 miesiącach dysbakterioza nie została ujawniona. Jednak pacjent kontynuuje stosowanie kisielu, zmieniając co 3 tygodnie rodzaje roślin. Teresa O. 55 lat, chorowała na dysbakteriozę i zapalenie jelita cienkiego. Poprawa nastąpiła po 2 tygodniach. Dodawała rośliny o działaniu wzmacniającym: dziurawiec, podbiał (łac. Tussilago farfara), wierzbownicę (łac. Epilobium), czarną jagodę. Chorzy cierpiący na dysbakteriozę, zapalenie okrężnicy, chroniczne zapalenie trzustki po regularnym przyjmowaniu kisielu owsianego, zakwaszonego na probiotykach, zauważyli poprawę po 3 tygodniach. Walczcie o swoje zdrowie! Przy regularnym przyjmowaniu poprawia się nie tylko ogólne samopoczucie, ale też wygląd: młodnieje twarz, wzmacniają się włosy. Dzieje się tak dlatego, że bifidobakterie biorą udział w wykształceniu kwasu, odpowiadającego w organizmie za proces utrzymania wilgoci skóry, a w rezultacie za jej gładkość i elastyczność. Pewnie niektórzy powiedzą, że to dość kłopotliwe. Otóż ani trochę. Jeżeli nie chcecie kwaskowatego płynu do zakwaszania do słoi, to zlejcie go do jednego 3-litrowego. Następnie dobierajcie płyn do smaku, rozcieńczając go jałową, przegotowaną wodą. Jeżeli sami będziecie pić kisiel, to można wziąć połowę wskazanej ilości płatków owsianych i zalać,15 l wody. Niepracujący mogą zająć się przygotowaniem w dowolnym dniu tygodnia. Pracujący powinni zalewać płatki owsiane z zakwasem w piątek wieczorem, w niedzielę sfermentowaną mieszaninę cedzić przez durszlak i rozlewać do słoików, a rano abo wieczorem w poniedziałek zlewać powstały płyn i koncentrat. Przede wszystkim - regularne stosowanie kisielu owsianego daje zdumiewające efekty. Przekonacie się sami - to bardzo pożyteczne dla osób, które cierpią na dysbakteriozę i brak odporności.", "url": "https://medicalbroker.pl/pl/blog/o-pozytku-kisielu-owsianego-1673967303.html", "category": "lubelskie", "sub_category": "Gotowe dania i potrawy", "phrase": "Kisiel z owsa (owsiany)"}