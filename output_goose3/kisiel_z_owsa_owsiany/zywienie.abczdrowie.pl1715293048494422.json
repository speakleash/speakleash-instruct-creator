{"meta_description": "Z jego właściwości leczniczych korzystano już w X wieku na ziemiach wschodnich. Odżywczy kisiel z owsa, bo o nim mowa, możesz zrobić samodzielnie w domu. Z jego...", "title": "Odżywiający kisiel z owsa, który zrobisz samodzielnie w domu", "content": "Z jego właściwości leczniczych korzystano już w X wieku na ziemiach wschodnich. Odżywczy kisiel z owsa, bo o nim mowa, możesz zrobić samodzielnie w domu. Z jego wyjątkowych wartości skorzysta cały organizm. Skrobia zebrana podczas procesu fermentacji to źródło cennych bakterii kwasu mlekowego. Ma też wiele beta-glukanu, który wzmacnia odporność organizmu. Leczy wiele chorób metabolicznych i obniża wartość pH w jelitach. Dzięki temu składniki odżywcze z produktów spożywczych łatwiej się wchłaniają. Wiedzieli o tym już nasi przodkowie, którzy skrobię stosowali w celu zagęszczania zup czy przygotowywania kisieli na słodko i słono. Kiedyś nawet tego rodzaju potrawa podawana z makiem bądź żurawiną miała swoje miejsce na wigilijnym stole. Potem na długi czas zapomniano o tym smacznym i pełnym wielu składników odżywczych posiłku. Do łask wrócił dopiero w latach 90. To idealny i naturalny dodatek, który pozytywnie wpłynie na nasz układ pokarmowy. Kisiel z owsa niweluje stany zapalne oraz wspomaga pracę jelit. 2. W jaki sposób przygotować kisiel z owsa? Potrzebujemy: 500g ziaren owsa, 1/3 szklanki grysiku owsianego, 3 łyżki mąki owsianej (opcjonalnie), 1/2 szklanki kefiru, koniecznie z mleka niepasteryzowanego (możemy go przygotować w domu), 4 litry wcześniej przegotowanej, chłodnej wody. Dodatkowo będą nam niezbędne: naczynie o pojemności 4 litrów, długa łyżka, miska, duże sito, 1,5 litrowy słoik. Do naczynia wsypujemy owies, grysik oraz mąkę. Całość zalewamy domowym kefirem i mieszamy. Następnie zamykamy słoik, przykrywamy go ręcznikiem i pozostawiamy na dwa dni w temperaturze pokojowej. Warto pamiętać, by przykrywka nie była zakręcona do samego końca. Bakterie będą się rozwijać, gdy dopływ tlenu będzie stały, ale i ograniczony. Już po dwóch dniach owies, wytworzona skrobia i woda zaczną się od siebie oddzielać. Pęcherzyki powietrza w owsie to znak, że fermentacja dobiegła końca. Wodę owsianą przecedzamy więc do drugiego słoika. Naczynie, w którym odbywał się proces fermentacji, opłukujemy, ustawiamy sito z owsem i po raz kolejny przelewamy przegotowaną wodą, nieustannie mieszając łyżką. Oba słoiki stawiamy na kilka godzin, by skrobia opadła na dno. Po kolejnym oddzieleniu się składników, przelewamy płyn do kolejnego słoika. W ten sposób wytworzona skrobia stanie się bogactwem białka, aminokwasów, witamin oraz bakterii kwasu mlekowego. Kisiel to także źródło witamin B1 i E oraz składników mineralnych, takich jak: fosfor czy potas. Warto go wprowadzić do diety osób zmagających się z chorobami układu pokarmowego. Pomoże w stanach zapalnych jelit. Spożywany regularnie obniży też podwyższony poziom cholesterolu we krwi. Domowy kisiel z owsa polecany jest osobom chorym na reumatyzm, dolegliwości układu krążenia czy bóle mięśniowe. Przyniesie pozytywne efekty cierpiącym na cukrzycę. Naturalnie uleczy też stany zapalne nerek oraz wątroby. Możemy go jeść z dowolnymi dodatkami bądź stosować w formie zagęstnika do zup i sosów. Należy jednak pamiętać, że cenne składniki giną w zbyt wysokich temperaturach. Przelewany wcześniej płyn, czyli solanka, również jest źródłem wielu cennych składników. Dobrze smakuje np. z sokiem owocowym. Żywe kultury bakterii zawarte w solance i skrobi będą utrzymywać się przez 3-4 tygodnie.", "url": "https://zywienie.abczdrowie.pl/odzywiajacy-kisiel-z-owsa-ktory-zrobisz-samodzielnie-w-domu", "category": "lubelskie", "sub_category": "Gotowe dania i potrawy", "phrase": "Kisiel z owsa (owsiany)"}