{"meta_description": "Produkt wpisany na listę produktów tradycyjnych w dniu 2012-12-14\nW kategorii Gotowe dania i potrawy\nW województwie woj. małopolskim", "title": "Strząska - - Portal Gov.pl", "content": "Żółtawo-beżowo-kremowa masa z widocznymi kawałkami boczku i kiełbasy w kolorze jasno-różowym. Wyraźnie wyczuwalny kwaskowy smak chrzanu i octu dominujący nad delikatnym smakiem jaj i wędlin. W zapachu przeważa nuta octowo-chrzanowa. Strząska to potrawa przygotowywana w gminie Żabno we wsi Siedliszowice na terenie Małopolski, ściśle związana z Wielkanocą i podawana na śniadanie jako główne świąteczne danie. Nazwa pochodzi od sposobu przyrządzania, a dokładnie od wymieszania wszystkich produktów. Potrawa ta posiada stary, sięgający kilku pokoleń rodowód, której przepis prawdopodobnie został przeniesiony na wieś z miejscowego dworu Wysockich. Strząska znana była już w latach 20-30 XX wieku, a szczególnie powszechna stała się w latach 50-60 XX wieku.", "url": "https://www.gov.pl/web/rolnictwo/strzaska", "category": "małopolskie", "sub_category": "Gotowe dania i potrawy", "phrase": "Strząska"}