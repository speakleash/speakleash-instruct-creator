{"meta_description": "Wielkanocna strząska z Siedliszowic.", "title": "Wielkanoc 2019. Małopolskie przysmaki: wielkanocna strząska z Siedliszowic [PRZEPIS]", "content": "Wielkanocne potrawy. Strząska to potrawa przygotowywana w gminie Żabno we wsi Siedliszowice, ściśle związana z Wielkanocą i podawana na śniadanie jako główne świąteczne danie. Aby przygotować strząskę należy ugotować w wodzie, bez przypraw, 1 kg boczku wędzonego (przez ok. 35-40 minut). Gdy przestygnie pokroić go w średnie kawałki (od 0,5 cm -0,7 cm). Pokroić na średnie kawałki 1 kg kiełbasy wiejskiej „swojskiej” . Ugotować na twardo ( przez ok. 6 minut) 25- 30 jaj i drobno je pokroić (można przecisnąć przez metalową kratkę). Następnie wszystkie te składniki wymieszać. Dodać 2-3 łyżki chrzanu świeżo startego na drobnej tarce. Wymieszać i zalać wszystko zalewą z 1 szklanki wody i 1/2 szklanki octu 10 proc. Doprawić do smaku solą i pieprzem. Z tej ilości składników powstaje około 4 kg strząski.", "url": "https://gazetakrakowska.pl/wielkanoc-2019-malopolskie-przysmaki-wielkanocna-strzaska-z-siedliszowic-przepis/ar/c6-12974564", "category": "małopolskie", "sub_category": "Gotowe dania i potrawy", "phrase": "Strząska"}