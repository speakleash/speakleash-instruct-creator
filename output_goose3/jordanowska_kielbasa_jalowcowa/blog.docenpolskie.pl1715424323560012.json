{"meta_description": "", "title": "Kiełbasa krakowska sucha", "content": "Zakłady Mięsne Wojtacha sp. J. mogą pochwalić się blisko 50-letnią obecnością na rynku. Siedziba firmy mieści się w Tarnowskich Górach.  – Jesteśmy lokalnym, polskim producentem mięsa, wędlin i wyrobów wędliniarskich w oparciu o zaufanych dostawców, wieloletnie, sprawdzone receptury oraz wykwalifikowany, stały personel. Produkujemy nasze wyroby w poszanowaniu gwarkowskiej, śląskiej tradycji, dbając o ich wysoką jakość, walory zdrowotne i smakowe, a także nieustannie dążąc do zaspokojenia najwybredniejszych gustów kulinarnych i podążając za trendami rynku – zapewniają przedstawiciele zakładów. – Produkty, które Państwu oferujemy to owoc naszych dążeń w wytwarzaniu zdrowego, tradycyjnego i naturalnego wyrobu najwyższej jakości o niepowtarzalnych walorach kulinarnych – dodają.  Producent proponuje konsumentom łącznie ok. 100 wyrobów z takich grup jak: wędliny, wędzonki, wyroby podrobowe i garmażeryjne. Asortyment obejmuje także konserwy i gotowe dania garmażeryjne oraz mięsa (wieprzowe, wołowe i drobiowe w elementach i porozbiorowe). Do udziału w październikowym audycie zgłoszone zostały: Kiełbasa krakowska sucha, Parówkowa z dziczyzną, Rolada schabowa, Salceson podrobowy, Kabanos kruchy oraz Kasler. Każdy artykuł spożywczy zostanie sprawdzony indywidualnie przez wszystkich członków Loży Ekspertów. Specjaliści przyznają im noty za smak, wygląd i stosunek jakości do ceny. Za każdy aspekt można otrzymać od 1 do 10 punktów. Do zdobycia godła promocyjnego potrzeba 7,5 pkt., zaś żywność z maksymalnymi notami (samymi „10”) jest honorowana także tytułem TOP PRODUKT. Atestacja odbędzie się 24 października br. w Sosnowcu. Obradom jury przewodniczyć będzie Mirek Drewniak, współzałożyciel Klubu Szefów Kuchni.", "url": "https://blog.docenpolskie.pl/tag/kielbasa-krakowska-sucha/", "category": "łódzkie", "sub_category": "Mięso świeże oraz produkty mięsne", "phrase": "Jordanowska kiełbasa jałowcowa"}