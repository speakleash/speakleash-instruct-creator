{"meta_description": "Odkryj wyjątkowy smak tradycyjnej czerniny. Zupa z krwi to prosty pomysł na wyjątkowy obiad. Wypróbuj przepisy z Gotujmy.pl!", "title": "Czernina", "content": "Czernina to tradycyjna polska zupa. Czernina kaszubska i czarnina kujawska zostały uznane za krajowy produkt tradycyjny. Inne nazwy to czarnina, czornina, szara polewka lub czarna polewka. Dawniej zupę podawano kawalerowi, aby odmówić ręki kobiety, o którą się starał. Zostało to opisane np. w „Panu Tadeuszu” Adama Mickiewicza. Książki kucharskie sprzed wielu lat podają, że czernina najlepiej smakuje jesienią. W tym okresie zabija się gęsi, prosięta i kaczki. To z ich krwi przygotowuje się polewkę. Niektórzy gotowali ją także na Święta Bożego Narodzenia, w ramach przysmaku.    Czernina ma słodko-kwaśny smak. Zawdzięcza to dodatkowi octu i cukru. Doskonale pasują do niej owoce, np. suszone jabłka, śliwki, bądź wiśnie. Do zupy można dodać też świeże owoce bądź syrop np. z gruszek w occie. Gotowanie czarniny trwa nawet 5 godzin. Ugotowanie podrobów to około 3 godziny. Następnie dodaje się warzywa i przyprawia zupę. Można ją podawać z gotowanymi ziemniakami – zawsze w Wielkopolsce – z pyzami, makaronem lub kluskami.", "url": "https://gotujmy.pl/przepisy-czernina.html", "category": "kujawsko-pomorskie", "sub_category": "Gotowe dania i potrawy", "phrase": "Czarnina kujawska"}