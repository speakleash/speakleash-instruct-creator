{"meta_description": "Czarnina przez jednych uwielbiana, przez innych znienawidzona. Znam ją od dzieciństwa, gotowała ją moja babcia i wtedy (jeszcze jako dziecko) często ją jadłam.", "title": "Czarnina – tradycyjna zupa kujawska - My Blueberry Corner", "content": "Czarnina przez jednych uwielbiana, przez innych znienawidzona. Znam ją od dzieciństwa, gotowała ją moja babcia i wtedy (jeszcze jako dziecko) często ją jadłam. Gdy dorosłam, dowiedziałam się z czego zupa jest zrobiona i niestety mój mózg zrobił wszystko bym już nigdy czarniny nie spróbowała (chociaż jej smak wciąż pamiętam, gdy o niej myślę czuję ten owocowy smak na końcu języka). Dlatego czarninę gotuje moja mama, która zna babciny przepis najlepiej i przygotowuje ją od czasu do czasu, zapraszając na obiad siostrzeńców oraz mojego męża – fanów czarnej polewki. Rodzeństwo mojej mamy także gotuje czarninę i wiem od nich, że kupno dobrej, wiejskiej kaczki oraz kaczej krwi nie jest łatwym zadaniem. Siostra mamy podpowiedziała mi, że krew można dostać na targowisku, na stoisku z drobiem. Moja babcia (mieszkająca na Kujawach) tę słodko-kwaśną zupę z dodatkiem krwi nazywała czarniną, tak samo jak jej dzieci, wnuki i prawnuki. Na Kaszubach też znają tę zupę, tam to jest czernina (Czôrnina). Zarówno „czarnina kujawska” jak i „czernina kaszubska” zostały wpisane na listę polskich produktów tradycyjnych. • 1 litr rosołu z kaczki (razem z marchewką i pietruszką) Do gorącego rosołu włożyć dwie ćwiartki jabłka oraz suszone śliwki, powoli podgrzewać przez 15 minut (nie gotować). Dodać majeranek. Kaczą krew wymieszać z octem oraz z mąką. Do krwi wlać 2-3 łyżki rosołu, żeby ją zahartować. Tak przygotowaną krew powoli wlać do rosołu, dobrze rozmieszać. Dodać cukier oraz sól i pieprz do smaku. Zupę zagotować. Na Kujawach czarnina musi być podawana z kluskami ziemniaczanymi.", "url": "https://jagodzianka.com/2022/11/czarnina-tradycyjna-zupa-kujawska/", "category": "kujawsko-pomorskie", "sub_category": "Gotowe dania i potrawy", "phrase": "Czarnina kujawska"}