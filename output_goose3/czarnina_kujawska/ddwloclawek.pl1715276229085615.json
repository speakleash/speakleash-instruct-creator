{"meta_description": "W tę niedzielę (17 09) w Lubrańcu odbędą się Dożynki Gminno-Parafialne  Święto plonów zostanie połączone z IX Festiwalem Kuchni Kujawskiej Świętem Czarniny", "title": "Stachursky i czarnina - Lubraniec zaprasza na dożynki gminno-parafialne", "content": "W tę niedzielę (17.09) w Lubrańcu odbędą się Dożynki Gminno-Parafialne. Święto plonów zostanie połączone z IX Festiwalem Kuchni Kujawskiej Świętem Czarniny. Uroczystości rozpoczną się o godz. 13:30 Mszą św. w kościele Matki Boskiej Szkaplerznej Lubrańcu. Od godz. 15 na terenie przy Zespole Szkół w Lubrańcu-Marysinie zaplanowano szereg wydarzeń i atrakcji. Gwiazdą wieczoru będzie Stachursky. W ramach IX Festiwalu Kuchni Kujawskiej odbedą się konkursy kulinarne na najlepszą czarninę i danie tradycyjne, prelekcje, pokazy live cooking i degustacje. Dzieci będą m.in. piec pizzę i babeczki oraz kręcić watę cukrową. - W tym roku na najmłodszych adeptów gotowania, którzy zdecydują się wziąć udział w Festiwalu Kuchni Kujawskiej - święcie czarniny, czekać będzie nie lada atrakcja: warsztaty kulinarne i kreatywne pn. \"Z pasją i smakiem\", które przygotował Daniel Żurkowski, mistrz cukierniczy, uczestnik programów telewizyjnych, organizator licznych wydarzeń branżowych oraz laureat wielu prestiżowych nagród. W zaanimowanej przez naszego gościa \"strefie dziecięcej\" będzie można m.in. upiec własna pizzę i babeczki, ukręcić watę cukrową, a także wykonać własną torbę i puzzle 14:30 - Przemarsz korowodu dożynkowego ulicami miasta na teren przy Zespole Szkół im. Marii Grodzickiej w Lubrańcu-Marysinie", "url": "https://ddwloclawek.pl/pl/19_wiadomosci-z-regionu/578_lubraniec/59495_stachursky-i-czarnina---lubraniec-zaprasza-na-dozynki-gminno-parafialne-.html", "category": "kujawsko-pomorskie", "sub_category": "Gotowe dania i potrawy", "phrase": "Czarnina kujawska"}