{"meta_description": "", "title": "WEGAŃSKIE PIEROGI „WIGIERSKIE”", "content": "W kuchni regionalnej, spotkacie przeróżne pierogi. Gotowane, odsmażane, pieczone czy smażone w głębokim tłuszczu. Ciasto zaparzane gorącą wodą czy drożdżowe. Z dodatkiem tylko wody czy śmietany, masła i proszku do pieczenia. Receptury przekazywane są z pokolenia na pokolenie. Jesteśmy potęgą pierogową nie tylko w Europie. To nasz znak rozpoznawczy na całym Świecie. Każdy z regionów ma swoje pierogi. Kuchnia Podlasia również. To znane w tamtych okolicach, pierogi wigierskie. Jeśli byliście w okolicach jeziora Wigry, to na 100% ich próbowaliście. Najlepsze robi Pani Teresa Biziewska. Receptura znana od początku XX wieku. Kształt wykrawanego ciasta jest różny. W formie kwadratów lub krążków. Nadzienie stanowią owoce z dodatkiem cukru i mąki ziemniaczanej. Dawniej były to jagody. Dziś przeróżne sezonowe owoce. Pierogi takie smaży się na głębokim tłuszczu. Podaje na ciepło. Ja swoje nadziewałem drobno pokrojoną antonówką i zmiksowanymi malinami z dodatkiem wanilii i odrobiny cukru. Moja wersja jest wegańska. – 3 szklanki mąki pszennej  – 2 łyżki śmietany sojowej (przepis TU), lub innej  – 1 łyżeczka proszku do pieczenia  – 2 łyżki dowolnego cukru  – 1 łyżka octu  – 25 g miękkiej margaryny  – około ½ szklanki gorącej wody  – dowolne owoce do nadziania (u mnie 2 antonówki i ½ szklanki malin) – zmiksować miękką margarynę z proszkiem do pieczenia, cukrem, śmietaną i octem  – dodać mąkę i wodę. Wrabiać kilka minut elastyczne i lekko twardawe ciasto  – przykryć ściereczką i odstawić na 30 minut do lodówki  – ciasto wałkować na grubość 2-3 mm, wykrawać krążki i nadziewać. Dokładnie zlepiać brzegi  – u mnie nadzienie to pokrojone w drobną kostkę antonówki wymieszane ze zmiksowanymi malinami i odrobiną czegoś słodkiego  – w garbku rozgrzać tłuszcz, wkładać pierogi smażyć na lekko rumiano z obu stron. Odsączyć na papierowym ręczniku. Można posypać cukrem pudrem  – dobre na ciepło i zimno", "url": "https://weganon.pl/pierogi-wigierskie/", "category": "podlaskie", "sub_category": "Gotowe dania i potrawy", "phrase": "Pierogi wigierskie"}