{"meta_description": "", "title": "Podlaski Produkt Lokalny. Wigierskie pierogi Pani Teresy", "content": "W ostatni poniedziałek czerwca przyczepa kempingowa pani Teresy Biziewskiej - jej sklepik, cukiernia i pracownia w jednym – jest zamknięta. Pani Teresa wraz z mężem odpoczywają po komunii wnuczka, po ciężkiej handlowej niedzieli. Z Suwałk, gdzie mieszkają, przyjechali na Wigry tylko po to, by się z nami spotkać. Ale pod przyczepą czekamy na nich nie tylko my. Na stoliczku i w przyczepie Pani Teresa wraz z mężem przez wiele lat prowadzili gospodarstwo ogrodnicze, uprawę cebuli mieli nawet na Wigrach, na działce naprzeciw dzisiejszej przyczepy. Swoje plony sprzedawali na suwalskim rynku. Wakacje spędzali w rodzinnym domu pani Teresy na Wigrach. A tam w kuchni w dawnej piwniczce-spiżarni Pani Teresa smażyła pierogi: dla dzieci, znajomych, sąsiadów. Na obiad, do herbaty, na imieniny. Jak to najczęściej bywa, jedna z koleżanek namówiła Panią Teresę, by zaczęła je sprzedawać. Przy swoim domu, tuż przy drodze prowadzącej do wigierskiego klasztoru. Po kilku latach na stoliczku, mąż pani Teresy kupił przyczepę campingową. I od tej pory pierogi wigierskie można kupić właśnie tu. W wigierskich pierogach z mącznego ciasta, smażonych na głębokim tłuszczu znaleźć można rozmaite nadzienia: biały ser, jabłka, w sezonie także rabarbar, wiśnie, maliny. Specjalnością Suwalszczyzny, a więc i pani Teresy są sękacze. Zarejestrowane na Liście Produktów Tradycyjnych Ministra Rolnictwa i Rozwoju Wsi kuszą klientów słodkim zapachem, wysokością, charakterystycznymi sękami, powstałymi z polewania kolejnych warstw na ciasto obracające się na wałku w specjalnej konstrukcji z grzałkami. Dawniej kręciło się sękacze nad ogniskiem. Teraz to jedynie atrakcja turystyczna podczas lokalnych festynów. W domu pani Teresy jej mama miała grzałkę domowej konstrukcji i podobną ma również pani Teresa. Po jej sękacze przyjeżdżają z Ełku, z Suwałk, z Augustowa, z całej Polski. Ale pani Teresa ma zamiar to zmienić. Tuż przy przyczepie na rodzinnej działce rośnie – za sprawą rąk męża pani Teresy - niewielki budynek. A tymczasem turyści nadal pukają do przyczepy i nawołują przez zamkniętą furtkę.", "url": "https://www.wrotapodlasia.pl/pl/rolnictwo/wiadomosci/produkt_lokalny/podlaski-produkt-lokalny-wigierskie-pierogi-pani-teresy.html", "category": "podlaskie", "sub_category": "Gotowe dania i potrawy", "phrase": "Pierogi wigierskie"}