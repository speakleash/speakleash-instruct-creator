{"meta_description": "Zwiedzanie Suwalszczyzny z przewodnikiem turystycznym. Przewodnik turystyczny po Suwalszczyźnie.", "title": "Suwalszczyzna z Przewodnikiem - Zwiedzanie Suwalszczyzny z przewodnikiem turystycznym", "content": "Niewielka Miejscowość Wigry położona jest na półwyspie Klszatornym, który oblewają wody jeziora Wigry. Prowadzi tędy jedna asfaltowa droga, przy końcu której wznosi się na wzgórzu Pokamedulski Zespół Klasztorny, popularnie zwany Klasztorem Wigierskim. Niespełna 400 m przed Klasztorem, po lewej stronie drogi, znajduje się gospodarstwo, na którym wśród starych jabłoni, tuż przy samej drodze stoi stara przyczepa kamperowa. To właśnie z niej w sezonie letnim Pani Teresa serwuje przepyszne pierogi wigierskie. Są to niecodzienne pierogi, serwowane na słodko. Sekret ich smaku kryje się w cieście, którego receptura przekazywana jest z pokolenia na pokolenie jedynie kobiecej części rodu. Dopełnieniem całości jest nadzienie, które stanowią świeże owoce lub domowe przetwory. Tak więc pierogi mają różne nadzienie: truskawka, poziomka, czarna jagoda, malina, jabłko, gruszka, rabarbar, czasami dodawana jest brzoskwinia, a dzieci i młodzież uwielbiają te z serkiem waniliowym. Najlepiej pierogi smakują na ciepło. Ciasto jest lekko kruche (coś pomiędzy kruchym a francuskim), natomiast owocowy lub serkowy środek dosłownie rozpływa się w ustach. W kresie wakacyjnym Pani teresa otwiera codziennie swego kampera i mniej więcej w godzinach 12.00 - 17.00 można zawsze liczyć na smaczną przekąskę i miłą pogawędkę. Poza sztandarowymi pierogami, Pani teresa zajmuje się również wypiekiem sękaczy (bankuchenów). Ciasto przypomina pień drzewa z wieloma sękami. Powstaje na wolnym ogniu albo przy użyciu paneli eletrycznych, które zapiekają kolejne warstwy ciasta tworząc słoje pnia. Dobrze wykonany sękacz jest wyborny w smaku, delikatny, a jednocześnie bardzo syty.", "url": "https://www.zprzewodnikiem.pl/ogloszenia,one,38.html", "category": "podlaskie", "sub_category": "Gotowe dania i potrawy", "phrase": "Pierogi wigierskie"}