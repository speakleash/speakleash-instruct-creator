{"meta_description": "Niecodziennik Satyryczno Prowokujący. Humor ekskluzywny. Ponad 81 000 mocnych fotek, 18 000 gorących filmików i gier, setki fajnych ludzi. Uwaga! Politycznie niepoprawny, pozostawia trwałe ślady w psychice.", "title": "Pierogi wigierskie - Joe Monster", "content": "Tradycyjnie pierogi wigierskie robiło się z czarnymi jagodami, ale dziś dodaje się różnych owoców: malin, truskawek, porzeczek, nawet brzoskwiń czy jabłek uprażonych wcześniej jak na szarlotkę. Można użyć również owoców mrożonych. Składniki: ¼ kostki masła 2 łyżki śmietany ½ łyżeczki proszku do pieczenia 1 cukier wanilinowy 1 szklanka mąki 1 łyżeczka octu FARSZ 2 szklanki owoców (np. jagody, maliny, porzeczki czy jabłka) 3 łyżki cukru 2 łyżeczki mąki ziemniaczanej olej do smażenia cukier puder Przygotowanie: Miękkie masło wymieszać ze śmietaną, cukrem, proszkiem do pieczenia i szczyptą soli. Dodać mąkę, ocet oraz tyle ciepłej wody, aby zagnieść elastyczne, nieklejące się do rąk ciasto. Wyrabiać przez 2-3 minuty, odstawić pod przykryciem na około pół godziny. W tym czasie umyć i dokładnie osuszyć owoce. Wymieszać je z cukrem i mąką ziemniaczaną. Ciasto podzielić na części, każdą z nich rozwałkować na cieniutki placuszek o średnicy około 10 cm. Nakładać łyżką owoce, bardzo dokładnie sklejać brzegi, można ozdobić „falbanką”. Smażyć pierogi w głębokim – nie za gorącym – tłuszczu do złotobrązowego koloru. Odsączać na papierowych ręcznikach, posypywać obficie cukrem pudrem i podawać jeszcze ciepłe.", "url": "https://m.joemonster.org/phorum/read.php?f=32&t=9609", "category": "podlaskie", "sub_category": "Gotowe dania i potrawy", "phrase": "Pierogi wigierskie"}