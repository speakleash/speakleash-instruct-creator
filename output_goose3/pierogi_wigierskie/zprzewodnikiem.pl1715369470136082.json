{"meta_description": "Zwiedzanie Suwalszczyzny z przewodnikiem turystycznym. Przewodnik turystyczny po Suwalszczyźnie.", "title": "Suwalszczyzna z Przewodnikiem - Zwiedzanie Suwalszczyzny z przewodnikiem turystycznym", "content": "Suwalszczyzna - kilka słów o tym dlaczego warto wiedzieć gdzie się idzie? Każdy z nas wybiera się kiedyś w podróż. Cel jest różny: potrzeba odpoczynku, chęć uwolnienia się od własnego miejsca, ciekawość jak jest tam dokąd jadę. Chcemy dobrze wykorzystać czas i dowiedzieć się czegoś o świecie i o sobie samym. Dobrym wyborem będzie niewielki skrawek północnej części województwa Podlaskiego nazywany Suwalszczyzną. Często określa się go dodatkowo mianem ziemi sejneńskiej, augustowskiej czy też suwalskiej. Jest to swoista mała ojczyzna wielu osób z pierwszego planu życia publicznego na przestrzeni dziejów, jak i tych nikomu nie znanych, a oddanych sercem i duszą temu miejscu. Piękno tego skrawka ziemi mówi samo za siebie. Takie słowa jak: Wigry, Hańcza, Kanał Augustowski, Marycha, Szeszupa, Kameduli, Dominikanie, Starowiery, Głazowiska, Jaćwingowie, to tylko hasła wywoławcze do niektórych ciekawostek tego tego regionu. Aby poznać nowe miejsce zaczynamy planować, przygotowywać się do działania. Warto wiedzieć co mamy na trasie szlaku turystycznego, jaki przekaz niesie ścieżka edukacyjna, na który punkt widokowy trzeba wejść. Dobrym rozwiązaniem jest zasięgnąć informacji prosto ze źródła, tzn. od kogoś wykwalifikowanego, kto pochodzi z tego miejsca, żyje tym światem. Z całą pewnością warto skorzystać z licencjonowanych przewodników turystycznych i dobrej informacji turystycznej. Zapraszam do korzystania z portalu i do kontaktu z nami.", "url": "https://www.zprzewodnikiem.pl/", "category": "podlaskie", "sub_category": "Gotowe dania i potrawy", "phrase": "Pierogi wigierskie"}