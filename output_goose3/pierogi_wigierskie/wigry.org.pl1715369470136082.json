{"meta_description": "", "title": "Kuchnia regionalna", "content": "Gospoda z tradycjami położona w letniskowej miejscowości Stary Folwark nad jeziorem Wigry w sercu Wigierskiego Parku Narodowego. Zadaszone stylowe patio na 50 osób, grill i parking. Gospoda została dwukrotnie wyróżniona przez Polską Organizację Turystyczną znakiem Turystyczne Logo Polski za soczewiaki oraz zupę z soczewicy. Tradycyjna kuchnia polska i potrawy regionalne, duży wybór ryb słodkowodnych: sielawa, sieja wigierska, sandacz, sum i inne. W naszej restauracji mogą państwo posmakować kuchni pachnącej tradycją. Wykorzystanie lokalnych produktów i dawnych receptur pozwoliło nam na odtworzenie prawdziwi tradycyjnej kuchni. Proponujemy również doskonale przyrządzone dania mięsne. Aromatyczne zupy, świeże lokalne ryby, a także dania w trendzie fit&fresh. Nie mogłoby zabraknąć dziczyzny, w którą obfitują nasze lasy. Doskonale przygotowana zachwyca swoim smakiem aromatem. Dla łasuchów mamy przygotowaną wspaniałą ofertę słodkości i deserów wykonywanych przez nas na miejscu. Zapraszamy również do skorzystania z naszej oferty śniadaniowej. W restauracji Hotelu nad Wigrami *** będą mogli Państwo skosztować wyrafinowanych potraw, czerpiąc bogactwa smaków kuchni regionalnej. W szerokiej karcie menu każdy znajdzie odpowiednie dla siebie danie spełniające najbardziej wysublimowane gusta smakowe. Restauracja z wyjściem na taras letni i widokiem na jezioro tworzy idealne warunki do niespiesznego delektowania się finezyjnymi daniami. Zapraszamy Państwa do restauracji oraz drink-baru znajdującego się w naszym obiekcie hotelarsko – gastronomicznym Holiday przy trasie prowadzącej do polsko-litewskiego przejścia granicznego w Ogrodnikach. Przytulna atmosfera oraz znakomita obsługa zachęcają do spotkań towarzyskich i biznesowych. Restauracja w Domu Królewskim (czynna codziennie od 13.00 do 20.00) oferuje dania kuchni polskiej i regionalnej, przygotowywane z wysokiej jakości lokalnych produktów. Zgodnie z Państwa oczekiwaniami organizujemy: spotkania firmowe, rodzinne, biznesowe i towarzyskie, wesela i przyjęcia okolicznościowe, bankiety. Przestronne tereny na Wigierskich Błoniach doskonale nadają się do organizowania imprez towarzyskich na świeżym powietrzu. Kompleks Turystyczny „U Jawora” ma duże powodzenie, turyści potrafią spałaszować, nawet 240 kartaczy dziennie, nie mówiąc o babce ziemniaczanej i kiszce, a także o plackach ziemniaczanych. W gorące dni klasyczny chłodnik na botwinie cieszył się dużym wzięciem. Pierogi z kapustą, ryba smażona, kotlety schabowe znajdują się w jadłospisie każdego dnia. Na deser ciasto drożdżowe z kruszonką i własnego wypieku ciasto kruche z owocami. Polecamy jabłka w „szlafroczkach”. Wyżywienie: całodzienne wyżywienie - 38 zł (w tym: śniadanie, obiad, kolacja) lub korzystanie z wyżywienia w barze. Zapraszamy do naszego baru „Wigraszek” położonego w miejscowości Bryzgiel, w pobliżu jeziora Wigry. Nasza kuchnia oferuje dania regionalne tj. kartacze, babka ziemniaczana, pierogi, ryby smażone i wędzone. Świadczymy również usługi cateringowe na obszarze Wigierskiego Parku Narodowego. Zapewniamy miłą i szybką obsługę. Wędrując po parku, spotkamy się z zaproszeniem stołówek przyzagrodowych, prowadzonych przy gospodarstwach agroturystycznych. Z posiłków tych mogą korzystać grupy zorganizowane i turyści indywidualni po wcześniejszym uzgodnieniu – najlepiej w dzień poprzedni. U Zofii Tarasiewicz jest smacznie i zdrowo. Wszystkie potrawy to przetworzone produkty z własnego gospodarstwa. Rosół z kury - palce lizać. Białe sery są specjalnością pani Zofii, trzeba dodać, że to właśnie ona obsługuje biesiady w Krzywem. Przed i po sezonie letnim bardzo chętnie żywi grupy wycieczek szkolnych, które zawsze mogą zjeść świeży, smaczny, syty obiad. Jest to gospodarstwo rekomendowane przez WPN. W 2004 roku pani Zofia zdobyła I miejsce w konkursie Nasze kulinarne dziedzictwo za „sielawę wędzoną po wigiersku”. W stołówce może zmieścić się jednorazowo 40 osób. Wyżywienie całodzienne: 45 zł; obiad: 22 zł, śniadanie: 12 zł, kolacja: 11 zł. Pani Halina Żukowska zaprasza wszystkich turystów indywidualnych na obiady, smaczne zupy, świeże ziemniaki z koperkiem i zsiadłym mlekiem, które smakują jak w wiejskiej chacie, a pierogi z kapustą i grzybami zachwyciły niejednego gościa. Pani Halina serwuje potrawy kuchni regionalnej, które zaspokoją wymagania każdego turysty. Koszt wyżywienia całodziennego oraz śniadań i kolacji do uzgodnienia.", "url": "https://www.wigry.org.pl/it/kuchnia.htm", "category": "podlaskie", "sub_category": "Gotowe dania i potrawy", "phrase": "Pierogi wigierskie"}