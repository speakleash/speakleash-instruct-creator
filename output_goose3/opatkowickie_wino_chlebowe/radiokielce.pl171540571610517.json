{"meta_description": "Organizatorzy Eko Bazaru zdecydowali, że impreza będzie odbywać się cyklicznie, a to wszystko, dzięki sobotniemu sukcesowi. Podczas Eko Bazaru ponad 20", "title": "Sukces Eko Bazaru. Impreza będzie się odbywała cyklicznie", "content": "Organizatorzy Eko Bazaru zdecydowali, że impreza będzie odbywać się cyklicznie, a to wszystko, dzięki sobotniemu sukcesowi. Podczas Eko Bazaru ponad 20 producentów wyrobów ekologicznych w przeciągu kilku godzin sprzedało wszystkie przywiezione przez siebie towary. Wystawcy chętnie zapowiedzieli swój udział w kolejnych edycjach, mówi organizatorka Eko Bazaru, Beata Bardzyńska. Dodaje, że impreza będzie odbywała się raz w miesiącu. Słowa organizatorów potwierdzają wystawcy. Leszek Czekaj, właściciel gospodarstwa ekologicznego produkującego warzywa, do tej pory większość płodów rolnych sprzedawał przez internet, lub woził do hurtowni w dużych miastach. Był zaskoczony, że w Kielcach jest tak duże zapotrzebowanie na tego rodzaju produkty. Kolejna odsłona Eko Bazaru pod tytułem „Prosto ze wsi” zaplanowana jest na 12 października w Kielcach przy ulicy Batalionów Chłopskich 50. Organizatorzy zapraszają na zakupy amatorów zdrowej żywności, a do udziału wszystkich Eko – producentów.", "url": "https://radiokielce.pl/856831/post-16956/", "category": "świętokrzyskie", "sub_category": "Napoje (alkoholowe i bezalkoholowe)", "phrase": "Opatkowickie wino chlebowe"}