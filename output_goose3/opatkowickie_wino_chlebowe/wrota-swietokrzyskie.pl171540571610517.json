{"meta_description": ".  \n]]> \n\t \n\t \n\t\t  \n\t \n\t\tPonieważ chleb był niegdyś podstawą pożywienia, starano się nie marnować nawet kawałka przechowywanego pieczywa. W gminie Działoszyce resztki...", "title": "Opatkowickie wino chlebowe - Świętokrzyskie smaki - Wrota Świętokrzyskie – Portal Województwa Świętokrzyskiego", "content": "Ponieważ chleb był niegdyś podstawą pożywienia, starano się nie marnować nawet kawałka przechowywanego pieczywa. W gminie Działoszyce resztki suchego chleba wykorzystywano między innymi do sporządzania tzw. napoju żniwnego, który z czasem, ze względu na swoje właściwości, zyskał miano wina chlebowego. Jako, że doskonale gasi ono pragnienie, pito je często podczas prac w upale. Jego receptura wyrobu przekazywana była z pokolenia na pokolenie, a gospodynie często rywalizowały między sobą, która wyrobi najlepsze wino. Na czas sianokosów wyrabiano wino słabsze, ale im dłużej wino fermentowało, tym stawało się mocniejsze. Podawano je wówczas jako trunek na odpustach lub w święta.", "url": "https://www.wrota-swietokrzyskie.pl/swietokrzyskie-smaki/-/asset_publisher/2Ssb/content/opatkowickie-wino-chlebowe-1?redirect=https%3A%2F%2Fwww.wrota-swietokrzyskie.pl%2Fswietokrzyskie-smaki%3Fp_p_id%3D101_INSTANCE_2Ssb%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-2%26p_p_col_count%3D1", "category": "świętokrzyskie", "sub_category": "Napoje (alkoholowe i bezalkoholowe)", "phrase": "Opatkowickie wino chlebowe"}