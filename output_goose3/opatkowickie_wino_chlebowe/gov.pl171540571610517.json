{"meta_description": "Produkt wpisany na listę produktów tradycyjnych w dniu 2011-01-21 w kategorii Napoje w woj. świętokrzyskim.", "title": "Opatkowickie wino chlebowe - - Portal Gov.pl", "content": "Przyjmuje kształt naczynia, w którym się znajduje. W gminie Działoszyce, ze względu na panujące tam warunki klimatyczno-glebowe, rozwijała się głównie uprawa zbóż z przeznaczeniem na wyrób produktów piekarniczych. Dawniej ludzie chleb darzyli dużym szacunkiem i wykorzystywali każda kromkę. Resztki suchego chleba wykorzystywano między innymi do przygotowania tzw. napoju żniwnego, który z czasem zyskał miano wina chlebowego ze względu na swoje właściwości. Tradycja wyrobu opatkowickiego wina chlebowego sięga czasów sprzed II wojny światowej. Pili je kosiarze, żniwiarze, a także kobiety przy darciu pierza, ponieważ gasiło pragnienie podczas ciężkiej pracy. Receptura wyrobu wina chlebowego przekazywana była z pokolenia na pokolenie, a gospodynie rywalizowały między sobą o to, która lepsze wino wytworzy. Na czas sianokosów wyrabiano wino słabsze, ale im dłużej wino fermentowało, tym było mocniejsze i podawano je podczas różnych uroczystości, np. odpust. Ważnym surowcem do produkcji wina była woda pozyskiwana ze źródeł wód mioceńskich znajdujących się na tym terenie, a drążone piwnice na glebach lessowych z warstwą gliny, w których przechowywane było wino, dawały chłód i czyniły wino orzeźwiającym.", "url": "https://www.gov.pl/web/rolnictwo/opatkowickie-wino-chlebowe", "category": "świętokrzyskie", "sub_category": "Napoje (alkoholowe i bezalkoholowe)", "phrase": "Opatkowickie wino chlebowe"}