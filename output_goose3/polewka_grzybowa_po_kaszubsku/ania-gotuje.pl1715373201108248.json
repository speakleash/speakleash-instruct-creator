{"meta_description": "Poznaj pyszne grzyby po kaszubsku w pomidorowo octowej zalewie. Przepis jest bardzo prosty i szybki w wykonaniu. Sprawdzą się jako dodatek do kanapek i obiadu oraz zagryzka lub przekąska na imprezę.", "title": "Grzyby po kaszubsku - Ania gotuje", "content": "Poznaj pyszne grzyby po kaszubsku w pomidorowo octowej zalewie. Przepis jest bardzo prosty i szybki w wykonaniu. Grzyby po kaszubsku sprawdzą się przede wszystkim jako dodatek do kanapek lub obiadu. Polecam też jako zagryzkę lub przekąskę na imprezę. W mojej kuchni nie może zabraknąć grzybów marynowanych na kilka sposobów. Tym razem zapraszam na rewelacyjne grzyby po kaszubsku, czyli marynowane w pomidorowo octowej zalewie. Szklanka to pojemność 250 ml. Podane proporcje są na 3 słoki o pojemności 500 ml. • osolona woda (1 łyżka soli na 2 litry wody, wlewam też 1 łyżkę octu) do obgotowania grzybów Dodatkowo do każdego słoika o pojemności od 500 do 720 ml: Do przygotowania grzybów po kaszubsku potrzebować będziemy przede wszystkim: miski, dużego garnka do obgotowania grzybów, mniejszego garnka do zalewy, patelni, durszlaka, chochelki. Przygotuj także czyste i wyparzone słoiki oraz nakrętki. Słoiki myję i wyparzam. Mniejsze ilości myję ręcznie, a więcej sztuk w zmywarce do naczyń. Wyparzam w piekarniku nagrzanym do temperatury 110 stopni C przez 5 minut od czasu uzyskania 110 stopni C. Możesz też wyparzyć tradycyjnie poprzez zalanie wrzątkiem bezpośrednio z czajnika. Świeżo zebrane grzyby leśne oczyszczam i płuczę w misce z chłodną wodą. Następnie każdą sztukę oddzielnie myję pod bieżącą wodą. Do marynowania najlepsze są oczywiście mniejsze i średnie sztuki. Większe grzyby przeznaczam do suszenia lub robię z nich sos grzybowy. Małe grzyby zostawiam w całości, a pozostałe przekrawam na pół lub ćwiartki i wrzucam do garnka (u mnie 5 litrowy). Zalewam osoloną wodą (1 łyżka soli na 2 litry wody). Dodaję takżę łyżkę octu. Woda wraz z grzybami powinna sięgać do 3/4 wysokości garnka. Zagotowuję, zmniejszam ogień na lekko mniejszy niż średni i gotuję przez około 10 minut, aż grzyby będą miękkie. Podczas gotowania wytwarza się piana i może kipieć. Pianę zbieram sukcesywnie za pomocą łyżki lub łyżki cedzakowej. Następnie odcedzam obgotowane grzyby na sicie lub durszlaku. Cebulę obieram z łupinek i kroję w kostkę. Następnie na rozgrzaną patelnię (u mnie żeliwna) wlewam olej i po rozgrzaniu wrzucam cebulkę. Szklę na średnim ogniu co jakiś czas mieszając, aż zmięknie i zdejmuję z ognia. Pod koniec szklenia dodaję posiekany drobno czosnek. Do mniejszego garnka (u mnie 3 litrowy) wlewam wodę. Wsypuję cukier, obie papryki oraz sól. Zagotowuję, wlewam olej oraz ocet i dodaję przecier lub koncentrat pomidorowy. Całość mieszam, doprowadzam do wrzenia i odstawiam z ognia. Do garnka z pomidorowo octową zalewą wrzucam zeszkloną cebulkę z czosnkiem. Jeśli chcesz, możesz cebulkę od razu zeszklić w garnku. Nie pobrudzisz wówczas patelni. Następnie wrzucam obgotowane i odcedzone grzyby. Całość gotuję na niedużym ogniu co jakiś czas mieszając, aż zacznie wrzeć. Zmniejszam ogień, aby lekko bulgotało i od razu zabieram się za rozlewanie do słoików. Do każdego umytego i wyparzonego słoika wrzucam: po 1 listku laurowym, 3 ziarna pieprzu czarnego, 1 sztukę ziela angielskiego oraz pół łyżeczki gorczycy. Za pomocą chochelki rozlewam do słoików wrzące grzyby w zalewie pomidorowo octowej. Wycieram ranty słoików i nakrętek do suchego. Zakręcam nakrętki. Grzyby po kaszubsku trzeba jeszcze zapasteryzować. Są 2 metody pasteryzacji: w garnku z wodą lub w piekarniku. Pamiętaj oczywiście, aby zimne słoiki umieszczać do zimnej wody lub chłodnego piekarnika. Natomiast gorące słoiki umieszczamy do gorącej wody lub nagrzanego piekarnika. Metoda 1. Do garnka wyścielonego ściereczką kuchenną wlewam wodę i zagotowuję. Ostrożnie wkładam słoiki z grzybami, tak aby się nie stykały ze sobą. Woda powinna sięgać do 3/4 lub 4/5 wysokości słoików. Pasteryzuję od 15 do 20 minut na małym ogniu, aby woda tylko lekko bulgotała. Metoda 2. Piekarnik nagrzewam do 110 stopni C. Ostrożnie wkładam słoiki z grzybami i pasteryzuję przez około 15 – 20 minut w temperaturze 110 stopni C. Po pasteryzacji ostrożnie wyjmuję słoiki i układam do góry dnem na blacie kuchennym wyścielonym ściereczką kuchenna lub ręcznikiem. Dzięki odwróceniu, zakrętki lepiej zasysają i oczywiście mam pewność że są szczelnie zamknięte. Po ostudzeniu wynoszę słoiki z grzybkami do ciemnej i chłodnej piwnicy. Grzyby po kaszubsku można kosztować po minimum 14 dniach od zrobienia. Z czasem nabierają smaku.", "url": "https://ania-gotuje.pl/przepis/grzyby-po-kaszubsku/", "category": "pomorskie", "sub_category": "Gotowe dania i potrawy", "phrase": "Polewka grzybowa po kaszubsku"}