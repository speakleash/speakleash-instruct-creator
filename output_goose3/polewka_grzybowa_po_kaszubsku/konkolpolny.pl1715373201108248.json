{"meta_description": "Zupa brzadowa (brzad oznacza suszone owoce), postny posiłek, suszone owoce z sadu. Niekiedy dodawano do niej suszone grzybki, starte kartofle, śmietanę lub kluseczki.", "title": "Brzadowa - kaszubska zupa wigilijna", "content": "Gdy przyglądam się współczesnym stołom wigilijnym, które uginają się od potraw i obfitości, myślę jak to było kiedyś. Wiadomo, w zamożnych domach wieczerze mogły przypominać te dzisiejsze, jednak w większości świąteczne stoły były skromne. Wigilia była niewielką, postną kolacją, gdzie gospodynie wykorzystywały produkty natury. Kaszubski wigilijny stół również był taki i na próżno można by było szukać na nim aż dwunastu potraw. Zupa brzadowa (brzad oznacza suszone owoce), postny posiłek, suszone owoce z sadu. Niekiedy dodawano do niej suszone grzybki, starte kartofle, śmietanę lub kluseczki. Wersja z kluseczkami była również podawana z gotowanymi osobno. Kluski też były różnorodne: od lanych, do kładzionych, po kartoflane. Dziś zapraszam Was na tradycyjną, kaszubską zupę z kluseczkami. Do mojej zupy dodałam wędzone śliwki, które także występują w tym daniu. Wędzone śliwki są naszym dobrem narodowym i sama się dziwię, że można je dostać jedynie w okresie przedświątecznym. Oczywiście, zamiast wędzonych, można dodać zwykłe, suszone. Zupę podawano zabieloną, niekiedy z gotowanymi ziemniakami okraszonymi smażoną cebulą. Wersja z tłuczonymi ziemniakami jest moją ulubioną. Podobną zupę, ze świeżych wiśni jadam latem – zawsze z obowiązkowymi, gotowanymi ziemniakami. • Suszone owoce zalewamy zimną wodą. Moczymy je przez godzinę, można także zostawić na noc. • Po upływie czasu dodajemy goździki i kroimy owoce na mniejsze części. • Smakujemy zupę i jeżeli nie jest dostatecznie słodka, dosładzamy. Moja była na tyle słodka, że nie dodawałam już niczego. • Do miski wsypujemy mąkę i sól. Dodajemy stopniowo wodę. Ciasto na kluseczki nie powinno się lepić do dłoni a konsystencją przypominać ciasto do pizzy. • Ciasto rwiemy na małe kawałki i wrzucamy do zupy.", "url": "https://konkolpolny.pl/brzadowa-kaszubska-zupa-wigilijna/", "category": "pomorskie", "sub_category": "Gotowe dania i potrawy", "phrase": "Polewka grzybowa po kaszubsku"}