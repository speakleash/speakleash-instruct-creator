{"meta_description": "", "title": "polewka grzybowa z orzechami", "content": "Grzanki: Bułkę okroić ze skórki i pokroić w drobną kostkę. Przełożyć na blachę, skropić roztopionym masłem i wstawić do bardzo silnie nagrzanego piekarnika. Piec na złoty kolor od czasu do czasu mieszając.    Grzyby namoczyć. Marchew, seler i pietruszkę zetrzeć na tarce, dodać do grzybów i ugotować w tej wodzie, w której wcześniej się moczyły grzyby. Kiedy warzywa i grzyby będą miękkie, wlewamy żur, dodajemy czosnek przepuszczony przez praskę, doprawiamy solą i pieprzem i zagotowujemy. Zupę miksujemy i zabielamy śmietaną, w razie potrzeby ponownie doprawiamy.   Podajemy w kwadratowych mniejszych talerzach z grzankami i kilkoma orzechami. Dekorujemy natką pietruszki.", "url": "https://www.przyslijprzepis.pl/przepis/polewka-grzybowa-z-orzechami", "category": "pomorskie", "sub_category": "Gotowe dania i potrawy", "phrase": "Polewka grzybowa po kaszubsku"}