{"meta_description": "", "title": "#4 GRZYBOWY SZAŁ – Grzyby po kaszubsku", "content": "Na polskim stole biesiadnym nie może zabraknąć marynowanych grzybów – wiadomo. Bez tego wódka gościom nie przejdzie. A jak nie przejdzie to imieniny nie udane. Tu już się nic nie zrobi. Ale może by tak lekkie urozmaicenie? Mała zmiana w menu? Proponujemy grzyby po kaszubsku, ale spotkałam się też z innymi nazwami – po węgiersku, górlasku etc. Chodzi o to, że grzyby są w cebulą w zalewie pomidorowej. A najważniejsze jest to, że smakują bosko. Koniecznie spróbujcie. Przepis przechodził z rąk do rąk między sąsiadami i znajomymi tak długo i intensywnie, że niestety nie wiem kto jest jego autorem. Ale najważniejsze, że wychodzą pyszne. Grzyby oczyścić, umyć, duże grzyby pokroić. Zalać wodą, zagotować i odcedzić. Ponownie zalać wodą, posolić i gotować przez 20 minut, odcedzić na sitku lub durszlaku. Cebulę obrać i pokroić w kostkę, poddusić ją na patelni z rozgrzaną oliwą przez około 10 minut, dodać pieprz i ziele angielskie, cukier. W garnku połączyć grzyby z cebulą, dodać koncentrat pomidorowy i ocet. Doprowadzić do wrzenia i gotować 5 minut. Wystudzić i nałożyć do wyparzonych słoików, zakręcić suchymi zakrętkami i pasteryzować.", "url": "https://www.kokoszkoland.pl/index.php/2015/10/22/4-grzybowy-szal-grzyby-po-kaszubsku/", "category": "pomorskie", "sub_category": "Gotowe dania i potrawy", "phrase": "Polewka grzybowa po kaszubsku"}