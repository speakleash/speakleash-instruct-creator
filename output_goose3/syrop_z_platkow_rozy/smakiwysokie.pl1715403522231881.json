{"meta_description": "Syrop z płatków róży 100% bio. Zdrowy dodatek do kawy, herbaty, drinków, deserów, sosów. Od alchemika z francuskiej manufaktury. Wyjątkowa jakość i receptura", "title": "SYROP Z PŁATKÓW RÓŻY - NATURA WE FLAKONIE 250 ml", "content": "Cudownie różany i elegancki. Wykonany ręcznie z wysokiej klasy składników, bez dodatku aromatów, nawet tych naturalnych. Zostanie doceniony przez uważnego konsumenta, czułego na naturalny, zdrowy skład, harmonię smaków i umiejętności wytwórcy. Wyjątkowy syrop z płatków róży stworzony przez francuskiego Alchemika. Nie przez przypadek nazwał się l'Alchimiste. Od zawsze był przekonany, że bogatą w zapachy i smaki naturę można zamknąć we flakonie. Od blisko 20 lat Marc Chenue sublimuje w kadziach kwiaty, owoce, przyprawy i rośliny, które studiuje, od kiedy pamięta. Jest artisant siropier - rzemieślnikiem specjalizującym się w produkcji syropów. Nazywają go czarodziejem, bo jego flakony są pełne magii, oryginalnych, pięknie skomponowanych nut smakowych i wprawiających w zachwyt zapachów. Jako jedyny we Francji posiada też swój bar z syropami. Syropy wytwarzane są w sposób rzemieślniczy z przeznaczeniem takiej ilości czasu, aby z każdego surowca wydobyć maksimum smaku. Alchemik współpracuje z lokalnymi producentami. A i sam, nierzadko, szuka po całej Francji tego, co może mu jeszcze zaproponować natura. Rygorystycznie dobierając składniki, pracuje wyłącznie ze świeżym lub suchym surowcem najwyższej jakości. I odmawia używania aromatów, nawet tych naturalnych. Nie znajdziemy w nich oczywiście sztucznych barwników, konserwantów, ani syropu glukozowo-fruktozowego. To syropy dla smakoszy. Zdumiewają aromatem i subtelnością połączeń smakowych. Czuć w nich naturalność składników: owoc jest tu czystym owocem, kwiat jest prawdziwy, a rośliny i przyprawy autentyczne. Nie ma w nich nadmiernej ilości cukru. Ani najmniejszego podobieństwa do syropów przemysłowych. ...o pięknym, różowym kolorze i elegancją w smaku. Będzie doskonałym, gotowym dodatkiem do aromatyzowania deserów, napojów i do sporządzania kremów oraz sosów z różą. Nawet tych wytrawnych, które możemy wykonać także z suszonymi pąkami róży Ispahan z Iranu – klik. Dodamy go do naleśników, herbaty, kawy, wody, lemoniady, konfitur, jogurtowego lassi czy sernika… Wykorzystamy jako wyborny syrop barmański do koktajli o różanej nucie. Składniki: cukier, woda z Chevreuse, woda kwiatowa z róży bio, napar z kwiatów hibiskusa bio z Senegalu (mała ilość, która daje ładny różowy kolor, ale nie wpływa na smak), sok z cytryny. Bez naturalnych ani sztucznych aromatów, barwników i konserwantów.", "url": "https://www.smakiwysokie.pl/syrop-z-platkow-rozy-naturalny-francuski-250-ml", "category": "lubelskie", "sub_category": "Napoje (alkoholowe i bezalkoholowe)", "phrase": "Syrop z płatków róży"}