{"meta_description": "", "title": "Syrop z płatków róży - właściwości i domowy przepis", "content": "Syrop z płatków róży ma niesamowity zapach i jest wyjątkowo smaczny. Jako, że roślina ta posiada cały szereg leczniczych właściwości, warto zamknąć jej płatki w butelce i mieć zawsze pod ręką w chwili zmęczenia, czy też gorszego nastroju.Ten piękny kwiat obfituje w trójterpeny, garbniki, saponiny, flawonoidy i witaminy. Najczęściej wykorzystywane są owoce dzikiej róży o działaniu ściągającym, oczyszczającym, wzmacniającym, przeciwszkorbutowym i przeciwanemicznym. Z kolei kwiaty tej rośliny również posiadają prozdrowotne właściwości. Dzięki naparowi z płatków róży można dodać sobie sił i wspomóc ustrój. Co więcej, płatki róży polecane są w przypadku kamicy nerkowej, wrzodów zwiotczałych i przy oparzeniach. Syrop z płatków dzikiej róży ma sporo prozdrowotnych właściwości, które wpływają korzystnie na funkcjonowanie naszego organizmu. Można go śmiało stosować jako suplement przy leczeniu przeziębień i grypy oraz do łagodzenia stanów zapalnych naczyń krwionośnych. Sprawdzi się także w przypadku krwawienia dziąseł. Okazuje się, że ten niesamowicie pachnący produkt poprawia przyswajanie żelaza i usprawnia przemianę materii. Polecany jest także osobom chcącym poprawić wydolność swoich nerek. Syrop różany wzmacnia układ odpornościowy. Kwiaty bogate są w antocyjany, olejki eteryczne i flawonoidy oraz fenolokwasy. Wykazują one działanie antyseptyczne, ściągające i przeciwzapalne. Jako, że działają delikatnie na nasz organizm, można je bez obaw podawać także dzieciom. Wówczas działają przeciwbiegunkowo i przeciwzapalnie. Stosowanie syropu różanego to świetny sposób na naturalne poprawienie samopoczucia. Płatki róży mają szerokie zastosowanie zarówno kosmetyczne, jak i kulinarne, jednakże to jeszcze nie wszytko. Okazuje się, że można z nich przygotować smaczny eliksir. Gdy zacznie się sezon kwitnienia róż, warto zrobić sobie mały zapas i przygotować z nich zarówno perfumy i herbatki, jak również kosmetyki, konfitury czy syrop. Czas na przepis na syrop z płatków róży. Do jego przygotowania należy zaopatrzyć się w płatki róż, alkohol i miód. Najsilniejsze działanie mają róże o intensywnym zapachu ze względu na duże stężenie aktywnych substancji. Jeśli chcemy przygotować syrop wzmacniający, to warto dodać oprócz miodu także pyłek pszczeli. Jest to jednak opcjonalny dodatek. Osoby, które nie mogą z jakichś powodów spożywać miodu, czy też po prostu nie używają go w kuchni, mogą zastąpić go gliceryną roślinną. Pierwszym krokiem jest dokładne wypłukanie płatków różanych pod bieżąca wodą. Następnie przekładamy je do wyparzonego wcześniej słoika. Płatki zalewamy miodem w takiej ilości, aby je przykryć, po czym mieszamy całość łyżką. Kolejnym krokiem, który można pominąć, jest dodanie dwóch łyżek pyłku pszczelego. Następnie zalewamy całość alkoholem o stężeniu nieprzekraczającym 60%. Płatki powinny zostać całkowicie przykryte. Na koniec szczelnie zakręcamy słoik, po czym odkładamy go do ciemnego i chłodnego miejsca na około sześć tygodni. Przez ten czas należy pamiętać o codziennym potrząsaniu słoikiem, dzięki czemu wszystkie składniki się wyekstrahują. Normalnym zjawiskiem podczas produkcji syropu z płatków róży jest zmniejszenie się jego objętości podczas maceracji na skutek wchłonięcia pewnej jego części przez płatki. Jeśli chcemy, to można wówczas dolać trochę alkoholu, ale nie jest to konieczne. Po upłynięciu kilku tygodni należy przecedzić nasz eliksir młodości, przelać do ciemnej butelki i przechowywać w chłodnym miejscu. Co ciekawe, płatki można śmiało zjeść lub wykorzystać jako dodatek do chociażby jogurtu. Jak stosować eliksir z płatków dzikiej róży? Zaleca się po niego sięgać, gdy czujemy się osłabieni, czy też przygnębieni. Codzienna dawka wynosi przynajmniej trzy łyżki stołowe. Syrop z płatków róży można przygotować również bez użycia alkoholu, zastępując go wodą. Wówczas należy przygotować trzy szklanki płatków róży, półtorej szklanki wody, półtorej szklanki cukru i sok z jednej cytryny. Po oczyszczeniu płatków, zalewamy je wodą i zasypujemy cukrem, a następnie mieszamy całość i zakrywamy, po czym pozostawiamy na noc. Kolejnego dnia należy zagotować syrop i gotować go przez kilka minut, aż płatki zaczną robić się przezroczyste. Wówczas zestawiamy syrop z ognia i zostawiamy na kilka godzin, a następnie ponownie zagotowujemy, przecedzamy i odparowujemy. Ostatnim składnikiem jest sok z cytryny, który zakonserwuje całość. Gotowy syrop należy przelać do wyparzonej butelki i przechowywać w chłodnym miejscu. Do wykonania syropu różanego najlepsze są płatki różane zebrane z roślin rosnących z dala od dróg i zanieczyszczeń. Jeśli nie mamy do nich dostępu, to można zakupić je w sklepie, pod warunkiem, że będą pochodziły z upraw ekologicznych. Jeśli chcemy uzyskać intensywnie czerwony kolor syropu, to należy użyć czerwonych lub różowych płatków. Co więcej, jeśli mamy czas i ochotę, to można poobcinać białe końcówki płatków, które mają posmak goryczki.", "url": "https://oliwka24.pl/syrop-z-platkow-rozy/", "category": "lubelskie", "sub_category": "Napoje (alkoholowe i bezalkoholowe)", "phrase": "Syrop z płatków róży"}