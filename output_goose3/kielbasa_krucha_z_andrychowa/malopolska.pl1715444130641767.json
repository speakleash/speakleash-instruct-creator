{"meta_description": "Oficjalny portal województwa małopolskiego prowadzony przez Urząd Marszałkowski Województwa Małopolskiego", "title": "Kolejne wnioski o wpis na listę produktów tradycyjnych » Małopolska", "content": "Do grona przysmaków tradycyjnych z Małopolski dołączyć może 8 kolejnych produktów. To efekt obrad Rady ds. Produktów Tradycyjnych i Dziedzictwa Kulinarnego pod przewodnictwem wicemarszałka Wojciecha Kozaka. Wnioski małopolskich producentów trafią teraz do Ministerstwa Rolnictwa i Rozwoju Wsi. Podczas dzisiejszego spotkania rady do grona produktów tradycyjnych z Małopolski rekomendowano kiełbasy i kabanosy, ser, miód oraz… gałki. To, zapomniane już dzisiaj, określenie dla klusek, które wyrabiane są w naszym regionie. Obradom komisji przewodniczył wicemarszałek Wojciech Kozak, który po raz kolejny przypomniał, że produkty regionalne i tradycyjne odgrywają znaczącą rolę w podtrzymywaniu dziedzictwa kulturowego oraz pozarolniczej aktywizacji obszarów wiejskich regionu. Dziś Rada ds. Produktów Tradycyjnych i Dziedzictwa Kulinarnego wydała swoje opinie na temat 9 produktów: Pozytywnie zaopiniowanych zostało 8 wniosków (wszystkie poza tym dotyczącym Kiełbasy krakowskiej suchej), które przekazane zostaną teraz do Ministra Rolnictwa i Rozwoju Wsi. Resort dokona ich oceny oraz zadecyduje o wpisie na Listę Produktów Tradycyjnych.", "url": "https://www.malopolska.pl/aktualnosci/biznes-i-gospodarka/kolejne-wnioski-o-wpis-na-liste-produktow-tradycyjnych?version=contrast", "category": "małopolskie", "sub_category": "Mięso świeże oraz produkty mięsne", "phrase": "Kiełbasa krucha z Andrychowa"}