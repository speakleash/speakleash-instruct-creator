{"meta_description": "W Muzeum Kultury Kurpiowskiej w Ostrołęce odbędą się kolejne rodzinne warsztaty twórcze. W niedzielę 19 lutego uczestnicy nauczą się wypiekania najpopularniejszych kurpiowskich ciasteczek - fafernuchów.", "title": "Warsztaty w muzeum. Zakładamy fartuchy i pieczemy fafernuchy!", "content": "W Muzeum Kultury Kurpiowskiej w Ostrołęce odbędą się kolejne rodzinne warsztaty twórcze. W niedzielę 19 lutego uczestnicy nauczą się wypiekania najpopularniejszych kurpiowskich ciasteczek - fafernuchów. Warsztaty w muzeum to świetny sposób na spędzie niedzielnego popołudnia. - Serdecznie zapraszamy do udziału w kolejnym rodzinnym spotkaniu twórczym z cyklu \"Niedziela w Muzeum\". 19 lutego podczas niedzielnych zajęć uczestnicy nauczą się wypiekania najpopularniejszych kurpiowskich ciasteczek. Razem z naszymi gośćmi przygotujemy ciasto, uformujemy tradycyjny kształt i upieczemy własne, przepyszne fefernuchy - zaprasza Muzeum Kultury Kurpiowskiej. Na warsztaty obowiązują zapisy pod numerem tel. (29) 764-54-43 wew. 43. Ilość miejsc ograniczona. Cena warsztatów to 10 zł od osoby. Warsztaty odbędą się 19 stycznia o godzinie 11.00 w Muzeum Kultury Kurpiowskiej w Ostrołęce, przy placu gen. J. Bema 8.", "url": "https://www.moja-ostroleka.pl/art/1676121429/warsztaty-w-muzeum-zakladamy-fartuchy-i-pieczemy-fafernuchy", "category": "mazowieckie", "sub_category": "Wyroby piekarnicze i cukiernicze", "phrase": "Fefernuchy"}