{"meta_description": "Symbol Zakopanego i innych mniejszych górskich miejscowości w Polsce, w których można go wytwarzać, nie zawsze jest tym, na którego wygląda! Rozpoznanie", "title": "Oscypek czy gołka- wiesz co jesz na Podhalu?", "content": "Symbol Zakopanego i innych mniejszych górskich miejscowości w Polsce, w których można go wytwarzać, nie zawsze jest tym, na którego wygląda! Rozpoznanie prawdziwego oscypka z łatwością przychodzi góralom, ale ceper może mieć już z tym lekki problem. Gołka wygląda bardzo podobnie, ale inaczej smakuje. Czym się różni gołka od oscypka? I gdzie kupić oscypki z certyfikatem? Sery z gór różnią się nie tylko składem, który wkłada ser do konkretnej szuflady, ale również rozmiarem. Na straganach z dużym napisem oscypki, zazwyczaj serów jest do wyboru do koloru. Małe, średnie, duże, w postaci nitek (korboce) czy kulek. Większość z nas ma swój ulubiony ser, który kupuje zaraz po odwiedzeniu turystycznej miejscowości. Nie zawsze jednak mamy świadomość, że to na co wydaliśmy pieniądze, to nie jest oscypek! Wybierając się w polskie góry, warto wcześniej sprawdzić, które miejscowości są w tak zwanym oscypkowym szlaku. Składają się na niego miejscowości Podhala, Podtatrza oraz polskiego Spiszu. Wędrując od bacówki do bacówki można poznać nie tylko tradycję wiążącą się z powstawaniem najpopularniejszego sera w Polsce, ale także skosztować go. Nie wspominając, że gazda może poczęstuje żętycą- serwatką z mleka owczego. Żętyca wpisana jest na listę polskich produktów tradycyjnych. To jak wygląda oscypek reguluje prawo i tak: powinien ważyć pomiędzy 60 a 80 dag, mieć długość od 17 do 23 cm. Oscypki są w kształcie osełki z walcowatą środkową częścią. Powstają z mleka owczego w 100 procentach bądź też minimalnie w 60%. A 40% może stanowić mleko krowie. Mają specyficzny smak, są ostrzejsze w porównaniu z gołkami- serami z mleka krowiego. Na straganie ciężko jest sprawdzić certyfikat. Zwłaszcza że górale i góralki to charakterni ludzie i wszelkie próby dowiedzenia się czegokolwiek często kończą się zagadaniem przez górala na amen. Na szczęście mamy XXI wiek i możemy korzystać również z internetu. Certyfikowane oscypki znajdziesz w sklepie https://www.oscypki.pl/. I co ważne można zamówić prawdziwe oscypki i inne podhalańskie sery z dostawą do domu. Gołka świetnie udaje oscypka, ale nim nie jest! Inaczej nazywana pucok czy kara albo po prostu ser gazdowski. To co odróżnia gołkę od oscypka, to smak, a więc i źródło pochodzenia. Gołka powstaje na bazie krowiego mleka. Ale wyglądem przypomina oscypek, choć wagowo najczęściej są mniejsze od oscypków. Gołka dostępna jest pod różną postacią, smakuje również dzieciom i można ją wykorzystać na wiele sposobów w kuchni. Smaczna, lekko słona ma swoich miłośników. Inne rodzaje serów podhalańskich znajdziesz w sprawdzonym sklepie https://www.oscypki.pl/produkty/sery-podhalanskie/, który bazuje wyłącznie na mleku z tatrzańskich hodowli i tradycyjnym wytwarzaniu serów. Możliwość zamówienia zestawu w pakiecie ze swojskimi wędlinami, które powstają przy wykorzystaniu naturalnych, tradycyjnych metod. Ludzka kreatywność nie zna granic i ponieważ za brak certyfikatów sypią się kary dla sprzedawców pod szyldem oscypek bez certyfikatu, pojawiają się coraz bardziej wymyślne nazwy. Można kupić scypek, co swoją drogą brzmi bardzo swojsko albo o.scypek, albo ser prosto od bacy. Z resztą każdy kto był w górach wie, że każdy baca ma sery najlepsze i zgodne z normami (jeśli chodzi o oscypki). Gołka nie jest gorsza od oscypka, wszystko jest kwestią smaku, ale nie dajmy się naciągnąć na oscypka, jeśli nim nie jest.", "url": "https://tko.pl/57897,2020,08,26,oscypek-czy-golka-wiesz-co-jesz-na-podhalu", "category": "śląskie", "sub_category": "Sery i inne produkty mleczne", "phrase": "Ser gazdowski – gołka"}