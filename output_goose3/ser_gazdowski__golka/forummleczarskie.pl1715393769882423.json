{"meta_description": "Produkty regionalne borykają się w Polsce z kilkoma poważnymi problemami: niską znajomością wśród konsumentów, wąskim asortymentem i dystrybucją, wysoką ceną jednostkową produktu i bardzo słabą promocją. W porównaniu do mlecznych produktów regionalnych w innych krajach wypadamy", "title": "Produkty regionalne: Niewykorzystane walory", "content": "To polski, tradycyjny wędzony ser z mleka krowiego, o kształcie wrzecionowatym; o długości 6-15 cm i masie 0,3-0,6 kg. Lekko słony w smaku jest miękki, elastyczny, w przekroju lekko żółty. Powstaje z podgrzanego mleka zaprawionego podpuszczką. Na masową skalę wytwarza go Mlekovita (GK) oraz Marteks. Kierownik Biura Marketingu i Współpracy z Klientem w Sertop Firma Sertop od wielu lat posiada w swojej ofercie produkt typowo regionalny, a jest to ser smażony z kminkiem. Jest on oferowany w formie bloków oraz w kubeczkach. Sery smażone są chętnie kupowane w województwach śląskim i wielkopolskim, a tradycja produkcji takiego sera wywodzi się z kuchni niemieckiej, gdzie jest znany pod nazwą „hauskejza”. Był on wytwarzany tradycyjną metodą przez gospodynie domowe na bazie zgliwiałego twarogu z mleka krowiego. Ceniono go za długą trwałość. Każda gospodyni miała swój własny sekretny przepis na ten produkt. Najogólniej można powiedzieć, że pokruszony dobry, tłusty twaróg był solony i mieszany z żółtkami lub całymi jajami, a następnie pozostawiany w ciepłym miejscu w celu zgliwienia (często koło pieca). Aby przyśpieszyć ten proces stosowano czasami sodę oczyszczoną. Po kilku dniach taki ser był gotowy do smażenia z dodatkiem masła. Proces ten trwał do czasu osiągnięcia jednolitej konsystencji. Następnie dodawano ulubiony dodatek smakowy, najczęściej kminek, czosnek, a w Wielkopolsce często były to nasiona kopru. Ser był spożywany na zimno do kanapek lub na ciepło w formie fondue. Nasza firma oferuje taki serek smażony z dodatkiem masła w kubeczkach. Jest to ser smażony delikatesowy. Proponujemy warianty: bez dodatków smakowych oraz z dodatkiem kminku. Mamy także ser smażony dla osób dbających o linię, bez dodatku masła, o zerowej zawartości tłuszczu (ser domowy smażony chudy z kminkiem). Można go kupić na wagę lub w kubeczku. Obecnie takie produkty przeżywają swoją drugą młodość. Jeszcze kilka lat temu były one kupowane głównie przez osoby starsze, które znały je z lat swojej młodości. Obecnie coraz liczniejsza jest grupa ludzi młodych, którzy są smakoszami tego produktu. Specjalnie dla nich co pewien czas poszerzamy ofertę tego produktu o inne smaki. I tak, oferowaliśmy już limitowane serie serów smażonych z dodatkiem koperku oraz z kolorowymi pieprzami. Sery smażone to produkty chętnie kupowane nie tylko przez odbiorców z tradycyjnego hurtowego kanału dystrybucji, ale także przez nowoczesne sieci handlowe. W przypadku sieci takie wyroby są dostępne regionalnie w wybranych halach, np. Makro, Selgros, Eurocash, Kaufland lub Auchan. Produkty te często są wprowadzane do sklepów pod wpływem życzeń odbiorców (sklepów detalicznych lub bezpośrednio przez konsumentów) z wybranych sieci.", "url": "https://www.forummleczarskie.pl/raporty/417,produkty-regionalne?strona=4", "category": "śląskie", "sub_category": "Sery i inne produkty mleczne", "phrase": "Ser gazdowski – gołka"}