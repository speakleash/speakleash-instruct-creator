{"meta_description": "Oscypek, bundz, bryndza, sery gazdowskie, produkty regionalne, rękodzieło, stroje, noclegi i agroturystyka. Koniaków - autentyczna góralska kultura pasterska i oscypki z certyfikatem.", "title": "Centrum Produktu Regionalnego w Koniakowie » Sery gazdowskie", "content": "Na górskich bacówkach i gazdówkach wyrabia się sery z mleka owczego, krowiego i koziego. Typowo owcze sery to bundz, bryndza, oscypek i redykołka, natomiast inne sery często wyrabia się z mleka mieszanego, a w okresie zimowym zazwyczaj z mleka krowiego. Czy to oznacza, że są podróbkami? Wcale nie, choć prawdą jest, że te sery to nie oscypki! To produkty górskie, które mają swoje nazwy – wśród nich są serki gazdowskie, gołki, pucoki, bruski oraz korbacze. Swój wyjątkowy smak zawdzięczają przede wszystkim mleku pozyskiwanemu od zwierząt wypasanych na czystych i ekologicznych terenach górskich.", "url": "http://seroscypek.pl/bacowka/sery-gazdowskie", "category": "śląskie", "sub_category": "Sery i inne produkty mleczne", "phrase": "Ser gazdowski – gołka"}