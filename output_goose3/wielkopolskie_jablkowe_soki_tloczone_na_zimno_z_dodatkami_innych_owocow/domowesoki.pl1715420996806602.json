{"meta_description": "", "title": "O nas | Domowe soki", "content": "W Kokaninie pod Kaliszem mieszkamy od 40 lat, ale tradycja wyciskania soków w naszej rodzinie sięga końca XIX wieku. Już wtedy nasi przodkowie wyciskali sok domową metodą, ale na mniejszą skalę. Naszą firmę założyliśmy na początku lat 90-tych, kiedy przejęliśmy się hasłem ówczesnego prezydenta: „Bierzcie sprawy w swoje ręce” i wzięliśmy… Na początku skupowaliśmy jabłka od okolicznych plantatorów i robiliśmy z nich tzw. moszcz czyli półprodukt do produkcji soków, koncentratów i win. Kiedy zorientowaliśmy się, jak wysokowartościowy sok wyjeżdża od nas, zdecydowaliśmy się przerabiać go na miejscu. Kupiliśmy potrzebny sprzęt i urządzenia do butelkowania. Taki naturalny sok jabłkowy, nie rozcieńczony, nie klarowany, bez dodatku wody i cukru, bez żadnych konserwantów zaczęliśmy rozlewać w butelki, pasteryzować i rozwozić po domach. Soki w butelkach sprzedajemy od 20 lat. Dziś nasza tłocznia jest w pełni zmechanizowana i produkujemy 13 różnych smaków Domowych Soków i Nektarów. Produkcja odbywa się na niedużą skalę, gdyż metoda tłoczenia i wyciskania przez naturalne wiklinowe przekładki – jest dość kosztowna i czasochłonna. Nasze Soki i Nektary są naprawdę Domowe – wyciskane ze świeżych owoców, tylko w okresie zbiorów i pasteryzowane w butelkach. Zawierają wszystkie składniki świeżych owoców. Dzięki temu zostały one już wielokrotnie docenione przez specjalistów od zdrowego żywienia. Znalazły się także na Krajowej Liście Produktów Tradycyjnych jako Domowe Soki tłoczone na zimno ze świeżych owoców ziemi kaliskiej.", "url": "https://domowesoki.pl/o-nas/", "category": "wielkopolskie", "sub_category": "Napoje (alkoholowe i bezalkoholowe)", "phrase": "Wielkopolskie jabłkowe soki tłoczone na zimno z dodatkami innych owoców"}