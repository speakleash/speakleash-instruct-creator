{"meta_description": "W Rosji, na Ukrainie czy w krajach bałtyckich kwas chlebowy uważany jest za napój narodowy. W Polsce, chociaż znany od czasów Władysława Jagiełły przez", "title": "Kwas chlebowy - zastosowanie i jego właściwości", "content": "W Rosji, na Ukrainie czy w krajach bałtyckich kwas chlebowy uważany jest za napój narodowy. W Polsce, chociaż znany od czasów Władysława Jagiełły przez lata był w zapomnieniu. Dziś wraca do łask. Sięga się po niego, chcąc ugasić pragnienie, orzeźwić się, a także w przypadku dolegliwości związanych z nadkwasotą, wzdęciami i innymi zaburzeniami trawienia. Obecnie kwas chlebowy kupić można przede wszystkim w sklepach z ekologiczną żywnością. Do swojej spiżarni chętnie zapraszają go przede wszystkim osoby stawiające na zdrowe odżywianie. Jakie są właściwości i zastosowanie kwasu chlebowego? Kwas chlebowy jest napojem znanym od wieków i pitym głównie na wschodnich rubieżach Europy i w Rosji. Na początku wyrabiany był w wiejskich chatach, potem trafił na szlacheckie dwory. Kwas chlebowy otrzymuje się w wyniku alkoholowej fermentacji chleba, do którego dodaje się cukier (ewentualnie owoce) oraz drożdże. Napój charakteryzuje się słodko-kwaśnym smakiem, który przeplata się z nutką goryczy. Poznać można go również po bursztynowym kolorze oraz zapachu drożdży i chleba. Dzięki temu, że nie zawiera alkoholu, pić mogą go zarówno dorośli, jak i dzieci. Mimo że napój znany jest od kilkuset lat, to jego popularność nie przemija. Obecnie sięgają po niego osoby chcące zdrowo się odżywiać. Kwas chlebowy można zrobić samodzielnie, jednak o wiele prostsze jest jego kupienie w sklepie ze zdrową żywnością. Kwas chlebowy to nie tylko napój bardzo dobrze gaszący pragnienie, ale i ten o dużych właściwościach prozdrowotnych. Wynikają one ze składu, który bogaty jest w witaminy i składniki mineralne (głównie cynku i selenu). W kwasie chlebowym znajdują się głównie witaminy z grupy B, a także witaminy C i E. Oprócz tego napój jest bardzo dobrym źródłem Taki skład sprawia, że medyczne właściwości kwasu chlebowego to: Po kwas chlebowy warto sięgać przede wszystkim po sutych i tłustych posiłkach. Likwiduje on nadkwasotę, wzdęcia i inne zaburzenia trawienia. Kwas chlebowy stosuje się jako napój. Zastosowanie kwasu chlebowego to przede wszystkim gaszenie pragnienia i orzeźwienie w upalne dni. W tej roli spisuje się on lepiej niż soki czy kolorowe gazowane oranżady. Kwas można pić solo lub w towarzystwie posiłków. Podawać można go do obiadu czy kolacji. Będzie też ciekawym uzupełnieniem menu na garden party czy grilla. Kwas chlebowy zawsze będzie zdrową alternatywą dla kolorowych, słodkich, gazowanych napojów. Jego smak dobrze komponuje się z potrawami gotowanymi, grillowanymi, a także sałatkami z surowych warzyw czy owoców. Po kwas chlebowy sięgać może praktycznie każdy. Napoje dostępne w sklepach z ekologiczną żywnością nie zawierają alkoholu, dzięki temu można podać je również dzieciom. Przeciwwskazaniem do picia kwasu chlebowego jest jednak ciąża i okres karmienia piersią. Jaki kwas chlebowy jest zdrowy i bezpieczny? Najzdrowszy będzie kwas chlebowy wytworzony samodzielnie w domu z naturalnych składników. W trakcie tworzenia napoju warto sięgnąć po tradycyjną recepturę. Osoby, które nie mają czasu na samodzielne warzenie napoju, mogą sięgnąć po te sklepowe. Trzeba jednak pamiętać, że w marketach zazwyczaj znajdują się kwasy chlebowe, które są nim tylko z nazwy. Większość z nich to woda zabarwiona z cukrem z dodatkiem konserwantów i sztucznych wspomagaczy. Tradycyjny i zdrowy kwas chlebowy to jedynie ten, w którego recepturze znajduje się słód jęczmienny i żytni (ewentualnie pszenny z domieszką mąki razowej), cukier i drożdże. Napoje oparte o tę recepturę najlepiej szukać na półkach sklepu z żywnością ekologiczną.", "url": "https://polbioeco.pl/kwas-chlebowy-zastosowanie-i-jego-wlasciwosci/", "category": "łódzkie", "sub_category": "Napoje (alkoholowe i bezalkoholowe)", "phrase": "Kwas chlebowy"}