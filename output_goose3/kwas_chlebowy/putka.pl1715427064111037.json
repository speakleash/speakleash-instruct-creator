{"meta_description": "", "title": "DLACZEGO WARTO PIĆ KWAS CHLEBOWY? - Putka", "content": "Kwas chlebowy znany jest od X wieku, początkowo był napojem ludzi ubogich, ale za sprawą swych cennych właściwości trafił także na stoły szlachty. Napój doskonale nawadnia organizm, gasi pragnienie w upalne dni, a do tego przyspiesza przemianę materii. Prozdrowotne właściwości zawdzięcza m.in. bogactwu witamin z grupy B oraz zawartości witaminy C i E. Jest także doskonałym źródłem selenu i cynku. Kwas chlebowy śmiało można traktować w kategorii napoju wspierającego naszą odporność. Z tego względu warto pić go nie tylko w letnim czasie, ale także w okresie jesienno-zimowym. Nie dziwi więc fakt, że obecnie naturalny napój przeżywa swój renesans. Dla mnie, jako dietetyka klinicznego, najciekawszy jest potencjał leczniczy kwasu chlebowego. Jako specjalista zawsze w pierwszej kolejności szukam naturalnych produktów, które pomogą pacjentom w leczeniu różnych jednostek chorobowych. Kwas chlebowy jest probiotykiem, odbudowuje naturalną florę bakteryjną w jelitach. Zawarte w nim dobroczynne pałeczki kwasu mlekowego hamują rozwój patogennych organizmów. Przy takim wsparciu i zdrowej diecie możemy się uchronić przed przerostem złej flory bakteryjnej, czyli wszechobecnym SIBO. Napój sprawdzi się więc u pacjentów z dolegliwościami jelitowymi, którzy mają wskazania do diety lekkostrawnej. Będzie także doskonałym uzupełnieniem codziennego menu osób cierpiących z powodu nadkwasoty żołądka i zgagi. Ułatwia bowiem trawienie i przyspiesza metabolizm po spożyciu ciężkostrawnych posiłków. Kwas chlebowy wspomaga jednak nie tylko działanie układu odpornościowego, ale także sercowo-naczyniowego. Dodatkowo zawarta w nim witamina B1 ma korzystny wpływ na wzrost i rozwój kości, dlatego możemy podawać go też dzieciom od 3 roku życia. Dla dorosłych kobiet przeważający argumentem, by sięgnąć po wyjątkowy napój będzie fakt, że zawiera on witaminę E, która zwalcza wolne rodniki i spowalnia procesy starzenia. Spożywanie kwasu chlebowego polecam także pacjentom cierpiącym na : migreny, bóle mięśniowe, grzybicę, cukrzycę, stwardnienie rozsiane, zaburzenia trawienia, artretyzm oraz choroby nowotworowe, chociaż oczywiście należy pamiętać, że w tym przypadku napój wspomaga, a nie leczy. Kwas chlebowy do jadłospisu mogą włączyć także osoby będące na diecie redukcyjnej. Oczywiście nie zastąpi on wody i nie należy go tak traktować. Szklanka napoju stanowi mini posiłek, podobnie jak szklanka soku, czy kawy z mlekiem. Ma jedynie 35 kcal w 250 ml, nie zawiera cukru, dlatego z powodzeniem mogą go pić osoby, które są w trakcie odchudzania. Na koniec chciałabym powiedzieć krótko o przeciwwskazaniach do stosowania kwasu chlebowego. Mimo, że ich lista jest krótka, należy o nich pamiętać. Większość kwasów chlebowych dostępnych w sklepach zawiera ulepszacze, które mają zły wpływ na alergików. Szczęśliwie kwas chlebowy od Putki, jest pozbawiony takich niespodzianek. Niemniej jednak, zawsze czytajcie etykiety, zanim dokonacie zakupu! Więcej o Kwasie Chlebowym przeczytacie tutaj Rzemieślniczy Kwas Chlebowy (rzemieslniczykwaschlebowy.pl) Przeczytaj więcej na temat zakwasu tutaj: Piekarnie Cukiernie Putka- najlepsze pieczywo i cukiernictwo. Warszawa", "url": "https://www.putka.pl/ksiega-inspiracji/dlaczego-warto-pic-kwas-chlebowy/", "category": "łódzkie", "sub_category": "Napoje (alkoholowe i bezalkoholowe)", "phrase": "Kwas chlebowy"}