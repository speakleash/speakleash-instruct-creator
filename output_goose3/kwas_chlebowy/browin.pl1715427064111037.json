{"meta_description": "", "title": "Kwas chlebowy, 94 g (specjały łódzkie) - symbol:406600", "content": "Kwas chlebowy to lokalny specjał dedykowany koneserom oryginalnych napojów w całym kraju i wszystkim spragnionym w naszej galaktyce. Oto Twój towarzysz na gorące dni, szybka pomoc w chwilach zmęczenia, a przede wszystkim płyn, dzięki któremu wszystko wygląda niebanalnie i bardziej odlotowo. Pij kwas chlebowy i wyróżniaj się w tłumie butelkowców elitarnym stylem DIY. Jedź bezpiecznie na kwasie chlebowym i nie obawiaj się efektów ubocznych. Inne zalety tego napoju odkryją się same… dobrej zabawy! Zawartość opakowania wsyp do 7-10 litrów wody, doprowadź do wrzenia i gotuj przez 10 minut na małym ogniu. Następnie przefiltruj przez gazę, płótno lub filtr do kawy. Dodaj cukier: 350 g/7L - 500 g/10L i dokładnie wymieszaj. Płyn wystudź do temperatury 25°C. Dodaj zawartość załączonej do opakowania saszetki drożdży. Pozostaw na 10-15 minut w celu uwodnienia drożdży, a następnie wymieszaj. Płyn przelej do butelek plastikowych, do 2/3 ich wysokości, po czym każdą zgnieć w taki sposób, aby płyn wypełnił ją po szyjkę i zakręć nakrętkę. Wytwarzany podczas fermentacji gaz spowoduje przywrócenie pierwotnego kształtu butelki. Fermentację prowadź w temperaturze pokojowej przez 2-3 dni, a następnie butelki przenieś w chłodniejsze miejsce. Gotowy kwas chlebowy możesz przechowywać w lodówce nie dłużej niż tydzień. Najlepiej smakuje schłodzony! W czasie fermentacji obserwuj stopień nagazowania w butelce - jeżeli jest zbyt duży (butelka nie daje się nagnieść), delikatnie ją odgazuj.", "url": "https://browin.pl/sklep/produkt/406600/kwas-chlebowy-94-g", "category": "łódzkie", "sub_category": "Napoje (alkoholowe i bezalkoholowe)", "phrase": "Kwas chlebowy"}