{"meta_description": "W Polsce przez wiele kwas chlebowy lat był napojem zapomnianym, częściej sięgano po niego w krajach bałtyckich. Kwas chlebowy jest orzeźwiającym napojem, otrzymywanym w wyniku fermentacji chleba. Jest to napój posiadający liczne dobroczynne właściwości.", "title": "Kwas chlebowy i jego znaczenie dla zdrowia. Przepis na kwas chlebowy", "content": " • Kwas chlebowy jest obfitym źródłem witaminy z grupy B, zawiera też witaminę C, witaminę E, cynk i selen Pomimo niskiej zawartości alkoholu (około 0,7-2,2 proc.) kwas chlebowy jest uważany za napój bezalkoholowy. Jego nazwa wskazuje, w jaki sposób trunek ten jest otrzymywany. Kwas chlebowy jest wytwarzany w wyniku alkoholowej fermentacji chleba z dodatkiem cukru lub owoców i drożdży. Bardzo często do jego produkcji używa się także mięty, aby poprawić smak trunku. Kwas chlebowy ma słodko-kwaśnym zapach i lekko chlebowy smak. Ma jasnobrązowy kolor. Pije się go głównie w upalne dni, bo długo utrzymuje swoją niską temperaturę po schłodzeniu i doskonale gasi pragnienie. Bardzo często na dnie butelki tworzy się naturalny osad, który po wstrząśnięciu napojem powinien zniknąć. Prawdziwy kwas chlebowy powinien mieć krótką datę ważności, nieprzekraczającą okresu 3 do 4 dni. Co szczególnie ważne, kwas chlebowy jest źródłem wielu witamin i minerałów, dzięki czemu posiada szereg właściwości prozdrowotnych. Właściwości zdrowotne kwasu chlebowego najbardziej cenią nasi wschodni sąsiedzi: Rosjanie i Ukraińcy, dla których jest trunkiem narodowym od XVI wieku, a także składnikiem wielu typowych, tradycyjnych potraw tych narodów. Na bazie kwasu powstaje między innymi rosyjski chłodnik o nazwie Okroszka oraz mołdawska zupa Czorba. W Polsce kwas chlebowy zyskał popularność za panowania Władysława Jagiełły, kiedy to szlachta polska odkryła jego lecznicze właściwości – łagodzenia dolegliwości żołądkowych po obfitych ucztach. Jeszcze do końca XIX wieku receptura przygotowania kwasu chlebowego w Polsce była ściśle tajna i bardzo chroniona przez zakony i rody. Trunek ten jest otrzymywany z chleba. Może to być chleb razowy, żytni, a także ich mieszanka. Ważne jest, aby był to chleb dobrej jakości, najlepiej samodzielnie upieczony w domu. Kolejnym ważnym produktem jest duża ilość dobrej jakościowo wody. Pozostałe składniki to drożdże, cukier i opcjonalnie: rodzynki, skórka z cytryny, oraz surowy ryż. Obecnie kwas chlebowy oparty na tradycyjnej technologii produkcji prawie całkowicie zniknął z polskiego rynku, a w jego miejsce pojawiły się napoje, zupełnie nieadekwatne do zawartości butelki. Oparte są na koncentracie słodowym oraz licznych dodatkach. Ponadto zawierają wyjątkowo dużą ilość konserwantów. Koncentraty te otrzymywane są przez zagęszczanie brzeczki, wyprodukowanej ze słodu żytniego i jęczmiennego oraz mąki do 70%. Zastosowanie koncentratu do produkcji kwasu chlebowego znacznie ułatwia ten proces, zapewniając jego stabilność podczas przechowywania, powtarzalność i jednorodność produkcji. W takim kwasie chlebowym pozostaje karmelowy smak z wyczuwalną goryczką, ale jakość takiego napoju, błędnie nazywanego kwasem chlebowym, całkowicie dyskwalifikuje ten produkt. Przepis na kwas chlebowy jest bardzo prosty i może być modyfikowany w zależności od indywidualnych preferencji. W domowej produkcji kwasu chlebowego można wykorzystać następujące proporcje: Suchy chleb należy pokroić na małe kawałki, następnie włożyć do kamiennego garnka i zalać go 10 litrami wrzącej wody. Garnek przykryć gazą i odstawić na 24 godziny w temperaturze pokojowej, od czasu do czasu usuwając nagromadzony osad. Następnie całość przecedzić przez gazę, dodać 30 dag cukru trzcinowego, łyżeczkę startej skórki z cytryny, najlepiej Bio i 4 dag drożdży rozpuszczonych w letniej wodzie. Przykryć słoik gazą i pozostawić go na kolejne 24 godziny w ciepłym, suchym, najlepiej zaciemnionym miejscu. W tym czasie zachodzi proces fermentacji. Kwas jest gotowy, gdy na górnej części mieszanki pojawi się piana. Następnie należy go przecedzić przez gazę i przelać do szklanych butelek, do których wrzuca się kilka rodzynek, najlepiej Bio oraz ziarenek ryżu. Zanim napój będzie gotowy, trzeba go jeszcze pozostawić na co najmniej 3 dni, w suchym, chłodnym i zacienionym miejscu. Po upływie 3 dni należy ostrożnie go otworzyć tak jak szampana. Kwas jest obfitym źródłem witaminy z grupy B mających pozytywny wpływ na układ nerwowy człowieka. Zawiera witaminę C, która stymuluje układ odpornościowy; witaminę E zapobiegającą stresowi oksydacyjnemu oraz wiele innych, cennych składników mineralnych takich jak cynk i selen. Kaloryczność kwasu chlebowego zależy od składników użytych do jego produkcji. W najprostszej wersji 100 ml kwasu chlebowego zawiera 27 kcal. Ze względu na swoje właściwości zdrowotne kwas chlebowy staje się napojem coraz popularniejszym w Polsce. Wcześniej jego walory zostały docenione przez inne kraje: zarówno europejskie, jak i bardziej orientalne. Witaminy z grupy B zawarte w kwasie mają korzystne działanie na układ nerwowy człowieka, aktywują także produkcję przeciwciał, a tym samym wspierają odporność immunologiczną organizmu. Witamina E, zwana \"witaminą młodości\" bądź \"witaminą płodności\", jest silnym przeciwutleniaczem, który chroni ludzki organizm przed stresem oksydacyjnym i uszkodzeniami komórek powodowanymi przez wolne rodniki. Witamina ta bierze udział w syntezie antykoagulantów, utrzymaniu właściwej przepuszczalności błon komórkowych. Skutecznie zapobiega także powstawaniu zakrzepów krwi. Dodatkowo wpływa pozytywnie na prawidłową pracę mięśni oraz produkcję męskich plemników. Jest również niezbędnym składnikiem w okresie ciąży, ponieważ odpowiada za prawidłowy rozwój płodu. Dodatkowo witamina E wspomaga właściwą pracę narządu wzroku. Selen jest pierwiastkiem odgrywającym ważną rolę w organizmie. Po pierwsze poprawia działanie enzymów, chroni komórki organizmu przed wolnymi rodnikami oraz wszelkimi toksynami. Pierwiastek ten jest również niezbędny do prawidłowego funkcjonowania tarczycy, pomaga także w leczeniu bólu związanego z reumatoidalnym zapaleniem stawów. Znajduje również zastosowanie w leczeniu depresji, chociaż może nasilać objawy depresji i innych zaburzeń układu nerwowego. Natomiast selen zmniejsza ryzyko zachorowania na niektóre rodzaje raka. Kolejnym cennym składnikiem zawartym w kwasie chlebowym jest cynk. Jest to niezwykle cenny mikroelement, który jest szczególnie ważny dla skóry i paznokci. Jego braki prowadzą nie tylko do pogorszenia stanu skóry, ale także do spowolnienia regeneracji naskórka, w tym powolnego gojenia się ran. Wiąże się to również z faktem, że pierwiastek ten stabilizuje zawartość witaminy A. Dzięki temu zjawisku cynk wspomaga leczenie trądziku i innych chorób skóry. Co więcej, wpływa również pozytywnie na kości oraz wspomaga leczenie reumatyzmu. Cynk wspiera także funkcjonowanie narządów wewnętrznych takich jak trzustka. Reguluje również działanie układu krążenia, pomagając ustabilizować ciśnienie. Pozytywnie oddziałuje również na układ odpornościowy człowieka. Kwas chlebowy jest uważany za napój leczniczy wspierający prawidłowe funkcjonowanie układu pokarmowego. Jest wyjątkowo zalecany osobom cierpiącym na nadkwasotę. Napój ten przyspiesza metabolizm po spożyciu tłustych i ciężkostrawnych pokarmów. Kwas jest probiotykiem, więc ma w swoim składzie pożyteczne bakterie. To dzięki nim kwas chlebowy reguluje florę jelitową. Spożywanie kwasu chlebowego jest szczególnie wskazane dla osób cierpiących na poniższe schorzenia: Obecnie napój ten jest bardzo popularny wśród osób na tzw. diecie chlebowej. Jej dominującą zasadą jest wysokie spożycie tego napoju. Zdrowotny charakter kwasu chlebowego wynika w szczególności z faktu, że jest to probiotyk, zawiera więc bakterie kwasu mlekowego, które regulują mikroflorę jelitową, wspomagają trawienie i metabolizm. Ze względu na to, że ma dobroczynne działanie na przemianę materii, można go włączyć do diety odchudzającej, tym bardziej że ma również właściwości oczyszczające. Należy jednak zauważyć, że mimo wszystko napój ten posiada pewną kaloryczność (jedna szklanka zawiera około 60-70 kcal), dlatego nie można spożywać bez żadnych ograniczeń. Produkowany z naturalnych składników i wytwarzany w domu według tradycyjnej receptury, kwas chlebowy jest zdrowy i bezpieczny. Jednak mimo niewielkiej zawartości alkoholu kwas chlebowy nie powinien być spożywany przez kobiety w ciąży. Nawet niewielka ilość alkoholu może wpływać na rozwój płodu i doprowadzić do nieodwracalnych uszkodzeń. Kobiety podczas laktacji, podczas karmienia dziecka piersią, podobnie jak w przypadku innych napoi alkoholowych, powinny się go wystrzegać. Alergicy muszą dokładnie przeczytać etykietę dołączoną do trunku, gdyż może on zawierać dodatkowe alergeny. Ponadto kupny kwas chlebowy często zawiera benzoesan sodu, sorbinian potasu oraz inne ulepszacze, dlatego warto zrobić go w domu samemu, ze znanych i pewnych składników. Czy kwas chlebowy jest zdrowy? W rozsądnych ilościach kwas chlebowy, tak jak wiele innych produktów jest zdrowy. Wystrzegać się go powinny jedynie kobiety w ciąży, podczas laktacji, oraz osoby cierpiące na konkretne alergie pokarmowe. Czy powinno się go włączyć do swojej diety? Tak, kwas powinien być ciekawą propozycją dla osób cierpiących na choroby układu krążenia, ale także zainteresowanych ich profilaktyką, ponieważ ma zdolność obniżania złego cholesterolu we krwi. Schłodzony, świetnie też gasi pragnienie, o czym przekonali się już nasi pradziadkowie. Dziękujemy, że przeczytałaś/eś nasz artykuł do końca. Bądź na bieżąco! Obserwuj nas w Wiadomościach Google.", "url": "https://zywienie.medonet.pl/produkty-spozywcze/napoje/kwas-chlebowy-i-jego-znaczenie-dla-zdrowia-przepis-na-kwas-chlebowy/9qs84h4", "category": "łódzkie", "sub_category": "Napoje (alkoholowe i bezalkoholowe)", "phrase": "Kwas chlebowy"}