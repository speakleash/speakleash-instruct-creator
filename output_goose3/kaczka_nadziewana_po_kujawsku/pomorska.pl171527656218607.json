{"meta_description": "Pomorze ma swoją gęsinę, a Kujawy kaczynę.", "title": "Jak kaczka, to tylko po kujawsku!", "content": "Pomorze ma swoją gęsinę, a Kujawy kaczynę. Czarnina kujawska, koniecznie z kartoflanymi kluseczkami i kaczka nadziewana jabłkami lub wątróbką - to nie tylko pyszne dania, to potrawy które gościły od dawna na niedzielnym stole gospodyń spod Topólki, Radziejowa czy Dobrego. Dzisiaj ta tradycja to skarb Kujaw, który pieczołowicie pielęgnowany i przekazywany powinien stanowić wizytówkę regionu. Aktywna promocja gęsiny w kujawsko-pomorskim zachęciła Powiatową Radę Kół Gospodyń Wiejskich z Radziejowa, aby promować to, co Kujawiakom bliższe - kaczynę. Nie tylko podczas rodzinnych obiadów. Te starania zaowocowały kolejną wystawą kulinarną, którą zaplanowano na jutro, czwartek, 27 bm., w Zespole Szkół Rolniczych w Przemystce. Swoje specjały z kaczki zaprezentują panie ze kół gospodyń wiejskich z gmin powiatu radziejowskiego. Początek - godz. 13. Zobacz również: Koniec ze sprzedażą tanich ścinków wędlin. Teraz trafiają do kosza", "url": "https://pomorska.pl/jak-kaczka-to-tylko-po-kujawsku/ar/10784798", "category": "kujawsko-pomorskie", "sub_category": "Gotowe dania i potrawy", "phrase": "Kaczka nadziewana po Kujawsku"}