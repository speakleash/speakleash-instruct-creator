{"meta_description": "Co łączy te kujawsko-pomorskie smakołyki? Wpisano je na Listę Produktów Tradycyjnych, prowadzoną przez Ministerstwo Rolnictwa i Rozwoju Wsi.", "title": "Smakołyki z Kujaw i Pomorza na Liście Produktów Tradycyjnych!", "content": "W zeszłym roku trafiło na nią dziewięć potraw, wyrobów i napojów z naszego województwa: kaczka nadziewana po kujawsku, pączki ziemniaczano-dyniowe, groch z kapustą, kluski z makiem, grzybowniczki, wigilijna zupa z suszonych śliwek, marchew krychano, fjut (cyrop) i kawa zbożowa z jęczmienia. Przeczytaj także:Walentynki 2013 w Chełmnie. Kto gęś i maliny przerobi na afrodyzjaki? - Należy się z tego cieszyć - mówi Jarosław Pająkowski, promotor i inspirator rozwoju produktu regionalnego w Dolinie Dolnej Wisły, współzałożyciel Towarzystwa Przyjaciół Dolnej Wisły. - Niewiele jest tak zróżnicowanych etnicznie regionów jak nasz. Mamy czym się chwalić. Wpis taki to bardzo mocna karta, którą bardzo słabo gramy. Niech to będzie zielone światło dla lokalnych restauracji, by serwować takie potrawy. Przypomnijmy, Kujawsko-Pomorskie wprowadziło na Listę Produktów Tradycyjnych do tego czasu 40 potraw, wyrobów i napojów. Wśród nich choćby białą kiełbasę w słoiku, półgęsek - (znany też jako półgąsek albo pierśnik), sok z kwaszonej kapusty, powidła śliwkowe z Doliny Dolnej Wisły i kajmak.", "url": "https://pomorska.pl/smakolyki-z-kujaw-i-pomorza-na-liscie-produktow-tradycyjnych/ar/7328969", "category": "kujawsko-pomorskie", "sub_category": "Gotowe dania i potrawy", "phrase": "Kaczka nadziewana po Kujawsku"}