{"meta_description": "Przepis na Kaczka faszerowana i semmelkn&ouml;del - niedzielny obiad.. \n\n\n\n\n   Dostałam ostatnio całą kaczkę (dziękuję Gosiu) i nie bardzo miałam pomysł, co z niej zrobić. Moi rodzice jednak, jako…", "title": "Kaczka faszerowana i semmelkn&ouml;del - niedzielny obiad.", "content": "Dostałam ostatnio całą kaczkę (dziękuję Gosiu) i nie bardzo miałam pomysł, co z niej zrobić. Moi rodzice jednak, jako entuzjaści mięsa przedstawili więcej opcji i tak powstało to danie, kaczka faszerowana. Największą trudność w przygotowaniu całego dania stanowi luzowanie kaczki czyli pozbawianie jej kości. Proponuję, żebyście się tym nie zniechęcali tylko przejrzeli filmiki instruktażowe, kiedyś warto się tego nauczyć - i napisałam to ja, korzystająca z doświadczenia w tym względzie moich rodziców ;-) Do kaczki proponuję knedle z czerstwej bułki - charakterystyczne dla kuchni austriackiej, które bardzo lubię i czerwoną kapustę np. z tego przepisu . Korzystając z mało zimowej pogody zdjęcia robiłyśmy na polu (a co po naszemu, nie na dworze). Smacznego.Składniki:Kaczka faszerowana:- kaczka cała, u mnie około 2 kg,- mięso mielone wieprzowe z łopatki około 1 kg,- 3 jajka,- jedna czerstwa bułka,- 1 cebula,- 2 ząbki czosnku,- sól, pieprzKnedle:- pokrojona w kostkę czerstwa bułka (około 10 bułek) lub jedno opakowanie gotowej bułki do tego celu - do kupienia w niektórych marketach,- 2 jajka,- 1/3 kostki masła,- 1/2 szklanki mleka,- jedna cebula,- 2 łyżki mąki pszennej,- pęczek zielonej pietruszki,- sól, pieprzPrzygotowanie:Kaczkę wyluzować z kości. Rozłożyć płat z kaczki starając się wyrównać grubość, ścinając mięso i przekładając w miejsca gdzie go brakuje. Przygotować mięso mielone ( może użyć innego, według swoich upodobań), przyprawiając je i dodając namoczoną uprzednio i odciśniętą czerstwa bułkę, całe jajka, drobniutko pokrojoną cebulę. Wszystko dobrze wyrabiamy i rozkładamy na pozbawionej kości kaczce. Rolujemy ściśle i związujemy sznurkiem. Wkładamy na blachę i pieczemy w piekarniku w temperaturze 200 stopni przez około 2 godziny - w zależności od wielkości kaczki.W czasie w którym piecze się kaczka przygotowujemy knedle. Do dużej miski wsypujemy knedle i zalewamy mlekiem. Cebulę drobno kroimy w i smażymy na maśle ale tylko do jej zeszklenia się. Dodajemy do bułki wraz z pozostałymi składnikami. Wyrabiamy i formujemy knedle lub jeden podłużny wałek. Gotujemy w osolonej wodzie przez około 10 minut. Wałek gotujemy owinięty w lnianą ściereczkę lub w folię aluminiową. Smacznego.", "url": "https://zpierwszegotloczenia.pl/przepis/kaczka-faszerowana-i-semmelknodel-niedzielny-obiad", "category": "kujawsko-pomorskie", "sub_category": "Gotowe dania i potrawy", "phrase": "Kaczka nadziewana po Kujawsku"}