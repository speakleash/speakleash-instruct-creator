{"meta_description": "", "title": "Polskie kaczki znane w Europie", "content": "Od 2014 roku jesteśmy liderem w zakresie produkcji drobiu w Unii Europejskiej. Drób kurzy, indyki – to nasza główna siła, ale warto pamiętać, że od dłuższego czasu wzrasta znaczenie produkcji kaczek. W tej chwili plasujemy się pod tym względem na 2 miejscu we Wspólnocie. Obserwuje się ponadto wzrost zainteresowania kaczym mięsem na naszym krajowym podwórku. Pierwszy powód – walory smakowe. Mięso kaczki jest przede wszystkim kruche oraz soczyste. W polskiej kuchni kaczka zajmuje ważne miejsce. Na „Liście produktów tradycyjnych”, sygnowanej przez Ministerstwo Rolnictwa i Rozwoju Wsi, możemy znaleźć aż 10 potraw związanych z kaczkami, na przykład: Drugi powód to walory zdrowotne. Mięso kacze jest lekkostrawne i zawiera sporą ilość łatwo przyswajalnego białka. Ma w sobie witaminy z grupy B, A i E oraz jest zasobne w mikro- i makroelementy. Ocenia się, że ma korzystny wpływ na układ sercowo-naczyniowy – z uwagi na występowanie jednonienasyconych kwasów tłuszczowych. Pekin to dominująca rasa kaczek hodowanych w Polsce. Popularność tej rasy wynika z: Pogłowie kaczek systematycznie się zwiększa. W 2020 roku w Polsce było 6,4 mln sztuk tych zwierząt. Jeszcze dekadę temu nad Wisłą pogłowie kaczek liczyło 2,57 mln sztuk. Największe wzrosty zanotowano w dwóch okresach: • lata 2014-2015 – wzrost o 28,8 proc. (z 2,64 mln do 3,4 mln), • lata 2017-2018 – wzrost o 42,2 proc. (z 3,6 mln do 5,12 mln). Liderem w zakresie pogłowia jest województwo wielkopolskie, na terenie którego mieszka prawie co druga polska kaczka. Najmniej tych przedstawicieli drobiu spotkać można w województwie podlaskim – zaledwie 20 tys. sztuk. Eksport kaczego mięsa rósł zdecydowanie szybciej niż pogłowie. Według danych GUS w 2012 roku wartość sprzedanego za granicę mięsa wynosiła 6 mln euro. W 2020 roku było to już 46 mln euro. Zaskoczeniem nie powinny być kierunki eksportu. Walorami smakowymi polskiej kaczki zachwycają się przede wszystkim mieszkańcy innych krajów europejskich. Główne kierunki eksportu to: Z uwagi na rodzimą produkcję import kaczego mięsa jest znikomy – jego wartość oscyluje w granicach 0,53–1,22 mln euro. Z kaczką należy się więc liczyć. Przyszłość pokaże, czy pozytywne trendy z ostatnich kilku lat zostaną podtrzymane. Wszystkim polskim producentom drobiu życzymy oczywiście, aby tak było.", "url": "https://i-rolnik.pl/polskie-kaczki-znane-w-europie/", "category": "kujawsko-pomorskie", "sub_category": "Gotowe dania i potrawy", "phrase": "Kaczka nadziewana po Kujawsku"}