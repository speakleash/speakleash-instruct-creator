{"meta_description": "Aromatyczna... z chrupiącą skórką....jednym słowem... przepyszna :)", "title": "Kaczka nadziewana jabłkami", "content": " • Kaczkę umyć, pozbawić końcówek upierzenia, odciąć kuper, osuszyć papierowym ręcznikiem.    Składniki marynaty połączyć ze sobą, odstawić na 15 minut aby się przegryzły.    W tym czasie jabłka podzielić na ćwiartki, usunąć gniazda nasienne, każdą ćwiartkę podzielić jeszcze na 3, oprószyć majerankiem.    Kaczkę dokładnie natrzeć marynatą od środka i na zewnątrz, przy okazji masując ją ( mięso masowane będzie bardziej miękkie ).    Zeszyć otwór przy szyi, najlepiej jasnym kordonkiem, wypchać środek kaczki jabłkami. • Zeszyć otwór gdzie nadziewaliśmy, związać nóżki pozostawiając między nimi 10 cm nitkę lub sznurek, smarujemy kaczkę pozostałą marynatą i odstawiamy ją do lodówki przynajmniej na 12 godzin. • Po tym czasie ułożyć kaczkę w brytwance lub naczyniu żaroodpornym, podlać 200 ml. wody, piec w 200 stopniach pod przykryciem bez termoobiegu przez 45 minut.    Zdjąć pokrywę, włączyć termoobieg, zmniejszyć temperaturę do 185 stopni i rumienić kaczkę z obu stron często ją podlewając.  Powinna piec się jeszcze ok. 1 godz 15 minut, po tym czasie wyłączyć piekarnik, uchylić drzwiczki i dać 10 minut aby mieso odpoczęło.    Smacznego !", "url": "https://www.przyslijprzepis.pl/przepis/kaczka-nadziewana-jablkami-4", "category": "kujawsko-pomorskie", "sub_category": "Gotowe dania i potrawy", "phrase": "Kaczka nadziewana po Kujawsku"}