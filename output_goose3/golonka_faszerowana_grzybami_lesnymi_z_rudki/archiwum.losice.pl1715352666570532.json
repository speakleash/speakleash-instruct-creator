{"meta_description": "", "title": "KGW Rudka - \"Perła 2009\" - Starostwo Powiatowe w Łosicach", "content": "Koło Gospodyń Wiejskich w Rudce pod przewodnictwem Starszej Specjalistki Powiatowego Zespołu Doradców w Łosicach Pani Wiesławy Malczewskiej przystąpiło do udziału w konkursie ,, Nasze kulinarne dziedzictwo - Smaki Regionów\".Startowały w kategorii potrawa z golonką faszerowaną z grzybami leśnymi w Radomiu w dniu 31 maja 2009r.Na konkursie regionalnym otrzymały I nagrodę oraz nominacje do nagrody ,,Perła 2009\" . Jednocześnie zostały zakwalifikowane do konkursu na szczeblu krajowym.Następna prezentacja w kategorii potrawa - golonka faszerowana z grzybami leśnymi w Poznaniu odbyła się w dniu 15 września 2009 roku na Międzynarodowych Targach Polagra Food.Podczas wielkiej gali werdyktem Krajowej Kapituły IX edycji Konkursu ,,Nasze Kulinarne Dziedzictwo - Smaki Regionów\" przyznano nagrodę ,,Perła 2009 \" Kołu Gospodyń Wiejskich w Rudce Gmina Stara Kornica, Powiat Łosicki .Jak miło, że kobiety ze wsi Rudka z naszego powiatu przyczyniły się do zaistnienia i promocji tak małego powiatu łosickiego na tak dużej imprezie.Za co serdecznie im dziękuje Zarząd Powiatu Łosickiego wspólnie z Radą Powiatu.", "url": "https://archiwum.losice.pl/index.php?id=13&items=42", "category": "mazowieckie", "sub_category": "Gotowe dania i potrawy", "phrase": "Golonka faszerowana grzybami leśnymi z Rudki"}