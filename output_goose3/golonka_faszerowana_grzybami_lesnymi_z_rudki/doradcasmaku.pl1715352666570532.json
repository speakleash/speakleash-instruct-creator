{"meta_description": "Golonka faszerowana pieczarkami - DoradcaSmaku - ten przepis cieszy się popularnością, sprawdź.", "title": "Golonka faszerowana pieczarkami - DoradcaSmaku.pl", "content": "Golonkę gotujemy w osolonej wodzie z dodatkiem ziela angielskiego, czosnku, listka laurowego i marchewki. Gdy będzie miękka sprawdzamy czy łatwo odchodzi kość od mięsa, jeśli tak to golonkę wyjmujemy z rosołu i odstawiamy do ostygnięcia. 2 duże pieczarki kroimy w drobna kostkę, pół cebuli i czosnek siekamy, doprawiamy solą i pieprzem i smażymy na rozgrzanym oleju. Gdy będą już usmażone odstawiamy. Z mięsa usuwamy kość - jeśli jest mięso miękkie kość powinna łatwo odejść. Nożem podważamy skórę na kości i przesuwamy nóż wokół kości od góry do dołu. Tak odciętą kość od mięsa po prostu wysuwamy. Ostrożnie do mięsa nakładamy łyżeczką do herbaty pieczarki. Dół golonki (cieńszą część) zapinamy wykałaczką lub patyczkiem do szaszłyków. Na rozgrzanej patelni smażymy pokrojoną w plastry cebulę, czosnek, rozmaryn i tymianek podlewamy wywarem z golonki wkładamy mięso, dodajemy miód i dusimy ok 40 minut. Pod koniec duszenia dodajemy pokrojoną w plastry marchew i resztę pieczarek. Doprawiamy solą i pieprzem.", "url": "https://www.doradcasmaku.pl/przepis-golonka-faszerowana-pieczarkami-275189", "category": "mazowieckie", "sub_category": "Gotowe dania i potrawy", "phrase": "Golonka faszerowana grzybami leśnymi z Rudki"}