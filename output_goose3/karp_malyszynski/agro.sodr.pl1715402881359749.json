{"meta_description": "", "title": "Gmina Mirzec", "content": "„Małyszyński Zakątek” Grażyna Pastuszko-Idzik  Małyszyn Dolny 31a  tel. kom. 507 947 076  e-mail: Ten adres pocztowy jest chroniony przed spamowaniem. Aby go zobaczyć, konieczne jest włączenie w przeglądarce obsługi JavaScript. W zagrodzie goście mogą skorzystać z szerokiej oferty wypoczynku. Są tu rybne stawy hodowlane, istnieje więc możliwość wzięcia udziału w sportowym odławianiu ryb. Gospodarstwo jest również ściśle związane z kulturą łowiecką i przyrodniczą. Gospodarze oferują bezkrwawe polowania z kamerą, poznawanie tropów zwierząt, poznawanie starych okazów drzew a także pogawędki z myśliwym o tradycjach i obyczajach w otoczeniu licznych myśliwskich trofeów. Dodatkowo w otoczeniu gospodarstwa znajdują się szlaki piesze i rowerowe. Miłośnicy aktywnego wypoczynku mogą wypożyczyć na miejscu rowery, kije nordic walking lub popływać pontonem po stawach a zimą wziąć udział w kuligu po starej puszczy Iłżeckiej. Gospodyni oferuje całodzienne wyżywienie oparte na kuchni regionalnej z wykorzystaniem produktów z własnego gospodarstwa, prowadzi też zajęcia kulinarne. Trzy produkty z gospodarstwa znajdują się na Liście Produktów Tradycyjnych MRiRW. Zagroda jest dwukrotnym laureatem konkursu „Nasze Kulinarne Dziedzictwo”. W 2005 r. zdobyła III nagrodę za farsz z kaszy jaglanej a 2006r I miejsce za Karpia Małyszyńskiego. W 2009 i 2014 roku gospodarstwo zostało wyróżnione w konkursie wojewódzkim pn. „Piękne i Bezpieczne Gospodarstwo Agroturystyczne”.", "url": "https://agro.sodr.pl/index.php/gmina-mirzec", "category": "świętokrzyskie", "sub_category": "Produkty rybołówstwa, w tym ryby", "phrase": "Karp małyszyński"}