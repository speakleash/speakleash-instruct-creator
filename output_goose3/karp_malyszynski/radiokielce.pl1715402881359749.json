{"meta_description": "Studio plenerowe Raportu Dnia pojawiło się dziś w Małyszynie Dolnym w gminie Mirzec tuż przy granicy regionu świętokrzyskiego z województwem mazowieckim.", "title": "Plenerowy Raport Dnia – Małaszyński Zakątek [ZDJĘCIA]", "content": "Studio plenerowe Raportu Dnia pojawiło się dziś w Małyszynie Dolnym w gminie Mirzec tuż przy granicy regionu świętokrzyskiego z województwem mazowieckim. Małyszyński Zakątek to prawdopodobnie najstarsze gospodarstwo agroturystyczne w naszym regionie, istniejące od ponad 30 lat. Własne stawy hodowlane, możliwość uczestniczenia w odławianiu ryb i pogawędki z myśliwym o tradycjach i obyczajach, a do tego pokaźna kolekcja trofeów myśliwskich – to atrakcje czekające na turystów. Gospodarstwo słynie ze znakomitej kuchni – to dwukrotny laureat konkursu „Nasze Kulinarne Dziedzictwo – smaki regionu za farsz z kaszy gryczanej i za karpia małyszyńskiego. Był także wyróżniony w konkursie „Piękne i bezpieczne gospodarstwo agroturystyczne”, a jego właścicielka Agnieszka Idzik – Napiórkowska w 2015 roku wygrała ogólnopolski konkurs „Rolnik – Farmer Roku”.", "url": "https://radiokielce.pl/681528/post-57919/", "category": "świętokrzyskie", "sub_category": "Produkty rybołówstwa, w tym ryby", "phrase": "Karp małyszyński"}