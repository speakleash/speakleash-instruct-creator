{"meta_description": "", "title": "W \"Małyszyńskim Zakątku\"", "content": "Turyści z Łotwy gościli w gospodarstwie agroturystycznym \"Małyszyński Zakątek\". Przyjechali w ramach Europejskiej Sieci Regionalnego Dziedzictwa Kulinarnego. Celem sieci jest promocja lokalnych i regionalnych produktów spożywczych. W gospodarstwie, które prowadzi Agnieszka Idzik - Napiórkowska, sławą cieszą się karp małyszyński i farsz z kaszy gryczanej. Te dwie potrawy są również wpisane na listę produktów tradycyjnych. Goście niestety nie mieli okazji spróbować karpia, ale bardzo smakował im czerwony barszcz z kulebiakiem. Zajadali się również m.in. pęczakiem, żeberkami, rzymską pieczenią oraz specjalnie dla nich przygotowanym \"Plackiem Babci Rózi\". Turyści byli zachwyceni polską gościnnością i urokami województwa świętokrzyskiego i gromko zaśpiewali prowadzącej pensjonat \"sto lat\" zarówno po polsku, jak i łotewsku.", "url": "https://www.starachowicka.pl/pl/starachowice/w-malyszynskim-zakatku,6371.html", "category": "świętokrzyskie", "sub_category": "Produkty rybołówstwa, w tym ryby", "phrase": "Karp małyszyński"}