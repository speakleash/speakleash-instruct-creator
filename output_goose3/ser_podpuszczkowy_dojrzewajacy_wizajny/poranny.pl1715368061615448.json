{"meta_description": "Właściciele proponują: sery podpuszczkowe świeże, dojrzewające naturalne, z ziołami, bakaliami; sery wędzone; twarogi świeże i wędzone, jogurty naturalne. Prowadzą również...", "title": "Sery Basi z Wiżajn", "content": "Właściciele proponują: sery podpuszczkowe świeże, dojrzewające naturalne, z ziołami, bakaliami; sery wędzone; twarogi świeże i wędzone, jogurty naturalne. Prowadzą również warsztaty serowarskie oraz w ramach istniejącej w Wiżajnach wioski tematycznej pn.: „Biegun zimna i sera” – pobyty grup zorganizowanych z warsztatami mleczarskimi. Tel. kom.: 509761865; e-mail: biuro/at/serywizajny.org.pl Strona na FB (link zewnętrzny): SeryBasi Lokalizacja sklepu Sery Basi sp. z o.o., ul. Suwalska 17A; 16-407 Wiżajny Produkcja marginalna, lokalna i ograniczona Gdzie kupię produkt? Bezpośrednio w serowarni, sprzedaż wysyłkowa poprzez mail, bądź kontakt na FB. Certyfikaty, wyróżnienia Sery z Wiżajn były wielokrotnie nagradzane na rozmaitych konkursach. Największą dumą jest, że wykorzystywane receptury są zgodne z wpisem produktu Ser podpuszczkowy dojrzewający Wiżajny na prestiżową Listę Produktów Tradycyjnych - [link do serwisu zewnętrznego] Ministra Rolnictwa i Rozwoju Wsi. Kolejną chlubą jest jedna z najważniejszych kulinarnych nagród w Polsce dla lokalnych producentów, czyli „Perła kulinarna” przyznawana przez ogólnopolskie jury w finale konkursu Nasze Kulinarne Dziedzictwo. Sery z Wiżajn zdobyły ją w 2005 r. A z kolei w roku 2009 r. aż dziewięcioro producentów z Wiżajn, w tym państwo Żeliszczak, otrzymało rekomendację SlowFood Polska. Wśród wyróżnień Serów Basi jest także rekomendacja słynnego żółtego przewodnika kulinarnego Gault&Millau Polska. Producenci działają też aktywnie w Podlaskim Szlaku Kulinarnym.", "url": "https://poranny.pl/najlepsze-sery-w-podlaskiem-oto-producenci-serow-ktorzy-sa-liderami-w-regionie/ga/c17-17937627/zd/70765731", "category": "podlaskie", "sub_category": "Sery i inne produkty mleczne", "phrase": "Ser podpuszczkowy dojrzewający Wiżajny"}