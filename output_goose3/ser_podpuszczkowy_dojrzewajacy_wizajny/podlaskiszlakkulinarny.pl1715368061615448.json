{"meta_description": "", "title": "„SERY BASI” Barbara Żeliszczak – Podlaski Szlak Kulinarny", "content": "Każda opowieść, nawet ta o serach, musi mieć swój początek. Serowa tradycja Wiżajn sięga 120 lat wstecz kiedy to w prawie każdym gospodarstwie produkowano na własny użytek ser podpuszczkowy. Z czasem niestety ta tradycja prawie całkowicie zanikła do czasu kiedy to Pani Basia podjęła się w swoim gospodarstwie ekologicznym trudu odtworzenia serowarstwa w Wiżajnach. Z pomocą mamy Heleny inicjatywa odniosła wielki sukces. Z czasem domowa produkcja, tylko na własne potrzeby, przekształciła się w nieźle prosperującą firmę. Od 2010 roku prowadzona jest własna działalność „SERY BASI” Barbara Żeliszczak. Sery wytwarzane są zgodnie z rodzinnymi recepturami przekazanymi przez mamę Helenę i babcię Janinę. Są to receptury tradycyjne wykorzystujące wspaniałe warunki przyrodnicze okolicznych łąk w tym bogactwo ziół wpływających na niepowtarzalny smak sera. W trakcie produkcji nie stosowane są żadne dodatki – wszystko odbywa się tak jak dawniej. Ser Podpuszczkowy Dojrzewający „WIŻAJNY”, wpisany jest na Listę Produktów Tradycyjnych prowadzony przez Ministerstwo Rolnictwa i Rozwoju Wsi. Ser „Wiżajny” zdobył w kraju wiele nagród i wyróżnień: krajowe wyróżnienie konkursu Nasze Kulinarne Dziedzictwo – Perła 2005, Doceń Polskie, rekomendacja Slow Food Polska, rekomendacja Gault&Millau Polska. Pisali o nas: Magda Gesler, Gieno Mientkiewicz, Aneksander Baron.", "url": "http://www.podlaskiszlakkulinarny.pl/spizarnia-suwalska/sery-basi-barbara-zeliszczak/", "category": "podlaskie", "sub_category": "Sery i inne produkty mleczne", "phrase": "Ser podpuszczkowy dojrzewający Wiżajny"}