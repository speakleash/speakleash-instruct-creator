{"meta_description": "", "title": "Polska Mapa Kiełbasy – Łódzkie", "content": "Niedawno pisaliśmy o przysmakach serca Polski – Mazowsza. Nie wypadałoby pominąć okolic Łodzi. Z ciekawostek warto dodać, że województwo łódzkie ma najmniejszą ilość lasów w całym kraju. W Bełchatowie zaś znajduje się największa w Europie kopalnia węgla brunatnego. Powszechnie region łódzki kojarzy się głównie z jego stolicą, ze starymi fabrykami i „Ziemią obiecaną”. My jednak zajmiemy się nie fabrykami, a tradycyjnymi wędlinami, bo cóż może bardziej interesować redakcję Dobrej Kiełbasy?    Bogate tradycje wędliniarskie obecne są w Jordanowie. Rozpowszechnili je dawni dziedzice tych ziem – Korwin-Kochanowscy, wywodzący się od Jana z Czarnolasu. Swoje rodzinne receptury wzbogacili o miejscowe tradycje. Dodatkowo charakterystyczną cechą kiełbas wytwarzanych w tym rejonie jest aromat pochodzący z drzew używanych do wędzenia (buk i wiąz), a drewno wędzarnicze spryskuje się dodatkowo mieszanką ziół. To dzięki temu tak wspaniały aromat mają wędzone kiełbasy jordanowskie. Te podsuszane kiełbaski wytwarza się z mięsa z przedniej szynki, dodaje część mięsa z karczku oraz tłuste kawałki szynki tylnej. Innym jordanowskim przysmakiem jest jałowcowa, wędzona w dymie bukowym, dębowym i olchowym. Tradycyjnie dodaje się oczywiście ziarna jałowca do paleniska. Cały proces wytwarzania kiełbasy jałowcowej pozostał niezmieniony, dlatego też jest ceniona nie tylko w regionie, ale i w innych częściach kraju. W malowniczych rejonach rzeki, przyrządza się. Ta lekko słona kiełbasa ma specyficzny smak peklowanego mięsa. Jest dość krucha, w osłonce naturalnej z jelita cienkiego, z wyraźnym aromatem wędzenia i lekką wonią przypraw. Każdy chyba region w kraju ma swoje sposoby na wykorzystanie podrobów. Nie inaczej jest i w Łódzkiem, a konkretnie w rejonie wspomnianej wyżej miejscowości Nadolna. Tam, na małą skalę, w sposób tradycyjny wytwarza się pasztetową w pętkach. Główne jej składniki to bułki zalane rosołem, cebula, podgardle i wątroba. Wszystkie te składniki miesza się i mieli, następnie doprawia pieprzem i solą i wypycha oczyszczone i wymoczone jelita wieprzowe. Pasztetowa z Nadolnej posiada lekko słodkawy smak, z wyraźnym aromatem cebuli. Widać więc, że Łódź i jej okolice nie mają się czego wstydzić jeśli chodzi o tradycyjne kiełbasy. Jeśli znacie inne pyszności z tego regionu, piszcie na adres redakcja@dobrakielbasa.pl", "url": "https://dobrakielbasa.pl/polska-mapa-kielbasy-lodzkie/", "category": "łódzkie", "sub_category": "Mięso świeże oraz produkty mięsne", "phrase": "Wędzone kiełbasy jordanowskie"}