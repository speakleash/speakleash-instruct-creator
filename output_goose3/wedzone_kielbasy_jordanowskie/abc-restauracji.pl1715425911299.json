{"meta_description": "", "title": "AR-KOS Sp. z o. o.", "content": "Zaczęliśmy przygodę z wędliniarstwem od chowu owiec i wyrobu kiełbas z mięsem baranim. W naszej rodzinie tradycją było domowe przygotowywanie wędlin na święta oraz, jak to w rodzinie leśniczego i myśliwego, domowe przetwarzanie dziczyzny. Od początków istnienia zakładu, ze smakiem zajadamy się naszymi wyrobami i z dumą częstujemy nimi naszych gości. Przetwarzamy polskie mięso wieprzowe, w tradycyjny sposób, stosując dawne receptury.  Surowiec mięsny pozyskujemy z okolicznych gospodarstw. Wytwarzając tradycyjne wyroby używamy jedynie naturalnych przypraw.  Dzięki zastosowaniu odpowiedniego czasu peklowania i wędzenia nasze tradycyjne wędliny pozostają świeże i aromatyczne przez długi czas. Nasze wędzone kiełbasy jordanowskie oraz jordanowska kiełbasa jałowcowa są wpisane na Listę Produktów Tradycyjnych Ministerstwa Rolnictwa. W 2008 roku Perłę w Konkursie Nasze Kulinarne Dziedzictwo zdobyła jordanowska kiełbasa Jałowcowa, a w 2012 w Bratoszewicach pierwsze miejsce w swojej kategorii zdobyła kiełbasa Krakowska Sucha. Wytwarzamy i sprzedajemy to, co sami najchętniej jemy. AR-KOS Sp. z o. o. jest firmą rodzinną, założoną przez Lucynę i Piotra Korwin-Kochanowskich. Nasz zakład spełnia obowiązujące przepisy europejskiego prawa żywnościowego, od maja 2004 roku mamy uprawnienia sprzedaży wyrobów na rynku unii europejskiej. Dbając o jakości naszych produktów już od 1997 roku bierzemy udział w konkursie Instytutu Przemysłu Mięsnego i Tłuszczowego w Warszawie organizowanym pod patronatem Ministra Rolnictwa i Rozwoju Wsi „Produkty najwyższej jakości w przemyśle mięsnym” uzyskując co roku dyplomy potwierdzające jakość naszych wyrobów.", "url": "https://abc-restauracji.pl/firmy/ar-kos/", "category": "łódzkie", "sub_category": "Mięso świeże oraz produkty mięsne", "phrase": "Wędzone kiełbasy jordanowskie"}