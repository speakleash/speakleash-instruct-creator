{"meta_description": "Galareta wieprzowa w czasach PRL-u stanowiła nieodzowny element mniejszych i większych imprez. Dzisiaj przysmak ten prz…", "title": "Ten przysmak PRL jest bardzo zdrowy. Teraz jemy go za rzadko", "content": "Ten przysmak PRL jest bardzo zdrowy. Teraz jemy go za rzadko Ten przysmak PRL jest bardzo zdrowy. Teraz jemy go za rzadko Galareta wieprzowa w czasach PRL-u stanowiła nieodzowny element mniejszych i większych imprez. Dzisiaj przysmak ten przeżywa renesans. I słusznie - okazuje się, że tzw. zimne nóżki to recepta na wieczną młodość i sposób na zdrowe kości. Galareta, studzienina, zylc, kwaszenica, zimne nóżki - tymi (i wieloma innymi) nazwami określa się tradycyjną przekąskę powstałą na bazie wywaru z nóżek wieprzowych, zwanych repetkami. Nogi wieprzowe otoczone są grubą warstwą skóry ze znacznym przerostem tłuszczu. Znajduje się w nich dużo powięzi, chrząstek oraz błon. Są dość kaloryczne - 100 g nóżek to 275 kcal. W jaki więc sposób galareta wieprzowa może przysłużyć się naszemu zdrowiu? Czy galareta wieprzowa jest zdrowa? Dlaczego warto ją jeść? Galareta, powstała na bazie tradycyjnej receptury, czyli przy użyciu nóżek wieprzowych, może pozytywnie wpłynąć na zdrowie. Ze względu na swoją budowę repetki mają bardzo dużo elastyny oraz kolagenu (najwięcej znajduje się go właśnie w nóżkach wieprzowych i cielęcych, a także w uszach, ogonie, prędze oraz rybich łbach, płetwach oraz ogonie). Wywar z nóżek wieprzowych należy gotować długo i wolno, gdyż dopiero wtedy wydzielany jest naturalny kolagen, dzięki któremu galareta zastyga i który poszczycić się może zbawiennym wpływem na kondycję kości. Kolagen to trudne do uzyskania białko, znajduje się w chrząstkach, skórkach wieprzowych i tkance łącznej. Nie ma go prawie w żadnym jedzeniu, tym cenniejszy jest ten naturalnie występujący w galarecie z nóżek. Do jej jedzenia zachęcają lekarze, zwłaszcza reumatolodzy, ortopedzi i chirurdzy. W głównej mierze do diety włączyć powinny ją osoby, cierpiące na schorzenia stawów, ścięgien i wiązadeł. Dlaczego? Kolagen wypełnia przestrzeń między komórkami, zapewnia wytrzymałość mechaniczną tkanki: twardość, sprężystość, elastyczność, sztywność. Ponadto, wiąże wodę w tkankach, bierze udział w procesie krzepnięcia krwi, w procesach regeneracyjnych: gojeniu ran, tworzeniu blizn, zrastaniu się kości po złamaniach. W związku z tym, białko to sprzyja m.in. leczeniu reumatyzmu oraz różnego rodzaju zapaleń. Ponadto, poprawia kondycję naszych kości, łagodząc m.in. objawy osteoporozy. To jednak nie wszystko. Kolagen nazywany jest białkiem młodości i jest bardzo zdrowy dla naszej skóry włosów i paznokci. Opóźnia procesy starzenia się skóry, sprawiając że jest ona bardziej sprężysta i pozbawiona zmarszczek. Galarety wieprzowej nie należy spożywać w nadmiarze. Ze względu na dużą zawartości tłuszczu, może wpłynąć na wzrost stężenia cholesterolu we krwi.", "url": "https://pysznosci.pl/galareta-wieprzowa-czy-jest-zdrowa,6919210643232897a", "category": "pomorskie", "sub_category": "Gotowe dania i potrawy", "phrase": "Zylc – galareta z nóżek"}