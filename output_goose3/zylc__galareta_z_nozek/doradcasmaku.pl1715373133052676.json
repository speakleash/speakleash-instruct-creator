{"meta_description": "\"Zimne nóżki\", to przysmak który często gościł i gości na imieninach, czy urodzinach cioci. Zimne nóżki z golonki można przygotować nie tylko od święta", "title": "Galaretka wieprzowa z golonek i nóżki - DoradcaSmaku.pl", "content": "Galareta wieprzowa , to przekąska której smak wielu z nas pamięta jeszcze z czasów dzieciństwa. Skrapiana sokiem z cytryny lub octem, jest przysmakiem który od czasu do czasu gości w wielu domach. Najlepiej galareta z nóżek wieprzowych i golonki smakowała przygotowana przez babcię lub mamę. 1. Nóżki i golonki dokładnie umyć i oczyścić w zimnej wodzie (ewentualnie, gdy jest taka potrzeba, to opalić nad gazem). Przełożyć do garnka i zalać wodą tak, aby je zakryła. Dodać liście, ziele, pieprz, czosnek przeciśnięty przez praskę, obrane marchewki i doprawić solą. Zagotować. Gotować na małym ogniu, gdy marchewki będą miękkie, wyciągnąć je z wywaru i wystudzić. Resztę gotować około 4-5 godzin aż mięso zacznie odchodzić od kości i się rozpadać.  2. Po tym czasie gotowania wyciągnąć nóżki i golonkę na talerz i pokroić (wraz ze skórą) na małe kawałki. Wywar doprawić solą i pieprzem. Marchewki pokroić w plastry lub kostkę. W salaterkach lub miskach na dno układać marchewki, mięso, zalać wywarem i odstawić do wystygnięcia. Następnie schować do lodówki aż stężeją.", "url": "https://www.doradcasmaku.pl/przepis-galaretka-wieprzowa-z-golonek-i-nozki-349276", "category": "pomorskie", "sub_category": "Gotowe dania i potrawy", "phrase": "Zylc – galareta z nóżek"}