{"meta_description": "Większość z nas kojarzy galaretę z nóżek wieprzowych głównie z imieninami u cioci, jednak czy wiedzieliście, że ta potrawa może również pozytywnie", "title": "Jak na nasz organizm wpływa galareta z nóżek?", "content": "Galareta z nóżek wieprzowych - jedni ją uwielbiają, z kolei inni krzywią się na samą myśl o takim posiłku. Nieodzowny element prywatek i jedna z najpopularniejszych zagryzek. Zastanawialiście się może kiedyś nad tym w jaki sposób wpływa na nasze zdrowie? To naprawdę zaskakujące! Wbrew pozorom, zimne nóżki nie są bardzo kaloryczne. 100 gramowa porcja zawiera w sobie 197 kcal i ok. 14 g tłuszczu. Zdecydowanie nie jest to danie wyjątkowo dietetyczne, jednak osoby, które aktualnie nie walczą o zrzucenie kilku zbędnych kilogramów, mogą sobie od czasu do czasu na nią pozwolić bez większych wyrzutów sumienia. Każdy kto chociaż raz próbował przygotować galaretę z nóżek, doskonale wie, że ich sekretem jest aromatyczny bulion, powstający w wyniku długiego gotowania nóżek wieprzowych. Warto wiedzieć, że w czasie tego procesu do wywaru przedostaje się spora ilość kolagenu, zawartego w chrząstkach, skórkach i tkance łącznej. Jest to wyjątkowo cenna informacja, bardzo trudno dostarczyć go do naszego organizmu w tradycyjny sposób, gdyż kolagen niemal nie występuje w innych produktach. W jaki sposób kolagen wpływa na nasz organizm? Specjaliści polecają go przede wszystkim osobom, cierpiącym na schorzenia stawów, ścięgien i wiązadeł. Substancja ta sprzyja leczeniu reumatyzmu oraz różnego rodzaju zapaleń. Ponadto, kolagen poprawia kondycję naszych kości, łagodząc m.in. objawy osteoporozy. Osoby mające tego rodzaju problemy, powinny spożywać jak najwięcej tego białka. Kolagen zawarty w zimnych nóżkach jest niezwykle cenny z jeszcze jednego powodu. Wszystkie panie z pewnością bardzo dobrze wiedzą, iż jest on również składnikiem wielu kremów przeciwzmarszczkowych, za które nieraz przychodzi nam płacić zawrotne ceny. Bywa on również wykorzystywany przez chirurgów plastycznych, jako wypełnienie np. ust. Nie jest tajemnicą, że kolagen opóźnia procesy starzenia się skóry, sprawiając że jest ona bardziej sprężysta i pozbawiona zmarszczek. Dostarczając tę substancję do organizmu w naturalny sposób, będziecie mogły uniknąć interwencji chirurgicznej oraz wydatków na niezwykle drogie kosmetyki.", "url": "https://smaker.pl/informacje-jak-na-nasz-organizm-wplywa-galareta-z-nozek,1900252,a,.html", "category": "pomorskie", "sub_category": "Gotowe dania i potrawy", "phrase": "Zylc – galareta z nóżek"}