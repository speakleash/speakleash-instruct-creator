{"meta_description": "Zylc kaszubski - galareta z golonki i nóżek. Wersję kaszubską jadłem pewnego lata będąc na pojezierzu kaszubskim i bardzo mi smakowała.", "title": "Zylc kaszubski - galareta z golonki i nóżek - Kuchnia Skowrona - Przepisy kulinarne", "content": "Zylc kaszubski to galareta z golonki i nóżek. Galaretę przyrządza się w całej Polsce. Wersję kaszubską jadłem pewnego lata będąc na pojezierzu kaszubskim i bardzo mi smakowała. W tamtejszych barach często widnieje w menu. Sposób przygotowania różni się trochę od naszego śląskiego galertu dlatego postanowiłem spróbować. Spróbuj również ty. • None Golonkę i nóżkę opłucz. Włóż do garnka i zalej całość wodą. • None Mięso ugotuj, dodaj warzywa i przyprawy (oprócz czosnku). Gotuj tak długo aż mięso będzie miękkie i będzie odchodzić od kości, trwa to ok. 2-2,5 godziny. • None Mięso i warzywa wyciagnij z garnka i odłóż, aby ostygły. Wywaru nie wylewaj będzie ci jeszcze potrzebny. • None Golonkę i nóżkę obierz z kości i razem z warzywami przepuść przez maszynkę do mięsa o 8 mm oczkach. • None Do zmielonego mięsa dodaj drobno posiekany czosnek i 4 łyżki octu jabłkowego. Stopniowo dolewaj gorącego wywaru mieszając masę aż do momentu, gdy osiągnie kleistą konsystencję (mniej wiecej jak budyń). • None Masę przełóż do salaterek lub foremki. Włóż do lodówki i pozostaw na minimum 6 godzin aby stężała.", "url": "https://kuchniaskowrona.com/zylc-kaszubski-galareta-z-golonki-i-nozek/", "category": "pomorskie", "sub_category": "Gotowe dania i potrawy", "phrase": "Zylc – galareta z nóżek"}