{"meta_description": "SPAR - świeżość i wybór gwarantowane", "title": "Babcina kapusta z grochem | SPAR – świeżość i wybór gwarantowane", "content": "Groch zalać wodą i odstawić na noc. Na drugi dzień przepłukać go, zalać litrem zimnej wody i gotować na wolnym ogniu do momentu, aż zacznie się rozpadać. Zebrać pianę, która powstanie na początku gotowania. W międzyczasie posiekać kapustę, przełożyć do garnka, dodać przyprawy. Zalać szklanką wody i gotować na wolnym ogniu przez 30 minut. Cebulę obrać i posiekać. Podsmażyć na maśle na złoty kolor, dodać cukier i wymieszać. Dodać cebulę do garnka z kapustą. 1/2 grochu rozgnieść widelcem, resztę pozostawić w całości. Dodać do kapusty. Całość dusić pod lekko uchylonym przykryciem na wolnym ogniu jeszcze 30 minut, podlać wodą, jeśli to konieczne, doprawić i dodać na koniec łyżkę masła do smaku.", "url": "https://spar.pl/przepisy/babcina-kapusta-z-grochem/", "category": "śląskie", "sub_category": "Gotowe dania i potrawy", "phrase": "Kapusta z grochem po częstochowsku"}