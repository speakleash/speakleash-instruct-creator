{"meta_description": "", "title": "Pan Karp", "content": "Już za kilka dni Towarzystwo Promocji Ryb \"Pan Karp\" zamierza wskrzesić średniowieczną tradycję dzielenia się rybackimi plonami. W tamtych czasach mnisi m.in. z zakonu cystersów, znani z zamiłowania do hodowli karpi, dzielili się rybami ze swoich przyklasztornych rybników, jak wówczas nazywano stawy karpiowe, z braćmi, którzy takich stawów nie posiadali.   Tuż przed tegoroczną Wigilią Bożego Narodzenia TPR \"Pan Karp\" zamierza podzielić się darem polskich stawów - karpiami - z Papieską Gwardią Szwajcarską. Dzięki uprzejmości i pomocy Pani Magdaleny Wolińskiej-Riedi, żony jednego z oficerów Gwardii, polskie karpie będą w Watykanie stanowiły ozdobę przedświątecznego piątkowego obiadu. Tego dnia do potraw z karpi usiądzie ponad 100 żołnierzy Gwardii Szwajcarskiej oraz ich rodziny. Nad przygotowaniem potraw będzie czuwał Tomasz Leśniak, Dyrektor Kulinarny krakowskiego hotelu Sheraton, któremu pomogą siostry Albertynki, prowadzące na co dzień gwardyjską kuchnię.   Do tego wyjątkowego wydarzenia w Watykanie przygotowujemy się już od dawna. Między innymi najbardziej okazałe tegoroczne karpie wybraliśmy Do Watykanu pojedzie około 120 żywych ryb z gospodarstw rybackich w Przyborowie i Brzeszczach, a dodatkowo na stoły gwardzistów trafi też wędzony Karp Rytwiański. Załadunek ryb i wyjazd w kierunku Półwyspu Apenińskiego planujemy na ranek 17 grudnia, a przyjazd do Watykanu - wieczór 18 grudnia.   Słowa podziękowania kierujemy do przyjaciół naszej ekspedycji - firmy SDK, która w ekspresowym tempie wyprodukowała zbiornik do przewozu ryb i użyczyła go nieodpłatnie, do Pani Ewy Dudziak z SoNy, za pomoc w zorganizowaniu środka transportu, a także zaprzyjaźnionym służbom weterynaryjnym za sprawne zatwierdzenie naszego wyjazdu. Projekt został sfinansowany z Funduszu Promocji Ryb, a na reklamach zamieszczonych na pojazdach ulokujemy logotypy trzech polskich organizacji rybackich  PTR, ZPR i TPR \"Pan Karp\"   Menu \"Pan Karp\" w Watykanie   \"Zakąski i Sałatki\" • Cienkie plasterki marynowanego karpia w occie balsamicznym, aronii i ziołach, podawane z czerwoną kapustą z rodzynkami oraz sosem żurawinowym • Rolada z karpia, suszonych borowików i kapusty w galarecie z jajkiem przepiórczym i sosem z czarnego polskiego kawioru • Panierowany i marynowany w kaparach, zielonym pieprzu i ziołach filet z karpia z salsą pomidorowo-jarzynową i świeżą kolendrą • Sałatka z dyni, sera Pecorino, słonecznika, suszonej żurawiny i buraków marynowanych w trawie żubrowej • Sałatka z czarnej soczewicy, śledzia, czerwonej cebuli i jabłek z dressingiem imbirowym   \"Zupa\" • Panierowane filety z karpia w orzechach laskowych i migdałach. Kremowy sos chrzanowy • Kulebiak z karpia, kapusty i grzybów w cieście francuskim. Dressing miodowo-musztardowy • Delikatne filety z karpia w cukinii i ziołach z sosem rakowym.", "url": "http://www.pankarprybacy.pl/akt347.html", "category": "świętokrzyskie", "sub_category": "Produkty rybołówstwa, w tym ryby", "phrase": "Rytwiański karp w galarecie"}