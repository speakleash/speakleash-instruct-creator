{"meta_description": "Produkt wpisany na listę produktów tradycyjnych w dniu 2018-04-19\nW kategorii Napoje\nW województwie woj. lubelskim", "title": "Sok jabłkowo-buraczkowy z Wandalina - - Portal Gov.pl", "content": "Przyjmuje kształt naczynia, w którym się znajduje. W zależności od naczynia, w którym się znajduje. Historia upraw sadowniczych w rejonie Powiśla sięga 200 lat. Jest to obszar położony wzdłuż Wisły, pomiędzy dwoma miastami: Sandomierzem i Kazimierzem Dolnym. Wraz z rozwojem sadownictwa, zaczęło się rozwijać również przetwórstwo. Tradycje przetwórstwa owocowo-warzywnego w Opolu Lubelskim sięgają XIX w., kiedy to ziemianin i przemysłowiec Franciszek Kleniewski zakupił dobra opolskie w powiecie puławskim. W Kluczkowicach, w pobliżu Wandalina, funkcjonował założony przez niego browar, następnie przetwórnia owoców i warzyw, która produkuje do dziś z lokalnych owoców i warzyw soki, napoje i przetwory. Tradycja uprawy jabłek w tym rejonie jest bardzo bogata i słynna na całym świecie. To w nieopodal położonym Józefowie nad Wisłą na początku XX w. istniał największy sad w Europie. Dodatkowo, dodawany do soku jabłkowego, sok z buraka również ma duże znaczenie. Burak ćwikłowy było to warzywo uprawiane już w czasach starożytnych do celów spożywczych oraz leczniczych. Grecka bogini Afrodyta zawdzięczała mu urodę. W Polsce znany jest od średniowiecza, podawano go na stole Władysława Jagiełły. Również polski renesansowy poeta i dramaturg Mikołaj Rej z Nagłowic cenił znaczenie buraczków wspominając o nich w swoim utworze „Żywot człowieka poczciwego”. Produkowany sok jabłkowo-buraczkowy jest typowym dla regionu Powiśla Lubelskiego produktem tradycyjnym. Jest bardzo bogatym źródłem witamin i soli mineralnych, stosowanym do wzmocnienia organizmu.", "url": "https://www.gov.pl/web/rolnictwo/sok-jablkowo-buraczkowy-z-wandalina", "category": "lubelskie", "sub_category": "Napoje (alkoholowe i bezalkoholowe)", "phrase": "Sok jabłkowo-buraczkowy z Wandalina"}