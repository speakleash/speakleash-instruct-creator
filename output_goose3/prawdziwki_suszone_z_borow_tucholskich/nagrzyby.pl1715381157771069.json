{"meta_description": "Witam, Wybieram się w niedzielę do Borów Tucholskich ( okolice Grudziądza) na \"czarne łebki\" :borowiczki: . Czy są już grzybki? Dajcie znać! Pozdrawiam :)", "title": "Bory Tucholskie", "content": "Warto jechać. Byłem tydzień w trzyosobowym zespole. W tygodniu przed 15-tym trochę padało i było ciepło, zatem sukces murowany. W czasie mojego pobytu padało jedynie jedną noc i trochę się ochłodziło. Miejscowi mówią, że potrzebne są ciepłe i bezksiężycowe noce - to i grzybów będzie dużo. Okolice Swornychgaci nieźle zagrzybione. Wprawdzie jedynie podgrzybki ale za to dużo. Nie było to wprawdzie \"grzybobranie\" jak rok temu, gdzie każdemu schyleniu się towarzyszył widok następnego grzybka do zebrania, ale udało się zebrać na cały rok również dla rodziny. Od lat suszę i marynuję bez trzonów. Bory Tucholskie dają tyle, że jeszcze nie ruszyłem zapasów z 2011 roku. Kończę dopiero suszone i marynowane z 2010. Na pewno pojadę za rok, a teraz to już może jedynie sprawdzone miejscówki w okolicach Makowa Maz. czy kierunek Różan, choć jak czytam na naszym forum to jeszcze dużo nie ma. Wszystkim \"zagrzybionym\" POWODZENIA.", "url": "https://nagrzyby.pl/forum/viewtopic.php?t=13538", "category": "pomorskie", "sub_category": "Inne produkty ", "phrase": "Prawdziwki suszone z Borów Tucholskich"}