{"meta_description": "Buza czyli napój z kaszy jaglanej", "title": "Buza czyli napój z kaszy jaglanej", "content": "Znany jest też w innych krajach bałkańskich chociaż przygotowuje się ją tam czasami nieco inaczej i z innych składników - np. w Turcji na bazie kukurydzy a w Bułgarii z pszenicy albo prosa.W przedwojennym Białymstoku i okolicach, gdzie osiedlili się emigranci, podawano buzę najczęściej z kawałkiem słodkiej chałwy.Przepis na ten specjał dostałam do Joasi Jakubiuk , która tym napojem podbiła serca i podniebienia jury na tegorocznym konkursie \"Nasze Kulinarne Dziedzictwo - Smaki Regionów\" i w kategorii \"napoje regionalne bezalkoholowe\" zdobyła I nagrodę.kaszę przepłukałam na sicie i wsypałam do rondla, zalałam 2-ma szklankami wody i gotowałam na małym ogniu, pod przykryciem, aż była zupełnie miękka. Przy pomocy blendera zmiksowałam ją na gładką masę. W garnku zagotowałam 3 litry wody z cukrem, dodałam zmiksowaną kaszę, rozmieszałam - mogą zostać grudki i zawartość garnka będzie wyglądała jak zważone mleko, ale to nic nie szkodzi. Wlałam sok wyciśnięty z cytryn i przelałam całość przez gęste sito, przetarłam. Można dodatkowo sito wyłożyć złożoną gazą żeby zostały na niej wszystkie farfocle.Płyn ostudziłam, odlałam ok. 1/3 szkl. i rozmieszałam w tym drożdże - zostawiłam na kilkanaście minut żeby się spieniły a następnie wlałam je do reszty napoju. Przelałam buzę do butelek, do każdej wsypałam po trochu rodzynek, i mocno zakręciłam - miałam tylko plastikowe i dały radę, ale chyba lepsze są szklane z kapslem, takie jak do oranżady, zakręcane albo po winie, z korkiem. Odstawiłam napój na dobę w ciepłe miejsce a potem do lodówki. Najlepiej smakuje mocno schłodzona no i oczywiście z kawałeczkiem chałwy :) W przechowywanej dłużej niż 3 - 4 dni buzie pojawiają się procenty o czym należy pamiętać jeśli będą ją piły dzieci :)", "url": "https://smacznapyza.blogspot.com/2012/08/buza-czyli-napoj-z-kaszy-jaglanej.html", "category": "podlaskie", "sub_category": "Napoje (alkoholowe i bezalkoholowe)", "phrase": "Buza/boza"}