{"meta_description": "Buza - popularny napój znany w Białymstoku od czasów I wojny światowej, który wytwarzany jest z kaszy jaglanej, został wpisany na Listę Produktów Tradycyjnych resortu rolnictwa. Na liście figuruje już 66 produktów z regionu.", "title": "Buza – popularny na Podlasiu napój trafił na Listę Produktów Tradycyjnych", "content": "Jak mówił wcześniej dyrektor Muzeum Podlaskiego w Białymstoku, historyk Andrzej Lechowski, buzę do Białegostoku sprowadzili przed I wojną światową Macedończycy. Wtedy też w mieście powstały buzny, czyli miejsca, gdzie serwowano napój; pierwszą otwarto w 1913 roku. Historyk mówił, że napój przyrządzano z rozgotowanej kaszy jaglanej, dodawano do niej cukier i drożdże, a gdy lekko sfermentował, był gotowy do serwowania. Andrzej Lechowski powiedział, że białostoczanie \"oszaleli\" na punkcie buzy, była bardzo popularna w okresie międzywojennym; napój robił też furorę w warszawskich kawiarniach i cukierniach.", "url": "https://www.radio.bialystok.pl/wiadomosci/index/id/152530", "category": "podlaskie", "sub_category": "Napoje (alkoholowe i bezalkoholowe)", "phrase": "Buza/boza"}