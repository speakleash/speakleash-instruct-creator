{"meta_description": "Miód akacjowy Czym charakteryzuje się miód akacjowy?  Miód akacjowy pozyskiwany jest w okresie kwitnienia robinii akacjowej nazywanej powszechnie białą lipą. Drzewo to występowało głównie w Ameryce Północnej, jednak z czasem pojawiło się również w E", "title": "Miód akacjowy", "content": "Miód akacjowy pozyskiwany jest w okresie kwitnienia robinii akacjowej nazywanej powszechnie białą lipą. Drzewo to występowało głównie w Ameryce Północnej, jednak z czasem pojawiło się również w Europie, w tym także w Polsce. Jak wygląda i smakuje miód z akacji? W płynnej postaci przybiera barwę jasnożółtą, niemal bezbarwną, z kolei gdy zaczyna się krystalizować, staje się kremowy, słomkowy. Ze względu na dużą ilość sacharozy i glukozy, smak miodu akacjowego jest wyraźnie słodki, ale nie mdły. Zapach tego przysmaku przywołuje delikatną woń kwiatów akacji. Ten naturalny pszczeli produkt powoli ulega procesowi krystalizacji. Miód z kwiatów akacji jest bogaty w cukry proste odpowiedzialne za odżywianie mięśni i innych komórek ciała. W swoim składzie zawiera witaminy z grupy B oraz składniki odżywcze takie jak potas, fosfor, magnez, żelazo, wapń i mangan, które wspomagają układ odpornościowy. W miodzie z akacji znajdują się niewielkie ilości kwasu foliowego, pantotenowego i biotyny. Największą grupę związków w tym zdrowym przysmaku stanowią węglowodany - glukoza i fruktoza. Na smak miodu pszczelego wpływ mają kwasy organiczne takie jak: jabłkowy, cytrynowy, czy glukonowy. Z kolei o jego przyjemnym aromacie stanowią olejki eteryczne pochodzące z nektaru. Miód akacjowy posiada wiele cennych właściwości, które korzystnie wpływają na zdrowie. Regularne spożywanie tego pszczelego wyrobu może wpłynąć na wzmocnienie odporności organizmu. Dodatkowo działa on antybakteryjnie, przez co ogranicza rozwój infekcji bakteryjnych. Dlatego miód z akacji jest tak bardzo ceniony przy chorobach górnych dróg oddechowych, uciążliwym kaszlu oraz bólach gardła. Dzięki dużej zawartości cukrów prostych miód akacjowy może pomagać w stanach zmęczenia fizycznego i psychicznego. Miód akacjowy może sprawdzać się również w chorobach związanych z układem pokarmowym, dlatego znalazł on zastosowanie w leczeniu nadkwasoty żołądka oraz zaburzeń trawienia. Na co jeszcze korzystnie działa akacjowy przysmak? Może przynieść ulgę w przypadku chorób skóry, pomóc likwidować zakażenia i przyspieszać gojenie ran. Tak samo jak miód lipowy ma on działanie moczopędne, dlatego spożywając miód z akacji, wspieramy również nasz układ moczowy. To dobry produkt dla rekonwalescentów, sportowców oraz osób mających kłopoty z układem trawiennym. Miód akacjowy jest sprzymierzeńcem w walce z wszelkiego rodzaju infekcjami - przeziębieniem i grypą. Warto mieć go pod ręką szczególnie w okresie jesienno - zimowym. Regularnie spożywany może wzmocnić nasz układ immunologiczny, dlatego polecany jest osobom z obniżoną odpornością. Na co jeszcze działa ten rodzaj miodu? Ze względu na dużą zawartość fruktozy i innych cukrów, stanowi on źródło energii. Dlatego mogą po niego sięgać osoby aktywne fizyczne, ze zwiększonymi potrzebami żywieniowymi oraz te niemające apetytu. Właściwości lecznicze tego pszczelego wyrobu sprawiają, że cieszy się on uznaniem wielu osób. Według tradycyjnych przekonań polecany jest w przypadku zapalenia żołądka i jelit oraz podczas skurczów. Ze względu na liczne wartości odżywcze, może świetnie sprawdzić się w okresie wyczerpania, wzmożonej aktywności mózgu oraz w leczeniu chorób zapalnych i bakteryjnych. Miód akacjowy odnalazł zastosowanie w kosmetyce, jako składnik peelingów, kremów i balsamów, dający skórze nawilżenie i zapewniający jej gładkość. Nektar pozyskiwany z kwitnących kwiatów białej lipy śmiało może być naturalnym zamiennikiem cukru. Jego słodki smak można wykorzystać do przygotowania wypieków, naleśników i innych dań. Dodany do herbaty nada jej przyjemnego i delikatnego aromatu. Miód akacjowy cechuje się jasnym kolorem i intensywnym słodkim smakiem. Jest cennym źródłem substancji korzystnych dla zdrowia. Wszystkie miody dostępne w naszym sklepie internetowym Schronisko Bukowina pochodzą z pasieki w województwie lubelskim. Są rozlewane na nasze zlecenie. Miód pochodzi z jednego źródła, z którym współpracujemy od lat. Nie opowiadamy bajek o górskim miodzie. Na Podhalu, gdzie temperatury są niskie, a okres wegetacji roślin bardzo krótki - miodu jest bardzo mało. Naturalną cechą miodów jest krystalizacja. Miód w zależności od rodzaju krystalizuje w czasie 3-6 tygodni. Jeżeli szukacie płynnego, przezroczystego miodu - nie mamy takiego. Taki miód jest zwykle mocno przegrzany - dzięki temu nie krystalizuje od razu, ale traci większość swoich właściwości.", "url": "https://schroniskobukowina.pl/miod-akacjowy", "category": "lubuskie", "sub_category": "Miody", "phrase": "Miód akacjowy"}