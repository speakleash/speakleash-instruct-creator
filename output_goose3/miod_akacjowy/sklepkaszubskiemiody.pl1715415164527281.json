{"meta_description": "Miód Akacjowy Prosto z Polskiej Pasieki - Ten naturalny i zdrowy miód jest szczególnie polecany osobom chorym na cukrzycę. Polecamy naturalny Miód Akacjowy.", "title": "Sklep z miodami poleca Miód Akacjowy z polskiej pasieki", "content": "Robinia akacjowa, z której powstaje miód akacjowy to drzewo, które dorasta do 25 metrów wysokości. Jej pień jest krótki, a korona formułuje się w zarys okręgu. Robinia kwitnie pod koniec maja i trwa to około 10 dni. Podczas kwitnienia na gałęziach pojawiają się grona żółto-białych kwiatów, są one drobne i przyjemnie pachną. W ciepłe dni nektar jest łatwo dostępny dla pszczół i ich loty są bardzo intensywne, latają po niego nawet bardzo młode pszczółki. Ze względu na bardzo intensywne nektarowanie, robinia akacjowa jest bardzo lubiana przez pszczoły i zyskała nawet miano „królowej letnich pożytków”. Często zdarza się, że kwitnienie przerywane jest przez gwałtowne burze z opadami deszczu i silne wiatry, które niszczą delikatne kwiaty robinii.  Miód akacjowy jest jednym z najjaśniejszych miodów. Jego kolor jest bezbarwny przechodzący do słomkowego. Dzięki dużej zawartości fruktozy proces krystalizacji miodu akacjowego jest bardzo wolny (nawet do 12 miesięcy), dzięki czemu przez długi czas możemy cieszyć się jego płynną postacią. Konsystencją przypomina on bardzo gęsty syrop, dlatego często wykorzystywany jest w kuchni jako zamiennik cukru. Po skrystalizowaniu jego barwa jest biało-kremowa przechodząca w jasno żółtą. Miód akacjowy w smaku jest słodki i bardzo delikatny, dlatego też jest bardzo lubiany przez nasze najmłodsze pociechy. Akacjowy miód ma delikatny i przyjemny zapach, przypominający późnowiosenne białe grona kwiatów robinii akacjowej. Ze wszystkich miodów, miód akacjowy posiada najmniejszą zawartość glukozy, dlatego też polecany jest dla osób mających problemy z cukrzycą. Składniki zawarte w miodzie akacjowym działają osłonowo na żołądek, a także chronią go przed nadmierną ilością kwasu trawiennego. Z tego powodu zalecany jest przy problemach trawiennych (zapalenie żołądka) oraz jelit. Miód ten sprawdzi się idealnie podczas stanów wyczerpania fizycznego jak i psychicznego. Niektórym osobom pomoże przy bezsenności. Akacjowy miód posiada także właściwości moczopędne, dlatego warto stosować go podczas problemów z nerkami i układem moczowym. Regularne stosowanie miodu akacjowego pomoże wzmocnić naszą odporność, a także uspokoić skołatane myśli.", "url": "https://sklepkaszubskiemiody.pl/9-miod-akacjowy", "category": "lubuskie", "sub_category": "Miody", "phrase": "Miód akacjowy"}