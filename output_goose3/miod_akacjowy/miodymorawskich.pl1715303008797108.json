{"meta_description": "Zamień biały cukier na miód akacjowy. Jest on bardzo łagodny z delikatnym smakiem i aromatem. Dzięki temu będzie chętnie jedzony przez Twoje dziecko", "title": "Miód Akacjowy", "content": "Miód akacjowy to jedna z najpopularniejszych odmian miodu, charakteryzująca się łagodnym smakiem i jasnym kolorem. To również jedna z najzdrowszych opcji, jakie można wybrać, gdy chodzi o słodzenie potraw i napojów. Jednak miód akacjowy to nie tylko zdrowy i naturalny produkt do słodzenia. Zawiera on wiele cennych składników odżywczych i ma wiele właściwości leczniczych. Miód akacjowy w postaci płynnej ma bardzo jasną barwę - od jasnosłomkowej, przez nieco zielonkawą, do jasnobursztynowej. Niekiedy może być wręcz bezbarwny, dlatego jest uważany za najjaśniejszą odmianę miodu. Po skrystalizowaniu miód akacjowy przybiera barwę od białej, do jasnokremowej. Ta odmiana miodu bardzo wolno krystalizuje, jest niezwykle słodka w smaku a jednocześnie ma niski indeks glikemiczny (1). Miód akacjowy właściwości te zawdzięcza dużej zawartości fruktozy, która jest cukrem prostym łatwo rozpuszczalnym w wodzie. Ze względu na dużą jej zawartość, miód ten bardzo wolno krystalizuje i pozostaje płynny od kilku miesięcy do nawet roku. Tempo krystalizacji zależy tu od temperatury przechowywania. Im temperatura ta jest wyższa, tym miód akacjowy krystalizuje wolniej. W smaku jest on bardzo łagodny, o słabo wyczuwalnym aromacie kwiatów akacji. Wspomniana wcześniej fruktoza nadaje temu miodowi niezwykłą słodycz, dzięki czemu jest on uznawany za najsłodszy z miodów. Cecha ta oraz niezwykła jego delikatność sprawiają, że jest on szczególnie przydatny do słodzenia potraw i napojów oraz jest bardzo chętnie spożywany przez dzieci. Duża zawartość fruktozy nadaje temu miodowi jeszcze jedną niezwykłą cechę. Fruktoza posiada bardzo niski indeks glikemiczny i nie potrzebuje insuliny do wchłaniania, ani dalszego metabolizmu. Miód akacjowy jest dzięki temu klasyfikowany jako miód o najniższym indeksie glikemicznym. Większość osób wie, że miód akacjowy jest polecany przede wszystkim jako środek słodzący dla diabetyków i znajduje zastosowanie w schorzeniach przewodu pokarmowego oraz w chorobach nerek i układu moczowego. Natomiast miód akacjowy - na co jeszcze może być stosowany? Miód akacjowy pomaga w zaburzeniach trawienia, stanach zapalnych błony śluzowej żołądka i jelit. Przeciwdziała refluksowi i zgadze. Reguluje wydzielanie soków żołądkowych. Jest też niezwykle pomocny w leczeniu choroby wrzodowej żołądka i dwunastnicy. W chorobie wrzodowej szczególnie korzystnie działa właśnie miód akacjowy na co składają się jego właściwości regeneracyjne, przyspieszające ziarninowanie uszkodzonej tkanki oraz zdolność do odbudowy fizjologicznej warstwy śluzu, tworzącej rodzaj powłoki ochronnej na powierzchni błony śluzowej żołądka (2, 3). Spożywanie miodu akacjowego wpływa również korzystnie na samą motorykę całego przewodu pokarmowego. Miód akacjowy właściwości lecznicze wykazuje również w stosunku do chorób nerek, układu moczowego i prostaty. Substancje zawarte w tym miodzie takie jak flawonoidy - robinina i akacetyna (4, 5), poza działaniem przeciwzapalnym i rozkurczowym, zwiększają również diurezę oraz działają przeciwzapalnie. Przeciwdziałają dzięki temu stanom zapalnym nerek, pęcherza moczowego i prostaty oraz przeciwdziałają kamicy nerkowej i redukują występowanie obrzęków. Ponadto miód akacjowy zawiera stosunkowo mało biopierwiastków i aminokwasów, dlatego nie obciąża on nerek (2, 6, 7). Ta najsłodsza odmiana miodu posiada paradoksalnie dość niski indeks glikemiczny (IG < 55) i przyczynia się do normalizowania poziomu glukozy we krwi. Miód akacjowy właściwości te zawdzięcza dużej zawartości fruktozy w stosunku do drugiego, najczęściej występującego w miodach cukru prostego czyli glukozy (1). Dzięki temu jest on polecany diabetykom oraz wszystkim innym osobom, mającym podwyższony poziom glikemii. Osobom z lekkimi postaciami cukrzycy (nieprzyjmującymi jeszcze insuliny w zastrzykach), zaleca się zastępowanie miodem akacjowym wszelkiego rodzaju cukrów, a szczególnie białego rafinowanego cukru buraczanego. Pojedyncza dawka miodu akacjowego powinna w tym przypadku wynosić około 7g czyli jedną małą łyżeczkę. Ze względu na wysoką słodycz tego miodu, taka ilość wystarcza do osłodzenia jednej szklanki herbaty czy kubka kawy, a nie powoduje ona z kolei skoku glikemii w organizmie. Dzieje się tak ponieważ fruktoza nie jest aktywnie transportowana przy udziale insuliny przez błony komórkowe w przewodzie pokarmowym, lecz zostaje bardzo powoli wchłaniana na zasadzie samoczynnej dyfuzji przez błonę śluzową przewodu pokarmowego. Jeśli szukasz naturalnej alternatywy dla cukru, miód akacjowy jest doskonałym wyborem. Nie tylko ma on niższy indeks glikemiczny niż cukier co oznacza, że nie powoduje szybkich skoków poziomu glukozy we krwi, ale także zawiera wiele cennych składników odżywczych, takich jak witaminy, minerały i przeciwutleniacze. Polski miód akacjowy właściwości lecznicze w stosunku do drobnoustrojów chorobotwórczych posiada na dość niskim poziomie. Pomimo, że cechuje się on niską aktywnością antybiotyczną w porównaniu do takich odmian miodu jak lipowy, gryczany czy spadziowy, znajduje jednak zastosowanie w leczeniu przeziębienia, zwłaszcza gdy towarzyszy mu stan zapalny górnych dróg oddechowych. Dużą rolę w dobroczynnym działaniu miodu akacjowego w tych dolegliwościach, odgrywa jego działanie przeciwzapalne. Miód akacjowy właściwości przeciwzapalne zawdzięcza kwasowi syryngowemu (4, 5) oraz związkom fenolowym: chryzynie, galangininie i kwercetynie (2, 4, 6). Działanie olejków eterycznych zawartych w miodzie akacjowym korzystnie wpływa z kolei na błonę śluzową nabłonka migawkowego, wyścielającą drogi oddechowe. Łagodzi to kaszel i przyspiesza powrót do zdrowia. Miód akacjowy najlepiej łagodzi kaszel, gdy podawany jest po rozpuszczeniu w naparze z kwiatu ślazu dzikiego lub prawoślazu lekarskiego, stosując proporcję 50g miodu na 250ml naparu (1). Miód akacjowy posiada cechy charakterystyczne dla miodów wiosennych - jasnych, łagodnych, o delikatnym smaku. Dzięki zawartości łatwo przyswajalnych cukrów prostych stanowi doskonałą odżywkę dla organizmu, wzmacniającą siły fizyczne i umysłowe. Również na nerwy kojąco działa miód akacjowy na co składają się jego właściwości redukujące stres oraz jego skuteczne przeciwdziałanie bezsenności (1, 3). Odprężające działanie na organizm ludzki, przypisuje się zawartemu w miodzie akacjowym tlenekowi cis-linalolu (4, 5). Gdy czujemy zmęczenie i chcemy zastosować miód akacjowy, jak spożywać go najlepiej? Łyżkę miodu akacjowego rozpuść w szklance letniej wody, dodając do niego sok z cytryny lub sok z czarnej porzeczki bogaty w witaminę C. Taki napój z pewnością przywróci Ci siły do dalszego działania. Ze względu na delikatny aromat, niezwykłą słodycz oraz odpowiednią konsystencję, miód akacjowy stanowi doskonały produkt słodzący do wszelkiego rodzaju napojów, potraw i deserów. Jest on najlepszą alternatywą dla zastępowania szkodliwego dla zdrowia rafinowanego, białego cukru. Doskonale smakuje w kawie, herbacie, a także w sałatkach owocowych i deserach. Można go też stosować jako słodzik do herbaty, jogurtu czy musli. Zwłaszcza u dzieci można dzięki tej odmianie miodu, wyeliminować z diety rafinowany cukier buraczany. Na koniec, powiedzmy jeszcze przy opisywaniu miodu akacjowego, jak spożywać go przy zgadze i refluksie żołądkowo-przełykowym? Do szklanki ciepłej wody dodaj łyżkę miodu akacjowego i wypij gdy odczuwasz dolegliwości. Niskie pH (kwaśne) miodu sprawia, że następuje szczelne domknięcie się wpustu żołądka i nieprzyjemne dolegliwości ustępują.", "url": "https://miodymorawskich.pl/miod_akacjowy", "category": "lubuskie", "sub_category": "Miody", "phrase": "Miód akacjowy"}