{"meta_description": "Sprawdź jakie zastosowanie w medycynie naturalnej ma Miód Akacjowy", "title": "Właściwości prozdrowotne Miodu Akacjowego!", "content": "Miód akacjowy posiada szereg właściwości prozdrowotnych, o których nie tylko warto pamiętać, ale w miarę skromny możliwości trzeba z nich korzystać. Nie tylko dlatego, że lecznicze zalety miodu, znane są ludzkości od tysięcy lat, ani z powodu Egipskich Faraonów, którzy przysmak ten zabierali nawet w zaświaty. Nie chodzi również o wiedzę przekazywaną z pokolenia na pokolenie, czy miodową fascynację Kubusia Puchatka. Chodzi o wiedzę, do której mamy dostęp obecnie, dużo szerszą i rozległą, niż tak, którą kierowały się nasze babcie i mamy. Nawet teraz, w dobie szerokopasmowego internetu, rozbudowanych urządzeń mobilnych i dostępu do informacji, o jakich jeszcze 30 lat mogliśmy jedynie pomarzyć, mało kto zna i potrafi wykorzystać prozdrowotne właściwości miodów. To jeden z głównych powodów naszej blogowej aktywności. Naszym celem jest budowanie świadomości i poszerzanie wiedzy na temat miodów, bo w nich zaklęte są lecznicze właściwości, tak potrzebne naszemu organizmowi. Dziś skoncentrujemy się na miodzie akacjowy, pozyskiwanym przez pszczoły z nektaru kwiatów robinii akacjowej, potocznie nazywanej akacją. Dokładnie na właściwościach prozdrowotnych tego cenionego miodu polskiego, ponieważ pozostałe cechy omówiłem już w osobnym wpisie, do przeczytania którego serdecznie Was namawiam. Wspominam tam również o samej robinii i jej charakterystycznych właściwościach, ale celowo nie podnoszę tematu jej pochodzenia, zachowując tę ciekawostkę na teraz. Robinia akacjowa jest w Polsce znana od wieków, ale mało kto zdaje sobie sprawę, że to roślina inwazyjna, która trafiła do Europy z Ameryki Północnej i zadomowiła się na tyle dobrze, że stanowi zagrożenie dla wielu roślin. Szybko się rozrasta, jest trudna do wyplenienia i chociaż dla ekologów jest sporym utrapieniem, dla pszczelarzy stanowi jeden z najcenniejszych pożytków. To drzewo na wskroś miododajne, a ponieważ jest tak powszechne, że znajduje się wszędzie, nawet w ponad 90% wszystkich polskich parków narodowych i krajobrazowych, to o miód z kwiatów akacji martwić się raczej nie musimy. Odporność i przeziębienia – regularne spożywanie miodu akacjowego (najlepiej w formie płynnej, rozrobionego w letniej wodzie), wpływa na wzmocnienie odporności organizmu, jednocześnie działając antybakteryjnie, skutecznie ograniczając rozwój infekcji bakteryjnych. Jego suplementacja w chorobach górnych dróg oddechowych, bólach gardła i uciążliwym kaszlu, skutecznie wspiera kurację zalecaną przez lekarzy. Zmęczenie i osłabienie organizmu – z uwagi na dużą zawartość cukrów prostych, miód akacjowy jest szczególnie pomocny w stanach zmęczenia fizycznego i psychicznego. Przy zwiększonej aktywności mózgu, znużeniu, bezsenności i ogólnym osłabieniu organizmu. Powiedzenie „jedz miód, będziesz zdrowy” można w tym przypadku zamienić na inne, pochodne – „Jedz miód, będziesz spokojny”, ponieważ spożywanie go wpływa uspokajająco na organizm, szczególnie w stanach zwiększonego stresu. Warto dodać, że wspomniane cukry proste, dzięki szybkiemu wchłanianiu do krwiobiegu, odpowiadają za odżywianie mięśni i innych komórek ciała. Układ gastryczny – miód akacjowy ma szerokie zastosowanie w problemach układu pokarmowego, dlatego z powodzeniem stosowany jest w leczeniu nadkwasoty żołądka, zaburzeń trawienie i innych problemów żołądkowych. Przyspiesza odnowę błony śluzowej, polepszając ziarnowanie i wydzielanie śluzu, wspomagając w ten sposób walkę z wrzodami żołądka i dwunastnicy. Działa osłonowo, chroniąc układ gastryczny przed zwiększoną produkcją kwasów trawiennych, co wiążę się ograniczenie problemów związanych z refluksem. Choroby skóry i bakterie – miód z kwiatów robinii akacjowej, sprawdza się także w przypadku chorób skóry, podobnie zresztą jak inne gatunki miodu. Wykazuje sporą skuteczność w likwidowaniu zakażeń, szczególnie ropnych. Przyspiesza również gojenie i zasklepianie ran. • Często stosowany w kosmetyce, intensywnie nawilża i wzmacnia skórę, zapobiegając jej wysuszaniu i pękaniu, • Miody akacjowe zawierają różnorodność kwasów organicznych, z jabłkowym i cytrynowym na czele. Zawiera również kwas syryngowy, podobnie zresztą jak kwiaty akacji, • W skład miodu akacjowego wchodzi również kilkadziesiąt olejków eterycznych i substancji aromatycznych pochodzących z nektaru. Wśród nich związki polifenolowe i aldehydy, • Miód z akacji nie posiada zbyt wielu związków mineralnych, zawiera za to flawonoidy, • Siłą tego miodu są enzymy oraz nadtlenek wodoru, wykazujący wysokie właściwości antyseptyczne, • To, co czyni go wyjątkowym, jest również zawartość sacharozy, o kilka procent wyższej niż w pozostałych miodach polskich, • Znajdziemy w nim oczywiście fosfor, magnez, żelazo, potas, wapń oraz szereg innych składników odżywczych, oraz cennych witamin z grupy B, Jak widać, miody akacjowe mają wiele walorów i właściwości prozdrowotnych, przynajmniej częściowo rekompensujących inwazyjny charakter robinii akacjowej. Oczywiście wspieramy ekologów w ich działaniach, ale po cichutku mamy nadzieję, że w Polsce nigdy nie zabraknie, pysznego, lejącego i bardzo słodkiego miodu akacjowego.", "url": "https://www.swiatmiodow.pl/wlasciwosci-prozdrowotne-miodu-akacjowego", "category": "lubuskie", "sub_category": "Miody", "phrase": "Miód akacjowy"}