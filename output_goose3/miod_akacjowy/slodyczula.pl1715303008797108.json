{"meta_description": "Miód na który czekam z utęsknieniem. Uwielbiam intensywny, słodki zapach robinii akacjowej popularnie zwanej akacją. Zapach ten kojarzy mi się z przejażdżkami rowerowymi z rodziną. Uwielbiam zatrzymać się i obserwować jak pracują pszczoły na dużych gronach białych kwiatów. Dla mnie relaksujący widok.", "title": "Miód akacjowy - właściwości - kolor, smak, krystalizacja", "content": "Miód akacjowy w postaci płynnej ma lekko słomkowy kolor, pod słońce jest wręcz klarowny o jasno żółtym kolorze. Ten rodzaj miodu bardzo długo się krystalizuje, nawet do roku przybierając lekko żółtą barwę. Bardzo delikatny w smaku, polecany dla dzieci. • ma korzystny wpływ na górne i dolne drogi oddechowe, Podzielę się z Tobą, że wraz z moją rodziną uwielbiamy na śniadania miód akacjowy na kanapki… duże ilości, aż nam spływa przez palce. Może i Tobie przypadnie do gustu. W dobie wzrastającej świadomości żywieniowej szczególna rola przypisywana jest zbilansowanej i dostosowanej do potrzeb organizmu diecie. Oczywiście warto zadbać również o aktywność fizyczną na świeżym powietrzu, regularny i odpowiednio długi wypoczynek czy kontakty społeczne. To bowiem kilka kluczowych aspektów, przekładających się na ogólny dobrostan organizmu. Jako eksperci w produkcji miodu i wielcy miłośnicy pszczelarstwa, zachęcamy do włączania miodu do swojej codziennej diety. Zwłaszcza tego najwyższej jakości, pochodzącego z prowadzonej z pasją pasieki Słodycz Ula. Proponujemy miód akacjowy, obok którego nie przejdzie obojętnie żaden amator słodkich, naturalnych przysmaków. Warto poznać naszą ofertę! Miód pochodzący z akacji, czyli rośliny o białych, pięknie pachnących kwiatach, odznacza się wieloma cenionymi właściwościami, które czynią go niepowtarzalnym. Wyróżnia go przede wszystkim intensywny i zachęcający do skosztowania zapach. Kolejnymi atutami miodu akacjowego są bardzo łagodny smak i delikatna konsystencja. Na uwagę zasługuje również słomkowy, przejrzysty, niemal przezroczysty kolor. Czy miód akacjowy się krystalizuje? Oczywiście, każdy naturalny miód stopniowo przechodzi z postaci płynnej w stałą. Szybkość tego procesu zależy od wielu czynników takich jak zawartość wody w miodzie, temperatura przechowywania czy gatunek miodu. Cechą szczególną miodu akacjowego jest jednak bardzo powolny proces krystalizacji – trwa on bowiem nawet do roku. To aspekt ceniony zarówno przez najmłodszych, jak i dorosłych, w końcu kto nie przepada za lejącą konsystencją, złocistym kolorem oraz pełnym aromatów, słodkim smakiem miodu? Miodowi akacjowemu przypisywanych jest wiele prozdrowotnych właściwości. Wszystko za sprawą zawartości składników odżywczych, a także witamin, minerałów oraz przeciwutleniaczy. Niski indeks glikemiczny w porównaniu do innych rodzajów miodu przekłada się nie tylko na powolny proces krystalizacji. Dzięki tej właściwości miód akacjowy staje się także częstym wyborem osób, które poszukują zamienników tradycyjnego cukru o licznych walorach smakowych. Chętnie spożywany jest również w procesie łagodzenia stanów zapalnych i leczenia przeziębień. Wiele osób traktuje go jako wsparcie trawienia, a także szansę na wzmocnienie ogólnej odporności organizmu. Ze względu na aksamitną, lejącą konsystencję może być z powodzeniem włączany do rytuałów pielęgnacyjnych przeprowadzanych w domowym zaciszu – chętnie dodawany jest bowiem do naturalnych maseczek nawilżających na twarz i włosy. Możliwości są niemal nieograniczone i jest ich dokładnie tyle, ile indywidualnych upodobań i autorskich pomysłów. Zatem jak spożywać miód akacjowy? Większość osób uwielbia jeść płynny miód akacjowy prosto ze słoika. Równie wielu jest miłośników herbaty z dodatkiem miodu i cytrusów, a niekiedy również korzennych przypraw takich jak goździki, cynamon czy kardamon. Nie brakuje także amatorów ciepłego mleka z miodem, a nawet kawy z tym słodkim dodatkiem. Wówczas warto pamiętać, aby temperatura płynu nie przekraczała 45℃, miód traci bowiem wówczas większość swoich właściwości, stając się jedynie słodkim dodatkiem, pozbawionym enzymów (pochodzących zarówno z organizmu pszczół, jak i zbieranego przez nie pyłku i nektaru) oraz olejków eterycznych. Miód akacjowy doskonale nadaje się jako polewa do naleśników, pankejków, ciast i ciasteczek. Jest obowiązkowym składnikiem świątecznych pierników i niezbędnym dodatkiem dressingów do sałatek. Idealnie komponuje się z owsianką, jogurtem naturalnym z owocami i niemal każdym koktajlem proteinowym. To zaledwie część propozycji – warto go dodawać wszędzie tam, gdzie lubisz i uwzględniać w swojej codziennej diecie dokładnie w taki sposób, jaki odpowiada Ci najbardziej. A możliwości jest naprawdę wiele! Nasza oferta obfituje w wiele gatunków miodu. Zatem nic dziwnego, że dużo osób zadaje sobie pytanie, czy wybrać miód akacjowy, czy wielokwiatowy, a może postawić na inny wariant. Trudno udzielić jednoznacznej odpowiedzi na to pytanie. Decyzja o zakupie konkretnego rodzaju powinna zależeć bowiem do własnych upodobań. Miód akacjowy cieszy się szczególną popularnością – zwłaszcza wśród rodzin z dziećmi – ze względu na wspomniane zalety, a więc delikatny smak i długo utrzymującą się płynną konsystencję. Dokonanie właściwego wyboru z pewnością ułatwią Ci dokładne opisy produktów, które sugerują, czego się możesz spodziewać, zamawiając konkretną pozycję z naszego sklepu Słodycz Ula. Zapewniamy, że każdy miód zachwyci Cię w inny sposób! Nabywając w naszym sklepie Słodycz Ula miód akacjowy czy jakikolwiek inny wariant tego wyjątkowego przysmaku, możesz mieć pewność najwyższej jakości. Polskie miody z naszej pasieki nie są przetwarzane cieplnie – przelewamy miód do słoików od razu po miodobraniu. Dzięki temu zachowuje on wszystkie swoje antyoksydanty, enzymy i witaminy. Produkty nie są standaryzowane, czyli sztucznie ujednolicane pod względem koloru i smaku. Odmienne barwy oraz aromaty miodów są naturalne i fenomenalnie odzwierciedlają różnorodność kwiatów, z których powstają. W naszej ofercie znajdziesz miody, które pochodzą z północnego Mazowsza, regionu charakteryzującego się bogactwem miododajnej roślinności, a pasieka zlokalizowana jest na terenie oddalonym od ośrodków przemysłowych. Dzięki temu smak miodu akacjowego można porównać do wiosny zamkniętej w słoiku, którą warto mieć przy sobie przez cały rok!  Zapraszamy do zapoznania się z naszą słodką ofertą i zakupu miodu akacjowego!", "url": "https://slodyczula.pl/produkt/miod-akacjowy/", "category": "lubuskie", "sub_category": "Miody", "phrase": "Miód akacjowy"}