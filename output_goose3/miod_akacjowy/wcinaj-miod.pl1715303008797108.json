{"meta_description": "Miód akacjowy powstaje z pyłków robinii akacjowej, czyli tzw. białej lipy. Jest to miód o jasnej, słomkowej barwie. Poznaj jego cenne składniki odżywcze!", "title": "Miód akacjowy - pyszny, jasny miód", "content": "Miód akacjowy jest jednym z nielicznych rodzajów miodu, który posiada bardzo jasną barwę. Najczęściej określa się go jako jasnosłomkowy. Patoka, czyli płynna postać miodu, ma czasem tak jasny kolor, że wydaje się być nawet bezbarwna. Pozyskiwany jest w okresie kwitnienia robinii akacjowej, czyli tzw. białej lipy, która stanowi doskonały materiał miododajny dla pszczół. Jest cennym źródłem korzystnych dla ludzkiego organizmu substancji. Miód ten odznacza się zawartością szybko przyswajalnych węglowodanów, dzięki czemu może być pomocny w stanach wyczerpania oraz przewlekłego zmęczenia. Wiele cennych witamin z grupy B oraz składniki odżywcze (potas, fosfor, magnez, wapń, żelazo, mangan i inne), które zawarte są w miodzie akacjowym, wzmacniają nasz układ odpornościowy. W jego skład wchodzą też niewielkie ilości kwasu foliowego, pantotenowego i biotyny. Największą grupę związków w miodzie stanowią jednak węglowodany: glukoza i fruktoza. Występują w nim kwasy organiczne, takie jak glukonowy, jabłkowy i cytrynowy, które mają największy wpływ na smak miodu akacjowego. O jego aromacie decydują również olejki eteryczne pochodzące z nektaru. Łącznie substancji aromatycznych jest ponad 50, wśród których wyodrębniono aldehydy, estry i związki polifenolowe. Występują w nim także barwniki, na przykład karotenoidy, od których uzależniona jest barwa miodu. Zawartość związków azotowych jest niewielka, a ważną rolę biologiczną spełniają w nim enzymy (białka). Ważną substancją, która występuje w tym miodzie jest nadtlenek wodoru, ponieważ wykazuje on właściwości antyseptyczne (niszczące drobnoustroje). Stwierdzono w nim obecność substancji o charakterze hormonalnym, a także acetylocholiny, która zbawiennie wpływa na serce i układ krwionośny. Co ciekawe, dojrzały miód akacjowy charakteryzuje się wyższą zawartością sacharozy niż inne miody nektarowe (7-10%). Posiada jednak niską ilość związków mineralnych, co sprawia, że jego właściwości antybiotyczne są również niewielkie. Miód akacjowy, podobnie jak kwiaty akacji zawiera flawonoidy. Uważany za jeden z najjaśniejszych rodzajów miodu, miód akacjowy, w postaci płynnej jest niemal bezbarwny lub o jasnosłomkowym kolorze. Ma postać gęstego syropu, a jego smak jest niezwykle łagodny. Miód akacjowy należy do miodów bardzo słodkich i chętnie konsumowanych przez dzieci. Jego zapach jest intensywny, ale przyjemny. Można w nim wyczuć aromat kwiatów akacji. Krystalizacja miodu ze względu na dużą zawartość fruktozy, przebiega bardzo wolno. Zdarza się, że nawet po roku od daty rozlewu, miód może być nadal w postaci półpłynnej. Po procesie krystalizacji miód zabarwia się na kremowo lub żółto. Produkt ten poleca się przy zaburzeniach trawienia, skurczach, nadkwaśności, a także w przypadku zapalenia żołądka i jelit. Składniki miodu akacjowego działają osłonowo na żołądek i chronią przed nadmierną ilością kwasów trawiennych. Miód akacjowy usprawnia pracę wątroby, wspomaga jej detoksykację. Zawiera on dużą ilość cukrów prostych, dlatego polecany jest szczególnie przy zwiększonej aktywności naszego mózgu, zmęczeniu fizycznym, psychicznym, a także przy osłabieniu organizmu. Miód ma właściwości uspokajające, poprawia nastrój w chwilach wyczerpania, a także pomaga zwalczyć bezsenność. Stosuje się go także w leczeniu chorób zapalnych i bakteryjnych nerek oraz układu moczowego. Miód akacjowy można wykorzystywać także w leczeniu chorób skóry. Przeważnie najbardziej pomocny okazuje się przy ropnych zakażeniach. Bardzo dobrze wpływa na gojenie się likwidowanie zakażeń. Miód akacjowy ma niską aktywność antybiotyczną i przeciwbakteryjną, ale jest za to świetnym lekarstwem na ból gardła, kaszel i inne dolegliwości górnych dróg oddechowych. Ma działanie moczopędne i oczyszczające układ moczowy. Spożywany regularnie może wzmocnić odporność. Miód ten działa uspokajająco. Zazwyczaj poleca się go przede wszystkim do słodzenia napojów zamiast cukru. Miód akacjowy rzadko powoduje reakcje alergiczne, jednak warto pamiętać, że powinien być podawany starszym dzieciom, gdyż dla niemowląt może okazać się szkodliwy.", "url": "https://wcinaj-miod.pl/miod-akacjowy/", "category": "lubuskie", "sub_category": "Miody", "phrase": "Miód akacjowy"}