{"meta_description": "Przepis na Moskol.  Dopiero co wr&oacute;ciłam z Zakopanego, a już tęsknię. Dlatego też przydarzyła nam się taka właśnie g&oacute;ralska kolacja.Z…", "title": "Moskol", "content": "Dopiero co wróciłam z Zakopanego, a już tęsknię. Dlatego też przydarzyła nam się taka właśnie góralska kolacja.Z pewnością jedliście takie lub podobne placki ale może nie wiecie, że nazywają się Moskole.W Zakopanem możecie je zjeść np. W „Karcmie po Zbóju” ( www.karcmapozboju.pl ) na Krupówkach. Przychodzę tam często między innymi z powodu atmosfery, którą tworzą grający tam każdego dnia górale. Siadam zazwyczaj na balkonie, żeby nasłuchać się ich śpiewu i dźwięku skrzypiec. Teraz jednak, żeby przypomnieć sobie pewne smaki, a Was przybliżyć do Moskoli posłużę się fragmentem książki Wandy Czubernatowej, dzięki której zawsze mogę zjeść coś po góralsku :-)„Godałak Florokwi idze ku dworowia on ino ku mnie, bo czuł moskol u mnieZakochana Kaśka:Moskola-m upiekła, spyrki nawarzyłapierzynkę zagrzoła, okno otworzyła”I właśnie po tej radosnej twórczości przyszedł czas na przepis :-)Składniki:½ kg mąki1 kg ziemniakówsólgęste kwaśne mlekoPrzygotowanie :Ziemniaki ugotować i przecisnąć przez praskę, kiedy wystygną dodać mąkę, sól i kwaśne mleko. Mleka dodajemy tyle, żeby ciasto odchodziło od ręki. Ciasto ugnieść, robić kulki i zgniatać dłońmi placki na grubość palca. Piec na patelni np. teflonowej bez tłuszczu aż do momentu kiedy placki nabiorą brązowych plamek z dwóch stron.To są placki, które oryginalnie robi się na blasze.Placuszki można jeść z masłem lub skraweczkami ;-)Jak pisze Pani Czubernatowa istniał zwyczaj, że moskola się nie kroi, tylko odrywa po kawałku i przyjada ukrojonej słoninki (boczku).", "url": "https://zpierwszegotloczenia.pl/przepis/moskol", "category": "małopolskie", "sub_category": "Gotowe dania i potrawy", "phrase": "Moskol"}