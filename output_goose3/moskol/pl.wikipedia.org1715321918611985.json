{"meta_description": "", "title": "Moskole – Wikipedia, wolna encyklopedia", "content": "Moskole – placki z mąki owsianej lub jęczmiennej, pieczone na rozgrzanej blasze, pospolita potrawa górali północnej strefy Zachodnich Karpat. Znane pod tą nazwą głównie na Żywiecczyźnie, Orawie, Podhalu i Spiszu[1]. Robiono je z ciasta przaśnego (tj. niezakwaszonego i niesolonego), pieczono bez użycia tłuszczu[1]. Spożywano samodzielnie lub z dodatkiem kwaśnicy, kapusty, a w sezonie na szałasie popijając żętycą. Aktualnie (XXI w.) moskole ziemniaczane promowane są jako potrawa regionalnej kuchni podhalańskiej[2]. Placek „moskol” został wpisany 25 sierpnia 2011 na Listę produktów tradycyjnych polskiego Ministerstwa Rolnictwa i Rozwoju Wsi w kategorii „Gotowe dania i potrawy” w województwie małopolskim[2]. Według oficjalnej specyfikacji upieczony placek ma grubość ok. 1 cm, szerokość 7-25 cm i długość 10-40 cm[2]. Moskole podaje się z masłem, bryndzą i wędzoną słoniną[2]. O moskolu owsianym ułożono przyśpiewkę. Moskolicku łowsiany na blasce piecony jesceś nie upiecony, juzześ łobrymbiony.[2]", "url": "https://pl.wikipedia.org/wiki/Moskole", "category": "małopolskie", "sub_category": "Gotowe dania i potrawy", "phrase": "Moskol"}