{"meta_description": "Moskole to placki z ugotowanych ziemniaków wywodzące się z regionalnej kuchni Podhala. Sprawdź nasz tradycyjny przepis na najlepsze moskole z bryndzą!", "title": "Tradycyjny przepis na moskole z bryndzą", "content": "Moskole to placki z ugotowanych ziemniaków wywodzące się z regionalnej kuchni Podhala. Zazwyczaj wypiekane są na blasze w piecu kuchennym, ale z powodzeniem można je usmażyć także na patelni. To idealny sposób na wykorzystanie ziemniaków z wczorajszego obiadu. Sprawdź razem z nami! Moskole to placki z ugotowanych ziemniaków wywodzące się z regionalnej kuchni Podhala. Zazwyczaj wypiekane są na blasze w piecu kuchennym, ale z powodzeniem można je usmażyć także na patelni. To idealny sposób na wykorzystanie ziemniaków z wczorajszego obiadu. Sprawdź razem z nami! Moskole to bardzo proste danie, które nie wymaga dużej liczby składników. W tradycyjnym przepisie do moskoli dodawano (oprócz ziemniaków) jedynie mąkę, sól i wodę, ale z biegiem czasu przepis został wzbogacony o maślankę czy zsiadłe mleko i ewentualnie jajka. Moskole mogą być robione na mące pszennej, owsianej oraz kukurydzianej. Tradycyjne moskole podhalańskie powinny być wypiekane w piecu kuchennym na blaszce, ale tak jak zostało wspomniane na początku, można je z powodzeniem usmażyć na patelni. Do moskoli najlepiej sprawdzą się ziemniaki ugotowane dzień wcześniej, czyli np. te z poprzedniego obiadu. Dzięki temu nic się w kuchni nie zmarnuje! Pewnie zastanawiasz się, z czym podawać takie placuszki? Już odpowiadamy! Moskole idealnie smakują z dodatkiem skwarek z boczku i cebuli oraz z bryndzą podhalańską, masłem lub sosem czosnkowym, gulaszem czy innym sosem mięsno-warzywnym. Nieważne, czy zdecydujesz się na moskole z bryndzą, czy moskole z masłem czosnkowym – i tak z pewnością będą Ci smakować, bo ich smak i tekstura są naprawdę wyśmienite. Moskole są chrupiące na zewnątrz i miękkie w środku... Pycha! Koniecznie sprawdź przepis :) – 1 kg ugotowanych, ostudzonych ziemniaków, – 500 g mąki pszennej typ 500, – 200 ml maślanki albo zsiadłego mleka, ewentualnie jogurtu naturalnego, – sól, pieprz do smaku, – opcjonalnie: 2 jajka, – olej do smażenia, – wybrane dodatki: ser owczy bryndza, domowy sos czosnkowy, sos grzybowy, gulasz, skwarki z boczku, serek kozi. 1. Ugotuj ziemniaki w osolonej wodzie lub wykorzystaj ziemniaki, które zostały z poprzedniego dnia. 2. Ugotowane i ostudzone ziemniaki przeciśnij przez praskę do ziemniaków lub utłucz tłuczkiem. 3. Dodaj do nich mąkę pszenną, maślankę i ewentualnie jajka, dopraw do smaku. Jeżeli chcesz dodać mąkę pełnoziarnistą lub owsianą, to polecamy użyć jej pół na pół ze zwykłą mąką pszenną. 4. Zagnieć ciasto ręką do uzyskania jednolitej konsystencji. Ciasto będzie się lepić do ręki, ale tak ma być – nie dosypuj więcej mąki! 6. Zwilż ręce olejem roślinnym i formuj z ciasta średniej wielkości kulki, które później rozpłaszczysz do kształtu placka na patelni. 7. Smaż placki na patelni z dwóch stron na złocisty kolor, a następnie odsącz z nadmiaru tłuszczu na ręczniku papierowym. 9. Usmażone moskole podawaj z wybranymi dodatkami, u mnie: sos czosnkowy i skwarki z boczku i cebuli. Jak widzisz, przygotowanie podhalańskich moskoli wcale nie jest trudne, a przy okazji jest bardzo w duchu #lesswaste! Dzięki takiemu pomysłowi na obiad możesz wyczyścić lodówkę z resztek, a przy okazji stworzyć naprawdę pyszny obiad. Kto nie kocha placków, kto nie uwielbia ziemniaków? Połączenie jednego z drugim to naprawdę smakowity posiłek. Moskole będą fajnym dodatkiem obiadowym albo głównym posiłkiem. Wszystko zależy od dodatków, których użyjesz. Moskole są bardzo sycące, dlatego nie trzeba smażyć ich szczególnie dużo, jeżeli mają być jedynie dodatkiem do obiadu, np. gulaszu. Zachęcam do sprawdzenia przepisu – według mnie najlepiej smakują moskole z bryndzą ze sklepu Schronisko Smaków. Wolisz obejrzeć video z przepisem? Świetnie się składa, bo rozpoczęliśmy działania na Youtubie! Swoją recepturą podzielił się tam Hubert Fudalewicz, szef kuchni restauracji Schronisko Smaków w Bukowinie Tatrzańskiej. Jeśli chcesz poznać jego triki i wskazówki oraz zobaczyć, jak krok po kroku przygotowuje różne dania, koniecznie zasubskrybuj nasz kanał:", "url": "https://schroniskobukowina.pl/blog/moskole-z-bryndza", "category": "małopolskie", "sub_category": "Gotowe dania i potrawy", "phrase": "Moskol"}