{"meta_description": "PIOTRKÓW TRYBUNALSKI - bogata historia, atrakcyjne położenie w centrum Polski, tereny inwestycyjne, ciekawa architektura, miasto wielu kultur, atrakcje turystyczne, kulturalne, sportowe. Ponad 800 lat istnienia.", "title": "Piotrków Trybunalski - Oficjalny portal miejski | Piotrkowskie pszczoły wyprodukowały 450 l miodu", "content": "Blisko 450 litrów miodu zebrano do tej pory z – piotrkowskiej – miejskiej pasieki, która na terenie Stacji Uzdatniania Wody przy ul. Żwirki istnieje od 2017 roku. Jednak w całej inicjatywie nie o sam miód chodzi. To przede wszystkim proekologiczne działanie na rzecz miejskiego ekosystemu. - Pszczoła, która do ula wraca z nektarem przekazuje go kolejnej pszczole. W ulu pszczoły pracują nad odparowaniem wody z nektaru i wzbogaceniem go o pszczele enzymy. Zadaniem pszczół jest utrzymanie wysokiej temperatury wewnątrz ula. Nieustannie poruszając skrzydłami pszczoły sprawiają, że z miodu odparowuje woda i jest usuwana wilgoć. Następnie nektar w postaci wosku osiada na plastrach. Kiedy plaster jest w większości wypełniony pszczelarz przeprowadza miodobranie – tłumaczy Piotr Robaszek który opiekuje się piotrkowską miejską pasieką i zaznacza, że to nie koniec procesu powstawania miodu. Podczas zbiorów z miejskiej pasieki otrzymujemy miód wielokwiatowy. Trafia on do specjalnych słoiczków i jest jednym z naszych \"gadżetów\" promocyjnych.    Miejska pasieka stoi na terenie Stacji Uzdatniania Wody przy ul. Żwirki od 2017 roku. Składa się na nią pięć pszczelich rodzin. Do tej pory zebrano z niej ponad 450 litrów miodu. Jednak w całej inicjatywie nie o sam miód chodzi. To przede wszystkim proekologiczne działanie na rzecz miejskiego ekosystemu.    -Dziś, kiedy troska o ekologię jest tak ważna, w Piotrkowie Trybunalskim pamiętamy o ogromnej roli, jaką pszczoły odgrywają w przyrodzie. Jednym z najważniejszych elementów proekologicznych postaw jest właśnie troska o te owady, bez których przyroda praktycznie nie mogłaby istnieć. Od kilku lat - w trosce właśnie o pszczoły i pszczelarzy - w naszym mieście wszystkie sadzone drzewa są z gatunku miododajnych - mówi prezydent Krzysztof Chojniak.    Śladem Piotrkowa Trybunalskiego podążyły inne samorządy, a kolejne pasieki powstały także w naszym mieście. Inicjatywa spotkała się z dużym zainteresowaniem ze strony Rodzinnych Ogrodów Działkowych, a od 2019 roku pasieka funkcjonuje na dachu galerii Focus Mall.", "url": "https://www.piotrkow.pl/nasze-miasto-t70/aktualnosci-a75/piotrkowskie-pszczoly-wyprodukowaly-450-l-miodu-r753", "category": "łódzkie", "sub_category": "Miody", "phrase": "Piotrkowski miód wielokwiatowy"}