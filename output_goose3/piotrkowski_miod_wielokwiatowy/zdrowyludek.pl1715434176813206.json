{"meta_description": "Miód Wielokwiatowy 400g SKOCZYLAS  | PREZENTY DLA BLISKICH PRODUKTY PSZCZELE \\ Miody Tradycyjne", "title": "Miód Wielokwiatowy 400g SKOCZYLAS", "content": "Ze względu na to, że miód wielokwiatowy jest pozyskiwany z wielu rodzajów roślin, każdy słoik może się od siebie trochę różnić, bo barwa, zapach, konsystencja, wartości odżywcze oraz smak miodu wielokwiatowego zależą od czasu zbierania oraz rodzaju roślin. Najczęściej zbiera się go wiosną i wczesnym latem, gdy kwitnie najwięcej roślin. Ten rodzaj miodu trudno jednoznacznie ocenić, ponieważ zależy od roślin, z których został zebrany nektar oraz pory roku zbiorów. I tak w produktach wiosennych i letnich można znaleźć dużą zawartość węglowodanów, głównie cukrów — fruktozy i glukozy. Nie brakuje w nich także kwasów organicznych, szczególnie cytrynowego oraz jabłkowego. Z kolei miody późno letnie i jesienne mają skład bogatszy w biopierwiastki, enzymy i związki organiczne.  Dodatkowo w obu typach miodów wielokwiatowych można znaleźć niewielkie domieszki wosku oraz pyłku pszczelego, a nawet spadź z drzew iglastych, co wzbogaca walory smakowe i zapachowe produktu. Oczywiście nie brakuje tutaj też witamin i śladowych ilości mikroelementów, w tym przede wszystkim potasu, fosforu, żelaza, wapnia i magnezu.  Warto zauważyć, że w miód wielokwiatowy zawiera w składzie krzem, który świetnie wpływa na kondycję skóry, włosów i paznokci. Korzystne działanie miodu poznajemy po rozpuszczeniu go w herbacie lub mleku. Spożywaj produkt na surowo lub dodaj do ciepłych napojów, ale pamiętaj temperatura napoju nie powinna wynosić więcej niż około 40 stopni celsjusza. Przechowywać w zamkniętym opakowaniu w suchym i chłodnym miejscu. Uwaga: Produkt może wywołać alergię u osób uczulonych na produkty pszczele.", "url": "https://zdrowyludek.pl/product-pol-1749-Miod-Wielokwiatowy-400g-SKOCZYLAS.html", "category": "łódzkie", "sub_category": "Miody", "phrase": "Piotrkowski miód wielokwiatowy"}