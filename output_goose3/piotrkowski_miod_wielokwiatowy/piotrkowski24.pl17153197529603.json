{"meta_description": "Józef Badek, pszczelarz z Piotrkowa Trybunalskiego zdobył wyróżnienie w prestiżowym konkursie „Pszczelarz Roku”. Wielka gala podczas której wręczono t", "title": "Pszczelarz z Piotrkowa jednym z najlepszych w kraju", "content": "Józef Badek, pszczelarz z Piotrkowa Trybunalskiego zdobył wyróżnienie w prestiżowym konkursie „Pszczelarz Roku”. Wielka gala podczas której wręczono tytuły najlepszego pszczelarza oraz wyróżnienia, odbyła się w czwartek w Warszawie. Pan Józef pszczelarstwem zajmuje się od 35 lat. Prowadzi pasiekę wędrowną i stacjonarną, posiada 65 zarejestrowanych rodzin pszczelich. Do konkursu został zgłoszony przez Regionalny Związek Pszczelarzy Ziemi Piotrkowskiej. Miody poddano drobiazgowej kontroli. Badano parametry fizyko-chemiczne miodu, smak miodu, zapach, konsystencję, barwę i sposób krystalizacji. Przesłane miody mogły należeć do następujących kategorii: a) miód pszczeli wielokwiatowy, b) miód pszczeli odmianowy ze wskazaniem przez pszczelarza odmiany miodu, c) miód spadziowy lub nektarowo-spadziowy, d) miód sekcyjny.", "url": "https://www.piotrkowski24.pl/pszczelarz-z-piotrkowa-jednym-z-najlepszych-w-kraju/", "category": "łódzkie", "sub_category": "Miody", "phrase": "Piotrkowski miód wielokwiatowy"}