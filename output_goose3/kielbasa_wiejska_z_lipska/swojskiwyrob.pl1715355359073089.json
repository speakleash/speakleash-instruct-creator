{"meta_description": "Kiełbasa chłopska to pyszna, aromatyczna kiełbasa, którą wykonacie samodzielnie w domu! Poznajcie sprawdzony przepis na kiełbasę chłopską!", "title": "Kiełbasa chłopska - prosty i sprawdzony przepis", "content": "Kiełbasa chłopska tuż obok kiełbasy zwyczajnej wydaje się nieco zapomniana. Ta tradycyjna kiełbasa ma prosty skład jednak zachwyca swym smakiem i aromatem. Kiełbasa chłopska to tradycyjny wyrób wyrabiany na wsiach przed XIX wiekiem. Ta jak wspomnieliśmy prosta kiełbasa ma w sobie coś magicznego, co pozwala przenieść się myślami pod strzechy dawnych chłopskich chat. Opis wytwarzania kiełbasy przez w Chłopach W. Rejmonta W powieści „Chłopi” noblista Władysław Rejmont opisał świniobicie i wyrób kiełbasy przez chłopów. „Właśnie był Ambroży ćwiartował wieprza i obrzynał mięsiwo na kiełbasy, a Jagustyna, rozłożywszy połacie na stole, uczynionym ze drzwi, narzynała słoninę, troskliwie ją przesalając, gdy wleciał kowal. (…) O samym zmierzchu, gdy już zapalili światło, zabrali się pośpiesznie do robienia kiełbas, kiszek i onych grubaśnych salcesonów. Hanka siekała mięso z jakąś ponurą wściekłością, (…) Jagustyna szprycując mięso w długachne flaki, że się skręcały po stole, kiej te węże czerwone a tłuste, i co trochu rozwieszała je na żerdce nad kominem” (cytat pochodzi z dzieła literackiego „Chłopi”, napisanego przez Wł. St. Reymonta, wydanego w Warszawie w 1952, przez PIW). Wracając do kiełbasy chłopskiej to warto podkreślić jej wyjątkowy smak i aromat. Posiada ona smak i aromat mięsa wędzonego, peklowanego (lekki posmak soli) z delikatną nutą przypraw i czosnku. Proporcje mięsa, czyli boczku i karkówki dobieramy według własnych preferencji. To samo dotyczy czosnku i peklosoli. Jeżeli robicie kiełbasę pierwszy raz warto wykonać ją wg. przepisu i mieć punkt odniesienia. • Sprzęt – maszynka do mielenia mięsa z sitem 6 mm i nadziewarka do kiełbas • Mięso kroimy w kostkę taką, aby weszła nam do maszynki do mielenia. • Mielimy je w maszynce do mielenia mięsa na sitku 6 mm. • Mieszamy mięso dodajemy przyprawy, czosnek i stopniowo wodę. Mięso musi się dobrze kleić. • Osadzamy kiełbasę, przez co najmniej 10 godzin w chłodnym miejscu (do 6 stopni) lub 2 -3 godziny w pomieszczaniu niechłodzonym. • Wędzarnię nagrzewamy do 50 stopni. Gdy mamy ustabilizowaną temperaturę wieszamy kiełbasy – nie mogą się stykać! • Gdy kiełbasa uzyska odpowiednią barwę, podnosimy temperaturę w wędzarni do 80-90 stopni. Wędzimy tak do momentu uzyskania 72 stopni wewnątrz wędzarni. • Gdy osiągniemy 72 stopnie wyciągamy kiełbasę i chłodzimy ją w temperaturze 18 stopni.", "url": "https://swojskiwyrob.pl/blog/kielbasa-chlopska/", "category": "mazowieckie", "sub_category": "Mięso świeże oraz produkty mięsne", "phrase": "Kiełbasa wiejska z Lipska"}