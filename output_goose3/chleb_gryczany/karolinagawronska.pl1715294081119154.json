{"meta_description": "Bezglutenowy chleb gryczany z ziarnami. Razowy i szybki chleb z mąki gryczanej. Zdrowy chleb wieloziarnist, pełnoziarniste pieczywo.", "title": "Bezglutenowy chleb gryczany z ziarnami - razowy, prosty, zdrowy i szybki", "content": "Czy jest coś lepszego od roznoszącego się po domu zapachu świeżego chleba? Ciepły, pożywny i domowy chleb, wyjęty prosto z pieca smakuje bajecznie! Jeszcze do niedawna uważałam, że wypiek własnego to rzecz trudna i pracochłonna, ale okazuje się, że jest zupełnie odwrotnie. By cieszyć się świeżutkim chlebem wystarczy minimalny wysiłek i chęci. Oczywiście, że możesz kupić pełnoziarnisty bochenek w piekarni, ale czy wiesz co w nim tak na serio się kryje? Niestety, ale w piekarni najczęściej nawet nie przeczytasz składu, musisz poprosić ekspedientkę i zapytać, ale może się okazać, że jest to niczym mission impossible. Więc idziesz do piekarni, wybierasz ten najciemniejszy chleb, wierząc, że to za sprawą pełnoziarnistej i dobrej dla Twojego zdrowia mąki. Cóż, możesz się nieźle zawieźć. Okazuje się, że większość bochenków jest barwiona karmelem i nawet nie stała koło mąki z pełnego przemiału. Poza tym często pełno w nich spulchniaczy, zapychaczy i konserwantów dla zachowania maksymalnej świeżości. Bo jeśli chleb po 3 dniach ma nadal takie same właściwości jak w dzień kupna, tak samo miękki i w ogóle nie wysuszony to wiedz, że coś się dzieje! Nie daj się zwieźć nazwom “chleb fitness”, “chleb dietetyczny”, “chleb sportowy”. Nie dość, że są drogie i zapakowane w nieoddychającą folię to jeszcze mają w sobie więcej złego niż dobrego. Za chleb który ma datę przydatności powyżej miesiąca – ja podziękuję. Dlatego dlaczego nie upiec własnego? Okazuje się, że nie ma się czego bać i podążając za moimi wskazówkami już niedługo go zjesz 🙂 A niepalona mąka gryczana jest bardzo zdrowa. Doskonale zadba o Twoje zdrowie i figurę czyniąc bochenek super-zdrowym.", "url": "https://karolinagawronska.pl/bezglutenowy-chleb-gryczany/", "category": "lubelskie", "sub_category": "Wyroby piekarnicze i cukiernicze", "phrase": "Chleb gryczany"}