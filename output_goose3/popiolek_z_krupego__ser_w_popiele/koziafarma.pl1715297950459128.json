{"meta_description": "Poznaj jak smakuje pleśniowy kozi ser posypany popiołem z ekologicznego gospodarstwa na Warmii. Szybka wysyłka. Najlepsze ceny!", "title": "Kozi ser pleśniowy w popiele – Kozia Farma Złotna", "content": "Popiołek to polski ser zagrodowy typu Charolles wytwarzany z ekologicznego koziego mleka. Jego bazą jest kwasowo – podpuszczkowy krótko dojrzewający ser Cabri. Przygotowywany jest w tej samej technologii jak ser kozi pleśniowy Cabrii, ale jak sama nazwa wskazuje, różni się tym iż jest posypany sprowadzanym z Francji popiołem, wytwarzanym ze słomy owsianej. Ser pleśniowy w popiele ma delikatny, lekko kwaskowy smak. W naszej serowarni dojrzewa on. od 7 do 14 dni, po czym jest wysyłany do klientów. Upływający czas coraz bardziej rozwija białą pleśń, nadając mu coraz bardziej wyraźnego smaku. W czasie szkoleń i degustacji we francuskich Alpach niejednokrotnie zachwycaliśmy smakiem sera pleśniowego w popiele. Na nasze pytania „po cóż ten popiół?” niezmiennie odpowiadali: „ skoro brudzą się usta to czym trzeba je zmyć? – winem”. A lekko zabrudzony popiołem język, czym zwilżyć? – oczywiście winem! Wraz z posypanym popiołem kozim serem pleśniowym otrzymasz również od nas instrukcję w jaki sposób może on dojrzewać w Twoim domu. Dojrzewać go można do 30- 35 dnia jego życia. Życia, gdyż w odróżnieniu od serów sklepowych ten ser i bakterie żyją. Sam się przekonasz jak inny jest smak sera pleśniowego w popiele, w różnym stadium dojrzewania.", "url": "https://koziafarma.pl/produkt/ser-plesniowy-z-popiolem-popiolek/", "category": "lubelskie", "sub_category": "Sery i inne produkty mleczne", "phrase": "Popiołek z Krupego - ser w popiele"}