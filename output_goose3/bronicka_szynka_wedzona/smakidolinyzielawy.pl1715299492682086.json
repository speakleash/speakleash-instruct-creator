{"meta_description": "Wędzona szynka domowa - najlepszy przepis✔️  Swojskie wędliny, domowa sprzedaż wędlin z gospodarstwa✔️ Przeczytaj nasz artykuł ⭐ Sprawdź!", "title": "Wędzona Szynka Domowa - Aromatyczny Przepis - Smaki Doliny Zielawy", "content": "W wielu rodzinach sposoby, jak zrobić wędzoną szynkę, są przekazywane z pokolenia na pokolenie. Możesz jednak się tego nauczyć, nawet jeśli w Twoim domu nie ma tradycji wędzarniczych. Potrzebujesz tylko wędzarni (może być elektryczna), dobrej jakości mięsa oraz oczywiście trochę chęci i wolnego czasu. Poniżej znajdziesz porady, jak zrobić domową szynkę wędzoną, która zawsze się udaje. W naszym przepisie opisaliśmy proporcje na 1 kg mięsa, choć oczywiście warto uwędzić od razu większy kawałek. Zagotuj w garnku wodę z liśćmi laurowymi, przeciśniętymi ząbkami czosnku, zielem angielskim i pieprzem. Dodaj sól peklową i dobrze przestudź. Trzymaj szynkę w zalewie przez co najmniej 24 godziny. Codziennie obracaj mięso. Jeśli masz taką możliwość, po upływie tego czasu zawieś szynkę na drążku na jedną noc. Jeśli nie – ułóż ją na kratce w lodówce i pozwól jej obcieknąć. Umieść szynkę w wędzarni na 30°C i susz przez ok. 3 godziny. Po tym czasie podnieś temperaturę do 50°C i wędź przez ok. 3 godziny. Szynkę należy następnie sparzyć. Umieść ją w wodzie podgrzanej do 80°C na mniej więcej 40 minut na każdy kilogram mięsa lub do osiągnięcia temperatury 70°C wewnątrz szynki (termometr należy wbić w najgrubszą część). Następnie przełóż mięso na kilka minut do zimnej wody. W Internecie znajdziesz wiele porad, jak zrobić soczystą szynkę wędzoną. Niestety wyroby nie zawsze muszą spełniać Twoje oczekiwania. Dlaczego szynka się nie udaje, choć wszystko robisz zgodnie z przepisem? Przyczyn może być kilka. Najczęściej jest to… zła jakość mięsa. Niestety szynka z supermarketu nie zawsze jest dobrym wyborem. Zazwyczaj pochodzi z dużych gospodarstw rolnych, które są nastawione na masową produkcję. Nie zawsze jest też świeże. Warto więc kupować szynkę ze sprawdzonego źródła. Ważne jest także, żeby zawsze używać świeżych przypraw. Wielu kucharzy przechowuje zioła w tych samych torebeczkach, w których je kupili. Niestety po otwarciu bardzo szybko wietrzeją. Polecamy więc przesypywać przyprawy do osobnych pojemników. Wędzenie mięsa jest dość skomplikowane, więc to normalne, że za pierwszym razem Twoje wyroby mogą nie być idealne. Z czasem jednak nabierzesz wprawy i każda kolejna szynka będzie wychodzić coraz lepiej. Samodzielne przygotowywanie wędlin daje mnóstwo satysfakcji. Niestety jest również bardzo czasochłonne i wymaga wprawy. Na szczęście możesz się cieszyć smakiem domowych wyrobów, nawet jeśli nie masz czasu na wędzenie. Paczka z wędlinami z małego gospodarstwa wiejskiego spełni wszystkie oczekiwania Twoje i Twoich gości. Jak zrobić wędzoną szynkę? Potrzebna Ci będzie wędzarnia oraz dobrej jakości mięso z pewnego źródła. Przed przystąpieniem do wędzenia należy peklować mięso w solance przez co najmniej 24 godziny. Potem szynkę należy osuszyć i dopiero wtedy można rozpocząć wędzenie. Ostatnim krokiem jest parzenie mięsa, dopóki temperatura wewnątrz nie osiągnie siedemdziesięciu stopni. Na koniec umieść szynkę na kilka minut w zimnej wodzie. Choć wędzenia szynki każdy może się nauczyć, przygotowywanie domowych wyrobów jest bez wątpienia dość czasochłonne. Na szczęście na stronie Smaki Doliny Zielawy zamówisz smaczne swojskie wędliny z dostawą pod sam adres. Przy produkcji nie używamy sztucznych barwników ani konserwantów, więc możesz mieć pewność, że otrzymasz zdrowe naturalne wędliny wysokiej jakości.", "url": "https://smakidolinyzielawy.pl/wedzona-szynka-domowa-aromatyczny-przepis/", "category": "lubelskie", "sub_category": "Mięso świeże oraz produkty mięsne", "phrase": "Bronicka szynka wędzona"}