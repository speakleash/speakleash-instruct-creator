{"meta_description": "", "title": "Sól wielicka", "content": "Od wieków sól uchodziła za największe bogactwo. Były takie czasy, kiedyś za odrobinę soli wielickiej kupić można było całą wieś… Sól stanowiła o ekonomiczno-gospodarczej potęgi państwa, była środkiem płatniczym. Jej smak doceniali już królowie. W beczkach znaczonych polskim orłem transportowano ją prosto na królewski stół (dlatego nazywano ją „solą orłową”).  Od wieków sól jest ważnym produktem spożywczym - bez niej nie można byłoby konserwować żywności. Niemożliwym byłoby także garbowanie skór i produkcja prochu strzelniczego. Ważne są także lecznicze właściwości. Uważano, że sól leczy ukąszenia węża, problemy skórne, wrzody, anginę, podagrę i wiele innych chorób. Kąpiele solankowe, które zaczęto praktykować w Wieliczce już w XIX w., leczyły ponad 30 przypadłości.", "url": "https://www.radiokrakow.pl/nasze-akcje/sol-wielicka/", "category": "małopolskie", "sub_category": "Inne produkty", "phrase": "Sól wielicka"}