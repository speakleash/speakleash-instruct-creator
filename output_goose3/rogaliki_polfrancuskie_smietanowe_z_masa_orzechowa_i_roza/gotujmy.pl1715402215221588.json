{"meta_description": "Rogaliki z nadzieniem orzechowo-miodowym. Sprawdź!", "title": "Przepis - Rogaliki z nadzieniem orzechowo-miodowym przepis", "content": "Ciasto:  Mąkę pszenną wymieszać z suchymi drożdżami oraz cukrem i szczyptą soli, z laski wanilii wydrążyć nasionka i wymieszać z ciepłym mlekiem, po czym wlać do mąki i wyrabiać ciasto-dość krótko, tylko do połączenia, wlać lekko ciepłe rozpuszczone masło (2 łyżki) i zagnieść ponownie, uformować lekko w naczyniu, przykryć szczelnie folią spożywczą i chłodzić w lodówce przez 1 godzinę.     Schłodzone dobrze ciasto wykładamy na stolnicę lekko oprószoną mąką-nie przesadzać z jej ilością!, rozwałkować delikatnie prostokąt o wym 30/15 cm , tak aby krótsze strony stanowiły górę i dół, położyć na cieście paski zimnego masła, zostawiając wolne przestrzenie od brzegów bez masła, następnie ciasto złożyć tak jak składamy kartki papieru, zlepiamy brzegi do siebie i wałkujemy znów prostokąt, bez mąki do podsypywania.    Po tej czynności ciasto wędruje znów do lodówki na około 45 minut, proces wałkowania i składania powtarzamy tak co najmniej 3 krotnie.     Po ostatnim wałkowaniu ciasto przykrywamy folią i wkładamy na 4 godziny do lodówki. Nadzienie:  Orzechy włoskie mielimy, wsypujemy do miseczki, mieszamy z cynamonem oraz miodem na papkę. Ciasto wyjmujemy na 15 minut z lodówki przed robieniem rogalików, powinno się ogrzać, wtedy wałkujemy na prostokąt o średnich wymiarach 60/30 cm kroimy na trójkąty zaczynajac od węższego boku, smarujemy orzechowo-miodowym nadzieniem-to nic że wypływa bokami i zawijamy zaczynając od najszerszej podstawy którą delikatnie nacinamy przy końcu i rozchylamy na boki, do najmniejszej, zawinięte rogale układamy na blasze wyłożonej pergaminem, w odpowiedniej od siebie odległości –dość duże urosną! Przykrywamy je ściereczką i odstawiamy na 40 minut do wyrośnięcia.     Przed pieczeniem smarujemy je rozkłóconym jajkiem ,posypujemy orzechowym kro kantem, wsadzamy do nagrzanego do 180*c piekarnika i pieczemy do mocnego zrumienienia około 25 minut.     Z podanej porcji wychodzi około 12 sztuk rogali.    Słodkich wypieków!", "url": "https://gotujmy.pl/rogaliki-z-nadzieniem-orzechowo-miodowym,przepisy-rogaliki-drozdzowe-przepis,255402.html", "category": "lubelskie", "sub_category": "Wyroby piekarnicze i cukiernicze", "phrase": "Rogaliki półfrancuskie śmietanowe z masą orzechową i różą"}