{"meta_description": "Rogaliki krucho-drożdżowe z jabłkami - poznaj najlepszy przepis. ⭐ Sprawdź składniki i instrukcje na KuchniaLidla.pl!", "title": "Rogaliki krucho-drożdżowe z jabłkami - przepis", "content": "Mąkę przesiewamy do miski (niewielką ilość pozostawiamy do podsypywania). W mące robimy zagłębienie, do którego wlewamy ciepłe mleko wymieszane z drożdżami utartymi z cukrem. Dodajemy szczyptę soli, 1 jajko, żółtko (białko odstawiamy na bok) i mieszamy. Dolewamy rozpuszczone masło. Wszystkie składniki dokładnie zagniatamy. Wyrobione ciasto przekładamy do mniejszej miseczki, oprószamy mąką i przykrywamy ściereczką. Odstawiamy do wyrośnięcia na około 30-40 minut. Jabłka obieramy, wycinamy gniazda nasienne i kroimy w kostkę. Miód podgrzewamy na patelni do uzyskania karmelowego koloru, dodajemy masło oraz jabłka. Cały czas mieszając, smażymy przez kilka minut. Doprawiamy do smaku cynamonem, mieszamy. Przekładamy do miseczki i studzimy. Blat posypujemy odrobiną mąki i wykładamy wyrośnięte ciasto. Rozwałkowujemy ciasto, nadając mu kształt koła o grubości około 3 mm, z którego wycinamy dziesięć równych trójkątów. Na każdy kawałek ciasta nakładamy karmelizowane jabłka. Zwijamy w rulon, zaczynając od szerszej strony. Dociskamy rogi, aby zapobiec wydostawaniu się farszu, i wyginamy w kształt półksiężyca. Układamy na blaszce wyłożonej papierem do pieczenia, pamiętając, aby zachować odpowiedni odstęp. Każdy rogalik smarujemy białkiem i posypujemy cukrem trzcinowym. Piekarnik rozgrzewamy do temperatury 180°C, a rogaliki odstawiamy do wyrośnięcia. Ciastka wkładamy do rozgrzanego piekarnika. Pieczemy około 20-35 minut aż do uzyskania złotego koloru. Odstawiamy do wystudzenia.", "url": "https://kuchnialidla.pl/rogaliki-krucho-drozdzowe-z-jablkami", "category": "lubelskie", "sub_category": "Wyroby piekarnicze i cukiernicze", "phrase": "Rogaliki półfrancuskie śmietanowe z masą orzechową i różą"}