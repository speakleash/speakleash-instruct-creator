{"meta_description": "", "title": "rogaliki półfrancuskie śmietanowe z masą orzechową i różą", "content": "To takie dyżurne ciastko dla niespodziewanych gości.   Zamknięte w pięknej puszce nie traci nic ze swojego smaku   i może być przechowywane nawet miesiąc.   na na listę produktów tradycyjnych Ministerstwa Rolnictwa i Rozwoju Wsi dla województwa lubelskiego zostały wpisane 9 października 2013 roku. Ze względu na użyte składniki jest to sztandarowy produkt gminy Końskowola, która jest lokalnym zagłębiem różanym. Informacje o wieloletniej tradycji wykonywania rogalików półfrancuskich śmietanowych z masą orzechową i różą potwierdzają najstarsi mieszkańcy okolicy. Nadzienie przygotowane jest z orzechów włoskich i róży, i idealnie współgra z lekkim i kruchym ciastem półfrancuskim. Ciasto po zarobieniu musi fermentować w chłodzie przez noc, w celu uzyskania właściwej struktury ciasta. Rogaliki upieczone na podstawie starego przepisu są pyszne i rozpływają się w ustach. Ciasto z tego przepisu jest delikatne i kruche, można je nadziać dużą ilością nadzienia. Te rogaliki koniecznie muszą być po upieczeniu osypane dużą ilością cukru pudru. Mąkę, sól i cukier wymieszać, dodać pozostałe składniki i wyrobić ciasto, aż będzie miało jednolitą konsystencję. Ciasto owinąć folią spożywczą i odstawić na noc do lodówki. Drobno posiekane orzechy wymieszać z płatkami róży ucieranymi z cukrem. Ciasto podzielić na kilka części i kolejno rozwałkowywać je na osypanym mąką blacie na kształt koła o grubości kilku minimetrów. Koło podzielić na 8 trójkątów, na każdy u podstawy nałożyć porcję nadzienia i zwijać rogaliki. Rogaliki układać na blasze wyłożonej papierem do pieczenia. Rogaliki piec w piekarniku nagrzanym do 110º C przez około 25 minut, aż się lekko zrumienią. Rogaliki po ostudzeniu posypać cukrem pudrem.", "url": "http://ogrodybabilonu.blogspot.com/2015/06/rogaliki-pofrancuskie-smietanowe-z-masa.html", "category": "lubelskie", "sub_category": "Wyroby piekarnicze i cukiernicze", "phrase": "Rogaliki półfrancuskie śmietanowe z masą orzechową i różą"}