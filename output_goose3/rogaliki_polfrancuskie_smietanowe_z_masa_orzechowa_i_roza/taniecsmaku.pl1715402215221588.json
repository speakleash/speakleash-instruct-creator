{"meta_description": "", "title": "Rogale marcińskie - z ciasta półfrancuskiego z białym makiem i orzechami", "content": "Jak już raz skusicie się na zrobienie własnych rogali, to lekko będziecie przechodzić obok tych oferowanych w cukierniach. Są to najlepsze rogale jakie jadłam. Niestety otoczka święta jak zwykle robi swoje i kupujesz takiego rogala nawet w Poznaniu, ale jednak wiesz, że brakuje Ci tu głębi smaku, ze cukier przesłania i przytłacza wspaniałe orzechowe nuty, a ciasto jakoś tak nie pachnie pięknie masłem. No bo niestety, ale wywyższone certyfikowane rogale marcińskie mają być zrobione na margarynie, bo masło jest droższe, a kiedyś trudniej dostępne. Jeśli chodzi o tłuszcz do wypieków drożdżowych, to nic nie polepsza tak ich smaku, jak użycie najlepszej jakości masła. Więc już ten punkt sprowadza mnie do zaszycia się w zakątkach mojej kuchni i wałkowanie sobie tego masła w ciasto, które daje przepyszny efekt półfrancuskiego wypieku.  Całość jest lekko słodka, nadzienie na bogato makowo-orzechowe, z delikatnym pomarańczowym aromatem, a wierzch koniecznie posmarowany warstwą lukru z orzechową posypką. Przepadniecie! :) Sposób rozłożenia tu pracy jest bardzo wdzięczny, bo na noc wkładamy przygotowane ciasto do lodówki, a na rano zostawiamy etap zwijania rogali, krótkiego wyrastania i pieczenia. Więc idealnie, świeżo upieczone rogale lądują do przedpołudniowej kawki. Drożdże rozrobić z mlekiem, dodać łyżeczkę cukru, oprószyć mąką i odstawić na parę minut, aż zaczną pojawiać się pęcherzyki. Suche drożdże mieszamy od razu z mąką. Dodać resztę składników oprócz masła, krótko połączyć, a a następnie dodać 30g rozpuszczonego masła. Wyrobić masę na jednolite ciasto. Przełożyć do formy ceramicznej, rozpłaszczyć ciasto i wstawić do lodówki na 1 godzinę. Pozostałe masło- 190g, pokroić na plastry i rozłożyć na papierze do pieczenia w formie prostokąta. Następnie nałożyć na masło drugi kawałek papieru do pieczenia i wałkiem rozwałkować na wymiar około 35x20 cm, wyjdzie cienka warstwa masła. Następnie arkusz włożyć do lodówki. Wyjąć przed wałkowaniem ciasta, żeby masło nie było twarde, tylko o konsystencji jak plastelina. Schłodzone ciasto przełożyć na stolnicę/blat podsypany mąką i rozwałkować na wymiary 40cm x 25cm. Następnie na ciasto nałożyć schłodzoną warstwę masła, zostaną kawałki wolnych marginesów - masło powinno być plastyczne, nie za twarde i nie rozpuszczone. Złożyć 1/3 ciasta od góry do środka, a następnie dolną część nakryć na pierwszą (składamy jak kartkę papieru na 3 części, np. jak list). Skleić lekko brzegi i pouderzać lekko ciasto wałkiem wzdłuż i wszerz, żeby rozwarstwić masło. Następnie lekko posypać ciasto mąką i wałkować na prostokąt o wym. ok. 40x25 cm. Złożyć ponownie na 3 części, położyć na deskę posypaną mąką, przykryć folią spożywczą i schłodzić 40 min. w lodówce. Wałkowanie i składanie ciasta powtórzyć jeszcze 3 razy, chłodząc ciasto między wałkowaniami przez 30 min, po 3-ecim składaniu wkładamy już ciasto do lodówki na min. 5h, a najlepiej na całą noc. 80g migdałów bez skórki, pociętych w słupki lub posiekanych  2 łyżki kandyzowanej skórki z pomarańczy (będzie miksowana do masy) *Biały mak używam kupowany już parzony i zmielony, można go kupić przez internet, wtedy wystarczy zalać pół szklanki zagotowanej wody, żeby lekko spęczniał.   Jeśli używacie surowego maku, to należy go zalać (sparzyć) gorącą wodą, ponad poziom maku w misce, a po 15 minutach odcedzić na drobnym sitku. Następnie mak zmielić najlepiej 2-krotnie w maszynce do mielenia na drobnych oczkach lub ewentualnie posłużyć się ręcznym blenderem (wtedy masa będzie bardziej gładka).  Orzechy włoskie z migdałami i skórką pomarańczową zmiksować chwilę w malakserze na drobno, dodać do maku. Następnie w malakserze zmiksować masę marcepanową z cukrem pudrem i miodem, mogą powstać małe okruszki. Dodać do masy z makiem razem z jogurtem i pokruszonymi na drobno biszkoptami. Dokładnie wymieszać, masa powinna być w formie lekkiej pasty, nie za twarda, ale też nie płynna. Jeśli jest zbyt zbita, można dodać jeszcze jogurt/śmietanę. Ciasto rozwałkować na wymiary ok. 60x35cm i pokroić na 12 trójkątów o podstawie 9-10cm. Każdy naciąć na środku podstawy, rozsmarować po całości grubo nadzienie, zostawiając 2-3 cm wierzchołka bez nadzienia i zwijać trójkąty od podstawy na kształt rogalika. Ułożyć na 2 blaszkach z papierem do pieczenia i zostawić do wyrośnięcia na 40 minut. Można lekko przykryć folią spożywczą lub włożyć do wyłączonego piekarnika. Rogale powinny się napuszyć i lekko urosnąć. Piekarnik rozgrzać do 190 st. C (wyjąć rogaliki wcześniej, jeśli w nim wyrastały). Wyjąć na kratkę do ostygnięcia, w tym czasie wymieszać lukier i posmarować nim rogale za pomocą pędzelka. Posypać orzechami.", "url": "https://www.taniecsmaku.pl/2021/11/rogale-marcinskie-z-ciasta.html", "category": "lubelskie", "sub_category": "Wyroby piekarnicze i cukiernicze", "phrase": "Rogaliki półfrancuskie śmietanowe z masą orzechową i różą"}