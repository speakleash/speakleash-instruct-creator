{"meta_description": "Odpowiednie przygotowanie i tradycyjna receptura sprawiają, że nie można się oprzeć. Bo to pachnący i pyszny chleb.", "title": "Chleb szczeciński, czyli specjalnie dla szczecinian", "content": "Odpowiednie przygotowanie i tradycyjna receptura sprawiają, że nie można się oprzeć. Bo to pachnący i pyszny chleb. Pieczywo to bez wątpienia podstawowy składnik diety każdego szczecinianina. Na pierwszym miejscu jest przede wszystkim chleb. Nie bez powodu nazywany „chlebem powszednim”. W polskiej tradycji chleb jest zakorzeniony bardzo mocno. Od wieków witamy gości chlebem i solą, pracujemy na chleb, nie na mięso czy słodycze, a samym pieczywie mówi się, że „Chleb to w domu włodarz, w pracy przyjaciel, w drodze towarzysz”. Baltonowski, graham, szczeciński, pełnoziarnisty, cebulowy, z ziarnami słonecznika - najróżniejszy od wielu lat gości w naszych domach. Kiedyś zjadaliśmy go nieco więcej, dzisiaj jest zastępowany przez różne przekąski, niemniej nadal jest odrywa ważną rolę w naszej diecie. Przeciętny Polak w ciągu roku zjada 30kg pieczywa. To bardzo mało - alarmują piekarze. Dla porównania w latach 1990-1993 wartość ta wynosiła ponad 95 kg, ale już w roku 2008 Polacy zjadali 61 kg chleba na osobę rocznie, w 2009 - 58 kg, w 2010 - 56 kg, w 2011- 53 kg, a w 2012 - 52 kg. Tendencja spadkowa utrzymuje się cały czas. Statystyki pokazują też, że na przestrzeni dwóch dekad spadła też konsumpcja pieczywa pszennego - o 11,1 proc. i mieszanego - o 31,6 proc. Wzrost odnotowano w spożyciu pieczywa ciemnego, czyli żytniego o 26,3 proc. Ale spokojnie - mówią specjaliści. Przedstawione dane dotyczą przeciętnego spożycia w gospodarstwach domowych, nie wlicza się tu kanapek kupowanych „na mieście”, w kawiarniach, barach, pieczywa podanego w restauracji. A takich właśnie „przekąsek” zjadamy ostatnio coraz więcej. Jak oceniają piekarze na spadek spożycia pieczywa wpływa przede wszystkim obecnie panujący styl życia oraz błędne przekonanie, że chleb jest tuczący. Takie jest najlepsze. Już na sam zapach cieknie ślinka i mamy ochotę schrupać cały bochenek. Rodzajów pieczywa jest naprawdę wiele. Ale jak przyznają piekarze z wieloletnim stażem, niektóre z nich są kiepskiej wartości, a wymyślne nazwy są tylko chwytem marketingowym. - Nasza piekarnia koncentruje się na sześciu podstawowych rodzajach pieczywa, które najchętniej kupują szczecinianie - mówi Andrzej Wojciechowski z najstarszej piekarni w mieście - Piekarni Wojciechowski. - Lepiej jest przygotować mniej dobrych i smacznych produktów, niż kilka kiepskich. - To raczej pieczywo niszowe - mówi Leszek Ludwiński z piekarni Arion - Polbank. - Pod różnymi nazwami, różne produkty się chowają. Z moich obserwacji wynika, że najlepiej sprzedaje się chleb zwykły. Na smak i jakość pieczywa wpływ ma wiele czynników. To nie tylko mąka i drożdże, to także odpowiednie procesy fermentacji, wyrabiania i wyrastania ciasta oraz pieczenia. - Dobry chleb wypiekany jest na tradycyjnym zakwasie i w odpowiednich warunkach - mówi Leszek Ludwiński z piekarni Arion - Polbank. Im mniej substancji konserwujących tym lepiej i zdrowiej. Według tradycyjnych piekarni nie stosuje się substancji spulchniających, bo najlepszym spulchniaczem są ... jaja. Najlepiej codziennie kupować świeże pieczywo, które w nocy zostało wypieczone. Niestety coraz więcej osób kupuje pieczywo mrożone, którego jakość jest też o wiele gorsza. - Jeżeli mamy możliwość to kupujmy chleb niemrożony - radzą piekarze. - Po pierwsze jest ono o wiele zdrowsze, bo nie zawiera żadnych substancji konserwujących, a po drugie dużo smaczniejsze. Co to za chleb? Czy ma swoją recepturę? To pszenno - żytni bochenek z chrupiącą skórką, lekko wilgotny w środku, mięciutki i pachnący. Charakteryzuje się połączeniem mąki chlebowej i żytniej oczywiście w odpowiednich proporcjach. - Nad prawdziwą recepturą chleba szczecińskiego pracowałem prawie cztery lata - mówi Andrzej Wojciechowski, twórca lokalnego chlebowego przysmaku. - Powstał w oparciu o jeszcze niemiecką dokumentację. Kiedyś był nazywany Brotstettiner. Jego receptura była znana już w latach 30 XX wieku. Już tuż po wojnie „chleb szczeciński” wrócił do szczecińskich piekarni. Ale wtedy jeszcze nie mał swojej nazwy. Piekarze przygotowywali pieczywo, które podbijało podniebienia mieszkańców z najodleglejszych zakątków miasta. - Największe piekarnie, które go wypiekały znajdywały się przy ul. Narutowicza i obok stoczni. Po wojnie chleb ten nie posiadał jednak swojej nazwy, bo nikt nie miał pewności jak długo Szczecin zostanie polskim miastem - opowiada Andrzej Wojciechowski. - Teraz chleb jest już szczeciński i znów można się nim zajadać, bo jest produkowany w naszej piekarni według tradycyjnej receptury. Do produkcji chleba szczecińskiego potrzebne są dwie mąki: pszenna i żytnia. Połączone ze sobą w proporcjach 60 proc. do 40 proc. . Najcenniejszym składnikiem tego chleba jest zakwas chlebowy. Pieczywo musi być wypiekane w odpowiednich warunkach i odpowiedniej temperaturze. To właśnie sprawia, że chleb szczeciński pokochali szczecinianie. Szczeciński wypiek spotakł się z uznaniem nie tylko samych mieszkańców. Od jesieni zeszłego roku chleb szczeciński widnieje na liście produktów tradycyjnych. - Choć panuje moda na ciemne pieczywo, z naszych obserwacji wynika, że to jasne pieczywo jest najchętniej spożywane - mówi Leszek Ludwiński. - Bo jest naczęściej kupowane. Chleby typowo żytnie cieszą się mniejszym uznaniem. I to nie niewiele zmienia się od wielu lat. Ale śmiało można powiedzieć, że po ciemne pieczywo sięgają te osoby, które lubia się zdrowo odżywiać. Bo chleb żytni lepiej wpływa na nas układ pokarmowy. I tu ciekawostka. Niewiele osób wie, że praktycznie każdy chleb składa się z mąki pszennej i żytniej. W zależności od proporcji można z nich otrzymać ciemne lub jasne pieczywo. Chleb żytni produkowany jest z ponad 90 proc. mąki żytniej, gruboziarnistej. Piekarze dodają do niego około 5-6 proc. mąki pszennej, po to aby wyrósł nieco większy. Pszenica to dobra pożywka dla drożdży. Ostatnio bardzo modne jest jedzenie pieczywa bezglutenowego. Niektóre piekarnie zachęcają takimi hasłami, ale zanim w nie uwierzymy lepiej jest to sprawdzić. A co z pieczywem pełnoziarnistym? - Każda mąka może być wzbogacona ziarnami - podpowiadają szczecińscy piekarze. - W zależności o tego ile i jakich ziaren dodamy, taki otrzymamy produkt. - W markecie ale od sprawdzonego dostawcy - mówi Paweł. - Piekarnia z ulicy Rajskiego i z Krzekowa - czytamy na jednym z forów internetowych. - I chleb marianowski z Tanowa - dodaje. - Piekarnia z ulicy Długosza najlepsza! - zapowiada Karolina. - podobnie jak „Wojciechowski” z Krzywoustego. - Chlebek z Łukasińskiego jest bardzo smaczny i świeży przez kilka dni - podkreśla Tomek.", "url": "https://gs24.pl/chleb-szczecinski-czyli-specjalnie-dla-szczecinian/ar/10384094", "category": "lubelskie", "sub_category": "Wyroby piekarnicze i cukiernicze", "phrase": "Chleb ludwiński"}