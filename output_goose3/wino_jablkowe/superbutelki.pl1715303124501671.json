{"meta_description": "W dzisiejszym wpisie blogowym przedstawiamy przepis na to, jak zrobić wino z jabłek. Jakie proporcje owoców, wody i cukru zastosować i który rodzaj dr", "title": "Blog - Jak zrobić wino z jabłek?", "content": "W dzisiejszym wpisie blogowym przedstawiamy przepis na to, jak zrobić wino z jabłek. Jakie proporcje owoców, wody i cukru zastosować i który rodzaj drożdży gorzelniczych wybrać? Wielkim atutem wina z jabłek jest fakt, że można je przygotować przez okrągły rok - jabłka to owoce, które można kupić nawet w zimie. Podstawa to wybór odpowiedniego gatunku - jaki najlepiej nadaje się do przygotowania tego trunku w domowym zaciszu? Wybierajmy okazy dojrzałe, smakosze ręcznie robionego wina polecają odmiany jesienne i zimowe: szare renety, papierówki, jonatan lub antonówki. By wino było smaczne i nie za słodkie, najlepiej sięgnąć po owoce kwaśne lub - jeżeli chcemy uzyskać słodki smak - to słodkie pomieszane z kwaśnymi (np. w proporcji 50:50). Z jabłek należy oczywiście usunąć pestki i gniazda nasienne, ale nie obiera się ich ze skórki, bo stracą dużo ze smaku i aromatu. Domowe wino może być mocne (nawet do 18-20%) lub odrobinę słabsze (12-14%) - wszystko zależy od tego, na jakie proporcje moszczu i wody postawimy. Są przeróżne wersje przepisu na wino z jabłek - np. z całych jabłek, wino ze spadów, z suszonych owoców lub wino z jabłek bez drożdży. Oryginalny smak można uzyskać, dodając do wina przed leżakowaniem odrobinę rodzynek, gruszek lub jarzębinę. Dziś na naszym blogu przedstawiamy najbardziej podstawowy przepis na wino z jabłkowego moszczu, z wykorzystaniem drożdży. Jak zrobić wino z jabłek krok po kroku Jak zrobić wino z jabłek? Wystarczy krok po kroku postępować z instrukcją opisaną poniżej, by po niedługim oczekiwaniu móc skosztować tego domowego, owocowego trunku. Jakie proporcje zastosować? Na każde 10 kilogramów jabłek od 1,5 do 2 kilogramów cukru (w zależności od tego, czy chcemy bardziej czy mniej słodkie wino), 2-3 litry wody, 1 opakowanie drożdży (najlepiej z pożywką). Jeżeli chodzi o drożdże gorzelnicze z pożywką, to wszystko zależy od tego, jakim dysponujemy ich rodzajem. Jeżeli są to drożdże turbo (fermentujące np. w 48 godzin), to nie ma potrzeby wcześniej przygotowywać z nich matki drożdżowej. Drożdże “klasyczne” należy przygotować na 3 do 5 dni przed przystąpieniem do właściwej części tego procesu. By to zrobić, należy wycisnąć szklankę soku jabłkowego, dodać łyżkę cukru i pożywkę dla drożdży, składniki gotować przez kwadrans, a po ostudzeniu dodać drożdże winne. Całość przelać do szczelnej butelki z korkiem z waty (inna opcja to słoik przykryty gazą) i odstawić na kilka dni (od 3 do 5) w ciepłe miejsce (optymalna temperatura to 25-28 stopni). Po co przygotowuje się matkę drożdżową? By rozmnożyć drożdże w kontrolowanych i możliwie jak najlepszych warunkach. Istotne, by sięgnąć po naturalny, najlepiej świeżo wyciskany sok - sklepowy produkt z konserwantami może zabić drożdże. Wszystkie naczynia i pojemniki, które mają styczność z przygotowywanym roztworem, powinny być czyste i zdezynfekowane, bez styczności z drobnoustrojami czy bakteriami, które - podobnie jak konserwanty - mogą zahamować rozmnażanie się drożdży. Ile drożdży użyć? Opakowanie (z reguły jest to 5 gramów) wystarczy do zrobienia 20-25 litrów wina. Każde drożdże są inne - warto przed przystąpieniem do robienia matki sprawdzić na opakowaniu, ile litrów trunku z nich wyjdzie (np. z jednego opakowania ALCOTEC TURBO KLAR 24h wyjdzie około 25 litrów nastawu wina). • None Jabłka należy dokładnie umyć, usunąć z nich pestki i gniazda nasienne. • None Owoce (ze skórką) należy wycisnąć z soku - można to zrobić przy pomocy sokowirówki, prasy do wyciskania owoców lub maszynki (np. do mięsa). • None Jeżeli moszcz jest bardzo gęsty - są gatunki jabłek, z których właśnie taki otrzymamy - można odstawić go na parę godzin. Następnie - gdy się rozwarstwi na sok i resztki owoców - ściągnąć wężykiem sam sok. Inna opcja to skorzystanie z gotowego, już wyciśniętego soku jabłkowego - ważne, by sięgnąć po sok 100%, bez konserwantów i innych ulepszaczy. • None Kolejny krok to przelanie soku do czystego, sterylnego i wyparzonego • None Wodę zagotować, przestudzić, połączyć z cukrem i całość - słodki roztwór - dolać do soku z drożdżami. Jeżeli chcemy uzyskać wino o bardziej kwaskowatym, a mniej słodkim smaku, to na tym etapie należy dodać opakowanie kwasku cytrynowego. • None Po tym czasie ściągnąć wężykiem trunek do", "url": "https://superbutelki.pl/pl/blog/Jak-zrobic-wino-z-jablek/25", "category": "lubuskie", "sub_category": "Napoje (alkoholowe i bezalkoholowe)", "phrase": "Wino jabłkowe"}