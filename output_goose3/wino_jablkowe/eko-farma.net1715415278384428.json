{"meta_description": "Ekologiczne Frysowe Wino Prawdy z Eko Farmy to wytrawne wino jabłkowe, niefiltrowane, wykonane ze 100% ekologicznego soku jabłkowego", "title": "Ekologiczne Frysowe Wino Prawdy - - wino jabłkowe", "content": "Ekologiczne Frysowe Wino Prawdy z Eko Farmy to rzemieślnicze wytrawne wino jabłkowe, niefiltrowane, wykonane ze 100% ekologicznego soku jabłkowego, tłoczonego ze starych odmian jabłek z tradycyjnego beskidzkiego sadu z niecodzienną historią. Nie zawiera siarczynów. Alk.12% Sprawdź nasze certyfikaty i dowiedz się na czym polega proces certyfikacji produktów ekologicznych – wejdź. Ponieważ w procesie uprawy nie używamy żadnych środków szkodliwych dla środowiska, z pewnością jest to produkt przyjazny dla środowiska. Z uwagi na fakt neutralności środowiskowej jak również szklanej butelki zwrotnej, Frysowe Wino Prawdy jest produktem dzięki któremu zadbasz nie tylko o swoje zdrowie, ale z pewnością również o środowisko. Sok na wino tłoczymy przede wszystkim ze starannie wyselekcjonowanych najstarszych odmian jabłek z własnego tradycyjnego sadu. Aby zamknąć wszystko w eko-logiczną całość, wino rozlewamy do szklanych butelek zwrotnych z etykietami z recyklingu i pakujemy do biodegradowalnych, bezpiecznych opakowań umożliwiających bezproblemowy transport wina w każdy zakątek kraju.  Całe nasze gospodarstwo jest zbilansowane, a proces produkcji przyjazny dla środowiska. Energię elektryczną uzyskujemy z elektrowni fotowoltaicznej, wodę do celów gospodarczych pozyskujemy z systemu odzyskiwania deszczówki i zamkniętego obiegu biooczyszczalni. Wytłoczyny kompostujemy i wykorzystujemy jako część składową kompostu stosowanego do nawożenia upraw. Produkcja jest limitowana i uzależniona od obfitości zbiorów w danym sezonie. Wino powstaje tylko i wyłącznie z naszych certyfikowanych jabłek. W ciągu jednego sezonu wytwarzamy nie więcej niż 500 butelek. Recenzja z degustacji napisana przez Pawła Woźniaka z winnacja.pl „Bardzo długo i trwałe utrzymuje się zapach, nawet w pustym kieliszku.  Ładny kolor, lekko podpalonego masła i zapach wytrwanej szarlotki na maśle.  Nos sugeruje słodkawe nuty, jak w cydrze lodowym.  Aromaty jak w winach, beczkowe chardonnay albo austriacki gruner veltliner.  Kwasowości nie brakuje, a i goryczka pestkowa się pojawia.  Warsztatowo wszystko na miejscu. Bez ściemy, dobrze zrobione.  Chętnie bym go użył do jakiejś kolacji degustacyjnej”.", "url": "https://www.eko-farma.net/product/frysowe-wino-prawdy/", "category": "lubuskie", "sub_category": "Napoje (alkoholowe i bezalkoholowe)", "phrase": "Wino jabłkowe"}