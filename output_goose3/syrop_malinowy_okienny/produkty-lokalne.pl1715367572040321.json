{"meta_description": "", "title": "Syrop malinowy z Mikołajówki", "content": "Styczniowa pogoda szczególnie naraża nasze zdrowie na czasowe niedomagania – katary, czy przeziębienia. Warto przypomnieć sobie wtedy o malinach. We wrześniu 2011 roku syrop malinowy z Mikołajówki wpisany został na listę produktów tradycyjnych, choć dynamiczna uprawa malin na Lubelszczyźnie rozwija się już od lat 70-tych XX wieku. Na przestrzeni lat gospodynie domowe wypracowały różne sposoby przetwarzania owoców, których smak jest jednym z najbardziej charakterystycznych. Owoce są suszone, zasypywanie cukrem, czy służą do produkcji nalewek. Bardzo popularną formą zatrzymywania wspomnienia lata i jesieni jest także produkcja syropów malinowych. Soczyste i aromatyczne owoce zrywane są w pełnie dojrzałości konsumpcyjnej, a następnie zalewa się je gorącą wodą, aby wydobyć najlepszy sok i aromat. Zalane owoce pozostawiane są w chłodnym pomieszczeniu na 24 godziny, następnie dodawany jest cukier, a całość podgrzewa się. Przygotowywany w ten sposób syrop zlewany jest do opakowań, w których oczekuje na amatorów malinowego smaku.", "url": "https://produkty-lokalne.pl/syrop-malinowy-z-mikolajowki,242", "category": "mazowieckie", "sub_category": "Napoje (alkoholowe i bezalkoholowe)", "phrase": "Syrop malinowy okienny"}