{"meta_description": "Na Urzeczu, w Kępie Nadbrzeskiej (powiat otwocki) rozstrzygnięto wojewódzki etap konkursu Nasze Kulinarne Dziedzictwo – Smaki Regionów. Wśród laureatów produkty z powiatu grójeckiego.", "title": "Michrowska Piwniczka z gminy Pniewy nagrodzona w wojewódzkim konkursie. Zobaczcie zdjęcia", "content": "Na Urzeczu, w Kępie Nadbrzeskiej (powiat otwocki) rozstrzygnięto wojewódzki etap konkursu Nasze Kulinarne Dziedzictwo – Smaki Regionów. Wśród laureatów produkty z powiatu grójeckiego. Na XXI edycję Konkursu, przyjechali producenci żywności tradycyjnej z całego Mazowsza. Jak co roku, finał regionalny konkursu na najlepszą potrawę i na najlepszy produkt żywnościowy został objęty honorowym patronatem Marszałka Województwa Mazowieckiego. W kategorii „Produkt” wpłynęły 22 zgłoszenia, a w kategorii „Potrawa” – 9 kulinarnych propozycji. Zgłoszone produkty i potrawy oceniane były w kilku podkategoriach: Wśród produktów zwycięskich jest: chleb na zakwasie z Michrowskiej Piwniczki w gminie Pniewy w powiecie grójeckim oraz sok malinowy okienny od Pani Moniki Szymańczak-Siemiątkowskiej z Michrowskiej Piwniczki. Wyróżnienia w kategorii produktowej zdobył żywy ocet czereśniowy Pana Daniela Siemiątkowskiego z Pniew z powiatu grójeckiego. Ideą konkursu jest ochrona i zachowanie dziedzictwa kulinarnego regionów poprzez wyszukiwanie potraw i produktów żywnościowych wytwarzanych w gospodarstwach domowych lub przez lokalne podmioty gospodarcze. Również tegoroczna edycja konkursu doskonale się do tego przyczyniła.", "url": "https://echodnia.eu/radomskie/michrowska-piwniczka-z-gminy-pniewy-nagrodzona-w-wojewodzkim-konkursie-zobaczcie-zdjecia/ar/c8-16437045", "category": "mazowieckie", "sub_category": "Napoje (alkoholowe i bezalkoholowe)", "phrase": "Syrop malinowy okienny"}