{"meta_description": "Zapraszamy na wyprawę w poszukiwanie prawdziwego smaku w Zamościu. Naszą główną ideą jest promocja polskich win, owoców i naturalnych regionalnych produktów, a także regionu Roztocza i Miasta Zamość.", "title": "Zamojskie Winogranie", "content": "Jest takie miejsce w Polsce, gdzie ciepły klimat, łagodne wzgórza i żyzne lessowe gleby tworzą idealne warunki do uprawy winorośli i innych owoców. To właśnie stąd, z regionu Roztocza, pochodzą szlachetne odmiany polskich win, pełne owocowych aromatów i zaskakujące świeżością. Tworzymy je, czerpiąc z bogactwa polskiej natury i najlepszych tradycji polskiego winiarstwa. W rozległych sadach Roztocza, otoczonych dziką przyrodą, dojrzewają najwspanialsze polskie owoce. W Winiarni Zamojskiej wydobywamy z nich samą esencję smaku i aromatu, tworząc szlachetne odmiany win owocowych o niespotykanej dotąd jakości. Powstają dokładnie w ten sam sposób, jak wina gronowe. Nasze wina są nierozerwalnie związane z regionem Roztocza. Pracujemy wyłącznie z najlepszymi sadownikami, których troska i uważność gwarantują najwyższe walory smakowe każdego zbioru. Wiemy, jak wydobyć z owoców to, co w nich najlepsze. Dlatego tworzymy wina, które są wyjątkowo smaczne, bogate i przyjemne do picia. Winnica Mickiewicz przysiadła na najwyższym południowo-zachodnim wzniesieniu na obrzeżach miasteczka Opole Lubelskie. Pierwsze testowe krzewy zostały posadzone w 2004 roku i przyjęto, że rok ten jest początkiem działania tej winnicy. W następnych latach winna latorośl rozrosła się na cały kilkudziesięcioarowy stok. Rosną tam odmiany na wino, tzw. moszczowe, charakteryzujące się niewielkimi aczkolwiek słodkimi, esencjonalnymi i nadzwyczaj smakowitymi owocami. Dominują tu Rondo i Regent na wina czerwone i różowe, oraz Seyval Blanc, Hibernal, Traminer i Solaris na wina białe. Ten ostatni zwany również „chardonnay północy” ze względu na wczesność, czyli szybkość gromadzenia fruktozy w owocach, jest wielką nadzieją winiarskiego „cool climate”. Kolejnym etapem rozwoju winnicy jest parcela Bliskowice. To właśnie tam krzewy rosną na rędzinie powstałej na skale wapiennej pochodzącej z obumarłych w prehistorii organizmów oceanicznych. Takie terroir zbawiennie wpływa na wszystkie owoce uprawiane w Małopolskim Przełomie Wisły; wiśnie, śliwki i brzoskwinie są nadzwyczaj słodkie i poszukiwane na giełdach owoców. Tak więc dojrzałość i jeszcze raz dojrzałość; dąży się tu do tego by zebrać owoce maksymalnie dojrzałe i zdrowe w myśl starej maksymy, że wino rodzi się w winnicy. Na tej półtorahektarowej działce w Dolinie Wisły znaleźć można takie szczepy jak: Riesling, Zweigelt, Solaris, Johanniter, Muscaris, Cabernet Cortis i Regent. Winny ogródek jest odskocznią od problemów, kłopotów i trosk dnia codziennego. Wyczekiwanie na dojrzałość owoców, zbiór oraz późniejsza winifikacja ma coś z magii. Bo przecież wino to nie tylko skomplikowane procesy chemiczne. Wino to historia jego powstawania od winnicy do piwnicy, to rocznik i temperament winiarza i w końcu wino to degustacja, która podświadomie zmienia nasz sposób życia, ponieważ chcąc próbować wino, musimy zwolnić tempo. Jak zapewniają sami właściciele, wina dobrze smakują, są świeże, czyste i bezpretensjonalne. Zapraszają na lokalne, lubelskie wino gronowe. Najlepsze z nich zdobywają laury na profesjonalnych konkursach winiarskich. Przypadek stał się inspiracją, inspiracja wyzwoliła pasję. Z tej pasji powstała Winnica Miłoszówka. Miał być dom na wsi, potem powstała Osada turystyczna Miłoszówka, a potem spędzając czas na rozmowach z gośćmi zapragnęliśmy mieć własne wino. I tak się zaczęła nasza przygoda z winem. Winnica położona we wsi Huta, w otulinie Kazimierskiego Parku Krajobrazowego w niedalekim sąsiedztwie z Kazimierzem Dolnym, Nałęczowem, Lublinem. Na blisko 2 hektarowej działce małżeństwo Agnieszka i Sławek Miłosz założyli Winnicę. W 2016 posadziliśmy pierwsze odmiany, co rok dosadzamy nowe, w tym roku Muscaris. Nazwa win pochodzi od nazwiska Miłosz czyli „Miło” . Z każdym kolejnym winem nazwa musiała się zmieniać i zaczęliśmy szukać odpowiedników słowa miło i tak mamy białe -Lindo, Nice, Miło; różowe Kiva. Inaczej z czerwonym – tu mamy rasowe konie- Alacer , za chwile kolejne. Mamy też coś z psikusem czyli wino dedykowane dla miłośników wina na ciepło – Miło na Grzane. Agnieszka i Sławek stale doskonalą swoje wina , a także sporo poświęcają pracy w winnicy. Od początku próbują naturalnych sposobów uprawy poprzez odpowiednie zabiegi agrotechniczne, naturalną ochronę przed chorobami i insektami, wykorzystując stare sposoby- opryski z pokrzyw, skrzypu. Sieją naturalny nawóz w międzyrzędziach – gryka, gorczyca itp. To działa. W tym roku wprowadziliśmy do winnicy naturalnego wroga owadów ssących- Dobroczynka Gruszkowca .Ma to nie bagatelny wpływ na jakość wina i walory zdrowotne. Winnica wciągnęła nas nie tylko do pracy fizycznej ale także do poszerzania wiedzy, poznawania nowych ludzi, uczestnictwa w festiwalach, imprezach winiarskich , degustacjach. Tu ciągle się coś dzieje. Kiedy jednak siadamy wieczorem w winnicy z butelką naszego wina , z gośćmi, z przyjaciółmi lub sami, to fajnie jest mieć świadomość, że pijemy nasze wino, które zrobiliśmy my -Agnieszka i Sławek Miłosz z Winnicy Miłoszówka z Polski . Zachęcamy do odwiedzenia naszej Winnicy.", "url": "https://wposzukiwaniuprawdziwegosmaku.pl/wystawcy.html", "category": "lubelskie", "sub_category": "Napoje (alkoholowe i bezalkoholowe)", "phrase": "Krupnik pszczelowolski"}