{"meta_description": "Chleb prądnicki powstaje w Małopolsce w Mieście Kraków w granicach administracyjnych\n\n„Chleb prądnicki” może być sprzedawany bez opakowań. Każdy bochenek o wadze 4,5 kg, sprzedawany w całości posiada banderolę z nadrukiem zawierającym informacje wynikające z przepisów dotyczących oznakowana towarów spożywczych w obrocie. W przypadku chleba sprzedawanego w częściach (½ lub ¼) jest on pakowany w foliowe, bądź papierowe torby, do których wkładana jest etykieta o grafice analogicznej do banderoli. Na etykiecie musi zostać umieszczony symbol chronionego oznaczenia geograficznego oraz napis „Chronione Oznaczenie Geograficzne”.\n\n„Chleb prądnicki” oraz metoda jego wytwarzania zostały ukształtowane w toku wieloletniej praktyki, wypracowanej przez pokolenia piekarzy. Charakterystyczne cechy „chleba prądnickiego” związane są z czynnikami ludzkimi – umiejętnościami i kunsztem sztuki piekarskiej wytwórców, którzy pieką go według tradycyjnych metod przy wykorzystaniu tylko określonych surowców.\n\n\n\nSzczególną cechą najsilniej odróżniającą „chleb prądnicki” od innych wyrobów jest jego rozmiar, gruba skórka oraz długotrwała świeżość. Chleb na co dzień wypiekany jest w bochnach o wadze 4,5 kg, a dla celów okazjonalnych piecze się bochny o wadze 14 kg. Każdy bochenek chleba ma nieco inny kształt. Ponadto, „chleb prądnicki” przechowywany w normalnych warunkach zachowuje świeżość przez siedem dni.\n\nCechą szczególną jest również fakt, że „chleb prądnicki” jest pieczywem, które „dojrzewa” po upieczeniu i pełnię smaku i aromatu osiąga w drugiej dobie od ukończenia wypieku.\n\n\nOrganizacja producentów:\n\nKrakowskie Wypieki S.C. M. Masier, Ł. Romaniszyn\nul. K. Makuszyńskiego 8A\n31-752 Kraków\ntel.: 12 684 39 20, 12 422 85 48", "title": "Chleb prądnicki paczkaodrolnika.pl", "content": "Chleb prądnicki powstaje w Małopolsce w Mieście Kraków w granicach administracyjnych „Chleb prądnicki” może być sprzedawany bez opakowań. Każdy bochenek o wadze 4,5 kg, sprzedawany w całości posiada banderolę z nadrukiem zawierającym informacje wynikające z przepisów dotyczących oznakowana towarów spożywczych w obrocie. W przypadku chleba sprzedawanego w częściach (½ lub ¼) jest on pakowany w foliowe, bądź papierowe torby, do których wkładana jest etykieta o grafice analogicznej do banderoli. Na etykiecie musi zostać umieszczony symbol chronionego oznaczenia geograficznego oraz napis „Chronione Oznaczenie Geograficzne”. „Chleb prądnicki” oraz metoda jego wytwarzania zostały ukształtowane w toku wieloletniej praktyki, wypracowanej przez pokolenia piekarzy. Charakterystyczne cechy „chleba prądnickiego” związane są z czynnikami ludzkimi – umiejętnościami i kunsztem sztuki piekarskiej wytwórców, którzy pieką go według tradycyjnych metod przy wykorzystaniu tylko określonych surowców.", "url": "https://www.paczkaodrolnika.pl/news/269/Chleb-pradnicki", "category": "małopolskie", "sub_category": "Wyroby piekarnicze i cukiernicze", "phrase": "Chleb prądnicki"}