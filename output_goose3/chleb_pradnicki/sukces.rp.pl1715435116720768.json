{"meta_description": "Chleb prądnicki znalazł się w gronie 100 najlepszych rodzajów pieczywa na świecie. To jedyny przedstawiciel Polski w tym zestawieniu. Pierwsze miejsce przypadło", "title": "Chleb prądnicki: XV-wieczny przysmak z Krakowa w rankingu najlepszych chlebów świata", "content": "Wielu Polaków uważa, że polskie chleby należą do najlepszych na świecie. Opinię tę podziela zresztą spora część obcokrajowców, którzy odwiedzają nasz kraj. Dla nich odkryciem jest pieczywo na zakwasie czy chleb razowy, produkty niemal niedostępne w Europie zachodniej czy w USA. Potwierdzeniem znakomitej reputacji polskiego pieczywa jest obecność na liście popularnego kulinarnego serwisu „Taste Atlas” jednego z wielu rodzajów tradycyjnych chlebów, jakie wypieka się w Polsce. Chleb prądnicki – bo o nim mowa – znalazł się w gronie 100 najlepszych rodzajów pieczywa na świecie. Chleb prądnicki z Krakowa z wyróżnieniem w prestiżowym konkursie Krakowscy piekarze mogą być dumni. Jeden z tradycyjnych chlebów, który pochodzi z dawnej stolicy Polski, trafił właśnie na listę najlepszych rodzajów pieczywa na świecie. Ranking przygotowała redakcja serwisu „Taste Atlas” – kopalni wiedzy o tradycyjnych, lokalnych produktach z całego świata. Chodzi konkretnie o żytnio-pszenny chleb prądnicki. Wypiek znalazł się na 47. pozycji w gronie stu najlepszych rodzajów pieczywa.", "url": "https://sukces.rp.pl/kuchnia/art39108311-xv-wieczny-przysmak-z-krakowa-w-rankingu-najlepszych-chlebow-na-swiecie", "category": "małopolskie", "sub_category": "Wyroby piekarnicze i cukiernicze", "phrase": "Chleb prądnicki"}