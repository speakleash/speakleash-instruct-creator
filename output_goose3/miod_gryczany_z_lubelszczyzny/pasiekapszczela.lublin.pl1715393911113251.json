{"meta_description": "", "title": "O naszej pasiece", "content": "Nasza pasieka jest pasieką rodzinną, w której pszczoły hoduje się już od kilkudziesięciu lat. Pasieka nastawiona jest na intensywną gospodarkę pasieczną, w której pozyskuje się oprócz miodu inne produkty oraz produkuje matki i młode rodziny pszczele. W pasiece prowadzona jest selekcja i hodowla własnej linii pszczół o nazwie Maja. Rejonem, w którym rozmieszczane są pasieki i pozyskiwane miody jest centralna część Lubelszczyzny, teren ciągnący się od Bugu po Wisłę. W pasiece prowadzona jest gospodarka wędrowna, co umożliwia produkowanie wielu gatunków miodu takich jak: rzepakowy, malinowy, gryczany, lipowy, spadziowy, wrzosowy i inne w zależności od warunków pożytkowych. Wśród innych produktów pozyskiwanych w pasiece wymienić można pyłek kwiatowy, propolis i wosk. Trzy produkty pochodzące z pasieki wpisane zostały na listę produktów tradycyjnych z Województwa Lubelskiego. Są to: miód malinowy, miód gryczany z Lubelszczyzny oraz krupnik pszczelowolski. • a ostatnio miody otrzymały wyróżnienie Kapituły w wojewódzkim konkursie Lubelskie ze Smakiem 2015. Pasieka nasza wielokrotnie uczestniczyła i zdobywała laury w wojewódzkim finale konkursu Nasze Kulinarne Dziedzictwo. Prym wśród pozyskiwanych miodów wiedzie miód malinowy, jako specyficzny i charakterystyczny, wielokrotnie wyróżniany i nagradzany. W roku 2010 nominowany został do Perły za najlepszy produkt regionalny z Województwa Lubelskiego i ją otrzymał.", "url": "http://www.pasiekapszczela.lublin.pl/o-naszej-pasiece.html", "category": "lubelskie", "sub_category": "Miody", "phrase": "Miód gryczany z Lubelszczyzny"}