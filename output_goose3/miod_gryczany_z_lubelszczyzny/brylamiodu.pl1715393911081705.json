{"meta_description": "Miód Gryczany z Lubelszczyzny-Chciałabym przedstawić wyjątkową pasiekę zlokalizowaną w miejscowości Lipiny Dolne na Lubelszczyźnie.", "title": "Miód Gryczany z Lubelszczyzny - Naturalne Produkty Pszczele", "content": "Miód gryczany z Lubelszczyzny. Gryka to roślina szalenie wymagająca i ciężka w uprawie. Jest bardzo wrażliwa na brak wilgoci. Gdy jej brakuje, łatwo więdnie i nie wydziela nektaru. Bez nektaru pszczoły stają się agresywne i nie mogą wytworzyć miodu. Tatarka- tak niegdyś nasi dziadkowie nazywali grykę i miód gryczany. A to za sprawą Tatarów, którzy sprowadzili tą roślinę do naszego kraju. Tak się składa, że największe areały uprawy gryki występują w południowo-wschodniej części Polski gdzie osiedlili się niegdyś Tatarzy. Jest to też miejsce gdzie kultura uprawy gryki oraz warunki klimatyczne i glebowe są najlepsze w Polsce. Nie bez powodu ten region Polski wybrałam do poszukiwania pasieki, która specjalizuje się pozyskiwaniu miodu gryczanego. Tak się składa, że w tym roku warunki klimatyczne dla rozwoju gryki były bardzo przychylne; było bardzo słonecznie i wilgotno (za sprawą licznych opadów). Z wizytą na pasieczysku gdzie powstaje miód gryczany Chciałabym przedstawić wyjątkową pasiekę zlokalizowaną w miejscowości Lipiny Dolne na Lubelszczyźnie. Pan Piotr, właściciel pasieki poza rolnictwem, opiekuje się 50 rodzinami pszczelimi. Jego pasieka stoi w samym sercu wielohektarowej połaci gryki, ale i również nawłoci, która kwitnie późnym latem. To miejsce gdzie czas się zatrzymał a krajobraz ma typowo rolniczy charakter. Miód gryczany z Lubelszczyzny ma piękny kolor i wyborny smak. Przeszedł pozytywny wynik badań w Instytucie Badań Produktów Pszczelich w Puławach i tym samy trafił do naszego słoika :-). W naszym arsenale produktów pszczelich nie mogło zabraknąć miodu gryczanego. I chociaż w smaku jest ostry, słodki i niekiedy piekący, ceniony jest za ogrom właściwości zdrowotnych. Tuż obok miodu lipowego zawiera najwięcej cennych składników; dużą ilość magnezu, żelaza, ale także fosforu, miedzi, cynku, boru, jodu, kobaltu i niklu. Miód gryczany jako jeden z nielicznych miodów posiada witaminę C , B1, B2 i PP. Po nadto ze wszystkich polskich miodów zwiera najwięcej enzymów (inwertaza, fosfataza oraz Q-amylaza). Na równi z miodem lipowym wykazuje największą aktywność antybiotyczną, co w skrócie oznacza że, pomaga zawalczyć grypę i przeziębienie a stosowany w profilaktyce zmniejsza ryzyko pojawienia się choroby. Na osobny akapit zasługuje opis szczególnej roli miodu gryczanego przy leczeniu wszelkich chorób serca- to za sprawą dużej ilości łatwo przyswajalnego magnezu. Ksiądz Eugeniusz Marciniak, wybitny polski zwolennik apiterapii dowiódł w badaniach, że magnez zawarty w miodzie gryczanym odgrywa podstawową rolę jako antagonista jonów wapnia, regulując pobudliwość i napięcie nerwowo-mięśniowe oraz rytm serca. Miód gryczany jest tak zdrowy, że jestem skłonna stwierdzić , że bardziej nie powinno go zabraknąć w naszej domowej apteczce niż w kuchni. Tak się składa, że niebawem pojawi się na blogu wpis pełen przepisów podpowiadających jak stosować miód gryczany na konkretne dolegliwości.", "url": "https://brylamiodu.pl/blogs/blog-ciekawe-informacje-o-miodach/miod-gryczany-z-lubelszczyzny", "category": "lubelskie", "sub_category": "Miody", "phrase": "Miód gryczany z Lubelszczyzny"}