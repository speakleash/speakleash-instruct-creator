{"meta_description": "Pobyt By uciec od zgiełku, zapomnieć o celach, zresetować się, poobcować z naturą i ludźmi, dla których wciąż bliskie jest powiedzenie „Gość w dom, Bóg w dom”...", "title": "Pobyt", "content": "Wychowani na tradycyjnej kuchni polskiej nie stronimy od jej uroku i prostoty. Gotujemy dla Was jak dla siebie – nie znajdziecie tu żadnych polepszaczy smaku, dań gotowych odgrzewanych. Unikamy konserwantów, sztucznych barwników i wszelkiej „chemii”. Dania przygotujemy ze świeżych produktów z naszego ogrodu oraz od lokalnych zaprzyjaźnionych rolników. Mamy jajka od naszych szczęśliwych kur, a w naszej pasiece pszczoły wytrwale produkują miód. Będąc na Podlasiu nie możesz nie skosztować prawdziwego sękacza czy najlepszych kartaczy, a wyjątkowe sery podpuszczkowe „korycińskie”, to nasza specjalność. Śniadania i obiadokolacje podamy w formie bufetu szwedzkiego więc każdy smakosz może się nimi delektować na swoją miarę. W ciągu dnia goście mogą korzystać z bufetu kawowego. Wieczorem chętnie rozpalimy ognisko by upiec kiełbaskę, ziemniaki, pianki…", "url": "https://majatekmorgi.pl/pobyt/", "category": "łódzkie", "sub_category": "Wyroby piekarnicze i cukiernicze", "phrase": "Chleb gospodarski z Mrogi"}