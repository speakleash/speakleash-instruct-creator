{"meta_description": "Na świecie trwa bitwa o turystów. Zabytki zostały już poznane, teraz pora na coś nowego, czym można zwabić gości. Najnowszym orężem stają się kulinaria - lokalne przysmaki.", "title": "Gdańsk i Pomorze kuszą turystów. Zabytki to za mało, teraz stawiają na atrakcje kulinarne", "content": "Te historyczne, sporządzane na podstawie receptur odnajdywanych w starych księgach (np. zakonu krzyżackiego), oraz te nowe - specjały kuchni awangardowej. Pomorskie jest w czołówce tej bitwy. Żeby skutecznie pokazywać nasze bogate kulturowe dziedzictwo kulinarne, rozpoczęto realizację projektu: \"Gdańsk-Pomorskie Culinarny Prestige\". Czytaj także: Turystyka żeglarska na Pomorzu. Rozbudowują infrastrukturę, żeby wesprzeć lokalną gospodarkę ZDJĘCIA Pomysłodawca to Pomorska Regionalna Organizacja Turystyczna (PROT), a projekt realizowany jest w partnerstwie z Miastem Gdańsk i przy udziale branży gastronomicznej. Mówiono o tym podczas konferencji pt. \"Nowe trendy w turystyce\". Właśnie kuszenie specjałami regionalnych kuchni jest takim nowym, światowym trendem w przemyśle turystycznym. - Świat się zmienia - mówi Anna Górska, prezes zarządu Gdańskiej Organizacji Turystycznej. - Najważniejsze, by umieć dostosować nasze usługi i działania do tego, aby osiągnąć wspólny cel, którym jest pozyskanie jak największej liczby turystów.  Krystyna Hartenberger-Pater, dyrektor Pomorskiej Regionalnej Organizacji Turystycznej dodaje, że działania audytowe i certyfikacyjne już trwają, a ich efektów można spodziewać się w połowie kwietnia. Wtedy to zostanie wyłoniona pierwsza grupa lokali objęta kulinarnym projektem. - Najsmaczniejszym adresem na kulinarnej mapie Pomorskiego jest bez wątpienia Gdańsk - stwierdza Anna Zbierska, dyrektor Biura Prezydenta ds. Promocji Miasta Gdańska. - Właśnie w naszym mieście działają restauracje, które wyznaczają nowe trendy kulinarne w kraju i wygrywają najbardziej renomowane konkursy. Chcemy wskazać je turystom, a także mieszkańcom miasta. W projekcie tym eksponujemy także tożsamość kulinarną miasta.", "url": "https://dziennikbaltycki.pl/gdansk-i-pomorze-kusza-turystow-zabytki-to-za-malo-teraz-stawiaja-na-atrakcje-kulinarne/ar/3383603", "category": "pomorskie", "sub_category": "Produkty rybołówstwa, w tym ryby", "phrase": "Klopsiki z pomuchla (dorsza) po kaszubsku"}