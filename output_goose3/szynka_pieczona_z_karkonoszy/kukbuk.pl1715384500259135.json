{"meta_description": "Przygotuj na świąteczny obiad soczystą szynkę pieczoną w całości w sosie miodowym z czosnkiem i rozmarynem. Ten przepis sprawdzi także jako domowa szynka na kanapki lub przekąska do świeżego chleba", "title": "Soczysta szynka pieczona w sosie miodowym z czosnkiem - PRZEPIS", "content": "Szynkę myjemy i wycieramy do sucha papierowym ręcznikiem. Mieszamy ciepłą wodę z miodem. Dodajemy do tego oliwę, posiekany czosnek, rozmaryn, świeżo mielony pieprz, sok z cytryny i startą skórkę cytrynową. Dobrze mieszamy i taką marynatą nacieramy mięso. Posypujemy solą. Mięso najlepiej wstawić na noc do lodówki, aby poleżało w tej zalewie. Po wyjęciu zostawiamy je na godzinę w temperaturze pokojowej, żeby się ogrzało. Rozgrzewamy piekarnik do 190-200 stopni. Ustawiamy na grzanie z góry i z dołu. Mięso obkładamy liśćmi laurowymi. Do jego formowania używamy siatki do szynki, która umożliwia ściśnięcie i nadanie jej kształtu. Możemy też użyć sznurka wędliniarskiego. Szynkę układamy w naczyniu do pieczenia, polewamy dokładnie sosem z zalewy, dodajemy 100 ml wody. Po około 30 minutach pieczenia zmniejszamy temperaturę do 180 stopni i pieczemy kolejne 45 minut. Polewamy od czasu do czasu sosem powstałym z pieczenia. Po upieczeniu wyjmujemy z naczynia, rozcinamy siatkę i kroimy w plastry. Serwujemy, póki jest gorąca, polewając sosem z pieczenia. Przepis pochodzi z materiału \"Wielkanocne sztuczki\" z wydania KUKBUK Było sobie żytko nr 2/2013. Wydania archiwalne Magazynu KUKBUK do ściągnięcia na aplikacji Android i IOS.", "url": "https://kukbuk.pl/przepisy/pieczona-szynka-w-miodzie/", "category": "dolnośląskie", "sub_category": "Mięso świeże oraz produkty mięsne", "phrase": "Szynka pieczona z Karkonoszy"}