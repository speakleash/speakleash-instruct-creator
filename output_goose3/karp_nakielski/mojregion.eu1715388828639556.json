{"meta_description": "", "title": "Karp Nakielski świętował w Minikowie · Program Operacyjny Rybactwo i Morze", "content": "W dniu 18 września 2016r. w Minikowie odbyła się impreza kulinarno-promocyjna „Karp nie tylko na Święta”. Była to kulinarna promocja karpia nakielskiego połączona z Jesienną Wystawą Ogrodniczą „Jesień w ogrodzie”. Impreza plenerowa była okazją do zakupu nowych roślin na jesienne nasadzenia, a także degustacji przysmaków przyrządzonych z ryb. Dodatkową atrakcją były liczne pokazy kulinarne. Goście mogli uczestniczyć w pokazach filetowania karpia czy przyrządzania pierogów z nadzieniem karpiowym. W trakcie wystawy zainteresowani mogli odwiedzić stoisko Stowarzyszenia Lokalna Grupa Rybacka „Nasza Krajna i Pałuki”, w którym udzielano informacji na temat bieżącej działalności Stowarzyszenia oraz możliwości otrzymania bezzwrotnej dotacji w ramach Programu Operacyjnego „Rybactwo i Morze 2014-2020”.", "url": "https://mojregion.eu/ryby/aktualnosci/karp-nakielski-swietowal-w-minikowie/", "category": "kujawsko-pomorskie", "sub_category": "Produkty rybołówstwa, w tym ryby", "phrase": "Karp nakielski"}