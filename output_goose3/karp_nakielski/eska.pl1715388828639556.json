{"meta_description": "Wśród 12 potraw znajdujących się na stole wigilijnym nie może zabraknąć ryby. Jak nakazuje tradycja - powinien być to karp! W województwie kujawsko-pomorskim sz...", "title": "Cena karpia 2023 Kujawsko-Pomorskie. Karp Ślesin, Nakielski. Ile kosztuje 1 kg?", "content": "Co się wydarzyło w domu Trieblerów? Jedna z najgłośniejszych zbrodni w Bydgoszczy ma już 64 lata! To zdecydowanie najpopularniejsza potrawa na świątecznym stole. O ile obecnie kojarzy nam się z Wigilią, dawniej była raczej symbolem rzeczy bardzo taniej. Po II wojnie światowej Polska znalazła się w tragicznej sytuacji gospodarczej. Wiele tradycyjnych i uwielbianych przez przedwojennych mieszkańców potraw było niedostępnych. Pod koniec 1947 roku na tapecie znalazło się komunistyczne hasło „Karp na każdym wigilijnym stole w Polsce”. Minister przemysłu i handlu oraz wicepremier ds. gospodarczych - Hilary Minc krótko mówiąc rozwiązał problem braku ryb na święta. Trzeba było wyreklamować jedyny gatunek, który można było w szybki i łatwy sposób wyhodować i dostarczyć na rynek. Chodziło o taniego wówczas karpia, który odbiegał znacznie od standardów ryby wysokiej jakości. Karp wigilijny ze sklepu czy prosto z hodowli? Gdzie kupić w woj. kujawsko-pomorskim? Na przestrzeni lat karp stał się jednak tradycyjną potrawą wigilijną i tak zostało do dziś.W grudniu wysyp karpi znajdziemy w supermarketach. Trzeba jednak zwrócić uwagę na to, że wybór ryby z sieciówki jest bardziej ryzykowny niż w przypadku tych z gospodarstw rybnych. Warto zwrócić uwagę chociażby na to, że ryba ta - choć filetowana, była już wcześniej mrożona. Sieciówki przygotowują się bowiem do wystawy świątecznych produktów na długo przez samymi świętami. Ryba, którą znajdziemy w sklepowej lodówce jest najczęściej odmrażana i nie nada się do ponownego mrożenia. Co więcej - w niejednym przypadku karp (pływający w basenie, nie w stawie) dokarmiany jest karmą wątpliwego pochodzenia, by szybciej urósł. Niestety nie trudno zauważyć, że ryba z roku na rok jest coraz droższa. Możemy to zauważyć również w województwie kujawsko-pomorskim. Za ile kupimy żywego karpia na święta na Kujawach i Pomorzu, a także – gdzie możemy go nabyć? W regionie mamy wiele dużych gospodarstw rybackich, w których z łatwością nabędziemy świeżego karpia na święta. Bardzo popularnym jest oczywiście ten w Ślesinie, a na tapecie od wielu lat znajduje się karp nakielski. Specjalnie dla was wybraliśmy kilka najpopularniejszych punktów ze sprzedażą żywego karpia. Znajdziecie je w naszej galerii wraz z cenami.", "url": "https://www.eska.pl/bydgoszcz/gdzie-kupic-karpia-na-swieta-2023-w-kujawsko-pomorskiem-ile-zaplacimy-za-kilogram-zywej-ryby-22-12-aa-a2Cc-vpRA-cUjp.html", "category": "kujawsko-pomorskie", "sub_category": "Produkty rybołówstwa, w tym ryby", "phrase": "Karp nakielski"}