{"meta_description": "- Dzięki temu, że w tym roku nie zabrakło nam wody w stawach, to karpie miały dobre warunki do rozwoju - mówi Karol Kabaciński, wiceprezes CGFP Ryby w Ślesinie (pow. nakielski). - Co prawda mieliśmy w tym roku także upały, ale dzięki dobrej współpracy z Regionalnym Zarządem Gospodarski Wodnej, kłopotów z wysychającymi stawami nie było.\r\n\r\nEfekt? Karpie są w tym roku większe. Będzie ich tyle, co w poprzednim roku, ale masa się zwiększy.", "title": "Karp Nakielski bardziej wyrósł. W Ślesinie odławiają jesienią", "content": "Odłowy karpi w gospodarstwie rybackim w Ślesinie powoli dobiegają końca. Tomasz Puławski CGFP Ryby, Grupa Fundacja Potulicka dodaje: - Za nami najbardziej spektakularny etap tej operacji, czyli odłowy Stawu Kardynalskiego w Ślesinie. O wyjątkowości tego wydarzenia przesądzają rozmiary stawu oraz wielkość odłowu. Kardynał ma powierzchnię 104 ha i jest to największy tego typu obiekt w naszym gospodarstwie, ale również największy staw hodowlany w województwie kujawsko-pomorskim. Może się w nim zmieścić nawet 100 ton ryby. Więcej o karpiach - w poniedziałkowym, papierowym wydaniu \"Gazety Pomorskiej\".", "url": "https://pomorska.pl/karp-nakielski-bardziej-wyrosl-w-slesinie-odlawiaja-jesienia/ar/12376628", "category": "kujawsko-pomorskie", "sub_category": "Produkty rybołówstwa, w tym ryby", "phrase": "Karp nakielski"}