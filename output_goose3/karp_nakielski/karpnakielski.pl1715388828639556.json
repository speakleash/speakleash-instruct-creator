{"meta_description": "", "title": "Ogłoszenia | Karp Nakielski", "content": "Nasze stawy to miejsce lęgowe dla wielu gatunków ptaków. Prowadzi tędy szlak ptasich wędrówek, a tutejsze łąki i stawy są siedliskiem dla wielu rzadkich i chronionych gatunków takich jak bieliki, rycyki, łabędzie nieme, krzykliwe, czarnodziobe, wiele gatunków kaczek, gęsi i kanie czarne. Miłośników przyrody informujemy, że istnieje możliwość wejścia na teren gospodarstwa w celu podglądania żyjących tu ptaków. Chętnych prosimy o wcześniejszy kontakt. Dolina Środkowej Noteci i Kanału Bydgoskiego to wspaniałe krajobrazy, wolne od zanieczyszczeń środowisko i ostoja dla wielu gatunków zwierząt. Nasze stawy rybne położone są na obszarach objętych ochroną przyrody w ramach programu Natura 2000. Unikalne warunki przyrodnicze sprawiają, że hodowane tutaj karpie są smaczne, zdrowe i bogate w wiele składników odżywczych potrzebnych w naszej codziennej diecie. Przekonaj się jakie pyszne dania i przekąski można przygotować z Karpia Nakielskiego. Nasz specjalnie opracowany przewodnik kulinarny oprócz gotowych przepisów pokaże jak łatwo i szybko filetować rybę oraz jak poskromić niewygodne ości.", "url": "https://karpnakielski.pl/category/ogloszenia/", "category": "kujawsko-pomorskie", "sub_category": "Produkty rybołówstwa, w tym ryby", "phrase": "Karp nakielski"}