{"meta_description": "Strona poświęcona jest miłośnikom kultury oraz realizującym cele poznawczo-edukacyjne. Omawiane są aktywności takie jak: kulturalna, historyczna, rekonstrukcyjna, pielgrzymkowa, techniczno-cywilizacyjna, folklorystyczna, kulinarna, przyrodnicza.", "title": "Zwiedzaj z kulturą – imprezy, zabytki, technika, przyroda - Portal Turystyki Aktywnej", "content": "Polska jest obszarem bardzo bogatym pod względem dziedzictwa kulturowego, wiele obiektów zachwyci turystów swą architekturą i historią. Znajdują się tu zabytki pochodzące ze wszystkich epok od wczesnego średniowiecza, aż po nieodległe lata XX w. W Polsce nie brakuje miejsc dziewiczych i takie także wskażemy. Swoje miejsca odnajdą miłośnicy krajobrazów, fascynaci roślin i obserwatorzy zwierząt. Czasem natura buduje formy, które zapierają dech w piersiach swą wielkością, ale czasem zachwyca nas budową maleńkich zwierząt i roślin. W całej Polsce organizowane są różne wydarzenia, które mogą być inspiracją dla wyjazdu turystycznego lub po prostu do wyjścia z domu. Niekiedy imprezy kulturalne odbywają się w oryginalnej scenerii miejskich starówek, dziedzińców palacy i zamków oraz innych obiektów zabytkowych. Godne polecenia są imprezy plenerowe dające szanse na kontakt z cudownymi krajobrazami, tak zróżnicowanymi na polskiej ziemi. W dziale zebrane są strony poświęcone miłośnikom wypoczynku opartego o wydarzenia i mprezy kulturalne oraz osobom realizującym cele poznawczo-edukacyjne podczas zwiedzania obiektów zabytkowych i podczas obcowania z przyrodą. Omawiane są niżej wymienione aktywności. W Polsce oraz w Europie grupy rekonstrukcji historycznej stworzyły podstawy do organizacji festiwali oraz szerokie możliwości odtwarzania bitew i innych wydarzeń historycznych. Historię można poznawać na wiele sposobów, odwiedzając wspaniałe zabytki i muzealne zbiory, pogrążając się w lekturze i badaniu dokumentów, podróżując do miejsc wydarzeń, podczas spotkań ze świadkami dziejów. Coraz częściej jednak fascynaci historii szukają nowych form poznawania przeszłości. Liczne grupy turystów podróżują po Polsce, by zyskać interesujące duchowe przeżycia. Miejsca, do których podążają są dla nich ważne nie tylko z przyczyn historycznych czy architektonicznych, ale przede wszystkim ze względu na doświadczenia jakie niosą za sobą. Miejsca te związane najczęściej są z religią – są to wszystkie miejsca kultu oraz te pamiętające ważne wydarzenia, miejsca związane z życiem świętych i ich naukami, a także te gdzie miały miejsce cudowne zdarzenia. Coraz więcej turystów poszukuje dziś swoich korzeni, sięga do źródeł by poznać zwyczaje charakterystyczne dla wybranego obszaru, a ich ulubioną aktywnością staje się folklor. Turysta wraca z miast do rodzinnych stron, szuka legend i ciekawostek w domach swoich przodków i w miejscach zupełnie nieznanych. Najbardziej naturalnym miejscem poszukiwań są liczne w Polsce skanseny i muzea etnograficzne. Odbywa się także coraz więcej imprez promujących folklor i pokazujących wyroby ludowe. Są także tacy, dla których kulinaria są celem samym w sobie. Poznawanie kultury danego regionu bardzo często odbywa się właśnie przez charakterystyczne dla niego potrawy. Przecież bardzo dużo mówi nam o obszarze to co się w nim je. Dla gór charakterystyczne są sery i potrawy z mleka owiec wypasanych na halach, nad morzem skosztujemy wszystkich słonowodnych ryb, inne ryby podane nam będą na Mazurach, na wschodzie przez kuchnie przeplatają się wpływy ukraińskie, litewskie czy tatarskie. Swoje charakterystyczne menu ma Śląsk czy Małopolska. W takim razie poruszanie się po kraju kluczem kulinarnym może być fascynującą przygodą. Od wieków przyroda była natchnieniem dla człowieka, jej potęga często prowokowała do przemyśleń lub zachwycała. Z czasem ludzie zaczęli podróżować w pewne miejsca by odkryć faunę i florę, której jeszcze nikt przed nimi nie widział. Dziś trudno już o odkrycie nowych gatunków, jednak nadal pociąga turystę oglądanie tego co wyjątkowe. Dla tych, których przyroda fascynuje powstała aktywność przyrodnicza, dokonując jej wyboru poznamy przede wszystkim miejsca chronione, które pozostają prawie nietknięte ręką człowieka i nadal pozwalają podziwiać ogrom natury. Turysta wybierający aktywność inspirowaną przyrodą, wybiera także odpoczynek i spokój. Determinacją do aktywności częstokroć bywa dla turysty specyficzna okoliczność przyrody, pora roku, możliwości i umiejętności osobiste. Czasem wystarczy po prostu zewnętrzny impuls. Komunikat, że warto spróbować z polecenia przyjaciela. Niech „map4U” będzie dla Ciebie takim przyjacielem! Redakcja „map4U” na bieżąco rozbudowuje portal o nowe treści. Codziennie szukamy dla Ciebie nowych źródeł wyzwań i inspiracji. Nie zdziw się zatem, że dziś nie znajdziesz tu jeszcze wszystkiego, o czym turysta mógłby zamarzyć. Jednak jeśli brakuje tu Twojej pasji, Twojej inspiracji, napisz do redakcji. Z radością umieścimy Twój materiał w serwisie. Bo „map4U” to także Twój dziennik podróży, jeśli tylko zechcesz przesłać nam swoją opowieść wraz ze zdjęciami.", "url": "http://www.map4u.pl/pl/cms/artykuly/inspiracjeturysty/zkultura/", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ogórek kwaszony spod Wielunia"}