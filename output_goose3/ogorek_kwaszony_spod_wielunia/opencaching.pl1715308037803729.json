{"meta_description": "", "title": "[EWI] Ogórek Kwaszony z Drobnic - Geocaching Opencaching Polska", "content": "Trudno uwierzyć. Wiocha jak mało gdzie. Wiatr wieje. Kukurydza otacza wieś. Drobnice to mała wieś położona w powiecie Wieluńskim, gmina Osjaków. Zasłynęła z trzech powodów. Urodził się tutaj Ignacy Bator, jeden z Cichociemnych. Kręcono tu także adaptację \"Nad Niemnem\". Trzecim z powodów jest tradycyjnie kwaszony (nie kiszony!) ogórek. Dlaczego jest niezwykły? Został on bowiem wpisany do rejestru Produktów Tradycyjnych przez Ministra Rolnictwa i Rozwoju Wsi. Jego smak i tradycję przetwarzania zawdzięcza kwaszeniu (nie kiszeniu!) w dębowych beczkach. Taka lokalna whisky. Jeśli chodzi o kesza, jest on ukryty z dala od zabudowań. Jeśli już koniecznie używacie samochodu, stańcie na poboczu, które jest wystarczająco szerokie. Wisielec na wysokości około dwóch metrów. Trzeba wejść w krzaki prosto z polnej, piaszczystej drogi. Skrzynka jest częścią większego projektu mającego na celu promowanie historycznego rejonu Wielunia. Gorąco zachęcam do zdobycia całej ścieżki!", "url": "https://opencaching.pl/viewcache.php?wp=OP98K1", "category": "łódzkie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ogórek kwaszony spod Wielunia"}