{"meta_description": "Domowy pszenny chleb na zakwasie na świąteczny stół. Chlebowy wieniec świąteczny, pszenny chleb z makiem na zakwasie", "title": "Chlebowy wieniec świąteczny, pszenny chleb z makiem na zakwasie", "content": "Domowy pszenny chleb na zakwasie na świąteczny stół. Chlebowy wieniec świąteczny, pszenny chleb z makiem na zakwasie Chleb w formie wieńca, to pomysł na świąteczne pieczywo. Obficie obsypany makiem, przyozdobiony igliwiem, suszonymi pomarańczami, bombkami i gwiazdkami to piękna i pyszna dekoracja na wigilijny stół. Ten chleb polecam upiec na rozgrzanym kamieniu do pizzy lub, jeżeli nie macie kamienia na nagrzanej blaszce z piekarnika. Przygotujcie sobie również słoiczek, najlepiej taki po koncentracie pomidorowym. Dzięki niemu ciasto podczas garowania w lodówce nie złączy się na środku. Czas wyrastania ciasta to parametry orientacyjne. Wszystko zależy od siły zakwasu i temperatury w kuchni. Należy to kontrolować, ponieważ czas wyrastania może być u każdego różny. • 10-16 godzin przed wyrabianiem ciasta na chleb mieszamy wszystkie składniki na zaczyn, przykrywamy folią spożywczą i pozostawiamy w temperaturze pokojowej, u mnie jest to kuchenny blat. • Do dużej miski wlewamy wodę, dodajemy zaczyn, mąki i mieszamy tylko do połączenia składników, przykrywamy miskę folia spożywczą i odstawiamy na około 30 - 45 minut do autolizy. • Po tym czasie posypujemy ciasto solą i wyrabiamy około 2 -3 minuty w mikserze z hakiem lub z 5 minut ręcznie. • Przykrywamy miskę i odstawiamy w ciepłe miejsce do wstępnej fermentacji na około 2,5 godziny. • Koszyk lub miskę wykładamy lnianą ściereczką lub tak, jak ja jednorazowym czepkiem piekarniczym. • Na środku stawiamy mały, wąski słoik, np. po koncentracie pomidorowym. Słoik również owijamy kawałkiem materiału, papieru do pieczenia lub czepkiem piekarniczym, dzięki temu łatwo będzie go wyjąć przed pieczeniem. • 30 minut po ostatnim składaniu wysuwamy ciasto na stolicę podsypaną mąką i dzielimy na 5 równych porcji. • Porcje ciasta zaokrąglamy i pozostawiamy na stolnicy przykryte lnianą ściereczką na około godzinę. • Po tym czasie każdą porcję formujemy w mały okrągły bochenek. • Mak wsypujemy do miseczki o większej średnicy niż porcje ciasta. • Pędzelkiem zanurzonym w wodzie smarujemy chlebki i obtaczamy do połowy w maku. • Kuliki układamy wokół słoika, tak, aby połówki z makiem były na dnie koszyka. • Koszyk przykrywamy np. lnianą ściereczką i wstawiamy do lodówki na około 10 - 16 godzin. • Do piekarnika wstawiamy kamień do pizzy lub blachę. • Nagrzewamy kamień lub blachę przez około 45 - 60 minut. • Ciasto delikatnie przekładamy na papier do pieczenia, nacinamy np. żyletką i wyjmujemy słoik. • Przekładamy razem z papierem na rozgrzany kamień lub blachę i pieczemy 15 minut w temperaturze 250°C. • Po tym czasie zmniejszamy temperaturę do 220°C i pieczemy dalej około 30 minut. • Dla przykładu podaje grafik według którego przygotowuję chleb: 20:00 - dzielenie na porcje i odpoczynek ciasta na desce lub blacie", "url": "https://tajemnicesmaku.pl/chlebowy-wieniec-swiateczny-pszenny-chleb-z-makiem-na-zakwasie", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Chleb z makiem ze Stolna"}