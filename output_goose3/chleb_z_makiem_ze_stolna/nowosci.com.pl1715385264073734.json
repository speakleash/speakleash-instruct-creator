{"meta_description": "Tradycyjna receptura i stosowane od wieków metody wypiekania są tajemnicą wyjątkowego smaku pieczywa ze Stolna.", "title": "Pieczywo ze Stolna smakuje jak żadne inne", "content": "Tradycyjna receptura i stosowane od wieków metody wypiekania są tajemnicą wyjątkowego smaku pieczywa ze Stolna. Tradycyjna receptura i stosowane od wieków metody wypiekania są tajemnicą wyjątkowego smaku pieczywa ze Stolna. <!** Image 2 align=right alt=\"Image 145788\" sub=\"Chleb z kminkiem to jeden ze sztandarowych wypieków piekarni ze Stolna Fot. Nadesłana\">- Przyjeżdżam tutaj po chleb i rogale już od kilku lat - mówi Marta Kowalska, mieszkanka pobliskiego Głodówka - Pieczywo kupuję tu chętnie, bo w smaku przypomina chleb wypiekany kilkadziesiąt lat temu w domu przez moją babkę - opowiada. Chleb z makiem ze Stolna trafił na Listę Produktów Tradycyjnych w kategorii wyroby piekarnicze i cukiernicze w lutym 2008 roku. To obok stoleńskiego razowca ze słonecznikiem sztandarowy produkt piekarni, która proponuje klientom również chleb okrągły z kminkiem i pieczywo drobne, m. in. bagietki, bułki i rogale. Chleb od wieków był w Polsce podstawowym i najważniejszym składnikiem pożywienia, pełni także bardzo ważną funkcję w naszej tradycji. Jego wypiekanie wiązało się niegdyś z koniecznością zachowania pewnych zasad postępowania. Był nieodzownym elementem wielu obrzędów ludowych. Chrzestni obdarzali niemowlę chlebem w dniu chrztu, aby w przyszłości nie zaznało głodu. Wprowadzjąc się do nowego domu, zabierano ze sobą ze starej siedziby ogień i chleb, by w nowym miejscu zamieszkania panował dobrobyt. Rodzice do dziś dnia w niektórych regionach witają nowożeńców chlebem i solą. <!** reklama>Piekarnia w Stolnie, która rozpoczęła swoją działalność w 1974 roku, opiera swoja produkcję na tradycyjnych metodach. Zachowuje zarówno dawne receptury, jak i tradycyjne metody stosowane w gospodarstwach domowych. - Nie używamy żadnych polepszaczy, konserwantów i środków spulchniających - mówi Grzegorz Domagalski, kierownik stoleńskiej piekarni - Stosujemy metodę dwufazową: najpierw zaczyn leżakuje 3 godziny, później dodajemy resztę surowców i formujemy bochenki - tłumaczy. Piekarnia wytwarza chleb podobnie jak nasze babcie. Do wypiekania wykorzystujemy piece ceramiczne rzutowe i węgiel - mówi Grzegorz Domagalski - Dzięki temu smak chleba jest znacznie lepszy od smaku wyrobów pieczonych w piecach gazowych i elektrycznych - mówi. Dyrekcja piekarni podkreśla, że jedną z tajemnic doskonałego smaku chleba jest fakt przygotowywania go przez doświadczoną i od wielu lat tę samą grupę pracowników. Chleby stoleńskie prezentowane są na wielu krajowych wystawach. Do Stolna, niewielkiej miejscowości w naszym regionie, przyjeżdża wielu tylko po to, by spróbować tutejszych wypieków.", "url": "https://nowosci.com.pl/pieczywo-ze-stolna-smakuje-jak-zadne-inne/ar/11053198", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Chleb z makiem ze Stolna"}