{"meta_description": "Niepowtarzalna głębia smaku i lekka konsystencja to charakterystyczne cechy „Kamiennogórskiego sera pleśniowego” od SM KaMos. Jego zdecydowany, niemal pikantny smak z grzybową nutą i wyjątkowy zapach, to nie lada gratka dla serowych koneserów. Ten pleśniowy ser dojrzewający powstaje według tradycyjnej, niezmiennej od ponad półwiecza receptury - historia jego produkcji sięga lat 50. ubiegłego wieku. „Kamiennogórski ser pleśniowy” nie zawiera żadnych konserwantów oraz polepszaczy. Mleko pozyskiwane do jego produkcji pochodzi z gospodarstw wolnych od GMO, co potwierdza znak „Jakość, Tradycja”. Jego tradycyjność i wysoka jakość udokumentowana jest także wpisem sera na Listę Produktów Tradycyjnych.", "title": "Kamiennogórski ser pleśniowy – niezmienna receptura, która kusi smakiem « Wiadomości «", "content": "Niepowtarzalna głębia smaku i lekka konsystencja to charakterystyczne cechy „Kamiennogórskiego sera pleśniowego” od SM KaMos. Jego zdecydowany, niemal pikantny smak z grzybową nutą i wyjątkowy zapach, to nie lada gratka dla serowych koneserów. Ten pleśniowy ser dojrzewający powstaje według tradycyjnej, niezmiennej od ponad półwiecza receptury - historia jego produkcji sięga lat 50. ubiegłego wieku. „Kamiennogórski ser pleśniowy” nie zawiera żadnych konserwantów oraz polepszaczy. Mleko pozyskiwane do jego produkcji pochodzi z gospodarstw wolnych od GMO, co potwierdza znak „Jakość, Tradycja”. Jego tradycyjność i wysoka jakość udokumentowana jest także wpisem sera na Listę Produktów Tradycyjnych.  Niegdyś traktowany jako luksusowy przysmak – dziś ser pleśniowy gości na wielu polskich stołach, a wachlarz jego kulinarnych zastosowań jest coraz szerszy. Niezastąpiony na desce serów, idealnie smakuje jako przekąska w duecie z czerwonym winem i pieczywem. Jest doskonałym dodatkiem do sałatek, zapiekanek, farszów, makaronów oraz pizzy. Można go użyć także do przyrządzenia dań mięsnych, rybnych oraz sosów. „Kamiennogórski ser pleśniowy” posiada dodatkowo ten atut, że świetnie się topi.  Warto dodać, że podczas procesu produkcji „Kamiennogórskiego sera pleśniowego” używane są same naturalne składniki: ser pozbawiony jest konserwantów i polepszaczy, co przekłada się na jego wyśmienity smak i wysoką jakość. Wytwarzany jest z najwyższej jakości mleka krowiego, dzięki czemu dłużej zachowuje świeżość i pełnię wartości odżywczych. Ponadto cechuje go wysoka zawartość potrzebnych związków mineralnych i wapnia. Ser stanowi znakomite źródło pełnowartościowego białka, jest bogaty w witaminy z grupy A i B, które wspomagają pracę układu nerwowego i zwiększają odporność organizmu. Produkt wielokrotnie zdobywał różnego rodzaju nagrody i wyróżnienia na prestiżowych wystawach i targach, zarówno w kraju jak i za granicą. Otrzymał m.in. znak jakości „Poznaj Dobrą Żywność”, „Najlepsze w Polsce” oraz „Jakość, Tradycja”. Ten prestiżowy znak jakości przyznawany jest tylko i wyłącznie produktom, które spełniają bardzo wymagające kryteria. Są nimi między innymi: Gospodarstwa, z których pozyskiwane jest mleko musza być „wole od GMO”, producent posiada certyfikat zgodności potwierdzający wytwarzanie produktu zgodnie ze specyfikacją, a produkt wytwarzany jest w niezmienionej recepturze przez co najmniej 50 lat. Produkt: „Kamiennogórski ser pleśniowy” KaMos  Dostępny w kilku gramaturach: 165 g i 100 g na stoiskach samoobsługowych, jak również na stoisku tradycyjnym w formie krążka - ok. 2,5 kg Cena: waha się w granicach 3 – 4 zł za 100 g Przechowywanie: +10C - +60C Informacje o firmie: Mleczarnia w Kamiennej Górze powstała w 1941 roku pod nazwą Molkerei – Genossenschaft, od początku produkowała szeroki asortyment nabiału: mleko, śmietanę, maślankę, kefir, sery twarogowe, sery twarde i masło. Na przestrzeni lat kilkakrotnie zmieniano jej nazwę i formę prawną, by ostatecznie w 1998 roku zaczęła funkcjonować jako Spółdzielnia Mleczarska „KaMos”. Duży skup mleka i możliwości rozwoju Zakładu sprawiły, że w 1953 roku pod okiem fachowców z Instytutu Mleczarstwa w Warszawie rozpoczęła doświadczenia nad polską wersją sera pleśniowego, wzorowaną na francuskim Roqueforcie. Seria prób i pokonanie wielu trudności zaowocowało sukcesem - w roku 1954 wypuszczono pierwszą partię sera Roquefort w ilości 505 kg wyprodukowanego w części z mleka krowiego i owczego . Tym samym mleczarnia w Kamiennej Górze jako pierwsza w Polsce z powodzeniem i na dużą skalę rozpoczęła pionierską produkcję sera pleśniowego. Od roku 1956 aż do dnia dzisiejszego w mleczarni KaMos obowiązuje niezmienna receptura wytwarzania Kamiennogórskiego Sera Pleśniowego wytwarzanego w całości z mleka krowiego. Dziś „Kamiennogórski ser pleśniowy” jest chlubą mleczarni. O jego renomie świadczy popularność wśród konsumentów oraz przyznane wyróżnienia i nagrody, które zdobywał na prestiżowych wystawach i targach w kraju i zagranicą. Wysoką jakość i zgodność z tradycyjną recepturą potwierdza fakt wpisania „Kamiennogórskiego sera pleśniowego” na Listę Produktów Tradycyjnych prowadzonych przez Ministerstwo Rolnictwa i Rozwoju Wsi, przyznanie Znaku Jakości „Poznaj Dobrą Żywność” oraz uzyskanie znaku „Jakość Tradycja”. Dziś Spółdzielnia „KaMos” to nowoczesny zakład wykorzystujący najnowsze technologie z zachowaniem tradycyjnej receptury wytwarzania produktów. Warto podkreślić, że do produkcji swoich wyrobów „KaMos” nie używa żadnych polepszaczy i konserwantów. Dzięki temu produkty „KaMos” są bardzo smaczne i, co najważniejsze, zdrowe.", "url": "http://gieldaspozywcza.pl/Wiadomo%C5%9Bci/Kamiennog%C3%B3rski-ser-ple%C5%9Bniowy-niezmienna-receptura-kt%C3%B3ra-kusi-smakiem-62060.html", "category": "dolnośląskie", "sub_category": "Sery i inne produkty mleczne", "phrase": "Kamiennogórski ser pleśniowy"}