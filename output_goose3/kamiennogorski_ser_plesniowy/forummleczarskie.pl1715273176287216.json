{"meta_description": "Niepowtarzalna głębia smaku i lekka konsystencja to charakterystyczne cechy Kamiennogórskiego sera pleśniowego od SM KaMos. Jego zdecydowany, niemal pikantny smak z grzybową nutą i wyjątkowy zapach, to nie lada gratka dla serowych koneserów. Ten pleśniowy ser dojrzewający powstaje według", "title": "Kamiennogórski ser pleśniowy – niezmienna receptura, która kusi smakiem!", "content": "Niepowtarzalna głębia smaku i lekka konsystencja to charakterystyczne cechy Kamiennogórskiego sera pleśniowego od SM KaMos. Jego zdecydowany, niemal pikantny smak z grzybową nutą i wyjątkowy zapach, to nie lada gratka dla serowych koneserów. Ten pleśniowy ser dojrzewający powstaje według tradycyjnej, niezmiennej od ponad półwiecza receptury - historia jego produkcji sięga lat 50. ubiegłego wieku. Warto dodać, że podczas procesu produkcji Kamiennogórskiego sera pleśniowego używane są same naturalne składniki: ser pozbawiony jest konserwantów i polepszaczy, co przekłada się na jego wyśmienity smak i wysoką jakość.  Wytwarzany jest z najwyższej jakości mleka krowiego, które pochodzi z gospodarstw wolnych od GMO, co potwierdza znak „Jakość, Tradycja”. Jego tradycyjność i wysoka jakość udokumentowana jest także wpisem sera na Listę Produktów Tradycyjnych.  Dostępny w kilku gramaturach: 165 g i 100 g na stoiskach samoobsługowych, jak również na stoisku tradycyjnym w formie krążka -ok. 2,5 kg.  Cena: waha się w granicach od 3 do 4 zł za 100 g.  Przechowywanie: od +1 do +6 stopni C.", "url": "https://www.forummleczarskie.pl/komunikaty/3867,kamos-sery-plesniowe-kamiennogorski-ser-plesniowy", "category": "dolnośląskie", "sub_category": "Sery i inne produkty mleczne", "phrase": "Kamiennogórski ser pleśniowy"}