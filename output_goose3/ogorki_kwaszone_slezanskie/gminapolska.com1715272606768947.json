{"meta_description": "", "title": "Lokalne jest najlepsze! – GminaPolska.com", "content": "Jednym z działań Lokalnej Grupy Działania „Ślężanie” jest kreowanie i promocja szeroko pojętego produktu lokalnego. Produkt lokalny – w rozumieniu definicji Olgi Gałek z 2002 roku – to produkt, wyrób lub usługa, z którą utożsamiają się mieszkańcy regionu, produkowana w sposób niemasowy i przyjazny dla środowiska, z surowców lokalnie dostępnych. To zarówno produkt spożywczy, jak i rękodzieło oraz usługi oparte o lokalne dziedzictwo i zasoby. Najlepsze produkty wytwarzane na naszym terenie otrzymują Certyfikaty Ślężańskiego Produktu Lokalnego. Na liście naszych certyfikowanych produktów znajdują się: • kwaszone ogórki i kapusta z gminy Mietków, • chleb z Rogowa Sobóckiego, • wędliny z Masarni Galicja w Niemczy, • mąka i chleb na zakwasie z Młyna w Jordanowie Śląskim, • wędliny z Wędzarni u Marka w Sulistrowicach, • piwo Sobótka Górka z Browarni Domowej, • miody pszczele i pitne z Gospodarstwa Pasiecznego w Gilowie w gminie Niemcza, • susz owocowy i konfitura z czereśni czy mirabelek z Sadów w gminie Marcinowice, • kołacz górali czadeckich ze Strzegomian pod Sobótką, • wspaniałe i najpiękniejsze ciastka z wytwórni Sweet Atelier w gminie Marcinowice, • artystyczne torty Majaniella’s Cakes, • soki tłoczone na zimno z Sadów Ślężańskich w Sobótce, • wina z winiarni Celtica, • sery kozie, • sok malinowy, • pstrągi hodowane pod Ślężą… Wśród produktów certyfikowanych są także wspaniale inicjatywy: • Piernikarnia Śląska – muzeum i warsztaty piernikarskie, • Bzykająca Przyczepka – edukacyjna pasieka, która produkuje miód i uczy najmłodszych, czym są pszczoły i jak je ratować, • Kooperatywa 124, • Targi Ziemi w Kraskowie – comiesięczna możliwość zaopatrzenia się w nieprzetworzone, świeże i wykonane z pasją jedzenie. Nasze produkty to też doskonała gastronomia: • Ślężański Młyn ze stajnią w Szczepanowie, • Zielone Wzgórze w Sulistrowiczkach, gdzie gotuje się z lokalnych produktów. Certyfikaty przyznaliśmy także: • lokalnym artystom – za ceramikę z elementami lokalnymi i akwarele z pejzażami ślężańskimi, • rzemieślnikom – kowalowi-artyście, rymarzowi, manufakturze produkującej mydła glicerynowe, firmie rodzinnej z Piławy Górnej produkującej galanterię z kamienia, a także Norbertowi, który wyrzyna ze sklejki ornamenty, napisy, ozdoby i robi to bez szkiców i rysunków… Nasz certyfikat posiadają atrakcje turystyczne: • Park Linowy pod Wieżycą, • trasa rowerowa między drzewami Suliwoods. Produkt lokalny wzmacnia ofertę turystyczną, tworzy dochód dla ich wytwórców i miejsca pracy. Najprościej mówiąc – napędza rozwój gospodarczy. Rozwój produktów lokalnych jest korzystny zarówno ze względów środowiskowych i gospodarczych, jak i społecznych. Jest regionalnym sposobem na realizację zrównoważonego rozwoju. Teraz rozpoczynamy akcję mającą na celu uświadamianie naszym mieszkańcom, że LOKALNE JEST NAJLEPSZE, bo kupując produkty z logo ŚLĘŻŃSKIEGO PRODUKTU LOKALNEGO, wpływają na rozwój swojego regionu. To dobra inwestycja! Więcej informacji o naszym produkcie na stronach: www.slezanie.eu | www.wrotaregionu.pl", "url": "https://www.gminapolska.com/lokalne-jest-najlepsze/", "category": "dolnośląskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Ogórki kwaszone ślężańskie"}