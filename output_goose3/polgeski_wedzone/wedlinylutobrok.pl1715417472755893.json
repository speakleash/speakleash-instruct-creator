{"meta_description": "Półgęsek Kurpiowski Parzony Półgęsek kurpiowski wędzony, parzony, produkt wytwarzany z piersi gęsi przy użyciu tradycyjnych receptur oraz jedynie naturalnych przypraw i ziół. Uformowane piersi umieszczamy na okres kilku dni do peklowania w tradycyjnej zal", "title": "Półgęsek Kurpiowski Parzony - Anmark", "content": "Półgęsek kurpiowski wędzony, parzony, produkt wytwarzany z piersi gęsi przy użyciu tradycyjnych receptur oraz jedynie naturalnych przypraw i ziół. Uformowane piersi umieszczamy na okres kilku dni do peklowania w tradycyjnej zalewie, następnie wędzimy około 7 godzin w dymie z drewna olchowego i parzymy. Produkt ten charakteryzuje się specyficznym zapachem i smakiem. Wędzone przez nas piersi nie pozbawiamy zewnętrznej skóry oraz znajdującego się przy niej tłuszczu ze względu na ich walory smakowe i zdrowotne tym samym polecając aby w takiej formie je konsumować. Gotowy produkt mimo nie wielkiej zawartości tłuszczu jest bardzo kruchy i suchy w środku, ale mimo to posiada swój wyrazisty smak. Polecamy go do bezpośredniego spożycia aczkolwiek również idealnie nadaje się jako dodatek do kanapek lub sałatek. Produkowane przez nas półgęski różnią się wielkością i grubością, która jest zależna od danego kawałka surowej piersi. Jeśli mają Państwo jakieś uwagi odnośnie kawałka który mamy wysłać, prosimy o przekazanie nam tych informacji, wtedy postaramy się dobrać najodpowiedniejszy produkt do Państwa preferencji. Podana cena jest ceną brutto i dotyczy 1 kg produktu, waga całego kawałka waha się w przedziale 300-400 gram, produkt wysyłamy w całości ze względu na wielkość nie kroimy na mniejsze kawałki (przy dodawaniu produktu do koszyka ilość 0,05 oznacza 50 gram). Nie kroimy w plasterki. W związku z wykorzystywaniem do produkcji soli kamiennej, w gotowym półgęsku po przekrojeniu wraz z upływem czasu, może zacząć pojawiać się zielona otoczka, jest to naturalny proces związany z utlenianiem i nie ma on wpływu na jakość produktu. Produkt należy przechowywać w lodówce w temp. 2-8 stopni tak aby nie był szczelnie zamknięty (najlepiej wyłożony na talerzu bez przykrycia) wtedy jego termin do spożycia się wydłuży gdyż z biegiem czasu będzie się on jedynie coraz bardziej wysuszał.", "url": "https://www.wedlinylutobrok.pl/Polgesek-Kurpiowski-Parzony-p69", "category": "wielkopolskie", "sub_category": "Mięso świeże oraz produkty mięsne", "phrase": "Półgęski wędzone"}