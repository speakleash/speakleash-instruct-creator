{"meta_description": "W sobotę przy Muzeum Kaszubskim w Kartuzach swoje święto miały regionalne nalewki. Podczas festiwalu można było nie tylko skosztować trunków, ale i wziąć udział w różnych zabawach, zaopatrzyć się w tradycyjne wyroby prosto od lokalnych KGW oraz spróbować swych sił m.in. w garncarstwie. Nagrodzono też najlepszą nalewkę, przygotowaną na konkurs - Grand Prix powędrowało do pani Jadwigi Bliźniewskiej.", "title": "W Kartuzach odbył się Festiwal Nalewek Kaszubskich - Grand Prix dla nalewki porzeczkowej", "content": "Sobota w powiecie kartuskim była swego rodzaju Dniem Festiwali. Gdy w Chmielnie trwało wielkie święto truskawki kaszubskiej, kilka kilometrów na wschód trwała impreza, będąca uhonorowaniem innego, ważnego aspektu kultury naszego regionu - Festiwal Nalewek Kaszubskich. Nazwa ta jednak może nieco mylić, bowiem przy Muzeum Kaszubskim w Kartuzach nie tylko stanęły stoiska z nalewkami. Obecni mogli skosztować najróżniejszych wyrobów lokalnych kół gospodyń wiejskich, spróbować swych sił w malowaniu na szkle czy garncarstwie, a także m.in. obejrzeć niezwykłe hafty Anny Prill, która szczególnie zasłynęła, kiedy to w 2017 roku jej własnoręcznie wykonaną torebkę podarowano księżnej Kate.", "url": "https://kartuzy.naszemiasto.pl/w-kartuzach-odbyl-sie-festiwal-nalewek-kaszubskich-grand/ar/c13-8363720", "category": "pomorskie", "sub_category": "Napoje (alkoholowe i bezalkoholowe)", "phrase": "Nalewka z truskawki kaszubskiej"}