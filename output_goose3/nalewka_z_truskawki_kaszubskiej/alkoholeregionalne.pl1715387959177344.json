{"meta_description": "Nalewka truskawkowa - przepis", "title": "Nalewka truskawkowa - przepis | Alkohole Regionalne.pl", "content": "Podobnie jak w przypadku każdej nalewki, w celu sporządzenia nalewki z truskawek należy zdobyć owoce dobrej jakości, bez skaz, o właściwym smaku. Po umyciu truskawek należy zasypać je cukrem i odstawić na kilka godzin aż do momentu, kiedy puszczą sok. Wtedy całość należy zalać alkoholem – spirytusem lub wódką, zależnie od tego, czy chcemy otrzymać mocną czy bardziej umiarkowaną nalewkę. Na miesiąc odstawiamy tak przygotowaną nalewkę z truskawek w ciepłe, ciemne miejsce. Po tym okresie do nastawu dodajemy sok z cytryny lub limonki. Następnie otrzymany płyn filtrujemy i przelewamy do butelek. Tak otrzymaną nalewkę truskawkową odstawiamy w chłodne i ciemne miejsce, gdzie po kilku (3-6) miesiącach będzie gotowa do spożycia. Jeśli poczekamy dłużej, to w kolejnym roku można podać gościom nalewkę truskawkową do deseru z truskawek. Regionalna nalewka z truskawek świetnie też nadaje się do herbaty (na przykład dobrej jakości czarnej, sypanej herbaty od firmy Coś dla Zdrowia) w chłodniejsze wieczory. Regionalne odmiany nalewki z truskawek można znaleźć na Kaszubach oraz w Województwie Łódzkim (Nalewka Truskawkowa z Bachorzyna). Nasz przepis zbliżony jest to wersji kaszubskiej. Wersja nalewki z truskawek z Bachorzyna zawiera zamiast pół litra spirytusu, 2 litry wódki (lub rozcieńczonego spirytusu pół na pół z wodą) na 1 kg truskawek i nie ma cytryny ani limonki. Najlepsze truskawki pochodzą z upraw przeznaczonych na przetwory. Do najbardziej popularnej w Polsce ciemnej i soczystej odmiany truskawki, przeznaczonej na przetwory, należy odmiana zwana popularnie „murzynką”, z łac. Senga sengana.", "url": "http://alkoholeregionalne.pl/nalewka-truskawkowa-przepis", "category": "pomorskie", "sub_category": "Napoje (alkoholowe i bezalkoholowe)", "phrase": "Nalewka z truskawki kaszubskiej"}