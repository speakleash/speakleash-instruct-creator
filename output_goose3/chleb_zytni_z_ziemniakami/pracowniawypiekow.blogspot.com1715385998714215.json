{"meta_description": "", "title": "Bardzo łatwy chleb z ziemniakami", "content": "Ten łatwy chleb jest przygotowany na drożdżach. W kilka godzin otrzymamy chrupiący bochenek o miąższu z regularnymi dziurkami. Jak wszystkie chleby na drożdżach, smakuje najlepiej w dniu wypieku. 1 łyżeczka soli (użyłam kamiennej, w przypadku morskiej można zwiększyć ilość do 1,5 łyżeczki) Drożdże wsypać do miseczki, dodać cukier, 100 ml ciepłej wody, dokładnie wymieszać i odstawić na ok. 15 minut, by \"ruszyły\". Mąkę połączyć z solą i ziemniakami, na środku zrobić dołek i wlać do niego najpierw zaczyn, a potem resztę wody i oliwę. Wodę należy dolewać stopniowo, jej ilość zależy od rodzaju mąki. Przełożyć do miski wysmarowanej oliwą, przykryć folią i odstawić do wyrastania na godzinę. Następnie z ciasta uformować okrągły bochenek, który przełożyć do koszyczka do wyrastania wysypanego mąką (lub do durszlaka lub miski wyłożonej ściereczką, oprószonej solidnie mąką). Kamień do pizzy (jeśli nie mamy, wystarczy blacha wyłożona papierem do pieczenia) wstawić do piekarnika i nagrzać do 240 st C. Wyrośnięty bochenek przełożyć na rozgrzany kamień, spryskać ścianki piekarnika wodą ze spryskiwacza lub na dno piekarnika wsypać ok. 1/2 szklanki kostek lodu. Po 10 minutach, zmniejszyć temperaturę do 210 st C dopiekać kolejne 15-25 minut, do zrumienienia bochenka. Upieczony chleb przełożyć na kratkę kuchenną i ostudzić przed pokrojeniem.", "url": "http://pracowniawypiekow.blogspot.com/2010/10/bardzo-atwy-chleb-z-ziemniakami.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Chleb żytni z ziemniakami"}