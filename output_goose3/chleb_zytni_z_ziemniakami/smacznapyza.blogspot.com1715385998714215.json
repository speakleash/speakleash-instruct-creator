{"meta_description": "chleb , pieczywo , bochenek , mąka żytnia , zakwas , na zakwasie , domowa piekarnia , domowe jedzenie , smacznie i tanio , z ziemniakami , ziemniaki , moje wypieki , domowe wypieki , smaczna pyza , blog kulinarny , moje gotowanie , kuchnia , najsmaczniejsze , przepis , najlepsze przepisy", "title": "Domowe pieczywo - Chleb żytni z ziemniakami, na zakwasie", "content": "Okazuje się, że jak najbardziej bo chleb wyjdzie smaczny, wilgotny i długo będzie trzymał świeżość.Rzadko udaje mi się ugotować ziemniaków na obiad tyle żeby nic nie zostało. Jak już obieram to przeważnie więcej. Lubimy odsmażane następnego dnia albo przerobione na kluseczki więc to nie problem. Jednak kiedyś trafiłam na pomysł, żeby takie ugotowane ziemniaki dodać do ciasta chlebowego by dzięki nim chleb zyskał na smaku. Tak też zrobiłam i ogłaszam już, że to świetny pomysł !ZACZYN - cały proces przygotowywania zaczęłam dzień wcześniej. Rano zmieszałam zakwas ze 100 g mąki i 100 ml wody. Przykryłam i odstawiłam - stał w temp. pokojowej a właściwie kuchennej bo po prostu w misce na blacie. Wieczorem dosypałam resztę mąki i dolałam resztę wody, wymieszałam, przykryłam i zostawiłam tak na noc.CIASTO WŁAŚCIWE - do wyrośniętego zaczynu dosypałam obie mąki wymieszane z solą. Ugotowane ostudzone ziemniaki przełożyłam do blendera i zmiksowałam je z wodą a następnie powstałą papkę dolałam do ciasta. Mieszałam wszystko przez kilka minut drewnianą łychą bo ciasto jest mocno kleiste a takiego wyrabiać nie lubię. Przykryłam miskę i odstawiłam na ok. godzinę żeby ciasto podrosło.Po tym czasie ponownie je zamieszałam, ale tym razem krótko i przełożyłam do foremek wysmarowanych olejem i wysypanych otrębami, wypełniając je mniej więcej do połowy. Foremki nakryłam wilgotną ściereczką i zostawiłam na jakieś 2 godziny żeby chleb wyrósł.Nagrzałam piekarnik do 250 st. C wstawiając od razu na dno pojemnik z wodą. Gdy był gorący wstawiłam foremki smarując jeszcze delikatnie wierzch chleba wodą. Obniżyłam temp. do 220 st. C. Piekłam ok. 60 min. Po upieczeniu wyjęłam chleb z foremek i zostawiłam do ostudzenia na kratce.Kroić dopiero kiedy chleb wystygnie, ale przyznam, że mój był jeszcze lekko ciepły bo nie mogłam wytrzymać żeby go nie spróbować ! Jest pyszny !Zainspirował mnie TEN przepis", "url": "https://smacznapyza.blogspot.com/2014/02/chleb-zytni-z-ziemniakami-na-zakwasie.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Chleb żytni z ziemniakami"}