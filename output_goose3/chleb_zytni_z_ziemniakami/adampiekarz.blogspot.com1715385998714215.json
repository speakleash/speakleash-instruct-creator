{"meta_description": "", "title": "chleb wiejski z ziemniakami", "content": "80g zakwas żytni aktywny185g maka żytnia typ 720275 mąka pszenna typ 7507g drożdże świeże10g sól100g ugotowane ziemniaki320g woda1 łyżka otrąb (dowolnych)Dawniej chleb na wsiach wypiekany był raz na tydzień w bogatszych gospodarstwach, a w biedniejszych nawet tylko raz w miesiącu. Moja Babcia zawsze przed odkrojeniem pajdy chleba zakreślała nożem na jego spodzie znak krzyża. To był charakterystyczny dźwięk , a później smak i zapach polskiego chleba na prawdziwym zakwasie (z masłem i cukrem to był rarytas) . Jednocześnie to był także szacunek do chleba jako wyjątkowego daru od Boga. A jak ten szacunek wygląda dziś ? Zerknijmy czasem na zbiorowe , często osiedlowe śmietniki i pomyślmy kto z pokolenia na pokolenie przekazywał wiedzę o chlebie , kto go udoskonalał i dzięki komu możemy dziś się nim cieszyć oraz czy to jest należyte traktowanie ?Moja dzisiejsza propozycja to jeden z najsmaczniejszych polskich chlebów mieszanych , pszenno żytnich z minimalną tylko przewagą mąki pszennej. Proporcję obu mąk , zakwas a także dodatek ziemniaków powoduje , że miękisz jest wspaniale wilgotny i dłużej zachowuje świeżość. Recepturę na chleb wiejski z ziemniakami sporządziłem na zakwasie oraz z niewielkim dodatkiem świeżych drożdży , które można pominąć , jednak pamiętając , że rozrost końcowy wydłuży się do 2-4 godzin. Metoda prowadzenia ciasta maksymalnie uproszczona , duży dodatek wody czyli duża wydajność.Jak zawsze najpierw rozprowadź zakwas w wodzie , następnie dodaj mąkę , całość dokładnie zamieszaj i odstaw pod przykryciem na 8 godzin do przefermentowaniaW wodzie rozprowadź najpierw drożdże , następnie kwas i teraz dopiero dodaj mąki ugniecione ziemniaki i sól. Mieszaj wszystkie składniki ciasta 10 minut. Po mieszaniu pozostaw ciasto na 30 minut pod przykryciem (leżakowanie).Po leżakowaniu uformuj w kulę (lub inny kształt właściwy naczyniu rozrostowemu) i przełóż do posypanego otrębami koszyka rozrostowego lub naczynia, w którym odbywać się będzie rozrost końcowy. Do rozrostu ciasta na chleb wiejski można stosować dowolne koszyki , formy a także po prostu na desce pod przykryciem. Rozrost końcowy to około 60 minut w zależności od temperatury otoczenia.Po wyrośnięciu , spryskaj ciasto wodą i przełóż do piekarnika rozgrzanego do temp. 230C . Wypiekaj w tej temp 5 minut a po tym czasie zmniejsz temp do 190C i dalej piecz 25-30 minut (cały wypiek 30-35 minut).wpis dołączam do http://zapachchleba.blogspot.com/p/na-zakwasie-i-na-drozdzach.html", "url": "http://adampiekarz.blogspot.com/2013/09/chleb-wiejski-z-ziemniakami.html", "category": "kujawsko-pomorskie", "sub_category": "Wyroby piekarnicze i cukiernicze", "phrase": "Chleb żytni z ziemniakami"}