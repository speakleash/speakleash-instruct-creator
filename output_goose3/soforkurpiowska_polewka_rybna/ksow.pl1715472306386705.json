{"meta_description": "", "title": "Partnerzy KSOW", "content": "Stowarzyszenie Mazowieckie Centrum Przedsiębiorczości powstało ono w roku 2001, z inicjatywy grupy aktywnych osób z gminy Sypniewo, z czasem do grona członków zaczęły wstępować nowe osoby. Stowarzyszenie połączyło specjalistów i ekspertów z obszaru przedsiębiorczości, ze szczególnym uwzględnieniem obszarów wiejskich. Przez lata funkcjonowania Stowarzyszenie realizowało szereg działań i projektów realizujących cele statutowe. Naszym celem jest aktywizacja, promowanie i rozwój społeczności lokalnych. Wspieramy inicjatywy mające na celu zwalczanie bezrobocia i jego skutków. Pomagamy w powstawaniu nowych przedsiębiorstw i organizowaniu miejsc pracy osobom niepełnosprawnym. Ściśle współpracujemy z samorządem lokalnym, administracją państwową oraz ośrodkami edukacyjnymi. Bierzemy udział w programach finansujących statutowe cele Stowarzyszenia. 1. Realizacja zadania publicznego „Ocalić od zapomnienia – nasza tożsamość kulturowa” (współfinansowane ze Ministerstwa Rodziny, Pracy i Polityki Społecznej – ASOS 2016) 2. Realizacja zadania publicznego „Przeprowadzenie diagnozy oraz wydanie publikacji z przeprowadzonych badań w zakresie kulinarnych produktów tradycyjnych jako potencjału rozwojowego gminy” (finansowane ze środków gminy Przasnysz) 3. Diagnoza, opracowanie i złożenie wniosku o wpis na listę produktów tradycyjnych produktów: Cebula duszona ze skwarkami z Sypniewa, Barszcz zabielany z kiszonej kapusty na skórkach wieprzowych z Sypniewa, Barszcz czerwony zabielany z Ziemak, Rosół z prośnianek z Jastrząbki, Rejbak kurpiowski. Przygotowanie wniosku o wpis na listę produktów tradycyjnych dla: Karczma Marysieńka Robert Balcerczyk – produkt pn. Pierogi z jagodami z Myszyńca, Pracownia Cukiernicza Polikarp Augustyniak – produkt pn. Augustowska jagodzianka oraz ODiDZ – produkt pn. Sofor – kurpiowska polewka rybna z Myszyńca - projekt własny w ramach realizacji celów statutowych.", "url": "https://ksow.pl/baza-danych/partnerzy-ksow?tx_wrobksow_ksowpartners%5Baction%5D=show&tx_wrobksow_ksowpartners%5Bcontroller%5D=Partner&tx_wrobksow_ksowpartners%5Bpartner%5D=246&cHash=56e70c8855929fe5d00ea745c5e5250e", "category": "mazowieckie", "sub_category": "Produkty rybołówstwa, w tym ryby ", "phrase": "Sofor-kurpiowska polewka rybna "}