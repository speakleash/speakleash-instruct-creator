{"meta_description": "", "title": "MARTIKA - Ubój i przetwórstwo mięsne", "content": "MARTIKA – Ubój i przetwórstwo mięsne, rodzinna firma stworzona przez Alinę i Feliksa Jaje. Powstała w roku 1999, choć jej wyroby ukazały się już rok wcześniej. Produkcja firmy opiera się na przekazywanych z pokolenia na pokolenie recepturach wytwarzania wędlin, jest niezmienna od lat i charakteryzuje się uzyskaniem wyjątkowych w smaku produktów. Firma zatrudnia kilkanaście osób, personel firmy poddawany jest częstym szkoleniom, co przy zastosowaniu najnowocześniejszych technologii gwarantuje powstanie produktu o wysokiej, jakości. System zarządzania, jakością wprowadzony został w firmie od roku 2000, gdzie regularnie prowadzone są badania podczas całego procesu produkcyjnego, co pozwala wytwarzać przetwory o niezmiennej i wysokiej, jakości. Specjalnością zakładu są wyroby: kiełbasa wiejska, baleron wiejski, polędwica wiejska, pasztet, kaszanka wiejska, salceson i boczek, a także dostępna jest karkówka z kością i bez, schab z kością i bez, żeberka. Firma jest także producentem karmy dla psów. Wymienione wyroby są dostępne w sklepach i hurtowniach na terenie województw: podkarpackiego, małopolskiego i świętokrzyskiego, można je dostać w Dąbrowie Tarnowskiej, Krakowie – własny sklep, Ostrowcu, Tarnobrzegu, Wieliczce, Kielcach, Łańcucie, Starachowicach i Tarnowie – dwa własne sklepy „Gemini” i Martika. Firma posiada certyfikaty o wpisie na Listę Produktów Tradycyjnych: kiełbasa wiejska (2014), baleron wędzony radomyski (2015) i szynka wiejska wiązana radomyska (2015). Posiada również szereg statuetek, wyróżnień i podziękowań, ponieważ firma jest sponsorem wielu imprez i spotkań odbywających się na terenie miasta i gminy.", "url": "http://naszemiasto.radomyslwielki.org.pl/martika-uboj-przetworstwo-miesne/", "category": "podkarpackie", "sub_category": "Mięso świeże oraz produkty mięsne", "phrase": "Szynka wiejska wiązana radomyska"}