{"meta_description": "Zapiekanka ziemniaczana z farszem mięsno-warzywnym Zapiekanka ziemniaczana, to wspaniały pomysł na obiad dla całej rodziny, jedno z dań na przyjęcie lub dodatek na grilla. Prosta w przygotowaniu, dobrze nadziana i naprawdę sycąca. Takie szybkie i pyszne danie sprawdzi się zawsze i o każdej porze. Farsz zawsze można wzbogacić o inne dostępne dodatki. Tu nie ma", "title": "Zapiekanka ziemniaczana z farszem mięsno-warzywnym | Blog kulinarny i nie tylko", "content": "Zapiekanka ziemniaczana z farszem mięsno-warzywnym Zapiekanka ziemniaczana, to wspaniały pomysł na obiad dla całej rodziny, jedno z dań na przyjęcie lub dodatek na grilla. Prosta w przygotowaniu, dobrze nadziana i naprawdę sycąca. Takie szybkie i pyszne danie sprawdzi się zawsze i o każdej porze. Farsz zawsze można wzbogacić o inne dostępne dodatki. Tu nie ma ograniczeń. W przypadku zapiekanek ziemniaczanych można dowolnie eksperymentować ze smakiem. Ja tym razem postawiłam m.in. na pyszny boczek, pieczarki, kiełbasę i paprykę. Martika jest rodzinną firmą, zajmującą się wyrobem najwyższej jakości tradycyjnych wędlin. Firma mieści się w Radomyślu Wielkim, skąd też oryginalne nazwy wędlin jak Szynka wiejska wiązana radomyska. Jakość potwierdzają certyfikaty świadczące o wpisie na Listę Produktów Tradycyjnych wydawanych przez Ministra Rolnictwa i Rozwoju Wsi, na trzy produkty (Szynka wiejska wiązana, baleron wędzony, kiełbasa wiejska). Zostały one przyznane, w związku z tradycyjną metodą produkcji wędlin – są produkowane wg. 100 letniej receptury będącą ściśle strzeżoną rodzinną tajemnicą. • Do produkcji wędlin i innych wyrobów nie używa się polepszaczy i sztucznych barwników, a mięso jest zawsze najwyższej jakości pochodzące od lokalnych, zaufanych hodowców. • Część z produktów posiada badania, z których wynika że są bezglutenowe (<5mg na 1kg) • Nad procesem produkcji i obróbki wędlin czuwają sami właściciele firmy, którzy „strzegą” jej unikalnego charakteru. • Wędliny nie są magazynowane – od razu po przygotowaniu są przekazywane do sprzedaży/wysyłki. • W związku z rzemieślniczym charakterem zakładu, część z produktów jest ograniczona ilościowo do sprzedaży, aby utrzymać najwyższą jakość. Od lipca 2020 roku produkty można kupić już online: Szczerze polecam zakupu w sklepie Martika – szybka bezproblemowa realizacja. Na dodatkową uwagę zasługuje sama realizacja wysyłki. Firma stosuje opakowania izotermiczne, które dają gwarancje świeżości do 48h, utrzymując temperaturę do +4°C dzięki wkładom chłodzącym. Więcej informacji na temat dostawy znajdziecie tutaj: https://martika.pl/dostawa/ Przygotowujemy farsz do zapiekanki. Kroimy cebule i papryki. Pieczarki obieramy i kroimy w cienkie plasterki lub półplasterki. Boczek kroimy w kosteczkę, podobnie kiełbasę i schab. Na patelnię wrzucamy boczek, chwilę smażymy i dodajemy cebulę. Znów chwilę smażymy, po czym dodajemy masło i resztę składników, doprawiamy do smaku solą i pieprzem. Smażymy przez chwilę mieszając co jakiś czas składniki. Ziemniaki gotujemy w mundurkach około 15 minut (powinny być prawie ugotowane, ale nie mogą się rozpadać po obraniu). Ziemniaki studzimy i obieramy i kroimy na grubsze plastry. Formę na tartę (u mnie 28 cm, sprawdzi się też większe naczynie do żaroodporne) smarujemy delikatnie oliwą z oliwek. Dno i boki formy wykładamy plastrami ziemniaków. Następnie spód posypujemy częścią startego sera (około 1/3 całego sera). Następnie wykładamy nasz farsz, na wierzch układamy plastry ziemniaków. Teraz polewamy wszystko mieszanką śmietany i jajek (do miseczki wbijamy jajka, dodajemy śmietanę i doprawiamy całość solą i pieprzem). Całość posypujemy resztą startego sera. Wierzch doprawiamy szczyptą bazylii. Zapiekankę wkładamy do nagrzanego piekarnika (najlepiej na środkowy poziom) i pieczemy około 35-40 minut (pod koniec warto włączyć termoobieg).", "url": "https://www.slodkieokruszki.pl/zapiekanka-ziemniaczana-z-farszem-miesno-warzywnym/", "category": "podkarpackie", "sub_category": "Mięso świeże oraz produkty mięsne", "phrase": "Szynka wiejska wiązana radomyska"}