{"meta_description": "Szynka wiejska jest szlachetną wędzonką przygotowywaną z chudego mięsa szynki wieprzowej, z górnego fragmentu tylnej części tuszy.", "title": "Szynka wiejska - - Kup Online", "content": "Szynka wiejska jest szlachetną wędzonką przygotowywaną z chudego mięsa szynki wieprzowej, z górnego fragmentu tylnej części tuszy. Mięsa na wędzonki pochodzą tylko od sprawdzonych polskich hodowców. Spośród szynek dostępnych w naszym sklepie ta jest najczęściej wybierana ze względu na mięsną, kruchą konsystencję, wyrazisty smak i intensywnie wyczuwalny aromat wędzenia drewnem dębowym. Szynka wiejska z naszego sklepu wyróżnia się na tle konkurencyjnych. Nie posiada sztucznych barwników, czy dodatków takich jak cukier. Ze 108 g mięsa szynki wieprzowej po ostudzeniu otrzymujemy 100g wyrobu gotowego. Ma wysoką zawartość białka, przy niskiej zawartości tłuszczu, jest odpowiednio wilgotna i uwędzona na brązowy kolor. Cały proces przygotowywania szynek odbywa się ręcznie jak za dawnych lat. Przygotowujemy szynki w różnych rozmiarach. Kawałki mięsa są peklowane, umieszczone na kilkanaście godzin w solance z ziołami, aby wydobyć z nich najlepszy smak. Po osuszeniu z solanki, wiązane w siatkach są parzone i wprowadzane do rozgrzanej wędzarni, gdzie odbywa się wędzenie dymem drewna dębowego. Przez kilka godzin wędzenia szynki nabierają koloru i aromatu. Szynka wiejska z pewnością najlepiej smakuje ze świeżym pieczywem. W mniej konwencjonalnym wydaniu dobrze zaprezentuje się na desce przystawek, czy w sałatce szwajcarskiej. Można również dodać ją do sałatki z jajkiem, czy zapiekanki makaronowej.", "url": "https://wiejskistol.com/produkt/szynka-wiejska/", "category": "podkarpackie", "sub_category": "Mięso świeże oraz produkty mięsne", "phrase": "Szynka wiejska wiązana radomyska"}