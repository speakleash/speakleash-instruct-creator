{"meta_description": "Produkt wpisany na listę produktów tradycyjnych w dniu 2016-11-04 w kategorii Produkty mleczne w woj. podkarpackim.", "title": "Ser wędzony z mleka krowiego - - Portal Gov.pl", "content": "Zależy od użytej formy lub siatki. Na przekroju okrągły. Waga od około 50 gram do 400 gram, długość od 6 cm do 16 cm, średnica w najszerszym miejscu około 25 cm. Obszar Gminy Krempna charakteryzuje się zróżnicowaną rzeźbą terenu. Pośród licznych, porośniętych lasem wzniesień płynie rzeka Wisłoka, która zasilana jest wodami z górskich potoków. W dolnych partiach wzniesień rozciągają się łąki oraz rozległe pastwiska. Wypasane na tych terenach bydło ma dostęp do pożywnej trawy pełnej różnorodnych ziół, kwiatów i czystej wody. Wszystko to wpływa na przygotowywane produkty mleczne, które bogate są w mikroelementy i posiadają delikatny smak. Tradycja wyrobu sera wędzonego na terenie gminy Krempna pochodzi z Podhala i przywieziona została przez ludność napływową w latach pięćdziesiątych XX wieku. „Ser wędzony robiono ze świeżego bundzu, czyli najpierw klaganego mleka, odcedzonego i mocno ugniatanego rękami. Jest to bardzo ciężka praca i podobno wykonujący ją mają mocno rozbudowaną klatkę piersiową. Potem formowano je w foremkach, z tym że dawniej były duże, dzisiaj mniejsze” (Wywiad przeprowadzony z mieszkańcami gminy Krempna). Ser wędzony jest w drewnianej wędzarni około 8 godzin. Ser wędzony z mleka krowiego w gminie Krempna zazwyczaj przygotowywany jest na własne potrzeby, dla znajomych oraz podczas różnych festynów czy konkursów związanych z promocją regionu.", "url": "https://www.gov.pl/web/rolnictwo/ser-wedzony-z-mleka-krowiego", "category": "podkarpackie", "sub_category": "Sery i inne produkty mleczne", "phrase": "Ser wędzony z mleka krowiego"}