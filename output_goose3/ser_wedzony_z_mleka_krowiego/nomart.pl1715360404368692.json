{"meta_description": "", "title": "Domowy Ser Wędzony a'la Oscypek - Blog kulinarny", "content": "Domowy ser wędzony przypominający oscypek to naprawdę pyszny wyrób domowy. Procedura jest prosta i nawet początkujący domowy serowar nie powinien mieć problemów jego wykonaniem. Kształt może być dowolny, kulki, cylindry czy krążki. Może też być formowany w wędliniarskiej siatce lub w specjalnych siatkach do wędzenia serów. Ser podpuszczkowy, parzony oraz wędzony. Dobór drewna do wędzenia wpłynie na kolor i aromat. Można ser ten skutecznie wędzić nawet w najprostszych wędzarniach. Ten domowy oscypek mam nadzieję zachęci Was by zrobić kolejny ser . • Mleko krowie niepasteryzowane 6-litrów. (można też użyć sklepowego mleka oznaczonego jako „świeże” Mleko nie musi być pasteryzowane bo dalszy proces obróbki będzie się odbywał w wysokiej temperaturze. W wersji szybszej na początku solimy mleko (tę wersję poniżej opiszę), a w wersji standard po uformowaniu serów należałoby je poddać soleniu kilka godzin w solance 18 % lub z 12 godzin w solance 9 %. Mleko podgrzewamy do 37-38 st C rozpuszczając w nim sól w czasie podgrzewania. Tylko część soli finalnie trawi do ser ponieważ trochę soli zostanie w serwatce i trochę wypłucze się z sera podczas parzenia. Jak mleko osiągnie temperaturę dodajemy do niego rozpuszczoną w 50 ml przegotowanej i ostudzonej wody suchą podpuszczkę w ilości 0,4-0,5 g. Następnie należy delikatnie całość zamieszać i pozostawić pod przykryciem przez okres około 30 minut. Temperatura mleka powinna się utrzymywać na zadanym poziomie, a jeżeli nie jest to możliwe to nie powinna spaść poniżej 32 st. C. Po 30 minutach powinien się wytworzyć jędrny skrzep, który kroimy w kilku płaszczyznach na kostkę 1-2 cm. Pokrojony ser pozostawiamy na 10 minut by zaczęła się izolować serwatka i po upływie tego czasu przystępujemy do jej odbierania. Do tego celu najlepiej wykorzystać sitko, durszlak z drobnymi otworami lub podobnego kształtu serowarską foremkę. W trakcie odbierania serwatki możemy sitkiem(foremką) dociskać ser lub ponownie go pokroić. spowoduje to dodatkowy jej odpływ. Na koniec przekładamy – teraz już ser – do foremki lekko go ubijając i odstawiamy na kilka godzin do 1 doby. Działanie grawitacji spowoduje dalsze separowanie się serwatki. W tym czasie ser należy klika razy w foremce obrócić. Można też ten proces przyśpieszyć okładając na wierzchu sera kilka warstw papierowego ręcznika i dociskanie sera w foremce. Serwatka wsiąka w ręcznik w trakcie tych działać i trzeba co co chwilę wyciskać. Przy takim wspomaganiu czas formowania się sera można ograniczyć do 1-2 godzin. Kolejny etap to parzenie sera. Dzielimy uzyskaną wcześniej bryłę sera na dowolną – pasującą nam ilość części. Zwykle przyjmuje się, że wielkość jednego kawałka powinna się mieścić w złożonych dłoniach wykonawcy, żeby skuteczne mógł nad serem w dalszych etapach pracować. W tym przypadku ser został podzielony na 4 kawałki. Czas na parzenie. Podgrzewamy wodę do temperatury 70-75 st C. Jeżeli słoność sera wymaga zwiększenia to można posolić grzaną wodę. Serki należy umieścić w wodzie. Na początku mogą mieć tendencję do rozpadania więc dobrym pomysłem jest użycie klinków serowarskich. Wkładamy do nich ser i następnie umieszczamy klinki z serem w gorącej wodzie. Po kilku minutach czas na pierwszą operację wyciskana nadmiaru serwatki i uplastyczniania sera. Dłonie dobrze jest zabezpieczyć przed poparzeniem poprzez założenie rękawiczek ocieplających , a następnie na nie należy założyć rękawiczki silikonowe. Ugniatamy ser w serowarskim klinku. Uwaga – gorąca serwatka może strzyknąć w każdą stronę. Po minucie ser ponownie ląduje w gorącej wodzie, a wykonawca zajmuje się kolejnym kawałkiem i tak działa w cyklu od jednego do drugiego ze 3-4 razy. Wtedy można już serki z klinków wyjąc i rozkładać je w różnych częściach garnka. Co się w serkach zmienia ? Stają się coraz bardziej plastyczne. Choć wciąż się rwą to granica ich rozciągliwości wzrasta. Ciągłe ugniatanie wyciska z niech resztki serwatki. Operacja około 10-ciu podgrzań i ugniatań powinna doprowadzić do wyraźnej plastyczności sera co jest sygnałem do końcowego uformowania sera. Tu wybór należy do wykonawcy. W prezentowanym przykładzie serki są poprzez lejek do słoików wtłaczane do siatki wędliniarskie. Są ciepła i plastyczne więc siatka formuje z nich owalne kształty , a sznurki siatki rysują na powierzchni sera estetyczną kratkę. Serki odwieszone na 1-2 godziny w temperaturze pokojowej ostygną i obeschną. Jeżeli mleko nie było solone to teraz byłby czas na umieszczenie serów w solance. W tym przypadku solenie mamy już za sobą więc możemy zacząć przygotowywać się do wędzenia. Każda wędzarnia się nada – nawet ta najprostsza, taka jak poniżej pokazana wędzarnia tzw. balkonowa. Na dno sypiemy nieco czereśniowej zrębki (około 1 szklanki) . Na ruszcie układamy serki i podgrzewamy wędzarnię od spodu. Pożądana temperatura – około 60 st C. Typowy czas 30-40 minut. W wędzarni klasycznej ten proces będzie dłuższy około 3 godzin. Po wędzeniu można już na gorąco rozkoszować się aromatem i smakiem. Znakomite są też na zimo po wystygnięciu.", "url": "https://nomart.pl/wordpress/domowy-ser-wedzony-ala-oscypek/", "category": "podkarpackie", "sub_category": "Sery i inne produkty mleczne", "phrase": "Ser wędzony z mleka krowiego"}