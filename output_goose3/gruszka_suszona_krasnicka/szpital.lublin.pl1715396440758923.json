{"meta_description": "WOJEWÓDZKI SZPITAL SPECJALISTYCZNY\r\nim. Stefana Kardynała Wyszyńskiego\r\nSamodzielny Publiczny Zakład Opieki Zdrowotnej w Lublinie", "title": "Poradnia Żywieniowa", "content": "Odporność na wiosnę Wiosną wielu z nas dotyka syndrom zmęczenia wiosennego. Czujemy się ospali, ciągle zmęczeni, cierpimy na bóle głowy i mięśni, mogą pojawić się skurcze, bóle brzucha i problemy ze snem. Dzieje się tak, ponieważ pogoda zmienia się. Łatwo o przeziębienie, zwłaszcza, że nasze ciała są osłabione po zimie i często borykamy się z niedoborami witamin. Aby utrzymać organizm w dobrej kondycji i uniknąć wiosennego przesilenia oraz przeziębienia powinniśmy przede wszystkim zadbać o zróżnicowaną dietę. Podstawą powinny być warzywa i owoce oraz picie 2 litrów wody dziennie. Aby mieć energię na cały dzień nie możemy zapominać o pożywnym śniadaniu. Komponując posiłki należy zwrócić uwagę na produkty zawierające: Witaminę A - marchew, dynia, pomidory, buraki i papryka czerwona oraz śliwki. – usuwa wolne rodniki, odpowiada za integralność błon komórkowych, chroni nabłonek układu oddechowego przed infekcjami,   Witaminę C - papryka, brukselka, dynia, buraki, marchew, kapusta, pomidory, cytrusy. – dostarczana do organizmu regularnie skraca czas trwania przeziębienia, wzmacnia odporność,   Witaminę D - oleje roślinne, kukurydza, brukselka, ryby i produkty mleczne – wzmacnia odporność i ma pośrednie działanie antybakteryjne. Zimą warto rozważyć jej suplementację,   Magnez - zawarty w bananach, orzech i nasionach roślin strączkowych - pomoże na skurcze mięśni oraz wzmocni układ nerwowy w walce ze stresem, Witaminy z grupy B - zawarte min. w roślinach strączkowych, pestkach i orzechach, produktach pełnoziarnistych, mleku i jego przetworach oraz rybach i mięsie – zwiększają odporność organizmu na infekcje i poprawiają nastrój, oddziałują pozytywnie na układ nerwowy, min. zmniejszając napięcie,   Witaminę E - awokado, oliwa z oliwek, orzechy – antyoksydant, opóźnia procesy starzenia i wspiera odporność, pozytywnie wpływa na stan skóry, Cynk - zawarty w większości warzyw jesiennych, ale bogatym jego źródłem są skorupiaki, ziarna zbóż i mięso, jaja oraz produkty mleczne – niezbędny do prawidłowego działania układu immunologicznego. Zróżnicowana dieta, bogata w składniki mineralne i witaminy wzmocni nie tylko naszą odporność, ale i poprawi samopoczucie. Naszą odporność wzmocni ruch na świeżym powietrzu, który dotlenia mózg, przyczynia się do wydzielania endorfin i poprawia samopoczucie. Hartowanie się jest jak najbardziej wskazane dla zdrowia. W tym celu należy brać zimne prysznice albo naprzemiennie polewać ciało ciepłą i zimną wodą. Odpoczynek to podstawa. - Spożywaj codziennie miód. Jest on polecany nie tylko na wzmocnienie odporności, ale i na problemy z układem krążenia oraz wątrobą. - Olej z czarnuszki - wzmacnia odporność, ale zapobiega także rozwojowi nowotworów. Jego działanie przeciwzapalne porównywane jest do działania aspiryny. Obniża ciśnienie krwi. Zaleca się regularne przyjmowanie nierafinowanego oleju z czarnuszki. - Ruch na świeżym powietrzu. Aktywność fizyczna zawsze jest wskazana. - Jedz dużo warzyw! Możesz przygotowywać z nich ciekawe koktajle warzywne, które są prawdziwą bombą witamin. - Utrzymuj w mieszkaniu stałą temperaturę, najlepiej w okolicach 19-20 stopni. - Zrezygnuj z używek. - Jedz ząbek czosnku dziennie. - Pij czystek - napar z czystka zawiera dużo polifenoli, które mają działanie antyoksydacyjne. - Bardzo ważny dla naszego organizmu jest rytm dnia. Spożywanie posiłków o określonych porach, wieczorny odpoczynek, sen o stałej porze - im bardziej masz wszystko \"poukładane\", tym zdrowiej! Zasada, która pomaga uzyskać balans w życiu: Możesz też stosować się do zasady 3 razy 8 godzin = 24 godziny. Czym są poszczególne „trójki”? • 8 = osiem godzin snu (higiena snu jest bardzo istotna z punktu widzenia Twojej wydajności i efektywności w pracy) Podczas choroby organizm skupia się na opanowaniu infekcji, czyli walce z patogenami i wytwarzanie niezbędnych w tym okresie białych krwinek. Katar, kaszel i gorączka to objawy, które świadczą o tym, że organizm próbuje pozbyć się tego co zbędne. Kichasz i kaszlesz? Masz podwyższoną temperaturę? Twój organizm intensywnie walczy z infekcją – to dobry znak! Ważne, aby dieta wspierała walkę z chorobą, czyli dostarczała wszystkich składników niezbędnych do regeneracji organizmu i była lekkostrawna. Chociaż podczas choroby nie mamy zbyt dużego apatytu warto zmusić się do regularnego jedzenia.  Dekalog odżywiania podczas przeziębienia i grypy  1. W każdym posiłku jedz owoce i/lub warzywa w łatwo przyswajalnej postaci: w tym przypadku lepiej sprawdzą się warzywa gotowane na parze i duszone niż surowe. Owoce spożywamy w formie łatwo przyswajalnej np. w postaci soku, koktajlu lub musu. Szukaj roślin o jak najwyższym potencjale antyoksydacyjnym i wysokiej zawartości witamin. Stawiaj na owoce bogate w witaminę C, która jest szczególnie potrzebna podczas leczenia. Dzika róża, aronia, malina, porzeczka, czarny bez, jagoda goji, cytrusy to naturalne sposoby na uzupełnienie ewentualnych niedoborów – możesz wykorzystać produkty mrożone lub naturalne soki. Koniecznie włącz do diety natkę pietruszki i oraz surową paprykę.  2. Spożywaj lekkostrawne, pełnowartościowe białko np. gotowane lub pieczone w pergaminie ryby, drób, jajka gotowane na miękko lub naturalny nabiał bez dodatku cukru. Weganie mogą oczywiście wykorzystać nasiona dobrze namoczonych strączków.  3. Zwracaj szczególną uwagę na tłuszcze w diecie – równowaga pomiędzy kwasami omega-3 a omega-6 jest szczególnie istotna podczas choroby. Szukaj dobrych źródeł kwasów omega-3, aby złagodzić stan zapalny w organizmie. Świetnie sprawdzą się tłuste ryby morskie, owoce morza, olej z lnu złocistego, nasion konopi czy rzepaku, nasiona chia oraz orzechy włoskie.  4. Grube kasze i ciemne pieczywo teraz możesz zamienić na lekkostrawne węglowodany np. ryż, kasze manną, owsiankę lub gotowany amarantus, kaszę jaglaną, kus-kus Oczywiście jeśli masz ochotę na kasze gryczaną lub kromkę razowca – nic nie stoi na przeszkodzie. Węglowodany to energia do walki z chorobą.  5. Unikaj bardzo ostrych przypraw, które podrażniają nadwyrężone drogi oddechowe - postaw na delikatne, świeże zioła również bogate w antyoksydanty.  6. Pij dużo wody!!! Podczas gorączki tracimy dużo wody, którą trzeba na bieżąco uzupełniać.  7. Odpuść sobie kawę i czarną herbatę – teraz w niczym Ci nie pomogą. Podczas leczenia najlepiej sprawdzą się napary owocowe oraz ziołowe np. z kwiatów rumianku, lipy, owoców czarnego bzu, malin oraz sok z brzozy – wszystkie te składniki działają napotnie. Podczas pocenia się organizm naturalnie obniża temperaturę ciała. Dodatkowo picie naparu z lipy pomaga w odkrztuszaniu i łagodzi stan zapalny. Możesz też pić napar z werbeny, tymianku czy też mięty.  8. Wzbogać swoją dietę o składniki aktywne wspomagające walkę z chorobą. Szczególnie polecam naturalny miód . Miód to naturalny, znany od wieków antybiotyk - ale pamiętaj, że traci on swoje właściwości zdrowotne podczas podgrzewania. Zamiast aspiryny najpierw wypróbuj imbir. Ciepły napar z imbiru łagodzi ból głowy, niweluje mdłości, działa przeciwzapalnie, bakteriostatycznie i bakteriobójczo, a dodatkowo rozgrzewa. Imbiru lepiej jednak nie stosować podczas wysokiej gorączki. Profilaktycznie można stosować shot na bazie imbiru.  1. Cebula i czosnek obowiązkowo! Surowe plasterki czosnku i cebuli działają odkażająco.  2. Jeśli konieczna była antybiotykoterapia, to koniecznie wykorzystaj dobroczynne działanie bakterii fermentacji mlekowej, czyli probiotyki. Kefir, jogurt naturalny oraz mleko acidofilne to naprawdę dobry sposób na odbudowanie naturalnej flory bakteryjnej jelit po antybiotykoterapii. Jeśli nie tolerujesz białka mleka krowiego lub laktozy zastanów się nad suplementacją probiotykami w połączeniu z probiotykiem. Super naturalny antybiotyk – wersja light (dobra dla dzieci) Składniki: • 3 szklanki naturalnego ekologicznego octu jabłkowego – bez konserwantów i dodatków chemii • 3-4 łyżki miodu (na przykład spadziowy, lipowy lub akacjowy) • 1/4 szklanki obranego i posiekanego czosnku polskiego • 1/4 szklanki obranej i posiekanej cebuli • 1/4 szklanki umytego i startego imbiru • 2 łyżki świeżo startego chrzanu (jeśli nie masz chrzanu możesz pominąć ten składnik) • 2 łyżki mielonej kurkumy (może być utarty świeży korzeń) • dwie szczypty czarnego pieprzu Wykonanie: Wszystkie składniki (za wyjątkiem octu) wrzucamy do miksera .Przekładamy do wyparzonego, suchego słoika i uzupełniamy octem Zakręć szczelnie słoik i odstaw w ciemnym, suchym i chłodnym miejscu na 2 tygodnie. Jeśli chcesz korzystać z toniku wcześniej, to możesz zacząć po upływie 48 godzin. Codziennie wstrząsaj słoikiem raz dziennie. Następnie całość przecedź przez gazę, tonik przelej do szklanej butelki lub słoika. Możesz przechowywać w lodówce. Dawkowanie lecznicze: Dla osób dorosłych (tonik jest ostry) w przypadku infekcji, grypy, przeziębienia itd., należy przyjmować 1 łyżkę stołową co kilka godzin – można podawać w kieliszku z wodą, aby nie podrażniał błon śluzowych. W przypadku wrażliwego żołądka można przyjmować z ciepłą wodą, ale nie gorącą rozcieńczać.  Osoby przewlekle chore, które cierpią z powodu problemów z przewodem pokarmowym powinny zachować ostrożność preparat może działać drażniąco. Dawkowanie profilaktyczne: Przyjmować codziennie po 1 łyżce stołowej rano i/lub po południu/ wieczorem (ale nie na noc!). Tonik powinien być rozcieńczony w kieliszku letniej wody. Dawkowanie dla dzieci – tak samo jak dla dorosłych, ale po 1 łyżeczce – tonik powinien być rozcieńczony w kieliszku letniej wody. Dla dzieci podajemy stopniowo, zaczynając od małych dawek, aby zobaczyć jak reaguje organizm! Dla dzieci można podawać tonik rozrobiony w kieliszku wody z miodem lub z sokiem. Składniki: 2 marchewki 2 średnie ziemniaki 1 pietruszka 1 por 6 cebuli 1 czosnek śmietana 12 % masło Przygotowanie: Marchew, ziemniaki, por kroimy na niewielkie kawałki wrzucamy do wody i gotujemy aż będą miękkie. Cebulę i czosnek siekamy i smażymy na patelni na odrobinie masła. Podsmażoną cebulkę dodajemy do bulionu i gotujemy przez kilka minut. Całość doprawiamy wedle uznania, dodajemy trochę śmietany, by nadać jej kremowej konsystencji, blendujemy i gotowe! Rozgrzewająca zupa czosnkowa z dodatkiem sera oraz chrupiącymi grzankami. Składniki • czosnek: 1,5 główki • ziemniaki: 6 szt. • masło: 3 łyżki • liść laurowy: 1 listek • żółty ser: 15 dag • sól jodowana: do smaku • pieprz biały: do smaku • bagietka: 1 szt. Przygotowanie Masło rozgrzewamy na patelni, wrzucamy pokrojone w kostkę ziemniaki, podsmażamy 5 minut, dodając ząbki czosnku. Całość przekładamy do garnka, zalewamy 1 l gorącej wody, dodajemy liść laurowy, sól, biały pieprz. Gotujemy ok. 30 minut, a następnie wyjmujemy liść laurowy i miksujemy zupę. Jak podawać: Podajemy gorącą, posypaną żółtym serem z dodatkiem grzanki (kromki bagietki natrzeć rozgniecionym ząbkiem czosnku i podsmażyć z obu stron na patelni, na łyżce masła). Wzmacniamy odporność naturalnymi składnikami - cytryna, imbir i miód to nasi najlepsi sojusznicy w walce z przeziębieniem. Składniki: • pół filiżanki ciepłej wody • 0,5 cm korzenia imbiru • 0,5 cm korzenia kurkumy ( lub szczypta mielonej • 2 łyżki soku z cytryny • 2 ziarenka soli himalajskiej • łyżeczka miodu • szczypta czarnego pieprzu Szot z imbiru i cytryny Składniki: • 2 cytryny • kawałek imbiru mający 4-5 cm • naturalny miód • kawałek laski cynamonu lub sproszkowany cynamon • odrobina pieprzu Cayenne Cytryny wyszorować, sparzyć wrzątkiem i pokroić na plasterki lub na mniejsze kawałki. Pamiętaj, aby nie usuwać skórki! Imbir należy obrać i pokroić na mniejsze kawałki lub zetrzeć na tarce. Na dnie słoika ułóż cytrynę, posyp 1/2 łyżeczki imbiru i oprósz delikatnie cynamonem oraz pieprzem Cayenne. Powstałą warstwę zalej miodem i układaj kolejną warstwę. Czynność powtarzaj tak długo aż słoik się nie zapełni. Powstałą miksturę odstaw na godzinę w ciepłe miejsce do przegryzienia. Po tym czasie wymieszaj całość i odstaw do lodówki. Na następny dzień syrop jest gotowy do użycia. Możesz go pić na szoty. Czyli na kieliszki ok 30-50 ml. Doskonale rozgrzeje organizm, wzmocni odporność. Papryka zmniejsza apetyt, przyspiesza spalanie tłuszczu. Odmładza, poprawia nastrój. Różni się właściwościami w zależności od koloru. Każda jest jednak zdrowa. Postaw na paprykę, niekoniecznie w proszku. Warzywo, które kusi swoim smakiem, zdobi potrawy, wzmacnia siły witalne oraz poprawia libido. Papryka to nie tylko przyprawa, ale także afrodyzjak. Kaloryczność 100 g papryki czerwonej wynosi około 40 kalorii, podobnie jak zielonej, a żółtej - 20 kalorii. Papryka ma tyle witaminy C, że słynna cytryna nawet się z nią mierzyć nie może. Co więcej, podczas obróbki termicznej traci jej mniej, niż inne warzywa czy owoce, gdyż szybko osiąga miękkość, więc \"męczymy\" ją krócej. Mitem jest jednak opinia, że tylko papryka wcale nie traci swoich właściwości podczas gotowania czy pieczenia. Straty są jednak niewielkie. C to nie wszystko W każdej świeżej papryce jest sporo witamin z grupy B i witaminy C oraz związków mineralnych: wapnia, potasu, żelaza czy magnezu. Zatem warzywo to wpływa pozytywnie na nasze ogólne samopoczucie, kondycję układu nerwowego, a nawet kości i mięśni. Reguluje ciśnienie krwi, chroni przy tym przed przedwczesnym zwapnieniem naczyń krwionośnych. Ponieważ ma też sporo błonnika (ok. 2 g w 100 g), sprząta w jelitach i ułatwia pracę układu pokarmowego. Działa moczopędnie, chociaż niezbyt mocno, co przyspiesza dodatkowo proces oczyszczania organizmu. Papryka: kolor ma znaczenie Papryka czerwona troszczy się o wzrok i skórę. Dostarczy mnóstwo beta-karotenu, czyli prowitaminy A. Już 100 g papryki powinno zaspokoić ok. 70% zapotrzebowania człowieka na wit. A. Zapewni nam więc piękną cerę, o zdrowym odcieniu. Wsparta przez wit. C (tej w czerwonej papryce jest zwykle najwięcej) zwolni proces powstawania zmarszczek. Ponieważ zawiera również rutynę, jest nieoceniona, gdy masz kruche naczynka krwionośne. Papryka zielona obfituje w kwas foliowy (jeden strąk pokrywa ok. 25% dziennego zapotrzebowania na tę witaminę), zatem polecana jest głównie kobietom planującym dziecko i ciężarnym (ze względu na wpływ kwasu foliowego na rozwój cewy nerwowej u płodu), ale także wszystkim tym, którym zależy na dobrym nastroju oraz poprawie parametrów krwi (wpływa bowiem pozytywnie na układ nerwowy i działa krwiotwórczo). Papryka zielona, podobnie jak pomidory, jest także dobrym źródłem witamy E, zwanej witaminą młodości i seksapilu. Papryka żółta także dostarczy witaminę E, jednak kochamy ją nie za to przede wszystkim. Jest ceniona jako źródło luteiny i zeaksantyny (przeciwutleniacz, należący do barwników karetonoidów), które potrafią unieszkodliwić wolne rodniki w siatkówce oka, a nam zapewnić dobre widzenie. Smak też ma znaczenie. Ostre papryki są polecane przede wszystkim tym, którzy się odchudzają, gdyż hamują łaknienie. Powinna być stałym składnikiem diety odchudzającej dla mężczyzny. Jalapeno, chili cz habanero zawierają alkaloid kapsaicynę. Kiedyś uważano, że może mieć ona znaczący wpływ na łaknienie, a także tempo spalania kalorii, dopiero w ilościach nieznośnych dla ludzkiego podniebienia. Amerykańskie badania dowiodły jednak, że nawet niewielka ilość kapsaicyny może pomóc w odchudzaniu Komu nie służy? Paprykę z diety powinny wyłączyć osoby, którym dokucza reumatyzm (warzywa psiankowate, do których należy min. papryka nie pomagają na stawy) oraz te z chorobami jelit i żołądka. Kanapkowa pasta z papryki Składniki: • 3 małe cebulki, • 3-4 ząbki czosnku, • 1 duża papryka czerwona, • 6 kawałków suszonych pomidorów, • zioła i przyprawy: natka pietruszki (dużo!), 6 listków świeżej bazylii, wybrane (czyt. ulubione zioła lub mieszanka ziół), sól himalajska lub morska, • oliwa z oliwek (dużo!) Przygotowanie: Z papryki usuwamy gniazdo nasienne, kroimy ją (na 4-6 części). Cebulę obieramy i kroimy w ćwiartki. Czosnek obieramy. Wszystkie warzywa układamy na papierze do pieczenia. Pieczemy w temperaturze 150-180 stopni przez jakieś 20-30 minut. Ważne, żeby się delikatnie podpiekły, ale nie spaliły. Warzywa, suszone pomidory, zioła i przyprawy oraz oliwę blendujemy. Ile oliwy? Tyle ile chcecie! :-) Wszystko zależy od tego, jaki poziom płynności ma mieć Wasza pasta. Hummus z pieczoną papryką Składniki: • 1 szklanka ciecierzycy (po ugotowaniu ok. 2-2,5 szklanki), • 2 papryki czerwone, • sok wyciśnięty z połowy cytryny, • 3 ząbki czosnku, • 2 łyżki tahiny/ tahini/ pasty sezamowej (czystej bez żadnych dodatków), • sól himalajska lub morska i zioła (wybrane; ja zastosowałam „posypkę do kanapek”, w której znalazły się min.: pietruszka, koperek, czosnek niedźwiedzi, owoce rokitnika, pokrzywa itp.), • odrobina syropu klonowego, • woda wymieszana z niewielką ilością oliwy (razem ok. 0,5 szklanki) Przygotowanie: Ciecierzycę moczymy najlepiej przez całą noc. Wodę odlewamy, przepłukujemy ziarno i gotujemy do miękkości. Z papryki usuwamy gniazdo nasienne, kroimy i pieczemy w piekarniku przez ok. 45 min. w temp. ok. 150 stopni. Studzimy. Przystępujemy do blendowania/ miksowania. Zaczynamy od tych bardziej płynnych i miękkich składników. Chodzi zatem o wszystko oprócz cieciorki. Kiedy stworzymy już ten jakże aromatyczny sos dodajemy stopniowo cieciorkę. 0,5 szklanki, a następnie miksujemy, a później kolejne pół szklanki. Stopniowo: od najniższych do nieco większych obrotów. Staramy się zmiksować wszystko na gładką masę, a więc jeśli nie mamy ekstra maszyny to może to potrwać kilka dobrych minut. Podajemy z chlebem, surowymi warzywami (np. słupki marchewki, selera, pietruszki), bądź jako dodatek do krakersów, czy innych słonych wypieków. Leczo z papryką Składniki: • 1 szklanka suchej ciecierzycy, • 2 cebule, • 1 bakłażan (mój ważył ponad pół kg), • 1 cukinia (równie ciężka, co bakłażan; • 2 czerwone papryki, • 3 pomidory, • 6 małych ząbków czosnku, • zioła i przyprawy: domowa kostka warzywna lub susz warzywny, majeranek, przyprawa z suszonymi pomidorami, czerwona czubrzyca, papryka (wędzona – byłoby idealnie), natka pietruszki, sól, • oliwa z oliwek Przygotowanie: Ciecierzycę namoczyć przez noc i ugotować do miękkości. Cebule obrać, pokroić i poddusić na odrobinie oliwy wymieszanej z wodą. Pokroić w kostkę bakłażana, dorzucić go do cebuli i posolić. Dusić. Zalać wrzątkiem pomidory. Po kilku minutach schłodzić i obrać. Pokroić w kostkę pomidory, paprykę i cukinię. Dorzucić do cebuli i bakłażana. Dorzucić zioła i przyprawy, a następnie przemieszać i dusić dalej do miękkości. Obrać i zgnieść czosnek, dodać do warzyw razem z ugotowaną ciecierzycą i dusić jeszcze chwilę. Na koniec dodać drobno posiekaną natkę pietruszki. Składniki • 4 papryki • 350 g mielonego mięsa • 2 łyżki oliwy • 1 cebula • 2 ząbki czosnku • 2 łyżki posiekanej natki • 100 g (1 woreczek) ryżu • 1 jajko • 2 łyżki koncentratu pomidorowego • 100 g żółtego sera • 1 pomidor Przyprawy • 1/2 łyżeczki tymianku • po 1 łyżeczce słodkiej papryki i kurkumy • 2 łyżeczki oregano Przygotowanie • Ryż ugotować do miękkości w osolonej wodzie, ok. 10 - 15 minut lub zgodnie z instrukcją na opakowaniu. • Na patelni na oliwie zeszklić pokrojoną cebulę, dodać starty czosnek, po chwili włożyć zmielone mięso i dokładnie obsmażyć. Jeśli mielimy sami mięso najlepiej zmielić je od razu z surową cebulą, natką i czosnkiem, całość wyłożyć na patelnię i dokładnie obsmażyć. • Mięso doprawić solą (ok. 2/3 łyżeczki), pieprzem, dodać przyprawy: tymianek, czerwoną paprykę i kurkumę oraz połowę suszonego oregano. Dodać koncentrat pomidorowy oraz natkę, smażyć przez ok. 2 minuty. • Dodać odcedzony ryż, wymieszać i podgrzewać przez ok. minutę. Odstawić z ognia. Po lekkim przestudzeniu dodać jajko i wymieszać. • Piekarnik nagrzać do 200 stopni C. Papryki przekroić na połówki (postawić pionowo na desce i przekroić pionowo). Usunąć nasiona. Wnętrze doprawić solą, pieprzem, skropić oliwą i ułożyć w naczyniu żaroodpornym. • Wypełnić farszem, na wierzchu położyć plasterek pomidora, doprawić solą i resztą suszonego oregano. Wstawić do piekarnika, do naczynia wlać ok. 1/2 szklanki wody i piec przez 35 minut. • Na każdej papryce położyć plasterek sera lub starty ser i zapiekać jeszcze przez ok. 5 - 10 minut, aż ser będzie roztopiony lub również zrumieniony. ZUPA KREM Z PAPRYKI • 4 czerwone papryki • 1 cebula • 4 ząbki czosnku • 1 łyżka masła • 750ml wywaru mięsnego lub warzywnego • 100ml słodkiej śmietany 30% • sól, pieprz Sposób przygotowania:  1. Paprykę oczyścić, umyć i pokroić w kostkę.  2. Cebulę obrać i pokroić w kostkę.  3. Czosnek obrać i poszatkować drobno.  4. Masło roztopić w dużym garnku. Dodać paprykę, cebulę i czosnek i smażyć ok. 10 minut, aż warzywa będą miękkie.  5. Dodać wywar i gotować 30 minut, pod przykryciem, na małym ogniu.  6. Po tym czasie zupę zmiksować blenderem na krem.  7. Zupę przetrzeć przez sitko i z powrotem przelać do garnka. Dodać śmietanę, doprawić solą i pieprzem i gotować jeszcze 5 minut. Nowalijki kojarzą się z wiosną – zielony szczypiorek, chrupiąca rzodkiewka i listek sałaty na kanapce są pierwszymi oznakami wiosny w kuchni. Znudzenie kapustą czy buraczkami zazwyczaj następuje wraz z końcem zimy, a świeże warzywa zachęcają kolorami i zapachem. Pojawiają się jednak głosy, że nowalijek w ogóle nie powinno się jeść, bo są hodowane na nawozach i nie posiadają wartości odżywczych. Dietetycy zgodnie oświadczają, że nowalijki mogą być urozmaiceniem i kolorowym dodatkiem do diety, nie należy jednak traktować ich jako głównego składnika posiłków. Warzywa powinny pachnieć świeżością, a nie kartonem lub innym opakowaniem. Wybieraj warzywa z gospodarstw ekologicznych, z odpowiednim certyfikatem.   Rzodkiewki  Najlepsze będą rzodkiewki średniej wielkości – przerośnięte świadczą o tym, że uprawiane były na mocno nawożonej ziemi. Skórka dobrej rzodkiewki powinna być jędrna i bez przebarwień. Zwróć uwagę na kolor liści – jeśli są zżółknięte to także znak, że warzywo rosło na ziemi z dużą ilością nawozów. Kupuj sałatę bez przebarwień  Najwięcej szkodliwych dla zdrowia azotanów gromadzi się w liściach z wierzchu i tych najmłodszych, w środku główki. Wybierając sałatę zwracaj uwagę na wygląd liści – jeśli mają plamki, odbarwienia i nie są jędrne, to nie powinnaś jej kupować.   Najlepszy szczypiorek  Podobnie jak przy wyborze rzodkiewki czy sałaty – szczypiorek musi być zielony, sprężysty i bez przebarwień. Jeśli wybierasz szczypior z cebulą, upewnij się, że cebula nie jest miękka, spleśniała albo nie ma śladów gnicia.   Kto nie powinien jeść nowalijek?  Nowalijek nie poleca się: • Alergikom, • Cierpiącym na wrzody żołądka, • Chorującym na zespół jelita nadwrażliwego, • Dzieci poniżej 3 roku życia (ich układ pokarmowy jest niedojrzały i funkcjonuje inaczej niż u dorosłych, dlatego nowalijki mogą wywołać ból brzucha lub wysypkę).  Dieta Daniela, znana także jako post Daniela, to dieta odchudzająca, oczyszczająca, a także lecznicza, która bazuje na wybranych warzywach i owocach. Jest ona inspirowana postacią Daniela - młodzieńca, który dorastał na dworze Nabuchodonozora II. Daniel odmawiał spożywania wina, mięsa i innych królewskich potraw. Jadł tylko jarzyny i pił wodę, dzięki czemu wyrósł na silnego i zdrowego mężczyznę, który dożył 100 lat. Dieta warzywno-owocowa wskazana jest dla osób zdrowych w celach profilaktycznych oraz dla tych zmagających się z wieloma dolegliwościami, m.in. nadwagą lub, otyłością, alergią skórną czy pokarmową, astmą, a także kamicą nerkową czy wrzodami żołądka. Dieta Daniela jest 40-dniową (tyle maksymalnie powinna trwać) kontrolowaną półgłodówką, w trakcie której dzienna dawka energetyczna posiłków nie powinna przekraczać 600 kcal. Jak przekonują twórcy diety, taki \"post\" sprawia, że zostaje włączone zastępcze odżywianie wewnętrzne - tzw. drugi program energetyczny. Pobudzony organizm w pierwszej kolejności zaczyna usuwać tkankę tłuszczową, co powoduje chudnięcie, a potem chore, zniszczone tkanki, toksyny i metale ciężkie. W jadłospisie diety Daniela dozwolone są niskokaloryczne warzywa i owoce, które zawierają śladowe ilości białek i węglowodanów. Można je spożywać w każdej postaci. Do przyprawiania potraw można stosować chrzanu, majeranku czy kminku i innych świeżych ziół. Uzupełnieniem, diety są woda niegazowana bogata w minerały, herbata owocowa i ziołowa oraz soki rozcieńczone wodą. Będąc na diecie Daniela, należy unikać spożywania mięsa, chleba, mleka, tłuszczu w każdej postaci, zbóż, słodyczy i kaloryczniejszych owoców (winogrona, banany). Z jadłospisu należy wykreślić także bogate w białko rośliny strączkowe i ziemniaki. Produkty te uruchamiają bowiem odżywianie zewnętrzne, czego konsekwencją jest przerywanie mechanizmów samooczyszczających i uczucie głodu. Z diety powinny zrezygnować osoby zmagające się z cukrzycą (typ I), nadczynnością tarczycy, gruźlicą, niedoczynnością nadnerczy, nowotworami, po przeszczepie narządów, ostrą porfirią, depresją, zaawansowaną niewydolnością serca, nerek i wątroby, a także kobiety w ciąży i karmiące piersią oraz dzieci przed okresem dojrzewania. Dieta Daniela, stosowana nie dłużej niż 7 dni, z pewnością przyczyniłaby się do poprawy stanu zdrowia, bez powstania niedoborów składników odżywczych. Jednak trwa max. 40 dni. Jeśli w tym czasie osoba odchudzająca się nie zadba o suplementację witamin i składników mineralnych, które pochodzą z produktów mlecznych czy mięsa (m.in. wapnia i witamin z grupy B), może dojść do ich niedoboru. Zagrożeniem jest także nadmiar błonnika w diecie, który może spowodować biegunki. Osoby, które zdecydują się na tę formę oczyszczania organizmu, powinny odpowiednio wcześniej przygotować do niej organizm. Na kilka dni przed jej wprowadzeniem należy m.in. rezygnować z mięsa i ciężkich potraw. W przeciwnym razie skutki będą odwrotne od zamierzonych. Śniadanie:  Zakwas buraczany  Koktajl z jarmużu, jabłka, soku z cytryny i wody  Surówka ze szpinaku, pomidorków koktajlowych, szczypiorku  Starte pieczone buraki z papryką czerwoną, szczypiorkiem i kiełkami rzodkiewki Obiad:  Surówka z kapusty pekińskiej z marchewką, koperkiem, natką  Krem jarzynowy   Pieczony kalafior z natką pietruszki  ½ grejpfruta Kolacja:  Sałata rzymska ze świeżym ogórkiem, szczypiorkiem i koperkiem  Kiszona czerwona kapusta z marchewką  Leczo z papryką i cukinią Śniadanie:  Zakwas buraczany  Koktajl szpinakowo-jabłkowo-selerowy   Marchewka pokrojona w cienkie plasterki z cząstkami pomarańczy i świeżą kolendrą Obiad:  Surówka z jarmużem, marchewką, rzodkiewką, szczypiorkiem i jabłkiem  Zupa ogórkowa z koperkiem  Duszona czerwona kapusta z suszonymi pomidorami i natką pietruszki Kolacja:  Surówka z surowego brokuła z pomidorami, szczypiorkiem i kiszonym ogórkiem  Frytki z marchewki z sosem pomidorowym Śniadanie:  Zakwas buraczany  Sok z natki pietruszki, rukoli, jabłka, kiwi i imbiru  Świeży koper włoski (fenkuł) z cząstkami pomarańczy  Cukinia duszona z cebulą, szpinakiem i tymiankiem Obiad:  Surówka z sałaty masłowej, pora, jabłka, kiszonych ogórków  Bulion warzywny z makaronem z marchewki i selera z natką pietruszki  Marchewka duszona z pietruszką, cebulą, czosnkiem, selerem naciowym z posypką z natki pietruszki, skórki z cytryny i czosnku Kolacja:  Surówka z czerwonej kapusty, papryki, ogórka, szczypiorku, selera naciowego, jabłka i natki pietruszki  Kiszone ogórki ze startymi pieczonymi burakami i cebulką  Brokuły, kalafior i marchewka gotowane na parze z kiełkami lucerny i szczypiorkiem Śniadanie:  Zakwas buraczany  Koktajl z kapusty bok choy, kiwi, ogórka i pomarańczy  Ryż z kalafiora z ogórkiem, pomidorkami, rzodkiewką, szczypiorkiem i selerem naciowym   Pieczona papryka ze świeżą kolendrą Obiad:  Krem brokułowy z kiełkami brokuła  Makaron z cukinii z salsą pomidorowo-bazyliową Kolacja:  Buraki faszerowane warzywami (papryka, pomidory, marchewka, cebula, czosnek, świeża kolendra, natka pietruszki)  Kapusta biała z marchewką, kalarepą, szczypiorkiem, koperkiem  Kiszona kapusta z marchewką i jabłkiem Śniadanie:  Zakwas buraczany  Koktajl z bazylii, papryki i jabłka   Sałata rzymska z cząstkami czerwonego grejpfruta i melonem Obiad:  Sałata lodowa z kiszonym ogórkiem,porem ,jabłkiem i koperkiem  Kapuśniak z warzywami korzeniowymi  Leczo z dynią Kolacja:  Duszona biała kapusta z cebulą i koperkiem  Mix sałat z pomidorami, świeżym ogórkiem, i żółtą papryką, z szczypiorkiem i kiełkami jarmużu  Kiszone ogórki z kiełkami pora i kalarepą Śniadanie:  Zakwas buraczany  Sok z natki pietruszki, brokułów i pomarańczy i jabłka  Sałatka z cykorii, jabłka i roszponki  Buraczki duszone na ciepło Kolacja:  Sałatka z sałatą rzymską, rukolą, z makaronem z surowej dyni, cząstkami pomarańczy, sok z cytryny, sól  Purée z kalafiora z koperkiem  Frytki z selera z sosem pomidorowym Śniadanie:  Zakwas buraczany  Sok z jarmużu, natki, selera naciowego, jabłka, imbiru i cytryny  Pieczone jabłko z cynamonem Obiad:  Ogórki małosolne ze szczypiorkiem i rukwią wodną  Zupa cebulowa z majerankiem  Gołąbki z kapusty włoskiej z farszem z kalafiorowego ryżu, podduszonej cebuli, marchewki, selera, suszonych pomidorów i natki pietruszki  Blanszowana marchewka w plasterkach z czosnkiem, miętą i octem winnym Kolacja:  Kapusta pekińska z pomidorami, rzodkiewką, szczypiorkiem, sok z cytryny, sól  Kiszona czerwona kapusta z natką pietruszki  Grillowana cukinia z czosnkiem i tymiankiem Wyczekujemy z niecierpliwością świątecznych dni, które są okazją do spotkań z bliskimi i wspólnego biesiadowania. Zadbaj o to aby wielkanocne smakołyki i skutki przejedzenia nie odebrały Ci energii do życia i dobrego nastroju. W tym roku zafunduj swojej rodzinie zdrowe święta! Wielkanocne śniadanie niech będzie obfite, ale bogate w wiosenne warzywa. Jak tradycja nakazuje jaja muszą pojawić się na naszych stołach, staraj się jednak ograniczyć do 2-3 jaj, aby nie dostarczyć organizmowi zbyt dużej dawki cholesterolu. Wysokokaloryczny majonez zastąp sosami sporządzonymi na bazie jogurtu lub chudego twarożkua także chrzanem i ćwikłą. W ciągu dnia udaj się na długi rodzinny spacer lub wspólny jogging po parku lub lesie. Czas spędzony w ten sposób będzie na pewno radosny, a Ty będziesz czuł satysfakcję zamiast wyrzutów sumienia z przejedzenia. W ciągu świąt stół w Twoim domu niech będzie zastawiony owocami a nie ciastem. Lepiej żeby swoim wyglądem kusiło Cię jabłko pieczone z cynamonem, gruszka czy też zapiekany banan z gorzką czekoladą, galaretka z owocami aniżeli kaloryczne placki. Pamiętaj by każdemu posiłkowi towarzyszyła porcja niskokalorycznych warzyw, dostarczą Ci one dużo witamin, minerałów i błonnika, który zapewni uczucie sytości Jedz powoli i dobrze przeżuwaj, w ten sposób ułatwisz sobie trawienie. Nie zapominaj też o napojach bez kalorii – woda i herbaty ziołowe lub owocowe usprawnią perystaltykę jelit i poprawią uczucie sytości! Wypróbuj naszych przepisów , które na pewno zachwycą Twoich gości lekkością i aromatem.    Awokado faszerowane łososiem z twarożkiem Skład: 2 awokado, 100g wędzonego łososia, 150g serka Turek Figura (lub inny chudy twarożek), łyżeczka soku z cytryny, szczypiorek, sól, pieprz. Awokado przekroić wzdłuż na połowę, wyjąć pestkę i łyżką wydrążyć miąższ tak żeby nie uszkodzić łupiny. Rozdrobniony miąższ wymieszać z pokrojonym łososiem, serkiem, sokiem z cytryny i połową szczypiorku, przyprawić. Łupinki wypełnić masą, wierch udekorować szczypiorkiem. Porcja (½ awokado): 160 kcal   Rolada z brokułami Skład: 1 duży brokuł - ok. 300g, 4 jajka, 2 łyżeczki oliwy z oliwek, 2 łyżki mąki (może być razowa), 200ml chudego mleka, sól, pieprz. Na sos: 400g pomidorów, 2 cebule, 2 ząbki czosnku, 2 łyżeczki oliwy z oliwek,bazylia, sól, pieprz. 50g startej mozzarelli. Brokuły gotować 5 min., posiekać, z oliwy i mąki zrobić zasmażkę, dodać mleko, gotować 4 minuty, przestudzić, wbić żółtka, dodać brokuły i pianę z 4 białek, przyprawić. Rozsmarować na blasze wyłożonej pergaminem, upiec. Cebulę udusić z pomidorami na oliwie, odparować, zmiksować, przyprawić. Ciasto posmarować sosem, zwinąć w roladę, posypać serem i zapiekać 5 min. Przepis na 10 porcji, 1 porcja: 100kcal.   Pasztet z warzywami Skład: ½ kg wołowiny, ½ kg wieprzowiny chudej, 1 grahamka, 2 jajka, strąk czerwonej papryki, puszka fasolki szparagowej, pół słoiczka marynowanych cebulek, sól, pieprz, rozmaryn, ½ szklanki tartej bułki (najlepiej grahamki). Mięsa ugotować z przyprawami, zemleć, wymieszać z jajkami, dodać namoczoną grahamkę (odcisnąć), przyprawić. Połączyć z pokrojoną papryką, fasolką i cebulkami. włożyć masę do podłużnej foremki wyłożonej pergaminem, piec ok. 1,5 godziny w temperaturze 190 stopni C. Plaster pasztetu (50g): 55kcal.   Żurek z jajkiem Zakwas na żur – 1 ½ szklanki, włoszczyzna: marchew, pietruszka, seler, por, listek laurowy, ziele angielskie, suszony grzybek, jogurt naturalny (100g), majeranek, sól, pieprz, 4 jajka. Warzywa zalać 1 ½ litra wody, zagotować, dodać przyprawy, gotować na małym ogniu, gdy warzywa będą miękkie wlać zakwas, zagotować, doprawić, zabielić jogurtem, do każdej porcji dodać jajko podzielone na ćwiartki. Przepis na 8 porcji, 1 porcja: ok. 150kcal   Rolada z cielęciny z bakaliami 1,5 kg cielęciny, sól, pieprz, 10 dag suszonych śliwek, 10 dag rodzynek, 5 dag orzechów włoskich, 2 łyżki masła. Cielęcinę opłucz, dokładnie osusz papierowymi ręcznikami, natrzyj solą i pieprzem. Zawiń w folię, pozostaw na noc w chłodnym miejscu. Śliwki i rodzynki sparz, osącz na sicie. Ostrym nożem przekrój mięso tak, aby powstał duży, płaski płat. Na jego środku ułóż osączone śliwki, rodzynki i orzeszki. Zwiń mięso w roladę, dokładnie obwiąż nicią. Obsmaż mięso na maśle ze wszystkich stron. Następnie przełóż je do formy, podlej kilkoma łyżkami wody. Piecz ok. 1,5 godz. w temp. 170C. Często podlewaj sosem spod pieczeni. Podawaj w plastrach. Przepis na 8 porcji, 1 porcja: 120kcal Przesilenie wiosenne sprawia, że nie masz siły na nic. Odczuwasz wieczne zmęczenie i brak chęci do życia, masz problemy z koncentracją, ciągle chce ci się spać. Organizm po zimie potrzebuje dużej ilości witamin, składników mineralnych i przeciwutleniaczy, jak również błonnika. Brak słońca utrudnia dostęp do niektórych warzyw, a smak pomidorów, ogórków czy sałaty odbiega od tego jakim możesz cieszyć się latem. Jeżeli chcesz wzbogacić swoją dietę to warto sięgnąć po kiełki. Są bardzo zdrowe – mają przecież wszystko co niezbędne kiełkującym warzywom. Są w nich witaminy z grupy B, witaminy C ,D, E, K , mikroelementy a nawet błonnik. Smaczne, chrupiące i optymistycznie zielone kiełki efektownie prezentują się nie tylko na zwykłych kanapkach – świetnie sprawdzają się także jako dodatek do sałatek, past a nawet dań obiadowych.   Szczególnie teraz na wiosnę, gdy nasze organizmy są osłabione, kiełki będą działać jak zastrzyk energii życiowej a dzięki zawartej w nich dużej ilości witaminy C, która wzmacnia odporność, możemy uniknąć wiosennej infekcji. Kiełki są łatwo trawione i przyswajane przez ludzki organizm, posiadają dużą wartość odżywczą, a przy tym są niskokaloryczne. Zawarte w kiełkach flawonoidy pobudzają w wątrobie wydzielanie żółci niezbędnej do sprawnego trawienia, zwłaszcza tłuszczów. W związku z tym powinny też stanowić jeden ze składników diety osób odchudzających się. Kiełki są również bogatym źródłem magnezu i potasu, które mają ogromny wpływ na nasz nastrój i dobrą formę.    Trzydniowe kiełki brokułów zawierają likwidujące wolne rodniki sulforafany stosowane w profilaktyce nowotworów. Kiełki rzeżuchy regulują pozom cukru i pobudzają przemianę materii. Okienny parapet wykorzystaj na uprawę natki pietruszki i kiełków – najlepiej z nasion rzodkiewki, lucerny, rzeżuchy, pszenicy, słonecznika.   Przepisy:    Sałatka z rzeżuchą Składniki: 1 sałata, 4 jajka, 1 czerwona papryka, 1 żółta papryka, 2 pomidory, pęczek rzodkiewki, garść rzeżuchy, natka pietruszki, 2 łyżki oliwy z oliwek, sól, sok z cytryny. Przyrządzanie: Sałatę opłukać, oddzielić liście i je wysuszyć. Jajka ugotować na twardo i obrać ze skorupki (gotowanie ich w osolonej wodzie spowoduje łatwe oddzielenie skorupki), następnie pokroić na cząstki. Paprykę opłukać, osączyć, pokroić na paski. Pomidory i rzodkiewkę staranni umyć, pokroić, wymieszać z sałatą i rzeżuchą. Trzepaczką połączyć w naczyniu oliwę z sokiem z cytryny, posolić i polać tym sałatkę. Posypać resztą rzeżuchy i natką pietruszki.   Wiosenna sałatka z rzodkiewką, fetą i sezamem Składniki: ok. 200 g ciemnego makaronu, ugotowanego al dente, 5 różyczek brokuła, obgotowanych, pęczek rzodkiewki z liśćmi, umyte, rzodkiewki pokrojone w połówki, 1 pomidor, pokrojony w ćwiartki, ok. 70 g sera feta 12%, pokrojony w kostkę, 1 1/2 łyżki sezamu dressing: 1/4 szkl oliwy z oliwek, 3 łyżki wody, 1 ząbek czosnku, zmiażdżony, 1 łyżeczka ziół prowansalskich, sól Przyrządzanie: Wymieszaj wszystkie składniki w dużej misce. Upraż sezam na suchej patelni, aż lekko zbrązowieje. Podawaj posypane sezamem i wymieszane z dressingiem.    Sałatka z kiełkami słonecznika Składniki: 1 żółta papryka, 2 garście rukoli, garść kiełków słonecznika, 1/3 szklanki pestek słonecznika. Sos: 1 łyżka posiekanej pietruszki, 1 łyżka posiekanego kopru, ½ cebulki, 3 łyżki oliwy z oliwek, 1 łyżka octu balsamicznego, odrobina cukru do smaku, sól, pieprz Przyrządzanie: Paprykę umyj i pokrój w kostkę. Rukolę i kiełki popłucz pod wodą i osusz. rukole i kiełki ułóż na talerzach, dodaj paprykę i posyp pestkami słonecznika ( pestki słonecznika można podsmażyć ok. 3 min na patelni) Przygotuj sos: ocet wymieszaj z oliwą, cebulką obierz i pokrój w bardzo drobną kostkę. Koperek i pietruszkę drobno posiekaj i dodaj do sosu, dopraw solą, cukrem i pieprzem. Wszystkie składniki dokładnie wymieszaj. DIETA na JESIEŃ ma rozgrzać i wzmocnić odporność Dieta na jesień wprowadza zmianę dekoracji na talerzu. Kolorowe, ciepłe zupy i gotowane warzywa zastępują surówki. Pikantne, korzenne, aksamitne - zupy jesienne to najlepszy sposób na rozgrzanie się od środka. Zupy warzywne i rosoły dostarczają energii oraz ciepła pozostającego w nas dłużej niż najgorętsza nawet herbata. W diecie na jesień warto przygotowywać zupy z warzyw korzeniowych: pora, cebuli, buraków lub ich mieszanki w naszej lubianej zupie jarzynowej - wtedy dołączamy do nich jeszcze marchew, pietruszkę i selera. Bardzo dobrym dodatkiem do zup jest fasola i soczewica. Ta ostatnia (zwłaszcza delikatna czerwona) świetnie sprawdza się jako zagęstnik. Bo z mąki dodawanej do zupy rezygnujemy. Wspaniałą rozgrzewającą jesienną zupą jest dyniowa z dodatkiem imbiru. Można też, wzorem chińskiej kuchni pięciu przemian przygotować zupę mocy - czyli energetyczny rosół na drobiu i cielęcinie, gotowany 4-6 godzin. Jesienią zapomnij o kanapkach lub ogranicz takie śniadania do jednego w tygodniu. Także musli z jogurtem na zimno nie jest najlepszą propozycją. Jesienią znacznie sensowniej jest zjeść rano jajecznicę ( niekoniecznie na bekonie, lepiej zrobić ją na patelni do smażenia bez tłuszczu). To propozycja diety na jesień dla tradycjonalistów. Osoby bardziej skłonne do eksperymentów mogą przyrządzać sobie śniadaniowe zupy, np. z płatków owsianych lub mieszanki płatków z dodatkiem suszonych owoców i rozgrzewających przypraw: imbiru, cynamonu i goździków, ze szczyptą chili dla zaostrzenia smaku, można przygotować omlet z warzywami. Jeśli mimo zmiany diety na jesienną ciągnie cię bardzo do słodyczy, możesz na śniadanie przygotowywać sobie porcje ciepłej kaszy jaglanej z duszonymi jabłkami, rodzynkami, odrobiną orzechów lub migdałów i rozgrzewającymi przyprawami. Kasza jaglana zawiera cenne witaminy B i E oraz minerały, jest zasadotwórcza i nie zawiera glutenu. Ma lekko słodki smak i łagodzi głód na słodycze. Posiłki, które zjadasz jesienią powinny dostarczać nam składników utrzymujących w pełnej sprawności nasz układ immunologiczny. Aż 80 proc. komórek odpowiedzialnych za tzw. odpowiedź immunologiczną organizmu znajduje się w jelitach. Tam więc należy dostarczać dostawy witamin i minerałów. W diecie na jesień powinny się znaleźć produkty, w których w dużej ilości znajduje się witamina D .Odgrywa ona ogromną rolę w podtrzymywaniu sprawności układu odpornościowego. Jej niedobór powoduje, że słabo działają tzw. komórki niszczące i usuwające bakterie oraz wirus. Jest ważniejsza dla naszej odporności niż witamina C. Witaminę D zawierają tłuste ryby morskie - najwięcej śledź i makrela, o połowę mniej łosoś, jeszcze mniej tuńczyk. Pewne ilości witaminy D są też w jajach i żółtym serze. Witamina C też jest istotna, bo potrzebujemy jej do produkcji glutationu, najsilniejszego przeciwutleniacza działającego w naszym organizmie. Włączmy więc do jesiennej diety bogate w witaminę C produkty: kiszona kapustę, szpinak, paprykę, owoc dzikiej róży, jagody, owoce cytrusowe oraz kiwi. Witamina A także pobudza odporność, a dostarczą jej marchew, kapusta, dynia, brokuły pomidory i papryka. I jeszcze cenne minerały - cynk, selen i żelazo. Żelaza najwięcej zawiera mięso. Posypuj je natka z pietruszki, bo najlepiej wchłania się w towarzystwie witaminy C. Cynk jest w rybach i owocach morza, roślinach strączkowych, pestkach dyni oraz w jajkach i soi. Selen znajdziesz w brokułach. Kichasz, prychasz i walczysz ze stanem podgorączkowym? Papryka przyjdzie Ci na ratunek. Jej czerwona odmiana to idealne źródło witaminy C. Ma jej znacznie więcej niż inne warzywa i owoce. Aby w pełni wykorzystać jej właściwości zdrowotne, należy spożywać paprykę na surowo. Witamina C jest bowiem bardzo wrażliwa na wysokie temperatury, pod wpływem których ulega zniszczeniu. Zawierają one dużą ilość witamin i minerałów, które są gotowe do zwalczania wszelkich drobnoustrojów i bakterii. Są pełne witamin A, C i E, a także licznych przeciwutleniaczy. Brokuł jest jednym z najzdrowszych pokarmów, można go ugotować (na małym ogniu przez krótki czas), to zachowa wszyskie właściwości terapeutyczne. Znajdziesz go w niemal każdej kuchnia świata. Jest nie tylko przyprawą, ale także jednym z najlepszych składników żywieniowych, który poprawia nasze zdrowie.Przyjmowany regularnie nie tylko wspomaga odporność, ale chroni przed działaniem wolnych rodników i reguluje poziom cholesterolu Intensywnie pomarańczowa kurkuma to jeden z najzdrowszych produktów na świecie. Zawiera mnóstwo przeciwutleniaczy, dzięki czemu od wieków jest wykorzystywana przez medycynę ludową. Kurkumina, aktywny składnik tej przyprawy, ma właściwości antybakteryjne, przeciwwirusowe i przeciwgrzybicze. Regularne spożywanie kurkumy wzmacnia odporność, dzięki czemu jesteśmy mniej podatni na przeziębienia Badania dowodzą, że osoby regularnie pijące zieloną herbatę znacznie rzadziej zapadają na różnego rodzaju bakteryjne i wirusowe infekcje, a gdy już zdarzy im się zachorować, znacznie szybciej dochodzą do siebie. Wniosek jest prosty: zielona herbata to skuteczny środek zwiększający odporność. Odpowiedzialne są za to katechiny, które uniemożliwiają bakteriom i wirusom zainfekowanie zdrowych komórek. Imbir działa antybakteryjnie, przeciwzapalne i rozgrzewająco, dlatego w sezonie jesienno-zimowym warto używać go codziennie. Ze świeżego korzenia imbiru można zrobić herbatkę, dodać kilka plasterków do koktajlów warzywno-owocowych lub deserów, a czasem zjęść plasterek na surowo. Suszony można dodawać do zup i innych dań na ciepło, a także dosypać szczyptę do zielonej herbaty. O bakłażanie śmiało można mówić „warzywo-niespodzianka”. Nazywają go gruszką miłosną, choć nie rośnie na drzewach. Myślimy o nim – warzywo, a nim nie jest. W sensie botanicznym, to w czystym wydaniu owoc, a dokładnie – jagoda. Co więcej, zaskakujące jest kuzynostwo tego soczystego owocu – są nimi nie kto inny jak ziemniak, pomidor, papryka. Poza walorami smakowymi bakłażan ma również sporo zalet zdrowotnych. Świeży owoc zawiera około 90% wody, niewiele białka, tłuszczu i tylko 2% cukrów. Zawiera za to dużą ilość potasu, fosforu, żelaza i wapnia oraz witaminę A, C i witaminy z grupy B. Jest też bogaty w błonnik, którego ma o 50% więcej niż jabłka lub brzoskwinie. Bakłażan ma też pewną ciekawą właściwość – wspomaga trawienie tłustych mięs. Zawarta w nim substancja ogranicza miażdżycowe i nowotworowe zagrożenie spowodowane stosowaniem zbyt tłustej i mięsnej diety. Niestety, pomimo małej zawartości kalorii, jest ciężkostrawny. Zatem osoby z kłopotami układu pokarmowego muszą uważać na ilość spożywanych bakłażanów. Warto pamiętać, że bakłażan nie należy do szczególnie aromatycznych. Należy więc łączyć go z innymi warzywami, np. z suszonymi pomidorami, cukinią, czy papryką. Bakłażany doskonale smakują panierowane, smażone lub duszone z dodatkiem czosnku i cebuli. Świetnie sprawdzają się także na grillu, zarówno jako przystawka lub dodatek, jak i danie główne. Z bakłażanów przyrządza się wspaniały gulasz prowansalski ratatouille czy grecką zapiekankę, zwaną moussaka. Można je także zapiekać i faszerować. Z ugotowanych sporządza się natomiast doskonałe pasty i dipy, tak bardzo popularne w kuchni arabskiej. W przypadku smażenia bakłażanów trzeba pamiętać o jednej ważnej rzeczy – ponieważ lubią one pić olej, należy wcześniej nasmarować je oliwą i smażyć na suchej patelni. W przeciwnym razie wciągną tyle tłuszczu, ile uprzednio rozgrzaliśmy na patelni.  Dania z bakłażanem: sałatka z grillowanego bakłażana Danie z bakłażanem, które warto samodzielnie przyrządzić, to sałatka z grillowanego bakłażana. Składniki: • jeden bakłażan • jeden owoc granatu • 2 placki tortilli • 300 gramów różnych sałat • 50 gramów sera blue • saszetka włoskiego sosu sałatkowego • 3 łyżki oliwy • jajko Sposób przygotowania: Bakłażan umyj, a następnie pokrój w centymetrowej grubości plastry. Z powstałego z tortilli serca odetnij dolną krawędź tak, aby mogło pionowo stanąć na talerzu. Oczyść sałatę i ułóż jej część na talerzu. Pozostałe liście ułóż na środku serca tak, aby utrzymywały je w pionie. Plastry bakłażana zgrilluj z dwóch stron i ułóż na sałacie. Na wierzch sałat pokrusz ser i posyp ziarnami granatu. Całość dopraw do smaku polewając sosem sałatkowym Knorr wymieszanym z 3 łyżkami oliwy i 3 łyżkami wody. Zapiekanka z bakłażanów Zapiekanka z bakłażanów to jedno z najpopularniejszych dań z bakłażanem. Jeśli i ty masz ochotę je przygotować, sprawdź, jak to zrobić! Składniki: • 2 bakłażany • 2 opakowania serka topionego np. śmietankowy • 2 szklanki sosu pomidorowego • 3 ząbki czosnku • przyprawy (bazylia, oregano, sól, pieprz) • 1 cebula • oliwa z oliwek • liście świeżej bazylii Sposób przygotowania: Bakłażany myjemy i tniemy na cienkie plastry. Oprószamy solą i odstawiamy na ok. 20 minut, aby zmiękły, a następnie pieczemy w folii na grillu lub w piekarniku przez ok. 10 minut do momentu, aż będą miękkie. Podczas oczekiwania kroimy cebulę w kosteczkę i podsmażamy ją na oliwie. Po chwili dodajemy posiekany czosnek, a po kilku minutach sos pomidorowy. Całość doprawiamy solą i pieprzem. Dodajemy serek topiony i gotujemy dalej na małym ogniu do momentu, aż woda częściowo odparuje, a sos będzie gęsty. Dodajemy bazylię i oregano. W naczyniu układamy warstwami bakłażany i sos. Na wierzch kładziemy plastry serka topionego. Pieczemy przez ok.20-25 minut w dobrze nagrzanym piekarniku. Podajemy ozdobione liśćmi świeżej bazylii.   Wytworne bakłażany Czy bakłażany mogą być wytworne? Tak! Jeśli tylko przygotujesz je w odpowiedni sposób - zobacz, jak to zrobić! Składniki: • 2 bakłażany • opakowanie dowolnego serka topionego • 2 ząbki czosnku • 1 szklanka sosu pomidorowego • 1 cebula • świeże liście bazylii • pieprz • sól Sposób przygotowania: Bakłażany myjemy i kroimy w 1 cm plastry. Oprószamy solą i odstawiamy na ok. 20 minut, aby zmiękły. W tym czasie podsmażamy pokrojoną w kostkę cebulkę oraz czosnek, a po 5 minutach dodajemy do nich sos pomidorowy. Sos doprawiamy solą i pieprzem, dodajemy serek topiony i gotujemy na małym ogniu, aż zgęstnieje. Bakłażany owijamy folią i grillujemy ok. 20 minut. Na talerzu układamy porcje bakłażanów polane porcją sosu pomidorowego i łyżką oliwy. Dekorujemy liśćmi bazylii. Pyszne warzywne danie, które należy zrobić przynajmniej raz w roku :)  Składniki: • 1 średni bakłażan (ok.350 g) • 1 średnia cukinia (ok.500 g) • 1 czerwona papryka • 1 duża cebula • 400 g pomidorów • sól • pieprz • tymianek Sposób przygotowania 1. Bakłażan pokroić w ok. 0,5 cm plasterki, rozłożyć na ręczniku papierowym, posolić, odstawić na ok. 10 minut. Po tym czasie osuszyć ręcznikiem papierowym z soku. Pokroić w dużą kostkę, ok. 3x3 cm. 2. Cebulę pokroić w niedużą kostkę, wrzucić na rozgrzany olej, lekko zeszklić 3. Pomidory pokroić w kostkę, dodać do cebuli, smażyć razem ok. 3 minut. 4. Cukinię pokroić w ćwierć plasterki, a paprykę pokroić w paski. Wrzucić do cebuli razem z bakłażanem. Wymieszać. 5. Doprawić do smaku solą, pieprzem i tymiankiem. Dusić ok. 15 minut mieszając od czasu do czasu. Owoce te nie tylko pięknie pachną, wyglądają i smakują, ale przede wszystkim są zdrowe, ponieważ są źródłem wielu witamin, minerałów i innych składników biologicznie czynnych. Zdarzają się jednak osoby uczulone na truskawki. Objawami alergii pokarmowej na truskawki najczęściej są różnego rodzaju pokrzywki a także bolesne biegunki. Truskawek nie powinny także jadać osoby ze stwierdzoną nadwrażliwością na salicylany, bowiem owoce te zwierają duże ich ilości. Truskawki posiadają wspaniałe wartości odżywcze i kosmetyczne, są bardzo bogate w witaminę C, są również źródłem innych witamin: kwasu foliowego i B6, zawierają praktycznie wszystkie ważne mikro i makroelementy, z których na wyróżnienie z powodu zawartości zasługują mangan, miedź i magnez. Owoce działają odkwaszająco, krwiotwórczo i wzmacniająco. Owoce są niskokaloryczne - 100 g dostarcza ok. 32 kalorii (kcal). Zawartość kwasu elagowego chroni przed nowotworami. Dzięki właściwościom zasadotwórczym i moczopędnym mogą być polecane osobom cierpiącym na reumatyzm i choroby nerek. Sok z truskawek ma właściwości bakteriobójcze, jak, chrzan, czosnek czy cebula. Regularne spożywanie truskawek obniża poziom złej frakcji cholesterolu LDL oraz trójglicerydów, utrzymując jednocześnie poziom dobrej frakcji HDL na stałym poziomie . Ryba z truskawkami Rybę z truskawkami możesz podawać z ugotowanym na sypko ryżem. Jest pyszna! • 75 dag fileta z łososia • 1 cytryna • 1 łyżka oleju • 5 dag masła • 15 dag świeżych liści szpinaku • 2 cebulki dymki • 25 dag truskawek • wiórki parmezanu • 2 łyżki oliwy z oliwek • sól, pieprz Sposób przygotowania: Rybę opłucz, osusz. Skrop sokiem z cytryny, oprósz solą i pieprzem, odstaw na 30 min w chłodne miejsce. Filet połóż na posmarowanej olejem folii aluminiowej. Posyp wiórkami masła, luźno owiń folią. Piecz ok. 20 min w 200 st. C. Szpinak opłucz, osącz. Dymkę opłucz, posiekaj. Truskawki umyj, osącz, odszypułkuj, przekrój na pół. Składniki sałatki wymieszaj, dopraw sokiem z cytryny, solą i pieprzem. Skrop oliwą, posyp parmezanem. Porcje ryby na słodko podawaj na sałatce. Jedzenie 50 dag tych owoców, codziennie w ciągu jednego miesiąca, daje zauważalne rezulataty. Nasza cera jest wygładzona i bardziej jędrna. Udowodniono, że hamują procesy starzenia się skóry. Te małe owoce zawierają m.in. wapń, żelazo i jod(w czereśniach jest więcej jodu niż w rybach), a także witaminy A i B. Oczyszczają nasz organizm z toksyn, usuwają nadmiar soli i regulują poziom płynów. Czereśnie na zdrowie! Jedzenie czereśni pozytywnie wpłynie na nerki, serce i stawy. Obniżają znacznie poziom kwasu moczowego we krwi, dzięki czemu spada ryzyko chorób reumatycznych, szczególnie dny. 100 g czereśni to 61 kcal, a więc nie trzeba się martwić o przybranie na wadze. Ważne, aby pamiętać, żeby nie jeść czereśni na czczo (dotyczy to wszystkich owoców pestkowych) oraz nie popijać ich surową wodą. Spowoduje to biegunkę lub ostry ból brzucha. Nie powinno się ich jeść również bezpośrednio przed mięsnym posiłkiem, ponieważ utrudniają trawienie zawartego w mięsie białka.  Lekki deser, który rozsłodzi każdy dzień! • 2 szklanki wydrylowanych czereśni • 1 szklanka lodu • 1 szklanka jogurtu naturalnego • 3 łyżki miodu Sposób przygotowania: Zmiksuj w blenderze wszystkie składniki na koktail z czereśniami. Przelej do wysokich szklanek i ozdób listkiem mięty lub czereśnią. Podawaj natychmiast. Bób: • obniża poziom cukru we krwi, • chroni przed rakiem jelita grubego, • zapobiega zakwaszeniu organizmu. Szklanka ugotowanego bobu dostarcza prawie połowę dziennego zapotrzebowania w kwas foliowy, który razem z witaminą B12 uczestniczy w tworzeniu i dojrzewaniu czerwonych krwinek, może zatem pomóc w leczeniu niedokrwistości. To również cenny pierwiastek w diecie kobiet ciężarnych (niezbędny do prawidłowego rozwoju płodu). Dzięki optymalnej zawartości błonnika i niskiej zawartości sodu, bób sprzyja redukcji cholesterolu, a tym samym pomocny jest w obniżaniu ciśnienia we krwi. Witaminy z grupy B zawarte w tym warzywie, wspierają układ nerwowy oraz metabolizm węglowodanów. Trzeba pamiętać, że tych witamin nasz organizm nie potrafi magazynować (musimy na bieżąco dostarczać z pożywieniem), a ich niedobór objawia się w zaburzeniach trawienia, schorzeń układu nerwowego i mięśniowego. Kiedy bób może zaszkodzić? Jeśli cierpisz na dnę moczanową unikaj bobu. Warzywo zawiera składniki purynowe, przyczyniające się do powstawania kamieni w nerkach. Musisz również uważać, jeśli masz alergię na rośliny strączkowe. Bób, podobnie jak inne rośliny strączkowe, bywa wzdymający. Osobom mającym problemy z układem pokarmowym, zaleca się wstępne moczenie nasion w wodzie, gdyż tak przygotowany zmniejsza ryzyko nadmiernej fermentacji w jelitach. Jak przyrządzać bób? Bób wykorzystuje się, jako dodatek do past, zup, sałatek, zapiekanek. Warzywo można jeść ugotowane i na surowo. Młode ziarna mają delikatną skórkę, dlatego mogą być jedzone bezpośrednio po wyjęciu ze strąka. Sposób przyrządzenia: Ziarna bobu najlepiej namocz około godzinę w gorącej wodzie – nie będzie powodował wzdęć. Po namoczeniu odlej wodę i zalej świeżą w proporcji 2 porcje wody na 1 porcję bobu. Wsyp 1-2 łyżeczki cukru. Gotuj na dużym ogniu, pod przykryciem 15 minut (do 30 minut starsze) z dodatkiem kopru, czosnku, liścia laurowego. Pod koniec gotowania dopraw szczyptą soli. Składniki na 4 porcje każda wychodzi po ok 175kcal!!! Dlatego z czystym sumieniem można zjeść podwójną ! • Makaron kolanka 100 g • Bób 200 g (1 szkl.) • Cukinia 100 g (1 średnia szt.) • Pieczarki świeże 200 g • Cebula 220 g (2 średnie) • Oliwa z oliwek 10 g (2 łyżeczki) • Sól biała 4 g (0,50 płaskich łyżeczek) • Pieprz czarny, zmielony 2 g (2 szczypty) • Oregano 6 g (1 płaska łyżeczka) • Pieprz Cayenne 1 g (1 szczypta) Makaron ugotować wg przepisu na opakowaniu, pamiętając aby został al-dente Bób gotujemy w osolonym wrzątku. Odsączamy i obieramy ze skórek. Cebulę obieramy i kroimy na spore kawałki. Cukinię kroimy na wygodne dla nas plasterki. Pieczarki myjemy i kroimy na plastry. Na rozgrzaną na patelni oliwę wrzucamy cebulę. Kiedy się zrumieni dodajemy pieczarki. Po chwili wrzucamy cukinię i lekko całość solimy. Trzymamy na dość mocnym ogniu cały czas mieszając, czekamy aż odparuje woda z pieczarek i cukinii. Dorzucamy bób i makaron. Całość doprawiamy ziołami. Szpinak to wyjątkowo cenne warzywo liściaste - bogate w witaminy i składniki mineralne. Zawiera potas, foliany, żelazo, a także witaminy C, E, K, betakaroten i witaminy z grupy B. Zasobny jest w antyoksydanty - luteinę, neoksantynę oraz kwercetynę. Ze względu na duże ilości potasu, śmiało można polecić go osobom z nadciśnieniem. Szpinak jest również doskonały dla osób zmagających się z anemią, ponieważ zawiera żelazo, niezastąpione w produkcji czerwonych krwinek. Cenny jest również dla kobiet ciężarnych ze względu na zawarty w nim kwas foliowy, niezbędny w zapobieganiu wadom układu nerwowego płodu. Dodatkowo betakaroten i inne przeciwutleniacze biorą czynny udział w profilaktyce przeciwnowotworowej oraz przeciwmiażdżycowej, natomiast witaminy z grupy B, w które szpinak jest bogaty, skutecznie obniżają poziom cholesterolu we krwi. Choć szpinak jest niezwykle zdrowy, nie każdy powinien go jadać, przynajmniej nie w dużych ilościach.O umiarze w spożywaniu szpinaku muszą pamiętać osoby: - chorujące na kamicę nerkową - cierpiące na reumatyzm i artretyzm - cierpiące na nadkwaśność Szpinak jest warzywem niskokalorycznym - w 100 gramach dostarcza jedynie około 23 kcal Piekarnik nagrzewamy do 170°C z termoobiegiem lub 180°C bez. Szpinak przebieramy i blendujemy na gładką masę stopniowo dolewając olej i sok z cytryny. Blendujemy długo, aby uzyskać jak najgładsze puree. Jajka miksujemy z cukrem na pulchną masę. Dodajemy puree ze szpinaku i miksujemy do połączenia. Mąkę mieszamy z sodą i stopniowo dodajemy do masy – cały czas miksując. Masę przelewamy do tortownicy lub naczynia żaroodpornego o średnicy 20-22 cm – wysmarowanego dowolnym tłuszczem i wysypanego mąką. Ciasto szpinakowe pieczemy przez około 40-50 minut, a najlepiej aż wbity w środek patyczek będzie suchy (czas pieczenia w dużej mierze zależy od grubości ścianek foremki). Studzimy przez 5 minut w piekarniku i wyjmujemy. Opcjonalnie do ciasta można dodać owoce lub bakalie (np. truskawki, pestki granatu, rodzynki, płatki migdałowe). Białka ubij na sztywną pianę, zblendowany szpinak wymieszać z żółtkami i pianą z białek – ewentualnie dopraw ponownie solą i pieprzem. Masę rozsmaruj na blaszce wyłożonej papierem do pieczenia i piecz przez 15 minut w piekarniku rozgrzanym do 200 C. Przestudź. Twaróg wymieszaj z koperkiem, dopraw solą i ew. sokiem z cytryny, dodaj przeciśnięty przez praskę czosnek. Masę rozsmaruj na szpinakowym cieście (jeszcze letnim) na wierzch ułóż plastry łososia wędzonego – całość zroluj.  Zawiń w folię spożywczą i włóż do lodówki przynajmniej na 2 godziny. Szparagi są dietetyczne, ponieważ w 100 g zawierają tylko 18 kalorii. Mimo niskiej kaloryczności i zawartości 95 procent wody szparagi są skarbnicą witamin i składników mineralnych, takich jak: • kwas foliowy , który jest niezbędnym pierwiastkiem dla kobiet planujących ciążę, ponieważ odpowiada za prawidłowy rozwój płodu. Kwas foliowy spowalnia proces starzenia i pomaga w regeneracji uszkodzonych komórek, wspomaga także pracę układu krążenia; • witaminy C i E oraz beta-karoten - poprawiają kondycję skóry, włosów i paznokci; • wapń , fosfor, potas . Dwa pierwsze pierwiastki odpowiadają za kondycję kości i zębów. Z kolei wysoka ilość potasu oraz niska zawartość sodu w połączeniu z asparaginą sprawiają, że szparagi mają właściwości moczopędne; • glutation - wzmacnia układ odpornościowy, wspomaga wątrobę w procesie oczyszczaniu organizmu z toksyn, zapobiega rozwojowi komórek nowotworowych oraz choroby Alzheimera; Szparagi grilluje na patelni grillowej, z odrobiną oliwy, soli i pieprzu. Na talerzach układam rukolę. Pomidorki przekrawam na połówki. Układam na rukoli. Dodaję kulki mozzarelli oraz pokrojoną wcześniej w krążki cebulę. Szparagi kroję na mniejsze kawałki 3-4 i dodaję do sałatki. Całość skrapiam sosem balsamicznym. Podaję ze świeżą bagietką pełnoziarnistą.", "url": "https://www.szpital.lublin.pl/poradnie-al-krasnicka-100/256-poradnia-zywieniowa.html", "category": "lubelskie", "sub_category": "Orzechy, nasiona, zboża, warzywa i owoce (przetworzone i nie)", "phrase": "Gruszka suszona kraśnicka"}