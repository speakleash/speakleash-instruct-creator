{"meta_description": "", "title": "Produkty tradycyjne i regionalne", "content": "Tradycje kulinarne są istotną częścią tożsamości kulturowej, a pielęgnowanie dziedzictwa kulinarnego w oparciu o produkty tradycyjne i regionalne jest kluczem do rozwoju regionu i szansą dla mieszkańców. Produkty tradycyjne, dzięki niezmiennej od lat recepturze wytwarzania, gwarantują wyjątkowe cechy i właściwości wyrobu. Myśląc o Województwie Lubuskim, przychodzą nam na myśl lasy, jeziora czy lasy. Specyfiką naszego regionu są bogate dary natury – których odzwierciedlenie można zobaczyć w tradycyjnej kuchni. Lubuskie to m.in. lasy obfite w grzyby, jagody. Jesteśmy położeni w otoczeniu malowniczych jezior bogatych w ryby. Wśród lubuskich smaków nie brakuje produktów mięsnych w tym szlachetnej dziczyzny. W kraju jesteśmy także kojarzeni z smakiem wina i miodu. Ponadto lubuskie to chleby, pierniki, cudowne sery. Lubuskie to także m.in. gołąbki w kiszonej kapuście z ziemniakami, tradycyjny schab słubicki, kiełbasa żarska, salceson wiejski, ser kozi zamkowy, pierogi z kaszą gryczaną i twarogiem. Potrawy te produkowana są zgodnie z recepturami naszych przodków i cieszą się dużym zainteresowaniem. Sekretariat Regionalny Krajowej Sieci Obszarów Wiejskich podejmuje działania mające na celu promocję i tworzenie produktów regionalnych, cechujących się jakością, wytwarzanych zgodnie z tradycjami. Wspieramy producentów i wytwórców produktów tradycyjnych, regionalnych, lokalnych. Producenci zapraszani są na różnego rodzaju lokalne i ponadregionalne imprezy np.: takie coroczny Konkurs „Nasze Kulinarne Dziedzictwo–Smaki Regionów”, Dni Województwa Lubuskiego, Dożynki Wojewódzkie, Dożynki Prezydenckie w Spale, różnego rodzaju targi (Polagra Food, Grüne Woche i inne). Kolejnym wsparciem, jest pomoc w przygotowaniu wniosku do Ministerstwa Rolnictwa i Rozwoju Wsi, odnośnie wpisu na Listę Produktów Tradycyjnych. Wniosek jest sprawdzany pod względem formalnym i merytorycznym przez pracowników urzędu marszałkowskiego. Wniosek trafia potem do etnografa, który przeprowadza wywiady z trzema osobami, mogącymi potwierdzić autentyczność produktu oraz jego produkcji metodą tradycyjną na danym terenie co najmniej od 25 lat. Następnie wniosek z opinią etnografa i przeprowadzonymi wywiadami przysyłany jest do marszałka województwa. Informacje zawarte w wywiadach dołączane są do opisu produktu zawartego we wniosku. Z kolei wniosek jest wysyłany do Polskiej Izby Produktu Regionalnego i Lokalnego w Warszawie w celu zaopiniowania, czy produkt jest rzeczywiście tradycyjny. Uzyskanie takiej opinii trwa około miesiąca. Po uzyskaniu wszystkich pozytywnych opinii o produkcie kompletny wniosek wraz z wymaganymi załącznikami przesyłany jest do Ministerstwa Rolnictwa i Rozwoju Wsi w celu wpisania na Listę Produktów Tradycyjnych. Ministerstwo w terminie czterech do pięciu miesięcy informuje o wpisaniu produktu na LPT. Powstaje również Certyfikat jakości Tradycyjne Lubuskie. Już niedługo producenci będą mogli aplikować o niego.", "url": "https://lubuskie.ksow.pl/produkty-tradycyjne-i-regionalne", "category": "lubuskie", "sub_category": "Mięso świeże oraz produkty mięsne", "phrase": "Schab tradycyjny słubicki"}