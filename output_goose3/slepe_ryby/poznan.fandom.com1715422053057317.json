{"meta_description": "Bez najbliższe dwa tygodnie bydymy wcinać na zmiane ślepe ryby z zaklepkum abo parzybrode z zasmażkum na margarynie, a od czasu do czasu na smake plyndze. Dla tych, co chcom wystwarzać fify, mamy wymborek ślepych ryb, a tym, co dó nos robiom ryfy, deknymy fifnie goździym w ślyp! Ślepe ryby …", "title": "Ślepe ryby", "content": "Ślepe ryby - skromna zupa ziemniaczana. Spotykane są również ślepe ryby z (zez) myrdyrdą (myrdyrdóm) - zupa ziemniaczana ze śmietaną. W przeszłości danie postne. Zupa ta, poza nazwą, nie ma nic wspólnego z rybami. Określenie to pochodzi z gwary i związane jest z faktem, że na powierzchni zupy nie pływa żadne oko tłuszczu. Funkcjonują również nazwy takie jak rzadkie pyrki, na Pałukach – ruks lub kursik, a w okolicach Leszna – niebecz. Danie wpisane na listę produktów tradycyjnych w roku 2009[1]. Por kroimy w krążki, marchewkę, seler i pietruszkę kroimy w małą kostkę, ziemniaki w dużą. Przekładamy warzywa do garnka, zalewamy wodą, dodajemy trochę soli, ziele angielskie i liście laurowe. Gotujemy do miękkości. Pod koniec dodajemy majeranek, doprawiamy posoloną zahartowaną śmietaną, solą oraz pieprzem. Na talerzach posypujemy posiekana zieleniną.", "url": "https://poznan.fandom.com/wiki/%C5%9Alepe_ryby", "category": "wielkopolskie", "sub_category": "Gotowe dania i potrawy", "phrase": "Ślepe ryby"}