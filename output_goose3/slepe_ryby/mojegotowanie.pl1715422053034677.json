{"meta_description": "Mogłoby się wydawać, że mało kto słyszał o przepisie na ślepe ryby, ale gdy poznacie tę recepturę bliżej, okazuje się, że wcale nie jest aż tak nietypowa.", "title": "Przepis na ślepe ryby przywiozłam z Wielkopolski. Łączę tanie składniki i mam obiad na 2 dni", "content": "Jedliście kiedyś ślepe ryby? Jeśli jeszcze nie spotkaliście się z tym daniem o wyjątkowej nazwie, koniecznie musicie je poznać. Bez obaw, bo posmakuje ono nawet tym, którzy nie przepadają za rybnymi smakami, a lista potrzebnych składników jest krótka i nie wydacie na nią dużo pieniędzy. Koniecznie spróbujcie, a pokochacie to szybkie i proste danie. Ślepe ryby - co to jest? Choć nazwa tego dania może sugerować danie rybne, tonie ma w nim ani grama śledzi, łososia, makreli czy jakiejkolwiek innej ryby. Otóż popularne w kuchni wielkopolskiej ślepe ryby to nic innego jak prosta zupa ziemniaczana. Skąd więc takie nazewnictwo? Wszystkiemu winne są oka tłuszczu, które jak wiadomo pływają w każdej tłustej, treściwej zupie, a w tym przepisie ich nie znajdziecie. Właśnie dlatego to chude, lekkostrawne danie zyskało miano \"ślepej ryby\". Sama receptura jest banalnie prosta i składa się tylko z kilku tanich produktów. Nie znajdziecie tu żadnego mięsa, a mimo to danie nasyci was na długo i przyjemnie rozgrzeje w chłodne dni. Oprócz tego, ślepe ryby można podawać nawet dzieciom, bo potrawa jest wyjątkowo lekkostrawna i delikatna. Zobaczcie, jak zrobić ten prosty, tani i przyjazny naszym brzuchom posiłek. Warzywa obieramy i kroimy, a następnie wrzucamy do garnka z wodą. Dodajemy też przyprawy i gotujemy całość na średniej mocy palnika. Gdy warzywa zmiękną, wyjmujemy por, ziele angielskie oraz liście laurowe, a całą resztę warzyw rozgniatamy tłuczkiem do ziemniaków. Gęstą zupę zabielamy śmietaną i doprawiamy lubczykiem oraz majerankiem.", "url": "https://www.mojegotowanie.pl/artykul/przepis-na-slepe-ryby-przywiozlam-z-wielkopolski-lacze-tanie-skladniki-i-mam-obiad-na-2-dni", "category": "wielkopolskie", "sub_category": "Gotowe dania i potrawy", "phrase": "Ślepe ryby"}