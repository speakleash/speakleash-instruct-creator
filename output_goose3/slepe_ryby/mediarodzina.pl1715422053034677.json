{"meta_description": "\"Ślepe ryby\" to kontynuacja \"Muszej Góry\" Bohdana Głębockiego, sensacyjnej powieści w klimacie dieselpunk, z akcją osadzoną w Poznaniu.", "title": "Ślepe ryby, Bohdan Głębocki | Książki | Media Rodzina", "content": "Druga część rozpoczyna się w miejscu i czasie, w którym została przerwana akcja „Muszej Góry”. Październik 1938 roku był w Poznaniu bardzo burzliwy. Bohaterowie „Ślepych ryb” zmierzą się teraz z niebezpieczeństwami, które tylko pozornie zostały zażegnane, i staną przed nowymi wyzwaniami o charakterze nadprzyrodzonym, jak również całkiem zwyczajnym. Na dodatek klątwa z żydowskiej pieczęci zaczyna zbierać swoje żniwo. Znikają kolejni członkowie zespołu, który odnalazł siedemnastowieczny manuskrypt. Los boleśnie doświadcza także detektywa Kaczmarka i jego młodą wychowanicę. Bohdan Głębocki z wykształcenia jest historykiem i informatykiem. W młodości studiował na Uniwersytecie Adama Mickiewicza, aktualnie jest pracownikiem badawczo-dydaktycznym na tej samej uczelni. Jego zainteresowania naukowe obejmują między innymi wykorzystanie nowych technologii w kulturze, jak również relacje polsko-żydowskie w dwudziestoleciu międzywojennym. Prywatnie Głębocki jest nałogowym czytelnikiem – szczególną sympatią darzy literaturę popularną.", "url": "https://www.mediarodzina.pl/produkt/slepe-ryby/", "category": "wielkopolskie", "sub_category": "Gotowe dania i potrawy", "phrase": "Ślepe ryby"}