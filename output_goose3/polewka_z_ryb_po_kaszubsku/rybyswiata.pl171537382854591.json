{"meta_description": "", "title": "Zupa rybna po kaszubsku - Rybyświata.pl", "content": "W związku z tym, iż Kaszuby i Pomorze rybami stoją, proponuję przygotowanie prawdopodobnie najprostszej zupy rybnej na świecie – zupa rybna po kaszubsku to połączenie rybnych filetów, śmietany i odrobina żółtka i octu. Jej wykonanie nie zajmuje więcej niż 30 minut. U mnie w domu określano ją jako kaszubską polewkę rybną. Zupa kaszubska może występować także w bogatym wariacie z dużą ilością warzyw. Jeśli się na nie decydujemy, to warto pokroić marchewkę, seler naciowy, pietruszkę, a także nadal nieco egzotyczny w polskiej kuchni fenkuł (włoski koper). Całkiem inny smak powstaje z dodatkiem do bazowego przepisu pokrojonego pęczka świeżego kopru – zachęcam do wypróbowania tej wersji i szukania swego ulubionego smaku! Jakich gatunków ryb użyć do zupy kaszubskiej? Cóż, tak naprawdę nie ma żadnych ograniczeń – można serować zarówno pokrojone filety dorsza, flądry, halibuta, mintaja, karpia, amura, jak i wykorzystać do tego małe rybki słodkowodne (okonie, karasie, płotki). Zasada jest tylko jedna: nigdy nie łączymy ryb słodkowodnych ze słonowodnymi. Pamiętajmy, że początkowo kuchnia kaszubska była uboga, a ludzie karmili się tym, co mieli pod ręką i z czego żyli, dlatego do zupy rybnej dodawano topinambur, brukiew oraz jarmuż. Dawniej doprawiano ją lubczykiem, ale teraz stosuje się go niemal tylko do rosołu (zioło znane szeroko jako maggie). Danie proste, ale smaczne, zajmujące niewiele czasu i sycące, pełne białka.", "url": "https://rybyswiata.pl/ryby-slodkowodne/zupa-rybna-po-kaszubsku/", "category": "pomorskie", "sub_category": "Gotowe dania i potrawy", "phrase": "Polewka z ryb po kaszubsku"}