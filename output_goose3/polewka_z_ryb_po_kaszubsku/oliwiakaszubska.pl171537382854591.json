{"meta_description": "Porady, przepisy, informacje. Zobacz do czego możesz stosować nasze oleje!", "title": "Kaszubskie zwyczaje w kuchni. : OliwiaKaszubska", "content": "Korzystając z wiosennej pogody zachęcamy do odwiedzin regionu kaszubskiego. Ta malownicza kraina (zwana Kaszubską Szwajcarią) zachwyca pod względem krajobrazów, jak i kuchni. Kaszubi mawiają – „Dobra gospodyni dom przyjemnym czyni i ma pełno w skrzyni”. Gospodynie kaszubskie mają swoje tradycje kuchenne, które bardzo pielęgnują. Potrawy kuchni kaszubskiej są proste, łatwe w przygotowaniu i smaczne. Zaskakują też nietypowymi połączeniami smaków np. mięsa z rybą. Kaszubska kuchnia wyróżnia się różnorodnością związaną z geografią tego regionu. Część nadmorska (i zatokowa) to głównie ryby morskie, czyli śledzie, szproty, flądry, dorsze i łososie. Część jeziorna- ryby słodkowodne, czyli węgorze, sandacze, szczupaki i okonie. Jest jeszcze część borowiacka- w tym rejonie do potraw często dodaje się dary lasu- grzyby, jagody i żurawinę. Ciekawostką tego regionu jest to, że kaszubi rozgraniczali potrawy w zależności od pozycji w społeczeństwie (inne potrawy podawano pracującym, starcom, chorym i dzieciom) a zupa stanowiła drugie danie. Każde gospodarstwo było samowystarczalne. Hodowano własne świnie, rogowaciznę i drób. Jednym z popularniejszych (głównie świątecznych dani) była kura gotowana z białym sosem i rodzynkami. Atrybutem tego regionu są ryby morskie i jeziorne. Gospodynie kaszubskie mówią, że „kiedy ryba ma być dobra, powinna trzy razy pływać: w wodzie, maśle i winie”. Popularne są zupy, zawsze gęste, sycące. Zabielane są mlekiem, maślanką lub śmietaną. Polecana jest zupa z brukwi lub brzadowa czyli z szuszonych owoców, dyniowa, maślankowa i gruszkowa. Popularne są również zboża: żyto, pszenica, jęczmień i gryka. Natomiast typowym kaszubskim wypiekiem jest chleb z mąki żytniej z roztartymi ziemniakami – surowymi lub gotowanymi. Zaskakujące jest to, że kaszubi do chleba dodają zsiadłego mleka lub maślanki po to, aby chleb był długo świeży. Charakterystyczne w tym regionie są wypiekane resztek ciasta małe, okrągłe bochenki, nadziane np. jabłkami – są to tzw. „kukle”. Kaszubi piją często kawę zbożową. A na deser jedzą smażone okrągłe placki z ciasta drożdżowego lub chlebowego, posypane cukrem pudrem tzw. „ruchanki”. przysmakiem były tez purcle- pączki z mąki, drożdży, jaj, cukru, mleka, masła, spirytusu i powideł, smażone na rozgrzanym tłuszczu. Na Kaszubach każdy mężczyzna powinien zażywać tabakę – oczyszcza drogi oddechowe dodaje energii, no i rozwesela. Kaszuby znane są również z nalewki bursztynowej. Tutaj bursztyn nazywany był „kaszubskim złotem” z uwagi na cenne właściwości lecznicze. Nalewka ta była polecana przez zielarza Ojca Klimuszko. Można ją łączyć z herbatą lipową i miodem lipowym. Wcierana w plecy, nadgarstek działa na rozmaite dolegliwości. • Ryby oczyścić i wrzucić do wrzącej wody przyprawionej solą, zielem angielskim, liściem laurowym oraz octem. • Ikrę umyć, usunąć błony, cebulę drobno posiekać. Na patelni rozgrzać masło, usmażyć ikrę z dodatkiem cebuli, najlepiej pod przykryciem. Posypać solą i podawać z kromkami chleba lub gotowanymi ziemniakami. • Ziemniaki utrzeć na tarce i odcisnąć. Osolić i dodać tyle mąki, aby ciasto było ścisłe. Wyłożyć je na deskę cienką warstwą i zsuwać nożem kluski do wrzącej wody. Gotować 20-25 min. i zalać mlekiem; ewentualnie dodać słodkiej śmietanki. Takie kluski można również po ugotowaniu odcedzić i smażyć na wędzonej lub świeżej słoninie z cebulą. Podawać jako dodatek do zupy owocowej albo do bigosu. Pamiętajmy, że Oleje Kaszubskie dodadzą naszym potrawom niepowtarzalnego smaku i aromatu więc nie może ich zabraknąć w naszej kuchni !!!", "url": "https://oliwiakaszubska.pl/pl/kaszubskie-zwyczaje-w-kuchni/", "category": "pomorskie", "sub_category": "Gotowe dania i potrawy", "phrase": "Polewka z ryb po kaszubsku"}