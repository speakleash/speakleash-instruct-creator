{"meta_description": "Ryba po kaszubsku to danie na zimno z dowolnego gatunku ryby w zalewie octowej z różnymi dodatkami (np. rodzynkami).", "title": "Ryba po kaszubsku ‒ przepis na zalewę", "content": "Ryba po kaszubsku nie zawsze musi smakować tak samo. Serwuje się ją z różnymi dodatkami, takimi jak ogórki kiszone lub konserwowe. Doskonałym smakiem wyróżniają się też śledzie po kaszubsku z rodzynkami. Z uwagi na geograficzne położenie Kaszub (nad morzem i wśród jezior), w tradycyjnej kuchni tego regionu ryba jest jednym z najczęściej wykorzystywanych składników. Jednym z bardziej znanych dań regionalnych są śledzie po kaszubsku , przygotowywane w zalewie octowej. Dziś potrawa ta ma swoich zwolenników również poza Kaszubami. W całej Polsce przepis na śledzie po kaszubsku wykorzystywany jest np. z okazji świąt Bożego Narodzenia. Podaje są wówczas między innymi rolmopsy śledziowe po kaszubsku lub matiasy po kaszubsku , czyli danie z młodych śledzi jeszcze przed tarłem. Potrawę tę równie dobrze można przygotować z innymi gatunkami ryb. Dość łatwy do przyrządzenia jest dorsz po kaszubsku lub pstrąg po kaszubsku. W okresie świątecznym można zdecydować się na karpia po kaszubsku. Ryby po kaszubsku w zalewie za każdym razem mogą być przygotowywane z innymi dodatkami. Dzięki temu potrawa tak szybko nam się nie znudzi. Spore grono zwolenników ma ryba po kaszubsku w sosie pomidorowym, w skład której wchodzi koncentrat pomidorowy lub keczup. Danie to można przygotować również z pieczarkami. Smaczną propozycją jest ryba po kaszubsku z warzywami i białym winem lub śledzie po kaszubsku z rodzynkami . Istnieje również przepis na śledzie po kaszubsku z ogórkiem kiszonym lub konserwowym . Słodkim dodatkiem może być miód, który podkreśla smak delikatnego białego mięsa. Ponadto przepisy na ryby po kaszubsku uwzględniają dodatek rodzynek, żurawiny lub suszonych śliwek. W niektórych recepturach występuje papryka. Ryba po kaszubsku w zalewie podawana jest z reguły z pieczywem. Cebulę obrać i pokroić w piórka, natomiast ogórki w plasterki. Rybę oczyścić, oprószyć solą i odstawić na 60 minut. Po tym czasie kawałki ryby obtoczyć w jajku i bułce tartej, usmażyć na rozgrzanym oleju. Na tej samej patelni usmażyć cebule. Przygotować kilka salaterek. Ułożyć w nich warstwami rybę, cebulę i ogórki. W garnku przygotować zalewę z wody, octu, oleju, koncentratu pomidorowego, cukru, soli, pieprzu, ziela angielskiego i liścia laurowego. Zalewę zagotować, ostudzić, a następnie wlać do salaterek z rybą. Danie smakuje najlepiej po nocy spędzonej w lodówce. Do garnka wlać ocet, wodę, wsypać gorczycę, cukier, pieprz, ziele angielskie, dodać liście laurowe i kilka rodzynek. Składniki na zalewę zagotować, a gdy ostygnie, włożyć do niej rybę i pozostawić na kilka godzin. Obraną cebulę pokroić w talarki i usmażyć na patelni z odrobiną oleju. Dodać garść rodzynek oraz cukier, dokładnie zamieszać. Wodę połączyć z przecierem pomidorowym, solą i pieprzem, wlać na patelnię z cebulą. Wszystkie składniki dusić przez około 4 minuty. Śledzie przekroić wzdłuż, zwinąć w rulon i ułożyć w misce, warstwami, na przemian z sosem. Na koniec całość zalać resztą sosu. Danie umieścić w lodówce na całą noc. Obraną cebulę pokroić w piórka i usmażyć na patelni na rozgrzanym oleju. Dodać ocet, miód i koncentrat pomidorowy, dokładnie wymieszać. Sos doprawić i odstawić do wystudzenia. W miskach ułożyć warstwy ryby na przemian z sosem. Odstawić do lodówki na całą noc.", "url": "https://dziendobry.tvn.pl/przepisy-kulinarne/ryba-po-kaszubsku-przepis-na-zalewe--dzien-dobry-tvn-da3225-ls5354143", "category": "pomorskie", "sub_category": "Gotowe dania i potrawy", "phrase": "Polewka z ryb po kaszubsku"}