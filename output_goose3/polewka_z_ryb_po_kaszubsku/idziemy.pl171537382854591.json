{"meta_description": "Idziemy.pl to nowoczesny portal internetowy tygodnika Idziemy redagowany przez ludzi, którym bliski jest świat wartości głoszonych przez Jana Pawła II. Portal współpracuje z mediami katolickimi na terenie diecezji warszawsko-praskiej: Radiem Warszawa oraz telewizją internetową SalveNet.", "title": "Zupa rybna po kaszubsku", "content": "Znam ludzi, którzy za nic w świecie nie tknęliby ryby, a zwłaszcza rosołu rybnego. Morze Bałtyckie jest piękne w upale i w chłodzie, z falami małymi i dużymi, pod kołderką z chmur, mgły lub mżawki lub połyskujące w słońcu. Najlepsze wieczorem po upalnym dniu, a także w ciepłą noc, gdy wieje wiaterek od lądu i nie można nabawić się poparzeń słonecznych. Lodowato zimne, więc każdy zanurza się tylko na chwilę, by móc się pochwalić, że pływał w morzu. Zamki na plaży trzeba budować codziennie od nowa, bo maluchy bez litości rozdeptały te wczorajsze. Skoro pojechałam nad morze, byłam zainteresowana świeżymi rybkami. Usmażyć filet w panierce potrafi każdy, nie spodziewałam się nowych smaków w rybnych daniach głównych. Mój wzrok padł na zupę rybną po kaszubsku. Zastanawiam się, czy dużo osób zamawia to danie. Znam ludzi, którzy za nic w świecie nie tknęliby ryby, a zwłaszcza rosołu rybnego. Dla mnie jest on dużo lepszy niż przereklamowany rosół z kury, ale trzeba pamiętać o kilku arcyważnych szczegółach. Składniki: dorsz/pstrąg/łosoś lub mieszane kawałki ryb | 3 duże ziemniaki | 3 duże marchewki lub inne warzywa | plasterek cytryny bez skórki | sok z całej cytryny | 2 łyżki śmietany 36% | liść laurowy | ziele angielskie | sól do smaku | posiekana natka pietruszki | opcjonalnie suszony imbir Sposób przygotowania: Zupę rybną można gotować z całej patroszonej ryby, z samych filetów lub z samych ości i głowy. Jeśli planujemy zjeść filety, warto wyciągnąć mięsko z rosołu po 15 minutach, żeby nie straciło smaku. Ości i głowy – przeciwnie, można gotować nawet 2,5 godziny, rosół będzie wtedy bardziej wartościowy, ale trzeba będzie go przecedzić przez gęste sito i upewnić się, że nie ma ości. Przygotowanie szybszej wersji: Filety rybne bez ości gotujemy z zielem angielskim, liściem laurowym, solą, kawałkami ziemniaków i marchewki przez 15 minut. Zupa rybna smaczniejsza jest mocno posolona, ale pamiętajmy, żeby nie przesadzić z ilością. Do śmietany powoli dodajemy wrzątku, mieszamy ją i wtedy wlewamy do całości. Na sam koniec dodajemy wszystkie pozostałe składniki. Na talerz zgarniamy również sporo kawałków ryb.", "url": "http://www.idziemy.pl/porady/kuchnia/zupa-rybna-po-kaszubsku", "category": "pomorskie", "sub_category": "Gotowe dania i potrawy", "phrase": "Polewka z ryb po kaszubsku"}