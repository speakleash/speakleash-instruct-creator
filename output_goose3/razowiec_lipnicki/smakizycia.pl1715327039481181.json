{"meta_description": "Kolejne przysmaki trafiają na ministerialną listę produktów tradycyjnych. To dobra wiadomość dla wszystkich smakoszów kuchni polskiej. Czy znacie już razowiec lipnicki?", "title": "Razowiec lipnicki na liście - Smaki regionów - Smaki Życia", "content": "Przygotowanie bochenków tradycyjną metodą jest pracochłonne. Ciasto na razowiec żytni przygotowywane jest w dniu poprzedzającym wypiek, gdyż potrzebuje dużo czasu aby dojrzeć, urosnąć. Chleby są pieczone na zakwasie. Wyrobione ciasto, umieszczone w dzieżach dojrzewa w pomieszczeniu blisko pieca, potem jest porcjowane i wkładane do specjalnych koszyczków. Tam dojrzewa kolejne godziny. A potem na „wiesło” i do pieca. Tego samego dnia chleby trafiają do sklepów. Warto ich poszukać w trakcie letnich wędrówek po kraju. W zeszłym roku na Małopolskim Festiwalu Smaku razowiec lipnicki z masłem ziołowym zajął I miejsce w kategorii „produkt ekologiczny”.", "url": "http://www.smakizycia.pl/sladami-smakow/smaki-regionow/razowiec-lipnicki-na-liscie/", "category": "małopolskie", "sub_category": "Wyroby piekarnicze i cukiernicze", "phrase": "Razowiec lipnicki"}