{"meta_description": "", "title": "5 wypieków z Małopolski", "content": "Historia tego wypieku związana jest z dwiema podkrakowskimi miejscowościami – Prądnikiem Białym i Czerwonym. Ziemie te wchodziły w skład dóbr kościelnych, dzięki czemu historia wypiekanego tam chleba została dość dobrze udokumentowana w kościelnych kronikach. Można przypuszczać, że obie wioski były osadami piekarzy, którzy zaopatrywali gród Kraka w pieczywo białe i rżane, które uważane jest za przodka dzisiejszego chleba prądnickiego. Po raz pierwszy nazwa „chleb rżany” pojawia się w księgach kościelnych w 1421 roku. Wtedy to biskup Wojciech Jastrzębiec przekazał część ziem w Prądniku Białym swojemu kucharzowi – Świętosławowi Skowronkowi. W zamian za to zobowiązał go do dostarczania na stół biskupi chleba rżanego.  Mieszkańcy Lipnicy Górnej tak opisują proces produkcji chleba: „Najpierw należy przygotować rozczyn. Jest on przygotowany w drewnianych misach. Zawsze zostaje trochę zakwasu z poprzedniego pieczenia i dzięki temu łatwiej przygotować nowy. Rozczyn należy odstawić na 24 godziny, aby dojrzał. Następnie należy wymieszać go z wodą, mąką i solą i wyrobić ciasto, które musi podrosnąć, zanim uformuje się bochenki. […] Gdy ciasto już podrośnie, wykłada się je na stół, dzieli i kształtuje okrągłe bochenki, które wstawia się do wiklinowych koszy, aby trochę podrosły” (z rozmowy z mieszkańcami Lipnicy Górnej). Tak uformowane ciasto należy piec w piecu chlebowym opalanym drewnem jodłowym lub sosnowym. Wypiekane od XII wieku bugle są „dawniejszym rarytasem sprzedawanym niegdyś po odpustach, jarmarkach, również w Krakowie w porządnych «knajpach», gdzie stawały się zagryzką do piwa czy innego alkoholu” – pisał ksiądz Jan Sokołowicz w Kronikach Ojców Oblatów. I dodawał, że przygotowanie tych „rarytasów” to niezwykle czaso- i pracochłonne zajęcie, każdy maleńki krążek musiał być bowiem ręcznie formowany przez gospodynie, tak zwane „wolacki”. Najpierw wyrabiały one ciasto z mąki pszennej, drożdży oraz soli. Następnie toczyły ciasto, formowały niewielkie kółka, które wrzucały do ciepłej wody w celu ich „obwarzenia”. Dopiero po wykonaniu tej czynności bugle można było ułożyć na tackach, posypać makiem lub gruboziarnistą solą i włożyć do pieca. Gotowe krążki wiązano na sznurkach i sprzedawano na odpustowych straganach. Przygotowanie ciasta jest niezwykle czasochłonne i dość skomplikowane. Wyrabia sie je z zakwasu żytniego, rozczynu z drożdży, mąki i płatków ziemniaczanych. Do ciasta dosypuje się siekane orzechy włoskie i wędzone śliwki – i to właśnie one decydują o wyjątkowym smaku tego chleba. Mieszkańcy Kwaśniowa Górnego w ten sposób od bardzo dawna „osładzali” swoje święta, zwłaszcza jeśli ograniczenia budżetowe nie pozwalały im na wypiekanie ciast czy drożdżowych bab.", "url": "https://malopolskatogo.pl/archiwum/artykuly/506/5-wypiekow-z-malopolski", "category": "małopolskie", "sub_category": "Wyroby piekarnicze i cukiernicze", "phrase": "Razowiec lipnicki"}